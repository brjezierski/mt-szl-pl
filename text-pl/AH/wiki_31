<doc id="1117737" url="https://pl.wikipedia.org/wiki?curid=1117737" title="Nimfajon (miasto na Krymie)">
Nimfajon (miasto na Krymie)

Nimfajon, Nimfaion, Nymfaion, Nymfaion (gr. Νυμφαιων, łac. Nymphaeum, ros. Нимфей) – starożytne miasto greckie we wschodniej części Krymu.
Położenie.
Znajdowało się nad Cieśniną Kerczeńską (zwaną wówczas Bosporem Kimmeryjskim), 17 km na południowy zachód od Kerczu (antycznego Pantikapajonu). Obecnie pochłonięte jest częściowo przez morze, od strony północnej opiera się o jezioro (w starożytności zalew morski) Czurubasz.
Historia.
Przed osiedleniem się przesiedleńców z Jonii w początkach VI wieku p.n.e. istniało tam osiedle scytyjskie. Miasto prosperowało dzięki kontroli nad handlem zbożem, biło własne monety. W czasach wojen peloponeskich ok. 444 p.n.e. miasto i port w Nimfajonie zostały wybrane przez Ateńczyków na ich główną bazę wojenną w tym rejonie. Przyłączone w końcu V wieku p.n.e. do Królestwa Bosporańskiego, wskutek czego Chilona (dziadka Demostenesa) wygnano z Aten pod zarzutem zdrady i sprzedania miasta Bosporańczykom, od których w nagrodę otrzymał Kepoi. Od czasu przyłączenia do Bosporu miasto stopniowo zaczęło podupadać. Ponowny rozkwit nastąpił w pierwszych wiekach n.e. W tym okresie Nimfajon zaczął ulegać stopniowej sarmatyzacji. Miasto zostało zniszczone w połowie III wieku n.e. podczas najazdu Gotów.
Zabytki i wykopaliska.
Z połowy VI wieku p.n.e. pochodzi położona poniżej akropolu, wielokrotnie przebudowywana świątynia Demeter. Znaleziono w niej wiele fragmentów masek kultowych, rytonów i form do produkcji wyrobów terakotowych. Na akropolu odsłonięto także pozostałości świątyni Kabirów i Afrodyty z licznymi fragmentami kolorowych tynków ściennych i kamiennych elementów wystroju architektonicznego oraz wiele kultowych figurek terakotowych. Z IV wieku p.n.e. pochodzi fragment muru obronnego. Na początku IV wieku p.n.e. zbudowano tam jedną z najwcześniejszych tłoczni wina w Nadczarnomorzu, od VI wieku p.n.e. poświadczona jest produkcja ceramiczna.
W jednym z pomieszczeń hellenistycznej budowli kultowej znaleziono na podłodze tysiące fragmentów barwnych tynków. W sumie udało się zrekonstruować 15 m² z malowidłami (m.in. z wyobrażeniem triery o nazwie „Izyda”, o długości 1,2 m), rysunkami i napisami. Pomieszczenie to zostało zrujnowane w połowie III wieku p.n.e.
W pobliżu znajduje się nekropolia ziemna i kurhanowa z pochówkami od V wieku p.n.e. W kurhanach grzebano przedstawicieli plemion scytyjskich z bogatym wyposażeniem. Część nekropoli ziemnej stanowią grobowce wyciosane w skale, bogato dekorowane, m.in. reliefami.
Wykopaliska archeologiczne w Nimfajonie są prowadzone systematycznie od 1933.

</doc>
<doc id="1117738" url="https://pl.wikipedia.org/wiki?curid=1117738" title="Peter Joppich">
Peter Joppich

Peter Joppich (ur. 21 grudnia 1982 w Koblencji), niemiecki florecista, brązowy medalista olimpijski, czterokrotny mistrz świata (9-krotny medalista), mistrz Europy w drużynie.

</doc>
<doc id="1117743" url="https://pl.wikipedia.org/wiki?curid=1117743" title="Port lotniczy Sendai">
Port lotniczy Sendai

 – międzynarodowy port lotniczy położony 20 km na południe od centrum Sendai, na wyspie Honsiu, w Japonii.

</doc>
<doc id="1117750" url="https://pl.wikipedia.org/wiki?curid=1117750" title="Las Młociński">
Las Młociński

Las Młociński, także Las Nova Warszawa – las miejski wchodzący w skład Obwodu Bielany-Młociny lasów miejskich Warszawy, zlokalizowany w północnej części miasta, w dzielnicy Bielany. Od północy graniczy z gminą Łomianki.
Opis.
Granice lasu wyznaczają: od północy granica m.st. Warszawy (granica gminy Łomianki), ul. Pułkowa od wschodu, ul. Kazimierza Wóycickiego i Dziekanowska od południa i ul. Estrady od zachodu. 
Las Młociński ma powierzchnię 138,83 ha. Leży w otulinie Kampinoskiego Parku Narodowego i jest częścią korytarza ekologicznego łączącego dolinę środkowej Wisły z Puszczą Kampinoską. Znajdują się tu także ślady walk z roku 1939 i 1944, a od południowego zachodu do kompleksu tego przylega cmentarz Komunalny Północny w Warszawie.
Przez las przechodzi niebieski szlak turystyczny: Warszawa, ul. Conrada – Warszawa, Cmentarz Północny.
Po wschodniej stronie ulicy Pułkowej znajduje się inny kompleks leśny – Las Młociny zwany "parkiem Młocińskim".

</doc>
<doc id="1117754" url="https://pl.wikipedia.org/wiki?curid=1117754" title="Tyree Washington">
Tyree Washington

Tyree Washington (ur. 28 sierpnia 1976 w Rverside, w stanie Kalifornia) – amerykański sprinter mistrz świata w sztafecie z roku i brązowy medalista w biegu indywidualnym na tym samym dystansie. Na kolejnych mistrzostwach świata w 2003 roku zdobył srebrny medal. Startował także w sztafecie, jednak sztafeta USA została zdyskwalifikowana.

</doc>
<doc id="1117755" url="https://pl.wikipedia.org/wiki?curid=1117755" title="Torsten Voss">
Torsten Voss

Torsten Voss (ur. 23 maja 1963 w Güstrow) – wschodnioniemiecki lekkoatleta specjalizujący się w dziesięcioboju. Po zakończeniu kariery lekkoatletycznej z powodzeniem startował w zawodach bobslejowych.
Międzynarodową karierę lekkoatletyczną zaczynał w 1981 zdobywając wicemistrzostwo Europy juniorów – rok po tym sukcesie ustanowił, 7 lipca w Erfurcie podczas mistrzostw NRD, wynikiem 8387 pkt. nowy rekord świata juniorów. Uplasował się na siódmym miejscu czempionatu globu w 1983, a w 1986 na czwartej lokacie ukończył wielobój podczas mistrzostw Europy. W kolejnym sezonie został w Rzymie mistrzem świata. Srebrny medalista igrzysk olimpijskich z 1988. Stawał na podium mistrzostw NRD oraz reprezentował kraj w meczach międzypaństwowych.
Po zakończeniu kariery lekkoatletycznej rozpoczął starty w rywalizacji bobsleistów. W rywalizacji męskich czwórek zdobył trzy medale mistrzostw świata – ma na koncie jedno srebro (Sankt Moritz 1997) oraz dwa brązowe medale (Winterberg 1995 i Calgary 1996). Startował w zimowych igrzyskach olimpijskich w Nagano (1998) zajmując ósme miejsce w czwórkach.
Jego córka – Stefanie jest lekkoatletką, uprawia skok w dal.

</doc>
<doc id="1117756" url="https://pl.wikipedia.org/wiki?curid=1117756" title="Ralf Bartels">
Ralf Bartels

Ralf Bartels (ur. 28 sierpnia 1978 w Malchin) – niemiecki lekkoatleta specjalizujący się w pchnięciu kulą.
Olimpijczyk z Aten (2004) – podczas występu w Grecji zajął 8. miejsce. Dwukrotny brązowy medalista mistrzostw świata. W 2002 i w 2010 roku był trzeci, a w 2006 stanął na najwyższym stopniu podium mistrzostw Europy. Medalista halowych mistrzostw świata oraz halowych mistrzostw Starego Kontynentu. Jako junior zdobył złote medale w mistrzostwach świata U19 oraz w mistrzostwach Europy U19. W dorobku ma również zwycięstwa w pucharze Europy, halowym pucharze Europy oraz pucharze świata. Wielokrotny mistrz Niemiec zarówno na stadionie, jak i w hali.

</doc>
<doc id="1117758" url="https://pl.wikipedia.org/wiki?curid=1117758" title="Emil Czapliński">
Emil Czapliński

Emil Wojciech Czapliński (ur. 8 września 1892 w Krakowie, zm. 21 października 1976 w Lublinie) – pułkownik piechoty Wojska Polskiego i Wojsk Ochrony Pogranicza, żołnierz Legionów, uczestnik walk o niepodległość i granice 1918–1921 oraz kampanii wrześniowej, organizator ruchu oporu w czasie II wojny światowej.
Młodość i walki o niepodległość.
Emil Czapliński urodził się jako wnuk powstańca listopadowego oraz syn powstańca styczniowego Kazimierza Czaplińskiego h. Drogosław i Emilii z Popielów. Był bratem Władysława Konrada, także oficera Wojska Polskiego. W 1908 wstąpił do Sodalicji Mariańskiej. W tym czasie związał się z ruchem skautowym i drużynami Strzeleckimi. Po wybuchu I wojny światowej wstąpił do Legionów Polskich i wyruszył do Kielc z 1 pułkiem piechoty. Po kampanii kieleckiej został przeniesiony w stopniu podporucznika na dowódcę kompanii w 2 pułku piechoty. Funkcję tę pełnił do końca epopei Legionowej.
Jako porucznik byłego Polskiego Korpusu Posiłkowego reskryptem Rady Regencyjnej z 31 października 1918 roku został przydzielony do podległego jej Wojska Polskiego z zatwierdzeniem posiadanego stopnia.
W wojnie polsko-bolszewickiej od 1 września 1919 dowodził kompanią w 4 pułku piechoty Legionów , następnie w 2 pułku piechoty Legionów baonem, a od 23 lipca 1920 roku został dowódcą tego pułku. W marcu 1929 został „przeniesiony do kadry oficerów piechoty z równoczesnym przeniesieniem służbowym do Straży Granicznej przy Ministerstwie Skarbu na stanowisko zastępcy komendanta”. W marcu 1932 roku został przeniesiony z Komendy Straży Granicznej do Komendy Miasta Lublin na stanowisko komendanta.
II wojna światowa.
We wrześniu 1939 zmobilizował podległe formacje, przeprowadził ich ewakuację do Równego. Następnie kierował obroną przeciwlotniczą Lublina. Będąc posiadaczem samochodu (DKW) opóźnił swój wyjazd aż do momentu pojawienia się Niemców pod Węglinem. Jako ostatni z wojskowych 17 września 1939 opuścił miasto jedyną jeszcze nie zajętą drogą przez Łęczną, Uściług do Łucka. Po blisko 3-miesięcznej tułaczce „za Bugiem” i przypadkowym odnalezieniu wcześniej wywiezionej rodziny, unikając ujęcia przez bolszewików, na początku grudnia szczęśliwie dotarł do Lublina. Przystąpił bezzwłocznie ze spotkanymi oficerami i osobami cywilnymi do organizowania ruchu oporu. Po krótkim działaniu w konspiracji został aresztowany przez Niemców 4 lutego 1940 oraz wywieziony do Oflagu VI B Dössel, a następnie do Oflagu II D Gross-Born.
Po wojnie.
Po wyzwoleniu obozu jenieckiego, w którym przebywał do 5 lutego 1945 udał się do Lublina. Do Wojska Polskiego został przyjęty dnia 20 marca 1945. Dnia 14 stycznia 1947, objął stanowisko Komendanta Miasta Lublina i sprawował szefostwo Wydziału Wojsk Ochrony Pogranicza III kategorii przy dowództwie Lubelskiego Okręgu Wojskowego (od sierpnia 1945 lub 1946). Z racji pełnionej funkcji podlegał mu 7 Oddział Ochrony Pogranicza Uczestniczył w walkach z UPA. Po dwóch latach służby za udział wraz z wojskiem we Mszy Świętej Rezurekcyjnej został dnia 10 maja 1947 usunięty z wojska bez prawa noszenia munduru oraz bez prawa do emerytury (rozkaz Nr. 3686 z dn. 10 maja 1947 r.).
Zmarł 21 października 1976 w Lublinie i spoczął na cmentarzu przy ul. Lipowej. Na uroczystości pogrzebowej nie było wojska, a nad trumną zmarłego piękną mowę pożegnalną wygłosił kolega legionowy, generał w stanie spoczynku Mieczysław Boruta-Spiechowicz.

</doc>
<doc id="1117759" url="https://pl.wikipedia.org/wiki?curid=1117759" title="Japan Asia Airways">
Japan Asia Airways

Japan Asia Airways – japońska linia lotnicza z siedzibą w Tokio. Należała od linii lotniczych Japan Airlines.

</doc>
<doc id="1117760" url="https://pl.wikipedia.org/wiki?curid=1117760" title="Raisa Smiechnowa">
Raisa Smiechnowa

Raisa Smiechnowa (ros. Раиса Филипповна Смехнова, ur. 16 września 1950 roku) – białoruska lekkoatletka reprezentująca Związek Socjalistycznych Republik Radzieckich, biegaczka długodystansowa startująca w maratonach. W 1983 roku na Mistrzostwach Świata zdobyła brązowy medal.
Osiągnięcia.
Dwukrotna uczestniczka igrzysk olimpijskich, w 1976 odpadła w eliminacjach biegu na 1500 metrów, a w 1988 zajęła 16. miejsce w biegu maratońskim.
W 1985 wywalczyła jedyny w swoim dorobku złoty medal mistrzostw ZSRR – w maratonie.
Dwukrotnie ustanawiała rekordy ZSRR w biegu maratońskim (2:31:13 w 1983 oraz 2:29:10 w 1984).

</doc>
<doc id="1117762" url="https://pl.wikipedia.org/wiki?curid=1117762" title="Rachelle Boone-Smith">
Rachelle Boone-Smith

Rachelle Boone-Smith (ur. 30 czerwca 1981) amerykańska sprinterka. W 2005 roku podczas Mistrzostw Świata w Helsinkach zdobyła srebrny medal na dystansie 200 metrów.

</doc>
<doc id="1117764" url="https://pl.wikipedia.org/wiki?curid=1117764" title="Olga Jegorowa">
Olga Jegorowa

Olga Jegorowa (ros. Ольга Николаевна Егорова; ur. 28 marca 1972 roku w Nowoczeboksarsku) – rosyjska biegaczka średnio i długodystansowa. Uczestniczka igrzysk olimpijskich w Sydney (2000 – 8. miejsce w biegu na 5000 metrów) oraz Atenach (2004 – 11. lokata na 1500 metrów). Złota medalistka Mistrzostw Świata w Lekkoatletyce z Edmonton w biegu na 5000 m i srebrna Mistrzostw Świata w Lekkoatletyce z Helsinek w biegu na 1500 m, złota medalistka Halowych Mistrzostw Świata w Lekkoatletyce z Lizbony w biegu na 3000 m.
Wielokrotna mistrzyni i rekordzistka kraju na różnych dystansach.
Tydzień przed rozpoczęciem igrzysk olimpijskich w Pekinie Międzynarodowe Stowarzyszenie Federacji Lekkoatletycznych (IAAF) wykluczyło ze startu Olgę Jegorową i sześć innych reprezentantek Rosji (biegaczki - Tatiana Tomaszowa, Julija Fomienko, Swietłana Czerkasowa i Jelena Sobolewa, mistrzyni Europy w rzucie dyskiem Daria Piszczalnikowa oraz była rekordzistka świata w rzucie młotem Gulfija Chanafiejewa) za manipulacje z próbkami przeznaczonymi do badań dopingowych. Wszystkie zawodniczki zostały zawieszone i nie mogły wystartować w Letnich Igrzyskach Olimpijskich 2008.
22 lipca 2009 ogłoszono anulowanie wszystkich rezultatów Jegorowej uzyskanych od 7 kwietnia 2007 oraz dyskwalifikacje zawodniczki do 30 kwietnia 2011. Po zakończeniu dyskwalifikacji Rosjanka nie planuje powrotu do lekkoatletyki.

</doc>
<doc id="1117765" url="https://pl.wikipedia.org/wiki?curid=1117765" title="Galeria Zapiecek">
Galeria Zapiecek

Galeria „Zapiecek” – galeria sztuki znajdująca się na niewielkim placu Zapiecek na Starym Mieście w Warszawie. Została założona w roku 1972 przez pierwszą marszand w powojennej Polsce Lucynę Kubica (1916-2006), która była potem wieloletnią szefową Galerii „Nowy Świat”, Galerii „Intraco II” oraz Galerii „N”, którą przejęła po niej córka, Ewa Bronikowska w ramach firmy Desa. Była pierwszą galerią w Polsce nastawioną na promocję i sprzedaż sztuki współczesnej. W 1991 przekształciła się z przedsiębiorstwa państwowego w spółkę z o.o. Prezentuje malarstwo, grafikę, rzeźbę, tkaninę, biżuterię, szkło.
Od września 1972 roku animatorką galerii jest Mirosława Arens. Dzięki jej staraniom wystawy w Galerii zaczęły skupiać prace wybitnych polskich artystów, między innymi Henryka Stażewskiego (abstrakcja geometryczna) i Tadeusza Brzozowskiego (abstrakcja typu informel). Za dobór wystaw i autorów „Zapiecek” otrzymał dwukrotnie nagrodę im. C. Norwida – za ekspozycje Jana Tarasina oraz Statysa Eidrigeviciusa. Oba te pokazy dzięki inicjatywie Galerii, były prezentowane również poza jej siedzibą, w Londynie.
Oprócz kierowniczki, Mirosławy Arens, do zespołu opiekującego się galeria należą: Ewa Bednarska, Wanda Borys, Elżbieta Leszczyńska, Mariola Trabulsje i Andrzej Waszczuk.
Nadzwyczajne Zgromadzenie Wspólników podjęło w dniu 1 sierpnia 2013 r. uchwałę o likwidacji Spółki. Galeria Zapiecek zakończyła działalność w maju 2014 roku.

</doc>
<doc id="1117769" url="https://pl.wikipedia.org/wiki?curid=1117769" title="Michael Möllenbeck">
Michael Möllenbeck

Michael Möllenbeck (ur. 12 grudnia 1969 w Wesel, zm. 2 listopada 2022) – niemiecki lekkoatleta specjalizujący się w rzucie dyskiem.
Trzykrotny olimpijczyk (Atlanta 1996, Sydney 2000 oraz Ateny 2004). Dwa razy zdobywał brązowe medale mistrzostw świata w lekkoatletyce – Edmonton 2001 i Helsinki 2005. Dwukrotnie zwyciężył w superlidze pucharu Europy (Annecy 2002 oraz Bydgoszcz 2004). Rekord życiowy: 67,64 (8 czerwca 2002, Dortmund). W 1996 poślubił niemiecką dyskobolkę Anja Gündler.

</doc>
<doc id="1117771" url="https://pl.wikipedia.org/wiki?curid=1117771" title="Pietrzykowice Żywieckie">
Pietrzykowice Żywieckie

Pietrzykowice Żywieckie – przystanek kolejowy w Żywcu, w województwie śląskim, w Polsce. Przystanek położony jest w dzielnicy Zabłocie, przy ul. Wesołej. W pobliżu zatrzymują się autobusy MZK linii 6 i 9. Nazwa przystanku pochodzi od położonej na zachód od stacji kolejowej wsi Pietrzykowice.
W roku 2021 przystanek obsługiwał 150–199 pasażerów na dobę.
Historia.
Zanim pojawiał się przystanek, pociągi robotnicze zatrzymywały się specjalnie dla nich, co było umówione z dyrekcją kolei. Pierwsze, w pełni potwierdzone informacje o tym pojawiają się w 1903 roku. Jednak na oficjalnym rozkładzie jazdy nie znajdował się przystanek Pietrzykowice Żywieckie, gdyż zatrzymywały się tam tylko pociągi robotnicze.

</doc>
<doc id="1117772" url="https://pl.wikipedia.org/wiki?curid=1117772" title="Leonid Wołoszyn (lekkoatleta)">
Leonid Wołoszyn (lekkoatleta)

Leonid Anatoljewicz Wołoszyn, cyr. Леонид Анатольевич Волошин (ur. 30 marca 1966 w Ordżonikidze) – rosyjski lekkoatleta specjalizujący się w trójskoku, który w pierwszych latach kariery startował w barwach Związku Radzieckiego.
W 1988 podczas igrzysk olimpijskich w Seulu był ósmy w rywalizacji skoczków w dal. Cztery lata później na igrzyskach w Barcelonie uplasował się tuż za podium zajmując 4. miejsce w trójskoku. Dwukrotnie zdobywał srebrne medale podczas mistrzostw świata (Tokio 1991 oraz Stuttgart 1993). W 1991 wywalczył halowe wicemistrzostwo świata. Mistrz Europy w trójskoku z 1990 roku oraz dwukrotny halowy mistrz Starego Kontynentu (1992 i 1994). Trzykrotny złoty medalista mistrzostw ZSRR. Aktualny rekordzista Rosji w skoku w dal oraz w trójskoku (rezultat z hali).

</doc>
<doc id="1117773" url="https://pl.wikipedia.org/wiki?curid=1117773" title="Bogna Jóźwiak">
Bogna Jóźwiak

Bogna Jóźwiak (ur. 25 kwietnia 1983 w Poznaniu) – polska szablistka, zawodniczka AZS Poznań, brązowa medalistka mistrzostw świata, mistrzyni Europy 2008, 5-krotna indywidualna mistrzyni Polski (2004, 2006, 2007, 2012, 2014), 6-krotna drużynowa mistrzyni Polski (2006, 2008, 2010, 2011, 2012, 2016). Rozpoczęła karierę w Warcie Poznań jako florecistka. W 2000 roku zmieniła broń na szablę i klub na AZS Poznań. Olimpijka z Pekinu i Rio de Janeiro.
Jest żołnierzem Wojska Polskiego w stopniu kaprala.

</doc>
<doc id="1117777" url="https://pl.wikipedia.org/wiki?curid=1117777" title="Komunalny Cmentarz Północny w Warszawie">
Komunalny Cmentarz Północny w Warszawie



</doc>
<doc id="1117781" url="https://pl.wikipedia.org/wiki?curid=1117781" title="Kerstin Knabe">
Kerstin Knabe

Kerstin Knabe (ur. 7 lipca 1959 w Oschatz) – lekkoatletka reprezentująca barwy NRD, specjalizująca się w biegu na 100 metrów przez płotki.
W 1980 zajęła 4. miejsce na olimpiadzie w Moskwie. W 1983 roku na Mistrzostwach Świata w Helsinkach wywalczyła srebrny medal. Brązowa medalistka mistrzostw Europy (Ateny 1982). Trzykrotnie sięgała po medale halowych mistrzostw Europy w biegu na 60 metrów przez płotki. 

</doc>
<doc id="1117783" url="https://pl.wikipedia.org/wiki?curid=1117783" title="Las Nowa Warszawa">
Las Nowa Warszawa



</doc>
<doc id="1117785" url="https://pl.wikipedia.org/wiki?curid=1117785" title="Łodygowice (stacja kolejowa)">
Łodygowice (stacja kolejowa)

Łodygowice – stacja kolejowa w Łodygowicach, w województwie śląskim, w Polsce.
W roku 2021 stacja obsługiwała 300–499 pasażerów na dobę.

</doc>
<doc id="1117787" url="https://pl.wikipedia.org/wiki?curid=1117787" title="Jozef Pribilinec">
Jozef Pribilinec

Jozef Pribilinec (ur. 6 czerwca 1960 w Kopernicy) – słowacki chodziarz, medalista igrzysk olimpijskich, mistrzostw świata i Europy.
W latach 80. czołowy chodziarz świata. Wszystkie medale zdobył startując w barwach Czechosłowacji:
Swój rekord życiowy w chodzie na 20 km ustanowił 24 września 1983 podczas zawodów Pucharu Świata w norweskim Bergen. Wynik 1:19:30 był rekordem świata aż do 5 maja 1987, kiedy to poprawił go Meksykanin Carlos Mercenario.

</doc>
<doc id="1117790" url="https://pl.wikipedia.org/wiki?curid=1117790" title="Josep Marín">
Josep Marín

Josep Marín i Sospedra hiszp. José Marin (ur. 21 stycznia 1950 w El Prat de Llobregat) – hiszpański lekkoatleta chodziarz pochodzący z Katalonii, mistrz Europy i medalista mistrzostw świata.
Na mistrzostwach Europy w 1978 w Pradze zajął 5. miejsce w chodzie na 20 km, a chodu na 50 km nie ukończył. Na igrzyskach olimpijskich w 1980 w Moskwie zajął 5. miejsce w chodzie na 20 km i 6. w chodzie na 50 km.
Wielkim triumfem Marína były mistrzostwa Europy w 1982 w Atenach. Został na nich złotym medalistą w chodzie na 20 km i srebrnym na 50 km. Na mistrzostwach świata w 1983 w Helsinkach został wicemistrzem w chodzie na 50 km, a w chodzie na 20 km zajął 4. miejsce. Na igrzyskach olimpijskich w 1984 w Los Angeles startował tylko w chodzie na 20 km, w którym był szósty. Zwyciężył na tym dystansie w Pucharze Świata w 1985 w St. John's na wyspie Man. Na mistrzostwach Europy w 1986 w Stuttgarcie został zdyskwalifikowany w chodzie na 20 km.
Ostatnim medalowym sukcesem Marína było zdobycie brązu w na mistrzostwa świata w 1987 w Rzymie w chodzie na 20 km. Na igrzyskach olimpijskich w 1988 w Seulu zajął czwarte miejsce w chodzie na 20 km i 5. miejsce w chodzie na 50 km. Na mistrzostwach Europy w 1990 w Splicie był piąty w chodzie na 50 km. Zajął 12. miejsce na tym samym dystansie na mistrzostwa świata w 1991 w Tokio. Na swych czwartych igrzyskach olimpijskich w 1992 w Barcelonie Marín zajął 9. miejsce w chodzie na 50 km. Miał wówczas 42 lata.
Był mistrzem Hiszpanii w chodzie na 20 km w 1974, 1975, 1977, 1979, 1981, 1985, 1987 i 1988, a w chodzie na 50 km w 1980, 1982, 1983, 1984 i 1988.

</doc>
<doc id="1117792" url="https://pl.wikipedia.org/wiki?curid=1117792" title="Józef Jawurek">
Józef Jawurek

Józef Jawurek, Josef Javůrek (ur. 2 października 1756 w Benešowie, zm. 22 czerwca 1840 w Warszawie) – polski kompozytor pochodzenia czeskiego, pianista, dyrygent i pedagog.
Życiorys.
Został dyrygentem u księcia M. Radziwiłła w Nieborowie. Po przeniesieniu się do Warszawy był dyrygentem w kościołach. Od 1817 dyrygował koncertami orkiestry Amatorskiego Towarzystwa Muzycznego.
Uczył gry na fortepianie w Instytucie Aleksandryjsko-Maryjskim Wychowania Panien (od 1826 Instytut Rządowy Wychowania Panien), oraz w Szkole Głównej Muzyki. Zaprzyjaźniony z rodziną Fryderyka Chopina, 27 maja 1825 dyrygował koncertem, w którym brał udział Chopin.

</doc>
<doc id="1117798" url="https://pl.wikipedia.org/wiki?curid=1117798" title="Goran Visnjic">
Goran Visnjic



</doc>
<doc id="1117800" url="https://pl.wikipedia.org/wiki?curid=1117800" title="István Bagyula">
István Bagyula

István Bagyula (ur. 2 stycznia 1969 w Budapeszcie) – węgierski skoczek o tyczce.
W 1988 roku ustanowił wynikiem 5,65 m rekord świata wśród juniorów. W 1991 roku na Mistrzostwach Świata w Lekkoatletyce w Tokio zdobył srebrny medal. Bagyula dwukrotnie brał udział w Igrzyskach olimpijskich (Seul 1988 – 7. miejsce, Barcelona 1992 – 9. miejsce). Trzykrotnie zdobywał złote medale Uniwersjady (Sheffield 1991, Buffalo 1993 oraz Fukuoka 1995). Podczas Halowych Mistrzostw Europy w Lekkoatletyce (Genua 1992) zdobył srebrny medal.

</doc>
<doc id="1117801" url="https://pl.wikipedia.org/wiki?curid=1117801" title="Isamaa">
Isamaa

Ojczyzna (est. "Isamaa") – estońska partia polityczna o profilu konserwatywno-liberalnym i chadeckim. Do 2018 działała pod nazwą Związek Ojczyźniany i Res Publica (est. "Isamaa ja Res Publica Liit", IRL).
Historia.
Ugrupowanie powstało na kongresie zjednoczeniowym 4 czerwca 2006, kiedy to doszło do połączenia dwóch centroprawicowych, opozycyjnych formacji – Związku Ojczyźnianego i partii Res Publica. Oba stronnictwa znajdowały się wówczas w kryzysie, pierwsze doznało porażki w wyborach z 2003, drugie zaczęło być marginalizowane po dymisji premiera Juhana Partsa.
Nowe ugrupowanie pozostało członkiem Europejskiej Partii Ludowej. Na jego czele stanęli jako współprzewodniczący liderzy obu partii założycielskich, Tõnis Lukas (Związek Ojczyźniany) i Taavi Veskimägi (Res Publica). IRL wziął udział w wyborach parlamentarnych w 2007, zdobywając 17,9% poparcia i 19 mandatów w Zgromadzeniu Państwowym. Partia weszła w skład nowej koalicji rządzącej współtworzącej gabinet Andrusa Ansipa, a jej przedstawicielka, Ene Ergma, została przewodniczącą parlamentu.
W 2007 na lidera ugrupowania powołano byłego dwukrotnego premiera Marta Laara. 28 stycznia 2012 funkcję przewodniczącego objął Urmas Reinsalu, zaś na honorowego prezesa wybrano Marta Laara.
W 2009 i w 2014 Tunne Kelam uzyskiwał mandat europosła jako jedyny z kandydatów IRL. W 2011 partia uzyskała 20,5% głosów i 23 mandaty, zajmując trzecie miejsce i odnawiając koalicję z Estońską Partią Reform w ramach trzeciego rządu Andrusa Ansipa. W 2014 po zmianie gabinetu i objęciu urzędu premiera przez Taaviego Rõivasa partia znalazła się w opozycji.
W wyborach w 2015 partia odnotowała słabszy rezultat – 13,7% głosów i 14 mandatów. Powróciła natomiast do koalicji rządowej, współtworząc nowy gabinet Taaviego Rõivasa. W tym samym roku na czele ugrupowania stanął Margus Tsahkna. W listopadzie 2016 chadecy opuścili koalicję rządową, po czym w tym samym miesiącu współtworzyli nową z centrystami i socjaldemokratami, wchodząc w skład rządu Jüriego Ratasa. W 2017 przywództwo w partii objął Helir-Valdor Seeder.
W czerwcu 2018 partia dokonała zmiany nazwy. W wyborach w 2019 chadecy otrzymali 11,4% głosów, co przełożyło się na 12 miejsc w parlamencie. Ugrupowanie dołączyło następnie do kolejnej koalicji rządowej, współtworząc drugi gabinet dotychczasowego premiera. W tym samym roku partia otrzymała 10,3% głosów w wyborach do Europarlamentu; przypadł jej jeden mandat, jednak jego objęcie opóźniono z uwagi na procedurę brexitu. W styczniu 2021, po dymisji Jüriego Ratasa i zmianie rządu, partia znalazła się w opozycji. W lipcu 2022 partia Isamaa powróciła do władzy, zawiązując koalicję z Partią Socjaldemokratyczną i Estońską Partią Reform oraz współtworząc nowy gabinet Kai Kallas.
W 2023 partia otrzymała 8,2% głosów i 8 miejsc w Zgromadzeniu Państwowym kolejnej kadencji.

</doc>
<doc id="1117804" url="https://pl.wikipedia.org/wiki?curid=1117804" title="Powiat Gänserndorf">
Powiat Gänserndorf

Powiat Gänserndorf (niem. "Bezirk Gänserndorf") – powiat w Austrii, w kraju związkowym Dolna Austria, w rejonie Weinviertel, przy granicy austriacko-czesko-słowackiej. Siedziba powiatu znajduje się w mieście Gänserndorf.
Geografia.
Powiat leży u styku Austrii, Czech i Słowacji, który znajduje się u ujścia Dyi do Morawy, na Morawskim Polu.
Graniczy on: na południu z powiatem Bruck an der Leitha, na południowym zachodzie z powiatem Wien-Umgebung i Wiedniem, na północy i północnym zachodzie z powiatem Mistelbach.
Cała 70 km granica ze Słowacją przebiega na Morawie (całość w Austrii znajduje się w powiecie Gänserndorf), która wpada w okolicach Markthofu w gminie Engelhartstetten do Dunaju, który z kolei stanowi południową granicę powiatu.
Podział administracyjny.
Powiat podzielony jest na 44 gminy, w tym pięć gmin miejskich "(Stadt)", 26 gmin targowych "(Marktgemeinde)" oraz trzynaście gmin wiejskich "(Gemeinde)".
Transport.
Przez powiat przebiegają drogi krajowe: B3 ("Donau Straße"), B8 ("Angerner Straße"), B0 ("Mistelbacher Straße"), B48 ("Erdöl Straße"), B49 ("Bernstein Straße") i B220 ("Gänserndorfer Straße").
Planuje się budowę drogi ekspresowej S8 ("Marchfeld Schnellstraße") z Wiednia do granicy słowackiej.
Na terenie powiatu rozwinięty jest transport kolejowy i przebiegają przez niego linie takie jak: Wiedeń - Bratysława, Wiedeń - Brno, Wiedeń - Ołomuniec/Ostrawa oraz liczne inne o znaczeniu lokalnym.
Pomimo 70 kilometrowej granicy ze Słowacją w powiecie znajduje się tylko jedno kolejowe przejście graniczne (Marchegg-Devínska Nová Ves) i jedno drogowe na moście pontonowym (Hohenau an der March-Moravský Svätý Ján).

</doc>
<doc id="1117806" url="https://pl.wikipedia.org/wiki?curid=1117806" title="Taśma (glon)">
Taśma (glon)

Taśma ("Enteromorpha" syn. "Ulva") – rodzaj zielenic o podważanej pozycji taksonomicznej. Plecha zbudowana z jednej warstwy komórek tworzących spłaszczoną, przypominającą jelito (stąd łacińska nazwa) rurę, której światło wypełnione jest w naturalnych warunkach wodą morską i bąbelkami tlenu wytworzonego przez tę roślinę w procesie fotosyntezy. Taśma często również może przybierać postać nici.
Gatunki.
Wyróżniono ponad 130 gatunków z tego rodzaju. W Polsce notuje się 9 gatunków taśm ("E. torta" (Mertes) Reinhold 1893, "E. prolifera" J. Agardh 1882-1883, "E. ramulosa" (Engl. Bot.) Hooker 1833, "E. flexuosa" (Wulfen ex roth) J. Argardh 1883, "E. compressa" Ness 1820, "E. linza" (L.) J. Agardh 1883, "E. intestinalis" (L.) Link 1820, "E. clathrata" (Roth) Greville 1830 oraz "E". Ahlneriana Blinding 1933).
Występowanie w polskiej florze.
Krajowe gatunki występują przeważnie w strefie przybrzeżnej Bałtyku oraz rzadko na śródlądowych stanowiskach z wodą słodką (jeziora i rzeki). Najczęściej spotykanymi gatunkami są:
Kontrowersje taksonomiczne.
Początkowo botanicy (np. Karol Linneusz glony z tego rodzaju zaliczali do rodzaju watka (ulwa, "Ulva"). Następnie rodzaj ten podzielono ze względu na budowę plechy na dwa rodzaje: "Ulva" – o płaskich plechach zbudowanych z dwóch warstw komórek – oraz "Enteromorpha" – o plechach rurkowatych. Mimo że cecha ta pozwala na wyraźne odróżnienie przedstawicieli tych rodzajów, występują również postacie o właściwościach pośrednich. W związku z tym część algologów postulowała reorganizację tych taksonów. Niektóre gatunki lub formy z jednego taksonu bywały przez innych badaczy zaliczane do drugiego rodzaju. Jedna z ostatnich propozycji opiera się na badaniach molekularnych, z których wynika, że różne pary gatunków zaliczanych do rodzajów "Enteromorpha" i "Ulva" mogą być ze sobą spokrewnione bliżej niż z przedstawicielami własnego rodzaju. Zaproponowano, aby klad obejmujący przedstawicieli tradycyjnie wyróżnianych rodzajów "Enteromorpha" i "Ulva", a także "Chloropelta", został uznany za jeden rodzaj, przy czym pokrewny rodzaj "Umbraulva" powinien zachować odrębny status. Zgodnie z zasadą priorytetu obowiązującą w nomenklaturze biologicznej jest to rodzaj "Ulva" L. 1753, a nazwy typu "Enteromorpha intestinalis" powinny zostać zastąpione przez synonimiczne nazwy typu "Ulva intestinalis".

</doc>
<doc id="1117807" url="https://pl.wikipedia.org/wiki?curid=1117807" title="Françoise Mbango Etone">
Françoise Mbango Etone

Françoise Mbango Etone (ur. 14 kwietnia 1976 w Jaunde) – kameruńska lekkoatletka, uprawiająca trójskok, dwukrotna złota medalistka olimpijska. W 2010 zmieniła obywatelstwo na francuskie, jednak dopiero od kwietnia 2012 może reprezentować ten kraju w międzynarodowych zawodach rangi mistrzowskiej.
W 1999 roku zdobyła srebrny medal w skoku w dal oraz złoto w trójskoku podczas igrzysk afrykańskich. W swoim olimpijskim debiucie (Sydney 2000) zajęła 10. miejsce w trójskoku, a sztafeta 4 x 100 metrów z jej udziałem odpadła w eliminacjach. Na mistrzostwach świata w Edmonton (2001) i Paryżu (2003) zdobyła srebrne medale w trójskoku, w której to konkurencji odnosiła najważniejsze sukcesy międzynarodowe. Zwyciężczyni pucharu świata (2002). Halowa wicemistrzyni świata (2003. Medalistka igrzysk wspólnoty narodów. Zwyciężczyni Światowego Finału IAAF (2004). Złota medalistka Igrzysk Olimpijskich w Atenach, jej zwycięstwo w finale olimpijskim było niespodzianką, gdyż zakwalifikowała się do niego z dziewiątym wynikiem (14,61 m). Mistrzostwo olimpijskie obroniła cztery lata później, wygrywając w Pekinie, osiągając wynik 15,39 m, jest to trzeci wynik w historii kobiecego trójskoku, a także rekord Afryki.

</doc>
<doc id="1117809" url="https://pl.wikipedia.org/wiki?curid=1117809" title="Molat">
Molat



</doc>
<doc id="1117814" url="https://pl.wikipedia.org/wiki?curid=1117814" title="Dawid Kostecki">
Dawid Kostecki

Dawid Kostecki (ur. 27 czerwca 1981 w Rzeszowie, zm. 2 sierpnia 2019 w Warszawie) – polski pięściarz, interkontynentalny mistrz federacji World Boxing Association (WBA) w wadze półciężkiej, młodzieżowy mistrz świata World Boxing Council (WBC) oraz mistrz World Boxing Foundation (WBF), World Boxing Federation (WBFed) i International Boxing Council (IBC) w wadze półciężkiej.
Kariera sportowa.
Boks.
W marcu 2015 poinformowano o tym, że podczas gali Polsat Boxing Night, która odbyła się 8 listopada 2014 w Krakowie (w trakcie której przegrał walkę z Andrzejem Sołdrą), wykryto u pięściarza m.in. stanozolol i metyloheksanaminę. W maju 2015 Kostecki został zawieszony przez komisję dyscyplinarno-odwoławczą Polskiego Wydziału Boksu Zawodowego na dwa lata (kara obowiązywała od 11 marca 2015 do 10 marca 2017). Dawid Kostecki zaprzeczył temu, iż stosował niedozwolone środki dopingujące.
Mieszane sztuki walki (MMA).
Po dyskwalifikacji w dziedzinie boksu w 2015 Dawid Kostecki zapowiedział występy w ramach mieszanych sztuk walki. Pierwszy pojedynek w tej formule zaplanowano na 28 listopada 2015 w Sosnowcu podczas gali Fight of Heroes 3. Przed tym terminem, w nocy 22/23 listopada 2015 Dawid Kostecki został hospitalizowany w stanie ciężkim w szpitalu w Rzeszowie, który opuścił w grudniu tego samego roku.
Życie prywatne.
Był pochodzenia polsko-romskiego, synem Roma i Polki. Jego ojciec, Jan Szoma ps. „Bakro”, był judoką, w barwach klubu Walter Rzeszów w 1974 wywalczył awans do I ligi, w której występował, potem ponownie w II lidze. Dawid Kostecki od urodzenia związany był z Rzeszowem. Z żoną Edytą miał czterech synów (pierwszy urodził się, kiedy bokser nie był jeszcze pełnoletni).
Według komunikatu wystosowanego przez rzeczniczkę prasową Dyrektora Generalnego Służby Więziennej, 2 sierpnia 2019 nad ranem w celi Aresztu Śledczego Warszawa-Białołęka Dawid Kostecki popełnił samobójstwo przez powieszenie, leżąc w łóżku pod kocem. Sprawa śmierci Dawida Kosteckiego wywołała liczne kontrowersje dotyczące możliwości zaistnienia zabójstwa pięściarza.
Pogrzeb Dawida Kosteckiego na Cmentarzu Pobitno w Rzeszowie w pierwotnie zaplanowanym terminie 10 sierpnia 2019 nie odbył się. Jego rodzina za pośrednictwem pełnomocników prawnych (Jacek Dubois, Roman Giertych) domagała się przeprowadzenia drugiej sekcji zwłok zmarłego, wskazując na prawdopodobieństwo dokonania jego zabójstwa, na co miały wskazywać obrażenia stwierdzone na ciele. W odpowiedzi na to Prokuratura Okręgowa w Warszawie zdementowała przypuszczenia, jakoby podnoszone obrażenia powstały przy udziale osób trzecich. W związku z tym druga sekcja zwłok nie została przeprowadzona. 24 sierpnia 2019 Dawid Kostecki został pochowany na Cmentarzu Pobitno w Rzeszowie przy licznym udziale żałobników.
Problemy z prawem.
Dawid Kostecki zanim został zawodowym pięściarzem, odbył karę jednego roku pozbawienia wolności za pobicie.
W lutym 2007 został zatrzymany w Warszawie przez funkcjonariuszy Centralnego Biura Śledczego, a sąd zastosował wobec niego środek zapobiegawczy w postaci tymczasowego aresztowania na okres 3 miesięcy. Jego sprawę prowadzili śledczy najpierw z prokuratury w Kielcach, a następnie w Rzeszowie. Opuścił areszt śledczy za poręczeniem majątkowym w wysokości 60000 zł, zaś dodatkowo poręczenie osobiste złożył za niego także prezydent Rzeszowa Tadeusz Ferenc.
31 października 2011 Sąd Okręgowy w Rzeszowie skazał Dawida Kosteckiego na karę 2 lat i 6 miesięcy pozbawienia wolności za założenie i współkierowanie grupą przestępczą czerpiącą korzyści z nierządu. W latach 2003–2007 grupa prowadziła trzy agencje towarzyskie: dwie w Rzeszowie (Velvet i Venus) oraz jedną w Lutoryżu (Przystanek Alaska). Śledczy oskarżali "Cygana" także o handel amfetaminą o wartości rynkowej ponad 16000 zł, jednak sąd uniewinnił go od tego zarzutu. Wyrok nie był prawomocny, a pięściarz zapowiedział apelację. 20 maja 2012 Sąd Apelacyjny w Rzeszowie podtrzymał wyrok skazujący na karę 2 lat i 6 miesięcy pozbawienia wolności. W nocy 19/20 czerwca 2012 Dawid Kostecki został zatrzymany przez funkcjonariuszy Policji i doprowadzony do odbycia kary (nastąpiło to na 10 dni przed zaplanowaną walką z Royem Jonesem Jr.). Odbywał karę w zakładach karnych Rzeszów Załęże, Medyka i Łupków. Podczas odbywania kary Dawid Kostecki zaprzeczył temu, iż dokonał zarzucanych mu czynów i opublikował informacje dotyczące rzekomo rzeczywistych sprawców czynów jemu przypisywanych. 13 sierpnia 2014 wyszedł na wolność.
W czerwcu 2016 został ponownie zatrzymany w Lublinie przez funkcjonariuszy Centralnego Biura Śledczego Policji. Postawiono mu m.in. zarzuty kierowania grupą przestępczą. Zajmowała się ona praniem brudnych pieniędzy, wyłudzaniem podatków oraz legalizacją kradzionych samochodów. Według funkcjonariuszy policji grupa wyłudziła co najmniej 11 milionów złotych. Sąd zastosował wobec Dawida Kosteckiego środek zapobiegawczy w postaci tymczasowego aresztowania na okres 3 miesięcy, groziła mu kara do 10 lat pozbawienia wolności. 20 czerwca 2017 przed Sądem Okręgowym w Tarnobrzegu Dawid Kostecki dobrowolnie poddał się karze i został skazany nieprawomocnym wyrokiem na karę pięciu lat pozbawienia wolności, bez warunkowego zawieszenia wykonania kary, przy jednoczesnym zaliczeniu okresu tymczasowego aresztowania. Miał wyjść na wolność najwcześniej w 2021.
Dawid Kostecki łącznie pięciokrotnie odbywał kary pozbawienia wolności w zakładach karnych, będąc skazany m.in. za handel narkotykami, kierowanie zorganizowaną grupą przestępczą zajmującą się kradzieżami samochodów, czerpaniem korzyści z nierządu, zaś odsiadując kary w tym czasie działał w "podkulturze przestępczej" wśród osadzonych.

</doc>
<doc id="1117815" url="https://pl.wikipedia.org/wiki?curid=1117815" title="Istvan Bagyula">
Istvan Bagyula



</doc>
<doc id="1117817" url="https://pl.wikipedia.org/wiki?curid=1117817" title="Brigitte Foster-Hylton">
Brigitte Foster-Hylton

Brigitte Foster-Hylton (ur. 7 listopada 1974 w Saint Elizabeth) – jamajska lekkoatletka specjalizująca się w biegach przez płotki.
Czterokrotna uczestniczka igrzysk olimpijskich - Sydney 2000, Ateny 2004, Pekin 2008 oraz Londyn 2012. Podczas swojej kariery trzy razy stawała na podium mistrzostw świata. Rekord życiowy w biegu na 100 m przez płotki: 12,45 (24 maja 2003, Eugene).
Po igrzyskach olimpijskich w Londynie ogłosiła zakończenie sportowej kariery.

</doc>
<doc id="1117818" url="https://pl.wikipedia.org/wiki?curid=1117818" title="Josep Marin Sospedra">
Josep Marin Sospedra



</doc>
<doc id="1117821" url="https://pl.wikipedia.org/wiki?curid=1117821" title="Berhane Adere">
Berhane Adere

Berhane Adere (ur. 21 lipca 1973 w Shewie) – etiopska lekkoatletka długodystansowa. W 2001 roku zdobyła brązowy medal w półmaratonie w Bristolu.
W 2002 roku wygrała półmaraton odbywający się w Brukseli. W 2006 roku ustanowiła swój rekord życiowy w maratonie wynoszący 2:20:42 (były rekord Etiopii).
Była halowa rekordzistka świata w biegach na 3000 i 5000 metrów.

</doc>
<doc id="1117823" url="https://pl.wikipedia.org/wiki?curid=1117823" title="Anke Behmer">
Anke Behmer

Anke Behmer, z domu Vater (ur. 5 czerwca 1961 w Stavenhagen) – siedmioboistka reprezentująca Niemiecką Republikę Demokratyczną.
W 1988 roku na igrzyskach olimpijskich w Seulu zdobyła brązowy medal, uzyskując 6858 punktów, który to wynik jest jej rekordem życiowym i zarazem dziesiątym wynikiem wszech czasów w tej konkurencji. Poza brązem z Seulu Behmer ma w swoim dorobku m.in. brąz mistrzostw świata (Helsinki 1983) oraz złoto mistrzostw Europy (Stuttgart 1986).
Była mistrzynią NRD w siedmioboju w 1980, 1982, 1983, 1986 i 1987 oraz brązową medalistką w 1984. Była również halową mistrzynią NRD w pięcioboju w 1982, 1983 i 1988 oraz wicemistrzynią w 1981.

</doc>
<doc id="1117825" url="https://pl.wikipedia.org/wiki?curid=1117825" title="Lymnaea truncatula">
Lymnaea truncatula



</doc>
<doc id="1117827" url="https://pl.wikipedia.org/wiki?curid=1117827" title="Aleksander Rosner">
Aleksander Rosner

Aleksander Rosner (ur. 26 lutego 1867 w Krakowie, zm. 6 stycznia 1930 w Krynicy) – polski lekarz ginekolog i położnik.
Życiorys.
Syn Antoniego Rosnera i Amelii Ohrenstein (1844–1910). Ukończył III Gimnazjum im. króla Jana III Sobieskiego w Krakowie i studia na Collegium Medicum Uniwersytetu Jagiellońskiego. Był asystentem profesorów Rydygiera, Madurowicza i Jordana. Kształcił się z ginekologii we Francji, Anglii i w Niemczech. W 1895 habilitował się na UJ. W 1899 został profesorem i kierownikiem szkoły położnych. W 1902 został profesorem Uniwersytetu Jagiellońskiego. Po śmierci prof. Jordana w 1907 został szefem katedry położnictwa na UJ i kliniki położnictwa. 
Uważany za jednego z twórców polskiej ginekologii. Prowadził pionierskie prace z zakresu embriologii, histologii i fizjologii narządu rodnego (wpływ czynników neurohormonalnych i genetycznych na rozwój i czynności tego narządu). W 1928 otrzymał 100 mg radu w darze od Marii Skłodowskiej-Curie i jako pierwszy w Polsce zastosował rad w leczeniu nowotworów.
Na początku 1922 został członkiem honorowym Towarzystwa Lekarskiego w Krakowie (prócz niego wybrany został Stanisław Ciechanowski). 11 listopada 1937, pośmiertnie został odznaczony Krzyżem Komandorskim Orderu Odrodzenia Polski.
Został pochowany w grobowcu rodzinnym na Cmentarzu Rakowickim w Krakowie (kwatera VIII-płd-zach-narożnik).
Jego uczniem i asystentem był January Zubrzycki.

</doc>
<doc id="1117828" url="https://pl.wikipedia.org/wiki?curid=1117828" title="Yipsi Moreno González">
Yipsi Moreno González



</doc>
<doc id="1117830" url="https://pl.wikipedia.org/wiki?curid=1117830" title="Katarzyna Ewa Zdanowicz">
Katarzyna Ewa Zdanowicz



</doc>
<doc id="1117831" url="https://pl.wikipedia.org/wiki?curid=1117831" title="Yan Hong">
Yan Hong

Yan Hong (; ur. 23 października 1966) – chińska chodziarka, w 1985 wywalczyła srebrny medal na światowych igrzyskach halowych (na dystansie 3 000 m) i wygrała puchar świata w St John’s na dystansie 10 km. Jest także brązową medalistką Mistrzostw Świata w Lekkoatletyce 1987 na tym dystansie, zaś w latach 1985-1987 była rekordzistką świata w tej konkurencji.

</doc>
<doc id="1117833" url="https://pl.wikipedia.org/wiki?curid=1117833" title="Suffer Well">
Suffer Well

Suffer Well – trzeci singel z płyty Playing the Angel, wydany 27 marca 2006 roku. Jest to pierwszy singel do którego tekst został napisany przez Dave'a Gahana. B-Side tego singla to "Better Days". Teledysk został wyprodukowany przez Antona Corbijna, był to jego pierwszy teledysk dla Depeche Mode od czasów singla Useless w 1997 roku. Zespół za wykonanie, dostał nagrodę Grammy.
Utwór ten, po uprzednim przetłumaczeniu go na fikcyjny język "Simlish", został dodany do ścieżki dźwiękowej gry The Sims 2 w dodatku .
W utworze pojawia się kilka razy solo grane na gitarze basowej.
Wydania Mute Records.
CD 

</doc>
<doc id="1117834" url="https://pl.wikipedia.org/wiki?curid=1117834" title="Janusz Supniewski">
Janusz Supniewski

Janusz Wiktor Supniewski (ur. 17 października 1899 w Płocku, zm. 3 czerwca 1964 w Krakowie) – polski lekarz, farmakolog, chemik. Od 1954 roku do swojej śmierci pełnił stanowisko dyrektora Zakładu Farmakologii PAN.
Życiorys.
Był synem urzędnika. W 1917 roku rozpoczął studia na Uniwersytecie Warszawskim, lecz przerwał je w 1918, gdy wstąpił jako ochotnik do Wojska Polskiego. Brał udział w wojnie polsko-bolszewickiej.
Od 1920 pracował w Sanatorium PCK w Zakopanem, potem w Szpitalu Chorób Zakaźnych w Płocku, a następnie wrócił na studia i ukończył je w 1925 roku, uzyskując stopień doktora nauk medycznych. Jednocześnie był zatrudniony w różnych instytucjach medycznych. W latach 1926–1927 kontynuował studia w University of Illinois, gdzie zdobył doktorat z chemii. W 1929 habilitował się na Uniwersytecie Jagiellońskim, a w kolejnym roku został profesorem uczelni i kierował jej Zakładem Farmakologii.
6 listopada 1939 roku został aresztowany wraz z grupą krakowskich uczonych podczas akcji przeprowadzonej przez gestapo i wywieziony do obozu koncentracyjnego w Sachsenhausen. Po zwolnieniu, w lutym 1940, pracował w jednej z krakowskich aptek i Ubezpieczalni Społecznej. Po zakończeniu wojny ponownie został wykładowcą UJ, gdzie kilkakrotnie pełnił funkcję dziekana Wydziału Farmacji.
Od 1930 był członkiem Polskiej Akademii Umiejętności, od 1952 członkiem korespondentem, od 1961 członkiem rzeczywistym Polskiej Akademii Nauk. Był organizatorem i pierwszym kierownikiem Zakładu Farmakologii PAN. W latach 1938–1939 był doradcą naukowym Krakowskich Zakładów Farmaceutycznych "Polfa".
Jego badania naukowe i współpraca z przemysłem farmaceutycznym doprowadziły do opracowania syntezy wielu nowych leków. Zajmował się głównie środkami przeciw gruźlicy, nowotworom, cukrzycy, antybiotykami. Dostarczył polskiemu lecznictwu m.in. meskalinę, chloromycetynę, izoniazyd oraz kwas askorbinowy. Był autorem około 300 prac naukowych, w tym takich pozycji jak: "Farmakologia" (1935), "Receptura" (1957), "Badania nad miażdżycą doświadczalną" (1956–61) oraz podręcznika "Preparatyka nieorganiczna", PWN (1958).
Został odznaczony wieloma orderami, m.in. Krzyżem Oficerskim (1951) i Krzyżem Komandorskim Orderu Odrodzenia Polski.
Zmarł w 1964 roku. Spoczął na Cmentarzu Rakowickim w Krakowie, w alei zasłużonych (kwatera LXVII-płd. 1-1).
Upamiętnienie.
Jest patronem ulicy w Krakowie w Dzielnicy II Grzegórzki.

</doc>
<doc id="1117835" url="https://pl.wikipedia.org/wiki?curid=1117835" title="Molat (miejscowość)">
Molat (miejscowość)

Molat – wieś w Chorwacji, w żupanii zadarskiej, w mieście Zadar. W 2011 roku liczyła 107 mieszkańców.

</doc>
<doc id="1117836" url="https://pl.wikipedia.org/wiki?curid=1117836" title="Herb Kalisza Pomorskiego">
Herb Kalisza Pomorskiego

Herb Kalisza Pomorskiego – jeden z symboli miasta Kalisz Pomorski i gminy Kalisz Pomorski w postaci herbu.
Wygląd i symbolika.
Herb przedstawia na srebrnej (białej) tarczy typu hiszpańskiego czerwonego orła o złotym (żółtym) dziobie i szponach porywającego czerwonego zająca, biegnącego po zielonej murawie.
Historia.
Wizerunek herbowy pochodzi z XIV wieku i wzorowany jest prawdopodobnie na godle margrabiów brandenburskich

</doc>
<doc id="1117839" url="https://pl.wikipedia.org/wiki?curid=1117839" title="Flaga Kalisza Pomorskiego">
Flaga Kalisza Pomorskiego



</doc>
<doc id="1117847" url="https://pl.wikipedia.org/wiki?curid=1117847" title="Lymnaea peregra">
Lymnaea peregra



</doc>
<doc id="1117848" url="https://pl.wikipedia.org/wiki?curid=1117848" title="Radix peregra">
Radix peregra



</doc>
<doc id="1117850" url="https://pl.wikipedia.org/wiki?curid=1117850" title="César Ritz">
César Ritz

César Ritz (ur. 23 lutego 1850, zm. 24 października 1918 w Küssnacht) – szwajcarski hotelarz oraz założyciel wielu hoteli, spośród których największą sławą cieszy się Hotel Ritz w Londynie. Nazywano go „królem hotelarzy i hotelarzem dla królów”.
Lata młodości.
Urodził się 23 lutego 1850 roku w małej alpejskiej wiosce Niederwald w tzw. "Haut-Valais" – górnej, niemieckojęzycznej części kantonu Valais. Pochodził ze skromnej chłopskiej rodziny, utrzymującej się z pasterstwa. Kiedy miał 13 lat, rodzice wysłali go do rodziny mieszkającej w mieście Sion (niem. Sitten), by nauczył się języka francuskiego. W 1866 r. rozpoczął praktyki jako kelner w hotelu Hotel Couronnes et Poste w Brig. Jego szef powiedział mu wówczas: „Nigdy nie zostaniesz hotelarzem, gdyż hotelarstwo wymaga talentu i drygu, którego ty nie masz”.
Początki i rozwój kariery.
W wieku 17 lat przeniósł się do Paryża, gdzie trwała właśnie Wystawa Światowa. Zatrudnił się w skromnym hotelu La Fidélité. Pracując najpierw jako kelner, a następnie szef kelnerów, zdobywał m.in. wiedzę sommeliera. Mając lat 23 ponownie zmienił miejsce zamieszkania i wyjechał do Wiednia, by pracować we francuskiej restauracji. Tam też ponoć spotkał po raz pierwszy księcia Walii, który w przyszłości został jego wiernym zwolennikiem. Przez najbliższe lata pracował w różnych kurortach na terenie całej Europy i zarządzał luksusowymi hotelami takimi jak np. hotelem Grand w Monte Carlo. Otworzył również swoje własne podwoje m.in. Hotel Minerva w Baden-Baden oraz Hotel de Provence w Cannes. W Baden-Baden poznał inwestora w Londynie , który zaproponował mu zarządzanie i otwarcie obiektu Hotel Savoy. W latach 1889–1897 Cesar Ritz pełnił funkcję menadżera hotelu Savoy. Wtedy to jego nazwisko stało się światowym synonimem gościnności. Poczynając od wypasania kóz na alpejskich halach, poprzez prowadzenie drobnych obiektów hotelowych w południowej Francji, został światowej sławy hotelarzem, pionierem luksusowego hotelarstwa wiedzącym jak przyciągnąć do siebie zamożnych klientów. Kontrolował zarządzanie Hotel Carlton w Londynie. Pod koniec roku 1898 otworzył Hotel Ritz na placu Vendome w Paryżu, a w 1906 otworzył hotel w Londynie. Źródła Encyklopedii Britanica podają otwarcie Hotelu Rizt w Londynie w 1905 roku i to był ostatni obiekt hotelowy, którym zarządzał.
Ostatnie lata życia.
W roku 1908 przeszedł na emeryturę z powodu złego stanu zdrowia. Zmarł 24 października 1918 roku w wieku 68 lat.

</doc>
<doc id="1117851" url="https://pl.wikipedia.org/wiki?curid=1117851" title="Adam7">
Adam7

Adam7 to algorytm przeplotu stosowany w obrazach PNG. Przeplatany obraz PNG podzielony jest na 7 podobrazów, z których każdy tworzony jest dzięki replice wzoru o wymiarach 8x8 na całym obrazie docelowym.
Podobrazy są następnie zapisywane w pliku PNG w kolejności rosnącej.
Algorytm Adam7 posługuje się siedmioma przebiegami i działa na dwóch wymiarach, w odróżnieniu od czterech przebiegów w jednowymiarowej poziomej przestrzeni stosowanej w formacie GIF. Umożliwia to jeszcze szybszy podgląd obrazu już w trakcie ładowania.
Nazwa Adam7 pochodzi od Adama M. Costello, który podsunął pomysł tego algorytmu 30 stycznia w roku 1995 na podstawie pięcioprzebiegowego schematu, wcześniej zaproponowanego przez Lee Daniela Crockera:

</doc>
<doc id="1117852" url="https://pl.wikipedia.org/wiki?curid=1117852" title="Herb gminy Kalisz Pomorski">
Herb gminy Kalisz Pomorski



</doc>
<doc id="1117854" url="https://pl.wikipedia.org/wiki?curid=1117854" title="Flaga gminy Kalisz Pomorski">
Flaga gminy Kalisz Pomorski



</doc>
<doc id="1117857" url="https://pl.wikipedia.org/wiki?curid=1117857" title="Merlin Mann">
Merlin Mann

Merlin Mann (ur. 26 listopada 1966) – amerykański publicysta i bloger. Główny autor i redaktor bloga 43Folders.com.
W swojej działalności zajmuje się kwestiami osobistej produktywności i zarządzania czasem, zwłaszcza systemem o nazwie "Getting Things Done" stworzonym przez Davida Allena.
Zaprojektował nietypowy, papierowy organizer, nazwany Hipster PDA.

</doc>
<doc id="1117864" url="https://pl.wikipedia.org/wiki?curid=1117864" title="Constantin Lupulescu">
Constantin Lupulescu

Constantin Lupulescu (ur. 25 marca 1984 w Buftei) – rumuński szachista, arcymistrz od 2006 roku.
Kariera szachowa.
Jest dwukrotnym medalistą mistrzostw Europy juniorów: brązowym (1998, Mureck, w kategorii do lat 14) oraz srebrnym (2000, Chalkidiki, do lat 16). Sześciokrotnie zdobył medale indywidualnych mistrzostw kraju: cztery złote (2007, 2010, 2011, 2013) oraz dwa brązowe (2008, 2009).
Wielokrotnie reprezentował Rumunię w turniejach drużynowych, m.in.:
W roku 2003 zwyciężył w turnieju "Blue Autumn" w Bukareszcie oraz w otwartym turnieju w Eforie, zdobył również tytuł mistrza kraju juniorów do lat 20. W 2004 triumfował w "openie" w Las Palmas, natomiast w 2005 podzielił III m. (za Ivanem Ivaniseviciem i Branko Damljanoviciem, wraz z m.in. Levente Vajdą i Siergiejem Fiedorczukiem) w Barze. W 2006 zwyciężył w turniejach "Winter Cup" i "May Roses" w Bukareszcie oraz podzielił I m. (wraz z Władysławem Niewiedniczym) w Timișoarze, zaś w 2007 podzielił I m. (wraz z Wadimem Szyszkinem, George-Gabrielem Grigore i Alinem Berescu) w kolejnym turnieju w Bukareszcie. W 2009 r. podzielił I m. w memoriale Victora Ciocâltei w Bukareszcie (wspólnie z Ioanem-Cristianem Chirilą oraz Gergelym Szabo). W 2014 r. zajął VI m. w rozegranych w Erywaniu indywidualnych mistrzostwach Europy oraz zwyciężył (wspólnie z Ernesto Inarkiewem) w Baku.
Najwyższy ranking w dotychczasowej karierze osiągnął 1 kwietnia 2014 r., z wynikiem 2660 punktów zajmował wówczas 84. miejsce na światowej liście FIDE, jednocześnie zajmując 1. miejsce wśród rumuńskich szachistów.

</doc>
<doc id="1117865" url="https://pl.wikipedia.org/wiki?curid=1117865" title="Dinah Washington">
Dinah Washington

Dinah Washington, właśc. Ruth Lee Jones (ur. 29 sierpnia 1924 w Tuscaloosa, Alabama, USA, zm. 14 grudnia 1963 w Detroit, Michigan, USA) – amerykańska wokalistka jazzowa.
Największy rozgłos zyskała w latach 40. XX wieku, współpracując m.in. z zespołem Lionela Hamptona. Charakterystyczne dla jej stylu były inspiracje czerpane z bluesa i gospels. Powszechnie uważa się, że wywarła znaczny wpływ na współczesną wokalistykę jazzową.
Zmarła w wyniku przypadkowego przedawkowania środków nasennych. W 1993 została wprowadzona do "Rock and Roll Hall of Fame".

</doc>
<doc id="1117870" url="https://pl.wikipedia.org/wiki?curid=1117870" title="Symphonic trance">
Symphonic trance

Symphonic trance – podgatunek euro trance. Charakteryzuje się symfonicznymi melodiami, łagodnym bitem, oraz śpiewem chóru. Często używany jest głos francuskiej sopranistki Emmy Shapplin.

</doc>
<doc id="1117871" url="https://pl.wikipedia.org/wiki?curid=1117871" title="Radix auricularia">
Radix auricularia



</doc>
<doc id="1117878" url="https://pl.wikipedia.org/wiki?curid=1117878" title="Supermaloj">
Supermaloj

Supermaloj (Supermalloy) – stop niklu (79%), żelaza (15,5-16%), molibdenu (5%) i manganu (0-0,5%).
Supermaloj jest materiałem magnetycznie miękkim (do jego rozmagnesowania wystarcza pole około 0,3 A/m), o dużej przenikalności magnetycznej (początkowa 125 000, maksymalna 900 000), i stosunkowo małej indukcji nasycenia (0,8 T).
Znajduje zastosowanie jedynie przy niskich częstotliwościach w urządzeniach energetycznych, takich jak: transformatory, silniki, prądnice, cewki o dużej indukcyjności.

</doc>
<doc id="1117879" url="https://pl.wikipedia.org/wiki?curid=1117879" title="Marek Chamielec">
Marek Chamielec

Marek Chamielec (ur. 8 kwietnia 1958 w Nowej Dębie) – polski piłkarz i trener, grał na pozycji napastnika.
Treningi piłkarskie rozpoczynał w rodzinnym mieście. W 1977 zdał maturę w II Liceum Ogólnokształcącym w Mielcu i rok później zaczął występować w tamtejszym pierwszoligowym zespole Stali Mielec. W 1983 ukończył studia na AWF w Warszawie z tytułem magistra, a następnie odbył studia podyplomowe na Wyższej Szkole Pedagogicznej w Krakowie. Po zakończeniu kariery piłkarskiej pracuje jako nauczyciel wf w mieleckim Zespole Szkół Ekonomicznych, a także jako trener różnych drużyn w Stali Mielec. W 1999 pełnił funkcję trenera V-ligowego wówczas zespołu Stali i doprowadził go do awansu w IV ligi. Aktualny trener SMS Mielec.

</doc>
<doc id="1117885" url="https://pl.wikipedia.org/wiki?curid=1117885" title="Herb Suchania">
Herb Suchania

Herb Suchania – jeden z symboli miasta Suchań i gminy Suchań w postaci herbu.
Wygląd i symbolika.
Herb przedstawia na niebieskiej tarczy złoty szpon gryfa między białą sześcioramienną gwiazdą – u góry, i białą lilią heraldyczną spiętą złotem – u dołu.
Elementy herbowe symbolizują przynależność miasta do szczecińskich Gryfitów, a także do joannitów, do których należało miasto aż do czasów reformacji.
Historia.
Wizerunek herbowy pochodzi z XIX wieku. Na najstarszej pieczęci szpon gryfa znajdował się między dwiema gwiazdami, na następnych pieczęciach dolną gwiazdę zastąpiono lilią.
Herb został pozytywnie zaopiniowany 14 czerwca 2002 uchwałą Nr 155-621/O/2002 Komisji Heraldycznej, która stwierdziła jego zgodność z zasadami heraldyki, weksylologii i miejscowej tradycji historycznej.

</doc>
<doc id="1117887" url="https://pl.wikipedia.org/wiki?curid=1117887" title="Anisus spirorbis">
Anisus spirorbis



</doc>
<doc id="1117888" url="https://pl.wikipedia.org/wiki?curid=1117888" title="Planorbis spirorbis">
Planorbis spirorbis



</doc>
<doc id="1117889" url="https://pl.wikipedia.org/wiki?curid=1117889" title="Progressive trance">
Progressive trance

Progressive trance – popularny podgatunek trance, obok uplifting trance jeden z głównych nurtów tej muzyki. Zawiera zarówno elementy muzyki trance, techno i ambient. Progressive trance najczęściej utrzymany jest w tempie wolniejszym od innych rodzajów trance, zazwyczaj pomiędzy 130 a 138 BPM (chociaż nie jest to regułą), zaś jego brzmienie charakteryzuje powtarzająca się struktura melodyczna.
Czasy świetności progressive trance przypadają na koniec lat 90., kiedy to spopularyzowany został przez legendarny duet dwóch didżejów brytyjskich Sashę i Johna Digweeda. Wspólnie nagrane kompilacje z serii "Northern Exposure" wyznaczyły kanon gatunku, który następnie został rozwinięty i rozszerzony przez słynną i prestiżową edycję Global Underground. Wśród innych didżejów, mających wymierny wkład w rozwój progressive trance, należy wymienić Nicka Warrena (z Way Out West), Dave’a Seamana, Anthony’ego Pappę, Nicka Muira (z którym Digweed współtworzył Bedrock) czy Breeder, wypromowany właśnie przez Digweeda. Od momentu wydania pierwszej części "Northern Exposure", czyli połowy lat 90., progressive trance nieustannie ewoluował, zgodnie z założeniem, iż ma być to nowatorski nurt, nadający trance’owi zupełnie nowej jakości, oblicza. Zgodnie z tym utwory określane mianem progressive trance prezentowały naprawdę różną sygnaturę brzmieniową. Odznaczały się bądź stonowaną i wyważoną stylistyką jak w Illuminatus – "Hope (Oliver Lieb Remix)", bądź naprawdę szybkim tempem i dużą dynamiką elementów jak w sztandarowym nagraniu Breeder – "The Chain", bądź wreszcie mistyczną i tribalową otoczką jak w PQM – "You Are Sleeping". Niezależnie od tego, progressive trance najczęściej był kojarzony po tym, w jaki sposób był budowany główny motyw. Otóż w odróżnieniu od innych stylów, progressive nigdy nie kładł nacisku na melodię wiodącą i nie eksponował jej. Rzadko występowały tak charakterystyczne dla trance’u breakdowny. Punktem kulminacyjnym rozwoju tego stylu był moment wydania kultowej EP-ki "Xpander EP" Sashy oraz zmiksowanej przez niego trzynastej odsłony kompilacji "Global Underground". Styl zaczął stopniowo zamierać wraz z eksodusem największych sław na inne płaszczyzny muzycznego wyrazu. Proces ten zbiegł się w czasie z okresem prosperity wytwórni Coldharbour oraz wzrostu popularności stojącego zań didżeja Markusa Schulza. Z tego względu dziś z progressive trance’em najczęściej kojarzone są utwory transowe o wolniejszym tempie, charakterystycznym "wibrującym" basslinie i spokojnej, kojącej melodii. Ekspozycja tej sygnatury spowodowała, że zmarginalizowana została dawniej naczelna idea stylu, czyli poszukiwanie nowych rozwiązań. Powiew muzycznej świeżości wniósł wydany w 2005 roku, ciepło przyjęty album greckiego muzyka Douska, zatytułowany "D.I.Y.". Po tym, jak również i on sam zaczął szukać swojej inspiracji w progressive house, do progressive-transowej alternatywy wobec brzmienia Coldharbour należą przede wszystkim Vibrasphere oraz muzycy skupieni wokół labelu J00F prowadzonego przez znanego didżeja i producenta Johna '00' Fleminga.
Z kolei wśród artystów reprezentujących sygnaturę brzmieniową Coldharbour, poza samym Markusem Schulzem, wymienia się Andy’ego Moora, Niklasa Hardinga, Elevation, Gouryella Jose Amnesię, Mike Dierickx czy polski duet Sonic Division.
Progressive Psychedelic Trance.
Do nurtu progressive trance należy również progressive psychedelic trance (progressive psytrance), które ma nieco inne korzenie, niż muzyka komercyjna, klubowa. Wywodzi się z nurtu psychedelic trance i jest najłagodniej, najbardziej komercyjnie brzmiącą obecnie jego odmianą. Najbardziej znani artyści tego nurtu to Atmos (Tomasz Balicki), wspomniane już Vibrasphere, czy ś. p. Cosma. Do najbardziej znanych wytwórni wydających tę muzykę należą Iboga Records i Spiral Trax.

</doc>
<doc id="1117891" url="https://pl.wikipedia.org/wiki?curid=1117891" title="Herb gminy Suchań">
Herb gminy Suchań



</doc>
<doc id="1117896" url="https://pl.wikipedia.org/wiki?curid=1117896" title="System kryptograficzny">
System kryptograficzny



</doc>
<doc id="1117897" url="https://pl.wikipedia.org/wiki?curid=1117897" title="Anthem trance">
Anthem trance

Anthem trance – podgatunek euro trance, w którym największy nacisk kładzie się na żywą, hałaśliwą, bogatą w dźwięki melodię.

</doc>
<doc id="1117899" url="https://pl.wikipedia.org/wiki?curid=1117899" title="Roman Gruszecki">
Roman Gruszecki

Roman Gruszecki (ur. 27 lipca 1964 w Mielcu) – polski piłkarz i trener, grał na pozycji pomocnika. Wychowanek Stali Mielec.
Jest absolwentem Liceum Ekonomicznego w Mielcu, maturę zdał w 1989. W Stali Mielec występował w latach 1981–1992. W tym czasie był często powoływany do reprezentacji Polski w różnych kategoriach wiekowych. W 1983 grał w reprezentacji Polski U-20 na Mistrzostwach Świata, gdzie wraz z drużyną zdobył brązowy medal. Na sezon 1992/93 przeniósł się do II-ligowych Karpat Krosno, a w 1993 do III-ligowej Pogoni Leżajsk, gdzie występował jako grający trener do 1995.
Studiował na AWF w Warszawie – Punkt Konsultacyjny w Mielcu. W 1992 dostał uprawnienia trenera piłki nożnej drugiej klasy, a 3 lata później tytuł magistra.

</doc>
<doc id="1117904" url="https://pl.wikipedia.org/wiki?curid=1117904" title="Antoine Louis">
Antoine Louis

Antoine Louis (ur. 13 lutego 1723 w Metz, zm. 20 maja 1792 w Paryżu) - francuski chirurg i fizjolog, projektant nowoczesnej gilotyny, którą pod jego kierunkiem wykonał niemiecki producent klawesynów - Tobias Schmidt.
Życiorys.
Z wykształcenia chirurg wojskowy, w 1750 otrzymał tytuł profesora fizjologii, a w 1764 został mianowany sekretarzem Królewskiej Akademii Chirurgicznej ("Académie Royale de Chirurgie"). Był jednym z prekursorów operacyjnego leczenia guzów mózgu. W 1774 udało mu się z powodzeniem usunąć oponiaka skrzydła kości klinowej powodującego zniekształcenie kości czaszki. Był także autorem wielu artykułów na temat chirurgii oraz biografii współczesnych mu chirurgów.
W 1791 powołany został przez Konstytuantę na arbitra w sporze pomiędzy Josephem Ignace Guillotinem i katem Paryża Charlesem Henri Sansonem na temat sposobu wykonywania kary śmierci, który powstał w trakcie opracowania kodeksu karnego. Antoine Louis stanął po stronie Guillotina i w marcu 1792 przedstawił projekt wypukłego, szybko tnącego ostrza. Ostatecznie prototyp z ostrzem w kształcie trapezu (zaproponowanym ponoć przez samego Ludwika XVI - ślusarza-amatora) został przetestowany na żywych baranach i zwłokach bezdomnych 17 kwietnia 1792 w szpitalu Bicetre. Od jego nazwiska początkowo urządzenie nazywano "Louisette" ("Ludwiczka"), dopiero później nazwa wyewoluowała poprzez "la veuve" ("wdowa") do ostatecznej wersji - gilotyna.
Od jego nazwiska pochodzi również inna nazwa kątu mostka - kąt Louisa.

</doc>
<doc id="1117909" url="https://pl.wikipedia.org/wiki?curid=1117909" title="Fitochrom">
Fitochrom

Fitochrom jest fotoreceptorem, barwnikiem używanym przez rośliny w reakcjach na światło lub jego brak. Maksimum absorpcji barwnika przypada na długości fal odpowiadające światłu czerwonemu i dalekiej czerwieni. Wiele roślin wykorzystuje fitochrom do określenia czasu odpowiedniego na kwitnięcie poprzez określenie dnia i nocy. Zmiany w zawartości poszczególnych form fitochromu pozwalają regulować reakcje związane z cyklem dobowym. Fitochrom reguluje również kiełkowanie nasion, wzrost wydłużeniowy siewek, wielkość i kształt liści, syntezę chlorofilu oraz prostowanie się hipokotyli lub epikotyli siewek roślin dwuliściennych.
Cząsteczka fitochromu jest chromoproteiną, składa się z części białkowej połączonej z barwnikiem.
Fitochrom zawiera większość roślin, w tym wszystkie rośliny wyższe, a barwniki o bardzo podobnej budowie wykryto także u bakterii.
Reakcje roślin będące odpowiedzią na zmiany światła w zakresie spektrum niebieskiego i ultrafioletu regulowane są przez receptory należące do kryptochromów i fototropin.
Formy fitochromu.
Podstawową formą fitochromu jest forma absorbująca światło w zakresie czerwieni. Maksimum absorpcji przypada na długości fal: 650–670 nm. Ta forma fitochromu dla ludzkiego oka posiada barwę turkusowoniebieską.
Pochłaniając kwanty światła czerwonego forma PR przekształca się w formę PFR, która wykazuje maksimum absorpcji w tzw. dalekiej czerwieni (długości fal 705-740 nm). Ta forma fitochromu dla oka ludzkiego posiada kolor zielonkawy. Pochłanianie kwantów energii przez formę PFR powoduje jej przekształcenie do formy PR. Fitochrom pochłaniając odpowiedniej długości fale elektromagnetyczne przekształca się w jedną z form, a reakcja jest odwracana przez inną długość fali.
Biochemia i działanie fitochromu.
Chemicznie fitochrom składa się z grupy chromoforowej w postaci pojedynczego, otwartego łańcucha czterech pierścieni pirolowych związanych z białkiem. Grupa chromoforowa pochłaniając światło zmienia konformację chromoproteiny, powodując wzajemne przekształcanie dwóch form fitochromu.
Forma fitochromu PFR zapoczątkowuje w komórce szereg reakcji, między innymi regulując ekspresję niektórych genów. Dokładny mechanizm regulacji metabolizmu komórki przez fitochrom nie został poznany. Forma PR jest wytwarzana w cytozolu i tam pod wpływem światła przekształca się w formę PFR, która przemieszczana jest do jądra komórkowego. Zjawisko to sugeruje bezpośredni udział fitochromu w regulacji ekspresji genów. Istnieje hipoteza, że fitochrom w formie PFR służy jako kinaza wpływająca na aktywację czynników transkrypcyjnych.
Historia badań nad fitochromem.
Fitochrom został odkryty przez Sterlinga Hendricks and Harry'ego Borthwick z USDA-ARS Beltsville Agricultural Research Center w Marylandzie w latach pięćdziesiątych ubiegłego stulecia. Wymienieni naukowcy korzystając ze spektrografu zbudowanego z pożyczonych i pozostałych po wojnie części odkryli, że światło czerwone jest bardzo efektywne w pobudzaniu kiełkowania nasion i wywoływaniu kwitnienia roślin. Reakcje na światło czerwone można było odwrócić przez oświetlenie roślin daleką czerwienią.
Sam fitochrom został zidentyfikowany za pomocą spektroskopu przez biofizyka Warrena Butlera i biochemika Harolda Siegelmana w roku 1959. To właśnie Butler nadał nazwę fitochrom odkrytej chromoproteinie.
W roku 1983 laboratoriach Petera Quaila i Clarka Lagariasa fitochrom został wyizolowany i oczyszczony, a w roku 1985 opublikowano sekwencję genu kodującego fitochrom.
W roku 1989 genetycy molekularni wykorzystując przeciwciała monoklonalne wykazali istnienie więcej niż jednej formy fitochromu. W roślinach grochu istnieje forma I obecna w siewkach rosnących w ciemności oraz forma II obecna w zielonych roślinach. 
Z sekwencjonowania genomu "Arabidopsis" wiadomo o istnieniu pięciu genów kodujących fitochrom (PHYA - E), u ryżu obecne są jedynie trzy formy (PHYA - C). Istnienie wielu genów kodujących fitochrom w licznych roślinach jedno i dwuliściennych, prawdopodobnie wiąże się z częstą u roślin poliploidalnością. W związku z tym kukurydza, na przykład, posiada sześć form fitochromu - phyA1, phyA2, phyB1, phyB2, phyC1 i phyC2. Każdy z tych fitochromów posiada inny komponent białkowy, jednak wszystkie posiadają tę samą grupę chromoforową. W późnych latach osiemdziesiątych XX wieku wykazano, że phyA jest degradowany z użyciem ubikwityny.
W roku 1996 w zsekwencjonowanym genomie sinicy "Synechocystis" zauważono istnienie genu o niewielkim podobieństwie do roślinnego fitochromu. Jon Hughes w Berlinie i Clark Lagarias na UC Davis wykazali, że gen ten rzeczywiście koduje barwnik nazwany (Cph1) o właściwościach fitochromu. Przypuszczalnie roślinny fitochrom powstał poprzez przeniesienie genu chloroplastowego do jądra.
Fitochrom został także znaleziony w komórkach innych prokariontów np. w "Deinococcus radiodurans" i "Agrobacterium tumefaciens"
U "Deinococcus radiodurans" fitochrom reguluje wytwarzanie barwników ochronnych, jakkolwiek u "Synechocystis" i "Agrobacterium" biologiczna rola tych barwników nie jest znana.
W roku 2005 laboratorium Vierstra i Forest Uniwersytetu w Wisconsin opublikowało trójwymiarową strukturę części fotoczułej fitochromu bakterii z rodzaju "Deinococcus". Okazało się, iż łańcuch białkowy tworzy strukturę o nietypowej formie.
Wykorzystanie fitochromu w inżynierii genetycznej.
Około roku 1989 kilka laboratoriów uzyskało rośliny transgeniczne, zawierające podwyższone ilości różnych fitochromów. We wszystkich przypadkach uzyskane rośliny miały krótkie łodygi i ciemnozielone liście. 
Harry Smith i współpracownicy na Uniwersytecie w Leicester w Wielkiej Brytanii wykazali, że zwiększona ekspresja fitochromu A, pochłaniającego daleką czerwień, powoduje zmianę reakcji na zacienienie rośliny. Efektem zmiany jest poświęcanie mniejszej ilości zasobów na wzrost na wysokość, a więcej na wzrost nasion i rozwijanie systemu korzeniowego. Efekt ten może być praktycznie wykorzystany na przykład na trawnikach gdzie trawa rosłaby wolniej i nie wymagałaby koszenia lub roślinach uprawnych, które więcej materiałów lokowałyby w częściach użytecznych a mniej energii poświęcały na wzrost części nadziemnej.

</doc>
<doc id="1117911" url="https://pl.wikipedia.org/wiki?curid=1117911" title="HMS Juno">
HMS Juno

HMS „Juno” – nazwa noszona przez siedem okrętów brytyjskiej Royal Navy, pochodząca od rzymskiej bogini Junony:

</doc>
<doc id="1117913" url="https://pl.wikipedia.org/wiki?curid=1117913" title="Trinacria">
Trinacria

Trinakria (gr. Τρινακρία) – inna nazwa Sycylii używana w starożytności. 
Pochodna nazwy wyspy Trynakia, na którą zawędrował Odyseusz, a utożsamianej z Sycylią. Może też pochodzić od triskelionu – godła wyspy znanego od czasów antycznych. Rdzeń nazwy ("tri") może nawiązywać do trzech półwyspów tego lądu: Peloro, Passero i Lilibelo (zarys Sycylii geometrycznie jest wpisany w trójkąt) albo od liczby trzech plemion zamieszkujących wyspę przed grecką kolonizacją.

</doc>
<doc id="1117915" url="https://pl.wikipedia.org/wiki?curid=1117915" title="Jan Wodarz">
Jan Wodarz

Jan Wodarz (ur. 3 marca 1881 w Fałkowicach pod Opolem, zm. 19 listopada 1961 w Krasowach) – ksiądz katolicki, działacz społeczny, duszpasterz głuchoniemych.
Uczęszczał do gimnazjum w Nysie, gdzie w 1902 roku zdał egzamin dojrzałości. W tym samym roku rozpoczął studia na Wydziale Teologicznym Uniwersytetu Wrocławskiego. Święcenia kapłańskie przyjął 23 czerwca 1906 we Wrocławiu. W latach 1907-1918 pełnił posługę duszpasterską w parafii św. Szczepana w Bogucicach. W 1909 zainicjował tam nabożeństwa dla głuchoniemych z Katowic i okolicy. Języka migowego nauczył się od swego głuchoniemego wuja – Józefa Czecha. Nabożeństwa dla głuchoniemych odbywały się w kaplicy sióstr Jadwiżanek w Bogucicach. Od 1919 roku ks. Jan Wodarz nadzorował budowę parafii św. Józefa w Krasowach, którą erygowano 1 sierpnia 1925. Ks. Jan Wodarz został jej proboszczem i pełnił swoją posługę aż do śmierci. W 1943 roku został mianowany dziekanem dekanatu mysłowickiego, pełnił tę funkcję do 3 kwietnia 1957, kiedy to został zwolniony z obowiązków dziekana przy jednoczesnym mianowaniu dziekanem honorowym. Z okazji 30-lecia duszpasterzowania w Krasowach został 27 października 1948 mianowany Radcą Duchownym. W uznaniu zasług odznaczony Złotym Krzyżem Pro Ecclesia et Pontifice.

</doc>
<doc id="1117917" url="https://pl.wikipedia.org/wiki?curid=1117917" title="Herb Dobrzan">
Herb Dobrzan

Herb Dobrzan – jeden z symboli miasta Dobrzany i gminy Dobrzany w postaci herbu.
Wygląd i symbolika.
Herb przedstawia w polu srebrnym na pasie błękitnym czerwoną łapę gryfa ze złotymi pazurami.
Jest to uszczerbiony herb książąt pomorskich.
Historia.
Wizerunek herbowy znany jest od XIV wieku. Ustanowiony przez Radę Miejską 11 listopada 2012 roku.

</doc>
<doc id="1117918" url="https://pl.wikipedia.org/wiki?curid=1117918" title="Herb gminy Dobrzany">
Herb gminy Dobrzany



</doc>
<doc id="1117922" url="https://pl.wikipedia.org/wiki?curid=1117922" title="Dream trance">
Dream trance

Dream trance – najłagodniejszy ze wszystkich gatunków muzyki trance. Charakterystyczna dla tego rodzaju muzycznego jest bardzo łagodna melodia, która ma pobudzać do marzeń, grana najczęściej na pianinie, oraz bardzo łagodny bit i bas. Przedstawicielami tego rodzaju są m.in.: Robert Miles, Imperio, DJK, DJ Dado, Nylon Moon, DJ Taucher, Nitribit, Zhi-Vago, Zyon, DJ Hooligan, Cosmic Baby, Terra Ferma, Union Jack.
Dream trance był najpopularniejszy w latach 90. Wielu wykonawców niegdyś grających dream trance dzisiaj tworzy uplifting trance, lub Euro-trance, co ma związek z komercjalizacją artystów.

</doc>
<doc id="1117925" url="https://pl.wikipedia.org/wiki?curid=1117925" title="Adam Fiut">
Adam Fiut

Adam Fiut (ur. 17 czerwca 1933 w Krakowie, zm. 14 grudnia 1966 k. Lubnia) – polski aktor filmowy i teatralny.
Życiorys.
Studiował na PWST w Krakowie, naukę ukończył w 1957. Występował na scenach Teatru Polskiego w Bielsku-Białej i Cieszynie, Teatru Powszechnego im. Stanisławy Wysockiej w Krakowie, Teatru Rozmaitości w Krakowie.
Zginął, gdy wraz z przyjaciółmi z krakowskiego Teatru Rozmaitości uległ wypadkowi autobusowemu na Zakopiance pod Lubniem k. Myślenic, w drodze na spektakl w Zakopanem. W zderzeniu dwóch autobusów zginęli obaj kierowcy i sześć osób z zespołu teatralnego, w tym m.in. Jan Zieliński. Aktor jest pochowany na Cmentarzu Rakowickim w Krakowie.

</doc>
<doc id="1117927" url="https://pl.wikipedia.org/wiki?curid=1117927" title="Torie-Chol">
Torie-Chol

Torie-Chol (Tore-Chol, Tere-Chol, Tierie-Chol) (ros. Торе-Холь, Тере-Холь; mong. Дөрөө нуур, Döröö nuur) – słodkowodne jezioro na granicy Rosji (południowa Tuwa) i północnej Mongolii, w Kotlinie Uwskiej.
Powierzchnia około 42 km² (rosyjska część 35 km², a mongolska 7 km²). Długość 16 km, szerokość 4 km. Leży na wysokości 1148,8 m n.p.m. Brzegi jeziora są niskie i piaszczyste; występują liczne piaszczyste diuny (głównie w części południowej).

</doc>
<doc id="1117929" url="https://pl.wikipedia.org/wiki?curid=1117929" title="Georg Ludwig Carius">
Georg Ludwig Carius

Georg Ludwig Carius (1829 - 1875) był niemieckim chemikiem urodzonym w Heidelbergu. Studiował u Friedricha Wöhlera później przez 6 lat był asystentem Roberta Bunsena. Od 1865 był dyrektorem Instytutu Chemii ("Marburger Chemischen Instituts") na Uniwersytecie w Marburgu.

</doc>
<doc id="1117935" url="https://pl.wikipedia.org/wiki?curid=1117935" title="Wojna domowa w Finlandii">
Wojna domowa w Finlandii

Wojna domowa w Finlandii (fiń. "Suomen sisällissota") – wewnętrzny konflikt zbrojny w dopiero co powstałym Królestwie Finlandii w pierwszej połowie 1918 roku pomiędzy siłami Czerwonych ("punaiset"), wspieranych przez radziecką Rosję a siłami Białych ("valkoiset"), wspieranych przez Niemcy.
Geneza.
Głównym czynnikiem, który wpłynął na wybuch wojny domowej, była I wojna światowa. To pod jej wpływem Imperium Rosyjskie przeszło kryzys, który poskutkował rewolucją lutową, a następnie październikową roku 1917. Kryzys spowodował wybuch walk o władzę w dużej części Europy Wschodniej, w tym w Wielkim Księstwie Finlandii. Finlandia była o tyle ważnym elementem dotychczasowego Imperium, o ile dostarczała surowce, produkty przemysłowe, żywność i siłę roboczą dla ciągle rozrastającej się stolicy Rosji, Piotrogrodu (Sankt Petersburg).
Kraj jeszcze przed 1918 rokiem stał się miejscem ścierania się wpływów Cesarstwa Niemieckiego i Rosjan. Niemcy, dążąc do destabilizacji Imperium Rosyjskiego, wspierali finansowo ruchy rewolucyjne dążące do likwidacji samodzierżawia (w tym Partię Socjalistów-Rewolucjonistów i bolszewików), ale również ugrupowania separatystyczne, co w przypadku Finlandii ograniczyło się do ugrupowań głoszących hasła proniemieckie i pangermańskie (odnoszące się do szwedzkojęzycznej mniejszości w Finlandii). Niemcy w łatwy sposób mogli wpływać na sytuację wewnętrzną Finlandii, wykorzystując do tego konflikt fińsko-rosyjski, który narodził się u progu XX wieku. Konflikt wywołała rusyfikacja, która spotkała szczególny opór ze strony fińskich Szwedów (do dzisiaj są dość liczną mniejszością narodową w Finlandii), którzy skupieni w grupach anarchistycznych utworzyli antyrosyjski ruch oporu. Niemcy w trakcie wojny przeszkolili i wykorzystali w antyrosyjskich działaniach bojowych grono ochotników pochodzenia fińskiego i szwedzkiego. Z ochotników fińskich Niemcy sformowali 27 Królewski Pruski Batalion Jegrów. Niemcy nawiązali też potajemnie kontakt ze szwedzką grupą nacjonalistyczną Svecoman.
Wzrost napięcia politycznego.
Główną przyczyną wzrostu napięcia politycznego pośród Finów była autokratyczna struktura rządów imperatorskich oraz pogłębiający się kryzys na wsi. Znaczna była różnica kulturowa między Finami a słowiańskimi Rosjanami. Duży wpływ na kształtowanie się fińskiej tożsamości narodowej miały nowe ideologie, szczególnie socjalizm, socjalliberalizm i nacjonalizm. Dużym poparciem cieszyła się czerpiąca zarówno z socjalizmu jak i fińskich tradycji narodowych oraz religijnych, Socjaldemokratyczna Partia Finlandii. Partia zrzeszała coraz liczniejszą klasę robotniczą i stawiała opór względem postępującej rusyfikacji kraju. Kręgi robotnicze stały się szczególnie silne po wojnie rosyjsko-japońskiej i rewolucji 1905 roku – wydarzenia te umożliwiły organizację strajku generalnego. Strajk zmusił władze carskie do ustępstw wobec Finów, a partię socjaldemokratyczną uczynił najpotężniejszym (względem odsetku populacji) ruchem socjalistycznym na świecie. Największe grono zwolenników socjalistów stanowili pracownicy przemysłowi i rolni.
Reformy, które nastąpiły po strajku, były krokiem w stronę liberalizacji politycznej i społecznej Wielkiego Księstwa Finlandii - utworzono jednoizbowy parlament, a obywatele (w tym kobiety) zyskali prawa wyborcze. W wyborach do fińskiego parlamentu socjaldemokraci uzyskali aż 50% miejsc. "Odwilż" nie trwała jednak długo. Gdy car opanował sytuację rewolucyjną na większości obszarów Imperium, wznowił proces rusyfikacyjny Finów, ponadto rozwiązał parlament i zarządził nowe wybory.
Rewolucja lutowa.
Proces rusyfikacji został zatrzymany poprzez abdykację cesarza Mikołaja II w następstwie rewolucji lutowej. Bezpośrednim powodem upadku samowładztwa był kryzys spowodowany porażkami wojennymi w wojnie z Niemcami i zmęczeniem wojną mieszkańców kraju. W miejsce władcy władzę objął parlament, Duma i Rząd Tymczasowy Rosji zdominowany przez prawicę. Legalność nowego rządu została zakwestionowana przez Piotrogrodzką Radę Delegatów Robotniczych i Żołnierskich, co z kolei zapoczątkowało okres dwuwładzy. Rząd Tymczasowy przywrócił Finom autonomię. Scena polityczna Finlandii była wówczas mocno podzielona. Lewica składała się głównie z partii socjaldemokratycznej, do której należeli zarówno reformiści i rewolucyjni socjaliści. Prawica była jeszcze bardziej zróżnicowana, dzieliła się na liberałów (ci z kolei dzielili się na liberałów gospodarczych i socjalliberałów) i konserwatystów. Szwedzi reprezentowani byli głównie przez konserwatywną Szwedzką Partię Ludową broniącą praw dawnej szlachty. Istniała też agrarystyczna Partia Centrum. Bolszewizm wśród Finów był stosunkowo mało popularny i był popierany głównie pośród robotników, szczególnie tych na emigracji zarobkowej w Piotrogrodzie.
W nowym parlamencie i senacie absolutną większość zdobyła partia socjaldemokratów, która władzą podzieliła się z prawicą i centrum. Dużymi wpływami cieszyły się też radykalne grup robotnicze, które tworząc rady robotników i żołnierzy podważały autorytet parlamentu. Środowiska te wykorzystały chaos porewolucyjny do walki o poprawienie bytu robotników, organizując szeroko zakrojoną serię demonstracji i strajków, żądając ośmiogodzinnego dnia pracy. Rząd nie przyjął postulatów strajkujących, a jego funkcjonowanie zostało poważnie utrudnione przez wstrzymanie importu zboża z rozpadającej się Rosji. Obawiając się klęski głodu senat wprowadził racjonowanie i kontrolę cen żywności. Kryzys żywnościowy wywołał kolejne protesty mieszkańców.
Bitwa o przywództwo.
W lipcu 1917 roku jeden z liderów socjaldemokratycznych, Oskari Tokoi uchwalił w Senacie "ustawę o władzy", która rozpoczęła walkę o władzę między socjaldemokracją a konserwatystami którzy nie mogli się pogodzić z tak dużą przewagą lewicy w parlamencie i senacie. Ustawa zwiększyła władzę parlamentu, w którym zdecydowaną większość stanowiła lewica oraz zmniejszyła wpływ Rosji na krajowe sprawy autonomii fińskiej. Socjaldemokraci zdecydowali, że Tymczasowy Rząd Rosji będzie określać tylko zagraniczną i wojskową politykę Finlandii. Ustawę socjaldemokratów poparli agraryści, niektórzy działacze prawicy i inni niesocjaliści żądający fińskiej suwerenności. Ustawie sprzeciwili się tylko konserwatyści i niektórzy przedstawiciele bardziej prawicowych grup. Konserwatyści zbojkotowali następnie działania parlamentu i zrzekli się swoich mandatów.
Działania fińskich socjaldemokratów znalazły poparcie Lenina i bolszewików, którzy spiskowali przeciwko Rządowi Tymczasowemu. Lenin po kryzysie czerwcowym schronił się nawet na terenie Finlandii. Rząd Tymczasowy Rosji odrzucił "ustawę o władzy" i zwiększył obecność wojskową na terenie autonomii. Rosjanie we współpracy z fińskimi konserwatystami ogłosili nowe wybory i rozwiązali zdominowany przez lewicę parlament. W wyborach, które odbyły się w październiku tego samego roku, socjaldemokraci stracili absolutną większość. Doprowadziło to do radykalizacji ruchu robotniczego i niechęci socjalistów do nowego parlamentu.
Wraz z narastaniem sporu między socjaldemokratami a konserwatystami powstały dwa zwalczające się ugrupowania paramilitarne. Biała Gwardia została zorganizowana przez konserwatywnych przemysłowców i właścicieli ziemskich, broń zapewnili im Niemcy. Czerwona Gwardia z kolei skupiła działaczy związków zawodowych i partii robotniczych, broń zapewnili im bolszewiccy Rosjanie.
Rewolucja październikowa.
Rewolucja październikowa zorganizowana przez towarzysza Lenina doprowadziła do przejęcia władzy w Rosji przez bolszewików. Nowy rząd Rosji zawarł z Niemcami pokój, kończąc tym samym udział kraju w I wojnie światowej (traktat brzeski). W wyniku rewolucji październikowej fiński parlament upadł, a porewolucyjny parlament zdominowany przez ruch robotniczy niemal natychmiast wprowadził ustawę o ośmiogodzinnym czasie pracy i powszechnym prawie wyborczym w wyborach samorządowych. W opozycji do lewicy 27 listopada konserwatyści powołali swój gabinet, na czele którego jako premier stanął Pehr Evind Svinhufvud. Rząd zdobył poparcie Niemców i zaczął organizować siły Białej Gwardii. Niemcy sprzedali białogwardzistom 70 tysięcy sztuk karabinów i artylerii oraz zorganizowali przerzut fińskich ochotników walczących dotychczas z Rosjanami na teren kraju.
Utworzenie rządu podzieliło partię socjaldemokratyczną. Reformowani socjaliści zdecydowali się na działalność parlamentarną, radykalni z kolei domagali się rewolucji socjalistycznej. Wpływ na sytuację w Finlandii mieli również radykalni robotnicy fińscy pracujący w Piotrogrodzie, podatni na agitację bolszewicką. Wzrost wpływów skrajnej lewicy łączył się z dużym wzrostem liczebnym członków Gwardii Czerwonej. Gwardia Czerwona była w dużej mierze grupami rewolucyjnymi działającymi w podziemiu, szczególnie na terenach ośrodków przemysłowych i dużych miast. Proces organizacyjny był o tyle łatwiejszy, że rewolucyjna organizacja o tej samej nazwie i podobnej strukturze istniała w Finlandii w okresie rewolucji 1905-1906.
Obecność w Finlandii dwóch przeciwstawnych sobie sił zbrojnych wprowadziła na terenie kraju stan dwuwładzy i stanowiła preludium do wybuchu wojny domowej. Jeszcze w tym samym roku doszło do pierwszych starć między biało- i czerwonogwardzistami.
Niepodległość Finlandii.
Rozpad Imperium Rosyjskiego i upadek Rządu Tymczasowego umożliwiły Finlandii uzyskanie niepodległości. Konserwatywny rząd w obliczu przejęcia władzy przez bolszewików w Rosji, w dniu 6 grudnia 1917 roku ogłosił deklarację niepodległości kraju. W senacie przeciwko jej przyjęciu głosowali socjaldemokraci, którzy zaprezentowali alternatywną wersję deklaracji niepodległości. O ile oba ugrupowania zgadzały się co do celu uzyskania niepodległości, to ich wizje niepodległej Finlandii różniły się. Zarówno konserwatyści jak i socjaldemokraci wysłali swoje delegacje do przywódcy Rosji, Włodzimierza Lenina z prośbą o uznanie przez niego niepodległości kraju. Ostatecznie Lenin uznał niepodległość kraju, co ogłosił delegacji prawicy Svinhufvuda.
Rząd Finlandii uznały m.in. Austro-Węgry i Niemcy, z kolei Wielka Brytania, Francja i Stany Zjednoczone Ameryki nie zgodziły się na uznanie niepodległości widząc to, że rząd prawicy znajduje się w niemieckiej strefie wpływów.
Przebieg wojny.
Rozpoczęcie konfliktu.
Do ostatecznej eskalacji wojny doszło na początku stycznia 1918 roku. Linia frontu przecięła Finlandię ze wschodu na zachód na dwie części. Południową część kraju, z centrami przemysłowymi oraz dużymi farmami rolniczymi i posiadłościami ziemskimi, kontrolowali Czerwoni, zaś Północ, o wiele mniej uprzemysłowioną, z przewagą średnich i małych farm rolniczych, Biali. Na obydwu terytoriach istniały jednak enklawy, na których przewagę miała druga strona – na północy Finlandii były to przemysłowe miasta Varkaus, Kuopio, Oulu, Raahe, Kemi i Tornio, zaś na południu miejscowości Porvoo, Kirkkonummi i Uusikaupunki.
Czerwona część Finlandii została nazwana Fińską Socjalistyczną Republiką Robotniczą. Rządziła nią Rada Ludowa z siedzibą w Helsinkach, na czele której stanął Kullervo Manner. Socjalistyczna Republika Robotnicza nie zawarła sojuszu z Rosją Radziecką, a jedynie korzystała z jej pomocy militarnej w walce z Białymi. Konstytucja FSRR wzorowana była na konstytucjach USA i Szwajcarii, wprowadzała system wielopartyjny i zapowiedziała socjalizację gospodarki. Ideologicznymi korzeniami ustroju państwa był socjalizm demokratyczny. Kierownictwo Czerwonych pozostawało dalekie od ustroju typowego dla dyktatury proletariatu w leninowskim stylu, a jej ideolodzy byli do poglądów Lenina nastawieni negatywnie.
15 stycznia były generał armii rosyjskiej, Carl Gustaf Mannerheim, został mianowany głównodowodzącym Białej Gwardii. 25 stycznia Senat przekształcił Gwardię w Armię Fińską. Głównodowodzącym czerwonoarmistami został Ali Aaltonen. Biali byli podzieleni co do wizji przyszłej Finlandii, część z nich opowiadała się za monarchią, a część za republiką (zwyciężyła druga opcja). Obydwie frakcje w ruchu Białych pozostawały zgodne co do zmniejszenia roli parlamentaryzmu.
W propagandzie zarówno Czerwoni i Biali uważali się za jedyną ze stron dążącą do demokracji i wyzwolenia narodu.
Liczebność armii.
Gwardia Czerwona i Biała liczyły po 80-90 tysięcy żołnierzy. Czerwona Gwardia składała się głównie z ochotników, podczas gdy Biała głównie z poborowych (wolontariuszy było od 11 do 15 tysięcy). Czerwoni zyskali wsparcie od 7 do 10 tysięcy zrewolucjonizowanych Rosjan będących dawnymi żołnierzami armii Imperium stacjonującymi na obszarze Finlandii. Białych Finów – oprócz Niemców – podczas wojny wsparł też Legion Polski w Finlandii, składający się z ponad 1,7 tys. Polaków z armii carskiej pod dowództwem rtm. Stanisława Bogusławskiego. Szwedzcy ochotnicy skupieni byli w Brygadzie Szwedzkiej, liczącej około 550 żołnierzy.
Ofensywa Czerwonych i interwencja Niemiec.
28 stycznia rozpoczęła się ofensywa Czerwonych, trwająca do połowy marca. Po jej załamaniu Biali podjęli 16 marca przeciwnatarcie w celu zdobycia silnego ośrodka przemysłowego Tampere. Walki o miasto, najkrwawsze podczas całej wojny domowej, trwały do 6 kwietnia, kończąc się całkowitym zwycięstwem Białej Gwardii. Jej straty wyniosły 700-900 zabitych i rannych, w tym 50 jegrów, podczas gdy Czerwonych 1-1,5 tys. zabitych i rannych, ale aż 11-12 tys. wziętych do niewoli. Od tej pory rozpoczął się odwrót sił Czerwonej Gwardii. 29 kwietnia Biali zdobyli Viipuri. Kolejnych 500-800 Czerwonych zostało zabitych i rannych, a 12-15 tys. poszło do niewoli.
Szalę zwycięstwa przesunęła na korzyść Białych interwencja Cesarstwa Niemieckiego zapoczątkowana w marcu 1918 roku. Białych wsparło 14 tysięcy niemieckich żołnierzy, wraz z nimi do Finlandii przybyli fińscy ochotnicy (należy odnotować, że pewna część z nich zdezerterowała i przeszła na stronę Czerwonych). 5 marca oddziały niemieckie z okrętów wylądowały na Wyspach Alandzkich. 3 kwietnia na Półwyspie Hanko została wysadzona 10-tysięczna Dywizja Morza Bałtyckiego gen. Rüdigera von der Goltza, zaś 7 kwietnia 3-tysięczny oddział Brandenstein płk. Otto von Brandensteina pod miastem Loviisa na południowo-wschodnim wybrzeżu Finlandii. Obie formacje uderzyły w kierunku Helsinek, zajmując je 13 kwietnia przy wsparciu niemieckiej floty wojennej. 8 kwietnia Rada Ludowa Czerwonych zbiegła do Viipuri, zaś ostatecznie przeniosła się 25 kwietnia do Piotrogradu. Tymczasem Oddział Brandenstein, rozbudowany do wielkości brygady, 19 kwietnia zaatakował Lahti, przecinając połączenia między wojskami Czerwonej Gwardii na wschodzie i zachodzie kraju. Natomiast Dywizja Morza Bałtyckiego uderzyła na północ, zajmując 21-22 kwietnia Hyvinkää i Riihimäki, zaś 26 kwietnia Hämeenlinna.
Zakończenie wojny.
2 maja Lahti zostało zdobyte przez Białych. Wielu Czerwonych z kobietami i dziećmi próbowało za wszelką cenę przekroczyć granicę fińsko-rosyjską. Czerwona Gwardia trzymała się jeszcze silnie na obszarze pomiędzy miejscowościami Kouvola i Kotka. Atak Białych doprowadził do ich kapitulacji 5 maja. Wojna zakończyła się 15 maja, kiedy oddziały Białej Gwardii zdobyły Ino na Przesmyku Karelskim, byłą rosyjską bazę artylerii nadbrzeżnej. 16 maja na ulicach Helsinek, do których powrócił fiński Senat, doszło do uroczystej parady zwycięstwa. Łączne straty w fińskiej wojnie domowej wyniosły po stronie Czerwonych ok. 27 tys. ludzi, zaś po stronie Białych ok. 5,1 tys.
Po ogłoszeniu rozejmu przez Niemcy 11 listopada, w wyniku czego zostały wstrzymane działania wojenne na froncie zachodnim I wojny światowej, wojska niemieckie 16 grudnia wycofały się z Helsinek. Był to ostatni akord związany z fińską wojną domową. Finlandia została stopniowo zunifikowana przez umiarkowane siły polityczne wywodzące się od lewej do prawej strony sceny politycznej.
Powojenny terror.
Biali po zwycięstwie nad Czerwonymi rozpętali falę "białego terroru" wymierzonego w Czerwonych. Biali i wojska niemieckie osadziły 80 tysięcy osób (w tym 5 tysięcy kobiet, 1500 dzieci i 8000 Rosjan) w obozach. Część osób opuściła je później, duża część zmarła jednak w trakcie pobytu w nich lub została stracona. Do wysokiej śmiertelności w obozach przyczynił się niedobór żywności oraz kary, jakim byli poddawani osadzeni. Późniejsze badania wykazały, że w wyniku "białego terroru" zostało osadzonych w obozach wiele osób niezwiązanych z Czerwonymi. Ostatni więźniowie opuścili obozy w 1927 roku. Byli więźniowie, którzy przeżyli (11 600 osób), otrzymali w 1973 roku odszkodowania za lata niewoli. Propaganda aż do lat 50. przedstawiała przebieg wojny sympatyzując ze stroną Białych. "Biały terror" przyniósł odwrotny skutek do zamierzonego i spowodował długotrwałe i stosunkowo wysokie poparcie idei lewicowych (w tym komunizmu) przez większą część Finów.

</doc>
<doc id="1117941" url="https://pl.wikipedia.org/wiki?curid=1117941" title="Agouti paca">
Agouti paca



</doc>
<doc id="1117943" url="https://pl.wikipedia.org/wiki?curid=1117943" title="Sercówka biała">
Sercówka biała



</doc>
<doc id="1117948" url="https://pl.wikipedia.org/wiki?curid=1117948" title="Laura Palmer">
Laura Palmer

Laura Palmer – postać fikcyjna z serialu telewizyjnego Davida Lyncha i Marka Frosta "Miasteczko Twin Peaks", grana przez Sheryl Lee.
Fabuła.
Laura Palmer zostaje zamordowana przed rozpoczęciem właściwej akcji i pilota serialu – jej ciało owinięte folią zostało odnalezione wcześnie rano 24 lutego 1990 roku przez Pete'a Martella (męża właścicielki tartaku w Twin Peaks – Catherine Martell), na brzegu jeziora Black Lake, przy ujściu rzeki Wind River w Twin Peaks w stanie Waszyngton. Próba rozwikłania zagadki jej morderstwa jest osią główną akcji serialu, stanowiąc cel napędzający fabułę.
Palmer pojawia się pośrednio we wspomnieniach, i bezpośrednio, w snach i scenach metafizycznych w Poczekalni (albo Przedsionku) Czarnej i Białej Chaty. Można ją zobaczyć także na słynnym zdjęciu portretowym, filmie VHS jej przyjaciółki Donny Hayward i sekretnego chłopaka Jamesa Hurleya. Jej głos słyszymy z taśm magnetofonowych, adresowanych do jej terapeuty. Laura zginęła w nocy z 23 na 24 lutego 1990 ('89) roku w jednym z opuszczonych wagonów niedaleko miejsca, gdzie znaleziono jej zwłoki. Na miejscu zbrodni odkryto jej krew, kopczyk ziemi o średnicy około pół metra, z medalionem w kształcie połowy serca na szczycie i skrawkiem papieru obok. Na papierze napisane było krwią mordercy „OGNIU KROCZ ZE MNĄ” (ang. „FIRE WALK WITH ME”). W chwili śmierci miała skończone 17 lat (16 lat z wersji z '89 – Laura urodziła się 22 lipca 1972 roku).
Laura Palmer na pozór jest zwyczajną licealistką, wyróżniającą się z grona rówieśniczek urodą (miss szkoły), popularnością oraz wynikami w nauce (nagroda specjalna dla uczennicy, która pięciokrotnie z rzędu uzyskała najwyższe wyniki). Obraz dobrej uczennicy i przykładnej dziewczyny z dobrego domu, która udziela się społecznie, spotyka się z kapitanem drużyny futbolowej i pracuje po godzinach w sklepie perfumeryjnym, jest jednak fałszywy. Laura prowadziła podwójne – a jak się potem okazuje, potrójne, a nawet poczwórne – życie. Wielokrotnie zdradzała swojego chłopaka, nieobce było jej nocne życie, prostytucja, czy uzależnienie od kokainy.
W toku akcji serialu mowa jest o odkrytym, tzw. „sekretnym” (prawdziwym) pamiętniku Laury (w przeciwieństwie do innego, drugiego – ale pierwszego odnalezionego w serialu – tzw. „fałszywego”, mającego odwrócić uwagę). Oprócz opisu jej podwójnego życia zawiera on relacje o przemocy (seksualnej i psychicznej) i krzywdach, jakich doznała ze strony tajemniczej osoby, którą nazywa (lub która każe się nazywać) BOBem.
BOB molestował Laurę od 12. roku życia, ta odreagowując zaczęła szukać pocieszenia w narkotykach i seksie, pogrążając coraz bardziej siebie oraz niekiedy innych (czasami celowo – np. swojego oficjalnego chłopaka, którego zmusiła do handlu kokainą, żeby mieć do niej nieograniczony, tani dostęp). Według jednej z interpretacji, Laura krótko przed swoją śmiercią odkrywa prawdę, że BOB to nazwa obsesji, bliska chorobie psychicznej – jej ojca, Lelanda – cenionego prawnika i podpory lokalnej społeczności, który „opętany” BOBem m.in. molestował i gwałcił własną córkę, a po odkryciu przez nią okrutnej prawdy, zamordował ją, aby ukryć swoją podwójną naturę.
Według innej interpretacji BOB jest demonem, szatanem, duchem albo pozaziemską formą życia, obcym – w tym sensie osobnym, świadomym bytem pochodzącym z Czarnej Chaty z indiańskich legend – który nawiedzał, opętywał "sensu stricto" i w inny sposób posługiwał się Lelandem do własnych celów, Laura zaś zginęła dlatego, że była zbyt silna, aby BOB mógł ją w pełni „przejąć” (mógł wpływać na nią tylko w ograniczonym stopniu). Leland twierdzi, że BOB przyszedł do niego, kiedy był małym dzieckiem.
Po wyznaniu win (morderstw Laury, Maddy Ferguson oraz Teresy Banks, zgwałcenia i usiłowania zabójstwa Ronette Pulaski, wieloletniego molestowania i gwałcenia Laury, wieloletniego potajemnego narkotyzowania swojej żony Sarah, co spowodowało u niej psychozę i sprowokowało zdolności parapsychiczne) na skutek udanej próby samobójczej Leland Palmer umiera w areszcie. Wcześniej szczęśliwie wyzwala się spod wpływu BOBa i uwolniony, chwilę przed śmiercią, ma wizję, w której martwa córka wybacza mu wszystko i wita go w życiu pozagrobowym.
Mający premierę w 2017 roku 3 sezon Twin Peaks rzuca nowe światło na postać Laury Palmer. Wydarzenia z 8 odcinka sugerują, że Laura miałaby być istotą nadprzyrodzoną, manifestacją dobroci, co czyniłoby ją przeciwieństwem BOBa. Detonacja bomby atomowej na pustyni w Nowym Meksyku w 1945 przyciąga postacie z Czarnej Chaty takie jak Judy czy BOB. W reakcji na to wydarzenie Olbrzym w swojej siedzibie (być może jest to Biała Chata) z pomocą Senority Dido stwarza Laurę Palmer, a następnie wysyła ją na ziemię w okolice Twin Peaks. Według pewnych teorii Laura jako wcielone dobro miała być kontrą dla złych mocy jednak deprawacja jakiej uległa za sprawą BOBa sprawiła, że zeszła na złą drogę. Do samego końca opierała się jednak oprawcy, który pragnął "smakować jej ustami". Działania Agenta Coopera w 3 sezonie i jego obsesja na punkcie przywrócenia dziewczyny do życia może być potwierdzeniem tego jak dużą wagę w rozgrywce między dobrem, a złem ma postać Laury Palmer.
Popkultura.
Postać Laury Palmer zaznaczyła swoją obecność w kulturze masowej. Popularny stał się zwrot „To ja zabiłem Laurę Palmer”, co wykorzystano komercyjnie: sprzedano tysiące T-shirtów z tym tekstem.

</doc>
<doc id="1117949" url="https://pl.wikipedia.org/wiki?curid=1117949" title="Duality">
Duality

Duality – pierwszy singel amerykańskiej grupy Slipknot pochodzący z jej trzeciego albumu studyjnego '. Zespół wielokrotnie wykonywał tę piosenkę na koncertach jako zapowiedź swojego nowego albumu. Utwór ten zawarty jest również na płycie z zapisem koncertów Slipknota, '. Został on napisany przez głównego wokalistę grupy, Coreya Taylora.

</doc>
<doc id="1117953" url="https://pl.wikipedia.org/wiki?curid=1117953" title="Dinomys branickii">
Dinomys branickii



</doc>
<doc id="1117959" url="https://pl.wikipedia.org/wiki?curid=1117959" title="Łodygowice Górne">
Łodygowice Górne

Łodygowice Górne - przystanek kolejowy w Łodygowicach, w województwie śląskim, w Polsce.
W roku 2021 przystanek obsługiwał 200–299 pasażerów na dobę.

</doc>
<doc id="1117962" url="https://pl.wikipedia.org/wiki?curid=1117962" title="Unije (wyspa)">
Unije (wyspa)

Unije (wł. "Unie", niem. "Niä") – chorwacka wyspa na Adriatyku, leżąca na zachód od wyspy Lošinj (oddzielona od niej kanałem Unijskim), na północ od wyspy Susak. Jej powierzchnia wynosi 16,88 km² a długość linii brzegowej 38,06 km. Najwyższe wzniesienie na Unije to "Kalk" (132 m n.p.m.). Zamieszkana od czasów starożytnych. Jedyna miejscowość na wyspie nosi tę samą nazwę.

</doc>
<doc id="1117963" url="https://pl.wikipedia.org/wiki?curid=1117963" title="Unije">
Unije



</doc>
<doc id="1117965" url="https://pl.wikipedia.org/wiki?curid=1117965" title="Arafatka">
Arafatka



</doc>
<doc id="1117966" url="https://pl.wikipedia.org/wiki?curid=1117966" title="Europejska Unia Kobiet">
Europejska Unia Kobiet

Europejska Unia Kobiet (EUK) – międzynarodowa organizacja pozarządowa istniejąca od roku 1953, która zajmuje się nawiązywaniem kontaktów pomiędzy kobietami z różnych państw Europy, działaniami chroniącymi godność i wolność ludzką oraz dziedzictwo kulturowe Europy, jak również zmierzającymi do zwiększenia postępu społecznego i ekonomicznego, z zachowaniem wszystkim należnych jednostce praw. W statucie organizacji zapisano, iż cele te realizowane są poprzez zwiększenie wpływu kobiet na życie polityczne i obywatelskie w krajach Europy, jak również w organizacjach europejskich i międzynarodowych.
Organizacja posiada status doradczy przy Radzie Europy oraz przy Organizacji Narodów Zjednoczonych, jak również jest członkiem założycielem Międzynarodowego Związku Kobiet Demokratycznych. Członkami Unii są poszczególne sekcje krajowe, z założeniem, iż jeden kraj może być reprezentowany tylko przez jedną sekcję. Oficjalnymi językami EUK są: angielski, francuski i niemiecki. Siedzibą organizacji jest kraj, w którym mieszka aktualna Przewodnicząca Unii (w roku 2007 jest nią Ingrid Tichy-Schreder z Austrii).
Polska sekcja EUK powstała w połowie lat 90. w Warszawie, jej siedziba mieści się przy ul. Nowy Świat 21. Od kwietnia 2008 roku przewodniczącą sekcji jest Barbara Bielicka-Malinowska. Wcześniej funkcję tę piastowała Nelli Rokita.

</doc>
<doc id="1117967" url="https://pl.wikipedia.org/wiki?curid=1117967" title="13 Pułk Zmechanizowany">
13 Pułk Zmechanizowany

13 Pułk Zmechanizowany (13 pz) – dawny oddział zmechanizowany Sił Zbrojnych PRL i Sił Zbrojnych RP.
Historia.
Zgodnie z rozkaz nr 025/MON z 30.09.1967 w sprawie przekazania jednostkom wojskowym historycznych nazw i numerów oraz ustanowienia dorocznych świąt jednostek Dz. Roz. Tjn. MON Nr 10, poz. 53 38 Pułk Zmechanizowany przyjął tradycje 13 Pułku Piechoty i został przemianowany na 13 Pułk Zmechanizowany.
Wchodził w skład 5 Saskiej Dywizji Pancernej, a następnie, po jej przekształceniu, wszedł w skład 5 Kresowej Dywizji Zmechanizowanej. Stacjonował w garnizonie Kożuchów.
Święto obchodził 16 kwietnia.
Tradycje.
Decyzją Ministra ON 49/MON z 23 lipca 1993 pułk przyjął tradycje bojowe regimentów i pułków piechoty oznaczonych cyfrą 13. 
Swoje święto pułk obchodził 31 października.
Odznaka pułkowa.
Odznaka w kształcie krzyża kawalerskiego z kulkami na końcach ramion. Ramiona wypełnione granatową emalią ze srebrnymi krawędziami. Równolegle do krawędzi krzyża przebiega żółty pas. Między ramionami wiązki płomieni w kolorze srebra. Na krzyż nałożony srebrny orzeł państwowy z granatową tarczą na piersi, na której umieszczono numer pułku 13.
Odznakę o wymiarach 41x41 mm, wzorowana na odznace pamiątkowej 13 Pułku Piechoty z 1928, wykonano w pracowni grawerskiej Andrzeja Panasiuka w Warszawie. 
Pierwsze odznaki wręczono 14 września 1993.

</doc>
<doc id="1117968" url="https://pl.wikipedia.org/wiki?curid=1117968" title="Halina Birenbaum">
Halina Birenbaum

Halina Birenbaum (ur. 15 września 1929 w Warszawie) – polsko-izraelska pisarka, tłumaczka, poetka, ocalała z Holocaustu.
Życiorys.
W czasie II wojny światowej przebywała początkowo w getcie warszawskim, a następnie w niemieckich obozach koncentracyjnych na Majdanku i Auschwitz-Birkenau. Podczas ewakuacji obozu szła w marszu śmierci do Wodzisławia Śląskiego, skąd przetransportowano ją do Ravensbrück, a następnie do Neustadt-Glewe. W Auschwitz-Birkenau miała numer 48693.
Po wojnie z powodu antysemityzmu wyemigrowała z Polski do Izraela. Tam założyła rodzinę i mieszka do dziś. W czasie licznych spotkań z młodzieżą m.in. polską, izraelską i niemiecką opowiada o swoich obozowych przeżyciach.
Jest członkiem Stowarzyszenia Pisarzy Polskich. Jej utwory były tłumaczone na kilka języków.
Odznaczenia i nagrody.
W 1999 prezydent RP Aleksander Kwaśniewski odznaczył ją Krzyżem Oficerskim Orderu Odrodzenia Polski.
W 2001 roku Polska Rada Chrześcijan i Żydów przyznała Halinie Birenbaum tytuł "Człowiek Pojednania 2001".
W 2015 została wyróżniona odznaką „Zasłużony dla Warszawy”.
W 2018 uhonorowana tytułem Honorowego Obywatela miasta stołecznego Warszawy.

</doc>
<doc id="1117969" url="https://pl.wikipedia.org/wiki?curid=1117969" title="Wiktor Janusz Supniewski">
Wiktor Janusz Supniewski



</doc>
<doc id="1117971" url="https://pl.wikipedia.org/wiki?curid=1117971" title="Mon">
Mon

Geografia:
Inne:

</doc>
<doc id="1117978" url="https://pl.wikipedia.org/wiki?curid=1117978" title="Rejon batiecki">
Rejon batiecki

Rejon batiecki (ros. "Батецкий район") – rejon na północnym zachodzie europejskiej części Federacji Rosyjskiej, w obwodzie nowogrodzkim.
Rejon leży w zachodniej części obwodu i zajmuje powierzchnię 1600 km². Obszar ten zamieszkuje 6601 osób (2007 r.).
Ośrodkiem administracyjnym rejonu jest osada Batieckij, licząca 2275 mieszkańców (2002 r.)
Główne rzeki: Ługa i Udrajka.

</doc>
<doc id="1117983" url="https://pl.wikipedia.org/wiki?curid=1117983" title="Wilkowice Bystra">
Wilkowice Bystra

Wilkowice – stacja kolejowa w Wilkowicach, w województwie śląskim, w Polsce.
W roku 2021 stacja obsługiwała 200–299 pasażerów na dobę.

</doc>
<doc id="1117984" url="https://pl.wikipedia.org/wiki?curid=1117984" title="Krościenko Niżne">
Krościenko Niżne

Krościenko Niżne – część miasta Krosno, jednostka pomocnicza gminy (dzielnica). 
Do końca 1924 roku osobna wieś w powiecie krośnieńskim. Położona jest po obu stronach rzeki Wisłok. Teren na prawym brzegu Wisłoka charakteryzuje się mocno urozmaiconą rzeźbą terenu, znajdują się tam liczne szyby naftowe.
W roku 2019 liczba mieszkańców dzielnicy wyniosła 1 838.
Historia.
W trakcie badań archeologicznych odkryto ślady osadnictwa z okresu kultury przeworskiej. Krościenko Niżne zostało założone około 1350 roku, przez króla Polski Kazimierza Wielkiego. Była to wieś królewska, podlegająca bezpośrednio radzie miejskiej Krosna. Wieś administracyjnie na przełomie XVI i XVII wieku należała do ziemi sanockiej województwa ruskiego, w drugiej połowie XVII wieku należała do tenuty Besko starostwa sanockiego. W XVII wieku wieś należała do Bobolów. Na przełomie XIX i XX wieku rozpoczęto tu eksploatację ropy naftowej. 
W 1980 roku wbrew urzędowym zakazom mieszkańcy wybudowali przy ul. Wieniawskiego w ciągu kilku dni drewnianą świątynię pw. Ducha Świętego, a 12 sierpnia 1981 roku została erygowana parafia pw. Ducha Świętego, która jest prowadzona przez michalitów.
W Krościenku Niżnym przebywali Wincenty Pol i Aleksander Fredro.

</doc>
<doc id="1117991" url="https://pl.wikipedia.org/wiki?curid=1117991" title="Unije (miejscowość)">
Unije (miejscowość)

Unije (wł. "Unie", niem. "Niä") – wieś w Chorwacji, w żupanii primorsko-gorskiej, w mieście Mali Lošinj. Leży na wyspie o tej samej nazwie. W 2011 roku liczyła 88 mieszkańców.
W miejscowości znajduje się kościół pw. św. Andrzeja.

</doc>
<doc id="1117993" url="https://pl.wikipedia.org/wiki?curid=1117993" title="Chuukańczycy">
Chuukańczycy

Chuukańczycy ("Chuuk", "Truk") – rdzenna ludność wysp Chuuk i kilku sąsiednich atoli w archipelagu Karolinów, wschodzących w skład Sfederowanych Stanów Mikronezji na zachodnim Pacyfiku. Są odłamem Mikronezyjczyków. W 1996 r. ich liczebność wynosiła 60 tys. Posługują się językiem chuuk (truk) z rodziny mikronezyjskiej. W większości wyznają katolicyzm.

</doc>
<doc id="1117994" url="https://pl.wikipedia.org/wiki?curid=1117994" title="ReC">
ReC

ReC – ósmy album studyjny zespołu Proletaryat wydany 27 lutego 2006 roku. przez wytwórnię My Music.
18 grudnia 2006 wydano zmienioną wersję albumu pt. Recycling. Wydanie posiada nową okładkę oraz 4 dodatkowe utwory.

</doc>
<doc id="1117996" url="https://pl.wikipedia.org/wiki?curid=1117996" title="Bennet">
Bennet

Bennet – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="1117998" url="https://pl.wikipedia.org/wiki?curid=1117998" title="Real Unión Club Irun">
Real Unión Club Irun



</doc>
<doc id="1117999" url="https://pl.wikipedia.org/wiki?curid=1117999" title="Bielsko-Biała Mikuszowice">
Bielsko-Biała Mikuszowice

Bielsko-Biała Mikuszowice – przystanek kolejowy w Bielsku-Białej, w województwie śląskim, w Polsce. Znajduje się w dzielnicy Mikuszowice, przy ul. Morelowej, na trasie Katowice – Skalité-Serafínov.
W roku 2021 przystanek obsługiwał 50–99 pasażerów na dobę.
Istnieją tutaj dwa perony, natomiast niewielki budynek stacyjny jest zamknięty i zdewastowany.
Na stacji rozpoczyna bieg szlak turystyczny na Magurkę Wilkowicką

</doc>
<doc id="1118001" url="https://pl.wikipedia.org/wiki?curid=1118001" title="Real Union Irun">
Real Union Irun



</doc>
<doc id="1118003" url="https://pl.wikipedia.org/wiki?curid=1118003" title="Cardium glaucum">
Cardium glaucum



</doc>
<doc id="1118004" url="https://pl.wikipedia.org/wiki?curid=1118004" title="Cerastoderma glaucum">
Cerastoderma glaucum



</doc>
<doc id="1118005" url="https://pl.wikipedia.org/wiki?curid=1118005" title="Chuuk (ujednoznacznienie)">
Chuuk (ujednoznacznienie)



</doc>
<doc id="1118007" url="https://pl.wikipedia.org/wiki?curid=1118007" title="Tommy Hilfiger">
Tommy Hilfiger

Thomas Jacob Hilfiger (ur. 24 marca 1951 w Elmirze) – amerykański projektant mody, twórca marek „Tommy Hilfiger”,„Tommy Jeans” oraz „Tommy Sport“.
Życiorys.
Tommy Hilfiger wychował się w irlandzkiej rodzinie katolickiej mieszkającej w Elmirze jako drugi z dziewięciorga rodzeństwa. Tam też uczęszczał do miejscowego liceum, którego nie skończył. Rodzice wyrzucili go z domu, przez rok był bezdomny. W wieku dwudziestu lat zajął się sprzedażą detaliczną na własną rękę. Wkrótce potem przeniósł się do Nowego Jorku, by po części spełnić marzenia o zostaniu projektantem. Stamtąd sprowadzał do Elmiry modne w latach 70. jeansy z rozszerzanymi nogawkami, popularnie nazywane dzwonami, po czym sprzedawał je w lokalnym sklepie Brown's.
Niedługo potem Thomas Hilfiger otworzył swój własny sklep odzieżowy, nazywając go The People’s Place. Jego butik stał się miejscem spotkań młodzieży. W związku ze zmianami na rynku odzieżowym, większość sklepów w Elmirze została zamknięta. Wkrótce zniknęło też The People’s Place, na miejscu którego wybudowano centrum handlowo-rekreacyjne o nazwie First Arena.
Po tej stracie Hilfiger zajął się tylko projektowaniem dla reszty swoich sklepów w Nowym Jorku (było ich dziesięć). Wkrótce przeprowadził się ze swoją żoną Susie do centrum Nowego Jorku. Chociaż młody projektant (miał wówczas 25 lat) dostawał propozycje asystowania m.in. Calvinowi Kleinowi, odmawiał, pomimo coraz bardziej dotkliwego braku pieniędzy. 
W 2016 pojawił się w filmie "Zoolander 2" (występ cameo).
Thomas Hilfiger, który oprócz produkcji ubrań zajął się również tworzeniem nowych perfum, zarabia około 14,5 milionów USD rocznie. Ma piątkę dzieci. Jego partnerką jest Dee Ocleppo.

</doc>
<doc id="1118008" url="https://pl.wikipedia.org/wiki?curid=1118008" title="Landsbankadeildin">
Landsbankadeildin



</doc>
<doc id="1118010" url="https://pl.wikipedia.org/wiki?curid=1118010" title="Levante UD">
Levante UD

Levante Unión Deportiva (wal. "Llevant Unió Esportiva") – hiszpański klub piłkarski z siedzibą w Walencji.
Historia.
Początki.
"Levante Unión Deportiva" zostało założone 7 września 1909 jako "Levante Fútbol Club" biorąc nazwę od położonej w Walencji plaży o nazwie Levante. W tamtych czasach klub był absolutnym pionierem spośród wszystkich klubów w mieście. Największy lokalny rywal Valencia CF został założony dopiero w 1919 roku. "Gimnástico Fútbol Club", z którym Levante połączyło się w 1939, również powstał w 1909 roku.
Pierwsze mecze rozgrywano na La Platjeta, obok portu na działkach należących do lokalnego przedsiębiorstwa perfumeryjnego. Kolejne boisko również położone było w pobliżu portu i klub stopniowo zaczął być kojarzony z robotnikami pracującymi w porcie.
W 1928 roku, Levante FC zdobyło pierwsze trofeum - Mistrzostwo Walencji.
W sezonie 1934/35 drużyna zadebiutowała w drugiej lidze hiszpańskiej, kiedy ligę powiększono z dziesięciu do dwudziestu czterech drużyn.
Rok 1937 dał klubowi jedyne dotychczas poważne trofeum - Puchar Republiki Hiszpańskiej, inaczej zwany Pucharem Wolnej Hiszpanii, który rozgrywany był podczas hiszpańskiej wojny domowej. W finale, który odbył się 18 lipca, Levante pokonało Valencię CF 1:0. Pomimo starań władz klubu trofeum to nie zostało uznane przez Hiszpańską Federację Piłkarską za równorzędne z Pucharem Króla Hiszpanii.
Fuzja.
W 1939, kluby Levante i Gimnastic zmuszone zostały do dokonania fuzji. Boiska tych pierwszych zostały całkowicie zniszczone podczas wojny, z kolei Gimnastic stracił w wojnie większość piłkarzy. Połączona drużyna od tamtego momentu znana była jako Unión Deportiva Levante-Gimnástico, a później Levante Unión Deportiva i ta nazwa obowiązuje do dnia dzisiejszego. Nowa ekipa swoje barwy domowe niebiesko-bordowe wzięła od barw Gimnastic, natomiast czarno-białe stroje wyjazdowe od dawnego Levante.
Primera División.
Levante na debiut w Primera División czekało do roku 1963. Wtedy to drużyna w grupie 2 drugiej ligi zajęła drugie miejsce, a w play-offach udało jej się pokonać 4:2 w dwumeczu Deportivo La Coruña. W swoim inauguracyjnym sezonie w najwyższej klasie rozgrywkowej Levante zdołało dwukrotnie pokonać Valencię. Niestety w kolejnym sezonie zespół zdołał co prawda pokonać FC Barcelonę aż 5:1, jednak ostatecznie spadła z ligi, przegrywając play-offy z CD Málagą. Następne dwie dekady klub spędził na drugim i trzecim poziomie rozgrywkowym. W 1981 przez pół roku w klubie grał Johan Cruijff, który po opuszczeniu Levante grał jeszcze przez trzy lata.
Po zwycięstwie w 2004 roku w Segunda División Levante wróciło do La Ligi. Drużynie udało się jednak w niej przetrwać zaledwie jeden sezon, tracąc na koniec sezonu zaledwie dwa punkty do bezpiecznej Mallorki. Klub powrócił po roku gry na zapleczu ekstraklasy, zajmując na nim trzecie miejsce. W sezonie 2006/2007 Levante do końca walczyło o utrzymanie i w decydującym spotkaniu dzięki golom Rigi Mustaphy, Salvy Ballesty oraz Laurenta Courtoisa udało się pokonać 4:2 Valencię i ostatecznie zając piętnaste miejsce w lidze.
Poważne problemy finansowe skutkowały tym, że w sezonie 2007/2008 ekipa prowadzona wówczas przez trzech różnych trenerów (Abela Resino, Gianniego De Biasiego oraz José Ángela Moreno) zajęła ostatnie miejsce w lidze. Dodatkowo media ukazały, że klub ma długi wynoszące ponad €18 milionów, a wszyscy pracownicy klubu dostawali od pewnego czasu jedną piątą swoich pensji. Ostatecznie jednak na całą sytuację zareagowali działacze ligowi, którzy zorganizowali specjalny mecz, z którego wszystkie wpływy zostały przeznaczone na spłatę pewnej części pensji.
Levante do Primera División ponownie awansowało 13 lipca 2010 roku, kiedy to drużyna pokonała zdegradowane już wcześniej CD Castellón. Co prawda w ostatniej kolejce "Żaby" przegrały aż 0:4 z Realem Betis, ale ostatecznie gracze z Estadio Benito Villamarín zajęli czwarte miejsce w tabeli. Zawodnicy z Walencji awansowali z trzeciego miejsca.
Sukcesy w Europie.
Do największego osiągnięcia klubu w rozgrywkach ligowych należy zaliczyć sezon 2011/2012, w którym to Levante zajęło 6. miejsce, dzięki czemu zakwalifikowało się do Ligi Europy, w której to "Żaby" odpadły dopiero w 1/8 finału, przegrywając po dogrywce z Rubinem Kazań. Był to pierwszy udział drużyny z Walencji w europejskich pucharach.
Latem 2012 do Levante przybył polski piłkarz Dariusz Dudka. Pomocnik w drużynie z Walencji rozegrał zaledwie trzy spotkania i po sezonie rozstał się z klubem.
Obecny skład.
"Stan na dzień 8 września 2021"
Stadion.
Estadio Ciudad de Valencia.
Mecze domowe Levante UD rozgrywa na Estadio Ciudad de Valencia ("Estadi Ciutat de València" w języku walenckim), położonym w północnej części miasta, w dzielnicy "Orriols". Został on wybudowany w 1969 roku. W inauguracyjnym meczu, 9 września 1969 roku Levante przegrało 0-3 z Valencią CF.
3 września 2004 na tym stadionie odbył się towarzyski mecz Hiszpania - Szkocja, zakończony remisem 1-1.
Pojemność stadionu wynosi 25.354 miejsc. Płyta boiska ma wymiary 107x70 metrów, posiada nawierzchnię trawiastą. W bezpośrednim sąsiedztwie znajduje się stacja linii nr 6 metra w Walencji - "Estadi del Llevant".
Przed przeprowadzką na Estadio Ciudad de Valencia, w latach 1925-1968 Levante UD rozgrywało swoje mecze na Estadi de Vallejo.
Ciudad Deportiva de Buñol.
Ciudad Deportiva de Buñol jest kompleksem sportowym należącym do Levante UD, znajdującym się w miejscowości Buñol, 40 km na wschód od Walencji. Budowa rozpoczęła się 27 września 2002 roku, a inauguracja obiektu odbyła się 26 czerwca 2003 roku. W jego skład wchodzą m.in. boiska (zarówno z nawierzchnią trawiastą jak i sztuczną), hala sportowa, szatnie, siłownie, basen, pomieszczenia medyczne, pomieszczenia socjalne oraz pokoje dla zawodników pierwszej drużyny i szkółki piłkarskiej Levante UD.
Głównym obiektem kompleksu jest Campo de Fútbol de Competición, boisko trawiaste o wymiarach 107x70 m, z trybunami o pojemności 3000 miejsc. Swoje domowe mecze rozgrywa tu drużyna rezerw Levante.
Levante UD B.
Levante Unión Deportiva B jest filialną drużyną Levante UD. Został on założony w 1961 roku, obecnie występuje w grupie VI Tercera División. Swoje mecze rozgrywa na obiektach Ciudad Deportiva de Buñol. Trenerem jest José Antonio Gómez.
Levante UD Fútbol Femenino.
Levante UD Femenino ("Llevant Unió Esportiva Femení" w języku walenckim) jest żeńską sekcją piłkarską Levante UD. Powstał w 1998 roku jako sukcesor San Vicente Valencia, założonego w 1993 roku. Swoje mecze rozgrywa na obiektach kompleksu sportowego Parc Esportiu de Natzaret w Walencji.
W sezonie 2008/2009 występuje w rozgrywkach hiszpańskiej Superligi, broniąc tytułu mistrzowskiego zdobytego przed rokiem, oraz w rozgrywkach Ligi Mistrzów Kobiet. Trenerem jest Argentyńczyk Gustavo Alberto Duco.

</doc>
<doc id="1118011" url="https://pl.wikipedia.org/wiki?curid=1118011" title="Pacałycha">
Pacałycha

Pacałycha – zespół kabaretowy, założony w 1988 r. w Bytomiu przez Danutę Skalską.
Początki działalności to odtwarzanie lwowskiego klimatu w programach według scenariusza Danuty Skalskiej: "Ni ma jak Lwów", "Bal u cioci Bańdziuchowej", "Serce batiara" i "Tylko we Lwowie".
Zespół ma na swoim koncie setki występów w kraju i za granicą (m.in. we Lwowie, Chicago, na Florydzie), programy radiowe i telewizyjne np. cykliczny "Oj, ni ma jak Lwów" w TVP Katowice, występy na Festiwalu Kultury Kresowej w Mrągowie.
Kabaret współorganizuje akcje charytatywne dla Polaków na Kresach, koncertuje na rzecz pomocy niepełnosprawnym, odbudowy Cmentarza Obrońców Lwowa, pomocy dzieciom z Kresów i Śląska.
We wrześniu 2007 Szczepku (Ryszard Mosingiewicz) i Tońciu zdobyli I miejsce a także nagrodę specjalną za najlepiej wykonaną piosenkę w lwowskim bałaku na Festiwalu Piosenki Lwowskiej w Krakowie.

</doc>
<doc id="1118013" url="https://pl.wikipedia.org/wiki?curid=1118013" title="Strawność paszy">
Strawność paszy

Strawność - różnica między ilością składnika pokarmowego pobranego w paszy a ilością składnika pokarmowego wydalonego w kale 
formula_1
P-pobrane
W-wydalone
S-strawione
Wyrażone w jednostkach masy np. kg.
Oznaczanie strawności.
a) Analiza weendeńska - surowe składniki pokarmowe w paszy
b) Zwierzęta wykorzystują jedynie te składniki, które ulegają strawieniu i wchłonięciu w przewodzie pokarmowym
Współczynnik strawności.
a) Określa jaka ilość składnika pokarmowego pobranego w paszy zostaje wykorzystana (strawiona) przez zwierzę np.75% białka ogólnego. 
b) WS oznaczamy dla suchej masy i składników organicznych
Współczynnik strawności - stosunek ilości składników strawionych do składników pobranych
formula_2
Współczynniki strawności mieszczą się w zakresie od 0 do 100%
Strawność.
Pozorna.
formula_3
Rzeczywista.
formula_4
P-ilość pobranego składnika
W-ilość składnika wydalonego
E-ilość składnika wydalonego przy braku tego składnika w diecie

</doc>
<doc id="1118020" url="https://pl.wikipedia.org/wiki?curid=1118020" title="Destiny Fulfilled… And Lovin’ It">
Destiny Fulfilled… And Lovin’ It

Destiny Fulfilled… and Lovin’ It – pożegnalna światowa trasa koncertowa girlsbandu Destiny’s Child w składzie Beyoncé Knowles, Kelly Rowland i Michelle Williams. Trasa koncertowa była sponsorowana przez amerykańską sieć fast foodów McDonald’s.

</doc>
<doc id="1118028" url="https://pl.wikipedia.org/wiki?curid=1118028" title="Íþróttabandalag Akraness">
Íþróttabandalag Akraness

Íþróttabandalag Akraness – islandzki klub piłkarski, grający obecnie w 1. deild, mający siedzibę w mieście Akranes leżącym na zachodnim wybrzeżu kraju.
Historia.
Íþróttabandalag Akraness został założony w 1946 roku. Oprócz sekcji piłkarskiej z czasem założono też sekcje koszykówki, golfa, siatkówki, gimnastyki, jeździectwa, kręgli, karate, badmintona i pływania.
Drużyna piłkarska najczęściej gra w żółtych koszulkach i getrach oraz czarnych spodenkach. Swoje mecze rozgrywa na stadionie Akranesvöllur, mogącym pomieścić 4.850 widzów, będącym drugim pod względem pojemności obiektem w kraju.
W sezonie 2008 IA Akranes grał katastrofalnie w lidze, przez co zajął ostatnie miejsce i spadł do 2. ligi islandzkiej.

</doc>
<doc id="1118029" url="https://pl.wikipedia.org/wiki?curid=1118029" title="Chöch nuur">
Chöch nuur

Chöch nuur (Chuch nuur, Chuchnuur) – słodkowodne jezioro w północno-wschodniej Mongolii.
Leży na wysokości 566 m n.p.m. (według innych danych 552 m n.p.m.) i jest najniżej położonym punktem w Mongolii. Na jeziorze jest wyspa Chüjs. Duża liczba ryb, obecność wysp i położenie w pobliżu szlaków migracji powoduje, że jezioro to jest znane z różnorodnego ptactwa wodnego. W wielu turystycznych przewodnikach podaje się, że nad Choch-nuur odbył się w 1206 kurułtaj, na którym uznano Czyngis-chana za wodza ludów Wielkiego Stepu, jednak większość naukowych źródeł lokuje ten kurułtaj u źródeł Ononu, a więc w innym miejscu.

</doc>
<doc id="1118035" url="https://pl.wikipedia.org/wiki?curid=1118035" title="Ithrottabandalag Akraness">
Ithrottabandalag Akraness



</doc>
<doc id="1118040" url="https://pl.wikipedia.org/wiki?curid=1118040" title="IA Akranes">
IA Akranes



</doc>
<doc id="1118043" url="https://pl.wikipedia.org/wiki?curid=1118043" title="ÍA">
ÍA



</doc>
<doc id="1118049" url="https://pl.wikipedia.org/wiki?curid=1118049" title="Joey Guðjónsson">
Joey Guðjónsson



</doc>
<doc id="1118070" url="https://pl.wikipedia.org/wiki?curid=1118070" title="Pytel (mechanizm)">
Pytel (mechanizm)

Pytel – w młynarstwie mechanizm w kształcie worka, rękawa wykonany z jedwabiu lub wełny, służący do podziału mlewa na frakcje.
Kilkakrotnie mielona mąka, dokładnie oczyszczona i przesiana przez pytel nosi nazwę mąki pytlowej, a wypiekany z niej nazywa się chlebem pytlowym. Przesiewanie przez pytel czyni mąkę delikatną, powoduje jednak utratę tych wartościowych składników, które znajdują się w okrywie owocowo-nasiennej ziarna (błonnika, białka, składników mineralnych oraz witamin)

</doc>
<doc id="1118072" url="https://pl.wikipedia.org/wiki?curid=1118072" title="Norweski sznur naramienny">
Norweski sznur naramienny

Norweski sznur naramienny – honorowe odznaczenie przyznawane polskim żołnierzom walczącym w kampanii norweskiej podczas II wojny światowej.
Opis.
Sznur jest w narodowych kolorach norweskich. Nosi się go na lewym ramieniu (pod naramiennikiem). Końcówka jest pod klapą górnej lewej kieszeni.
Wzory
Historia sznura.
Od 1931 r. ambasadorem Polski w Norwegii był Władysław Neumann, który po 1939 roku nadal reprezentował polski rząd emigracyjny. Był on uważany za przyjaciela króla Norwegii Haakona VII oraz innych ważnych osobistości. Po ataku Adolfa Hitlera na Norwegię Naumann opuścił kraj na jednym statku z królem. Owocem ich współpracy było wydanie w lipcu 1940 r. przez króla pozwolenia, by Polacy wprowadzili swoje sznury naramienne w barwach norweskich.
W listopadzie 1940 r. minister Neumann skontaktował się z norweskim ministrem obrony Ljunbergiem, formalnie prosząc o zezwolenie na to, by polskie oddziały walczące w Norwegii mogły nosić "sygnalny sznur w barwach norweskich". Ljunberg nie miał nic przeciwko temu, ale ostateczną decyzję miało podjąć brytyjskie Ministerstwo Wojny. 23 listopada 1940 r. Brytyjczycy powiadomili Neumanna o tym, że nie mają nic przeciwko temu pomysłowi, ale nie dadzą funduszy na ten cel.
Nadania
Pierwsze sznury otrzymał norweski generał Carl Gustav Fleischer oraz towarzyszący mu oficerowie podczas odwiedzin oddziałów armii polskiej w Szkocji. Kilka dni później otrzymali zezwolenie od Naczelnego Dowództwa na noszenie tych odznaczeń wraz z norweskimi mundurami. 25 stycznia przepisy unormowały zasady przyznawania nagrody. Pełnomocnictwo do nadawania sznura uzyskał były dowódca Samodzielnej Brygady Strzelców Podhalańskich gen. Zygmunt Bohusz-Szyszko. Gdy w sierpniu wyjechał do ZSRR przyznawanie sznurów kontynuował dowódca BSP. Kontrowersje wywołał fakt, że przyznał sznur ośmiu jugosłowiańskim oficerom służącym w batalionie. Generał Władysław Sikorski stwierdził wkrótce, że prawo do nadawania nadal przysługuje tylko gen. Szyszko Bohuszowi. Ministerstwo Wojny wysłało list do dowódcy I Korpusu w Szkocji, aby poinformował nowego dowódcę BSP, że sznur jest odznaczeniem wojennym a nie pamiątkowym oraz że nie powinien być przyznawany żołnierzom z krajów trzecich. Prawo do noszenia sznura naramiennego zostało w późniejszym czasie rozszerzone na członków załóg: ORP "Burza", ORP "Błyskawica" i ORP "Grom".

</doc>
<doc id="1118075" url="https://pl.wikipedia.org/wiki?curid=1118075" title="Czarna środa">
Czarna środa

Czarna środa (także "Biała Środa") – wydarzenia 16 września 1992 r. w Wielkiej Brytanii, kiedy rząd konserwatystów zmuszony został do wycofania funta szterlinga z mechanizmu ERM (ang. "European Exchange Rate Mechanism"). Nastąpiło to w wyniku ataku spekulacyjnego dokonanego przez George’a Sorosa, który zarobił na tych transakcjach około 1 mld USD. W 1997 r. brytyjskie ministerstwo skarbu określiło straty na 3,4 mld funtów.
Straty handlowe w sierpniu i wrześniu zostały oszacowane na 800 mln funtów, jednak ich suma wzrosła, ponieważ podatnik brytyjski mógł zyskać na dewaluacji funta. Ustalenia w tej kwestii pokazały, że gdyby rząd utrzymał 24 mld funtów rezerw w walutach obcych, a kurs funta spadł do tej samej wartości, co w wyniku działań spekulantów, to skarb Zjednoczonego Królestwa zyskałby na tym 2,4 mld funtów szterlingów. Dokumenty ukazują jednocześnie, że poświęcając 27 mld rezerw na „ratowanie funta” osiągnięto stratę w kwocie 3,4 mld funtów.
Preludium.
Gdy w 1979 r. utworzono ERM, Wielka Brytania odmówiła współpracy. Decyzję Kanclerza Skarbu, Geoffreya Howe uznano za kontrowersyjną. Howe znany był ze swych prounijnych zapatrywań, jednak jego przygotowanie merytoryczne, jeśli chodzi o sprawy gospodarcze, było niskie. Sukcesor Howe’a, Nigel Lawson również wierzył w powodzenie sztywnego kursu walutowego. Należał do umiarkowanych eurosceptyków, aczkolwiek chwalił niską inflację niemieckiej marki, co było jego zdaniem zasługą Bundesbanku. Tak więc, Wielka Brytania nie przystąpiła do ERM, a ministerstwo przez kilka lat półoficjalnie stosowało politykę podążania za niemiecką marką.
W tym czasie, w warunkach otwartego rynku walutowego, głównym narzędziem manipulowania kursem walutowym było arbitralne ustalanie wartości funta szterlinga. W konsekwencji stopy procentowe ustalane były na podstawie popytu krajowego, a dopiero w drugim rzędzie inflacji. Polityka taka prowadzona przez wiele lat skutkowała niskimi stopami procentowymi, a później dla odmiany była w konsekwencji powodem wzrostu cen.
Sprawy nabrały dużego rozgłosu, gdy doszło do konfliktu między doradcą Margaret Thatcher, Alanem Waltersem a Lawsonem, przy czym Walters twierdził, że ERM był nieprzygotowany (dosł. „niedopieczony”). Doprowadziło to do dymisji Lawsona i zastąpienia przez jego dawnego mentora, Johna Majora. Wraz z Douglasem Hurdem, Ministrem Spraw Zagranicznych naciskali oni Margaret Thatcher aby Wielka Brytania przystąpiła do ERM, co też nastąpiło w październiku 1990 r. Gwarantowało to, że rząd brytyjski będzie prowadzić taką politykę gospodarczą i monetarną, że kurs funta w stosunku do walut innych państw-uczestników tego systemu, nie będzie mógł wahać się w paśmie większym niż 6%. Funt wszedł do systemu po kursie wymiany 2,95 DEM za GBP. W związku z tym, jeżeli kurs wymiany zbliżyłby się do tak ustanowionych widełek, czyli 2,778 marki za funta, to Brytyjczycy zobligowani byli do interwencji. W warunkach inflacji trzy razy przekraczającej niemiecką, stopie procentowej w wysokości 15%, oraz bankrutującego "Boomu Lawsona", okoliczności do dołączenia do ERM nie były sprzyjające w tym okresie.
Na początku lat 90., wysokie niemieckie stopy procentowe, ustalone przez Bundesbank w celu przeciwdziałania narastającym procesom inflacyjnym w związku ze zjednoczeniem kraju, spowodowały znaczne napięcia w ERM. Wielka Brytania oraz Włochy miały dodatkowo problemy z deficytem budżetowym. Problemy deficytu budżetowego wynikały z wieloletnich rządów Thatcher, która była premierem od 1979. Skończyły się wówczas pieniądze z prywatyzacji większości przedsiębiorstw, a dodatkowo obniżono podatki. Kwestie narodowego prestiżu oraz podzielanie doktryny ustalania się kursów walutowych w ramach ERM, były ścieżką ustanowienia wspólnej europejskiej waluty. Śladem odrzucenia Traktatu z Maastricht przez Danię, w referendum wiosną 1992 r., waluty ERM znajdujące się w dolnych granicach dopuszczalnych wahań, stały się celem ataku spekulantów na rynkach zagranicznych.
Atak spekulantów walutowych.
We wrześniu 1992 r. podstawowym zagrożeniem dla funta była gwałtowna deprecjacja dolara wobec niemieckiej marki. W związku z powiązaniem funta z ERM, umacniał się on do amerykańskiej waluty do nie dających się zaakceptować poziomów. Z racji olbrzymiej części brytyjskiego eksportu rozliczanego w USD, korekta kursu funta do dolara wydawała się nieunikniona. ERM uniemożliwiał takie działanie. Przewidując nieuchronne „pęknięcie tamy” spekulanci przyspieszyli przyszłe zdarzenia poprzez pożyczanie funta (także lira) i jego wymianę na niemieckie marki. Oczekiwali, że spłacą kredyt zdewaluowaną walutą, a różnica uzyskana na tej operacji będzie ich zarobkiem.
16 września brytyjski rząd ogłosił wzrost podstawowej stopy procentowej, z już wtedy wysokich 10% do 12%, w celu zachęcenia spekulantów do zakupu funta. Pomimo tego, oraz obietnic, że w przyszłości stopa wzrośnie do 15%, dealerzy przekonani, że rząd nie wywiąże się z obietnic przystąpili do sprzedaży funta. Kanclerz Norman Lamont ogłosił, że jeszcze tego samego dnia, do godziny 19:00 Wielka Brytania opuści ERM, a stopy procentowe pozostaną na poziomie 12%.
Następstwa.
Inne kraje ERM, takie jak Włochy, których waluty naruszyły pasma wahań powróciły do systemu z poszerzonym pasmem lub z uzgodnionym parytetem centralnym. Nawet w tej rozluźnionej formie, ERM-I okazał się nieodporny na zagrożenia i 10 miesięcy później jego reguły zostały poluzowane ponownie do punktu, w którym polityce monetarnej członków systemu pozostawiono niezmiernie dużo swobody.
Wielka Brytania popadła w recesję, co było prawdopodobnie efektem wysokich stóp procentowych w tym kraju, jak i w Niemczech. Wiele przedsiębiorstw upadło, a rynek mieszkań się załamał. W swoich wspomnieniach John Major stwierdził, że członkostwo w ERM wywarło zbawienny wpływ na pozbycie się inflacji w Wielkiej Brytanii.
W następnych miesiącach po wydarzeniach "Czarnej Środy", oraz kilku następnych latach handel funtem przebiegał wyraźnie niżej od wyznaczonej mu w ERM dolnej granicy wahań. Wiosną 1995 r. jego kurs spadł poniżej 2,2 DEM za GBP. Od tego czasu zaczął się umacniać, osiągając w szczytowym momencie poziom 3,2 DEM za GBP. Niektórzy komentatorzy twierdzą, że "Czarna Środa" udowodniła, że długookresowo była zjawiskiem pozytywnym dla brytyjskiej gospodarki. Jej konsekwencje pozwoliły na ustalenie się stóp procentowych na naturalnym poziomie oraz zachęciły rząd do odważnych zmian instytucjonalnych, które w rezultacie podziałały ozdrowieńczo na gospodarkę. Paradoksalnie, jesienią 1996 oraz u początków 1997 r. funt szterling powrócił do poziomów na jakich znajdował się przed "Czarną Środą" i taki też, dosyć stabilny pozostał jego kurs do końca 2006 roku.
Faktycznie kondycja brytyjskiej gospodarki, w następstwie wydarzeń "Czarnej Środy" była znacząco lepsza niż krajów strefy euro, i pomimo strat krótkoterminowych, a dla podkreślenia korzyści długofalowych, wielu ekonomistów używa dziś określenia "Biała Środa" (oryginalnie termin został ukuty przez przeciwników integracji europejskiej, zadowolonych z jej opóźnienia). Według danych OECD średnia stopa wzrostu w latach 1996–2005 wynosiła we:
średnio w strefie euro 2%, natomiast w Wielkiej Brytanii było to 2,7%.
Ekonomiści pozytywnie nastawieni do integracji, którzy analizowali zdarzenie twierdzą, że stabilność waluty jest skutkiem, a nie przyczyną wspólnego podejścia do zarządzania gospodarką. Zaowocowało to Paktem Stabilności i Wzrostu, podpartym systemem ERM II oraz powstaniem euro – wspólnej europejskiej waluty. Wbrew temu, konsekwentnie społeczeństwo Wielkiej Brytanii nastawione jest do euro sceptycznie. Poparcie dla integracji walutowej okazuje jedynie 28% Brytyjczyków – najmniej w całej Unii Europejskiej. Większość Brytyjczyków sprzeciwia się nie tylko nowej walucie, ale nawet próbie zorganizowania takiego referendum. Według sondażu BBC, przeprowadzonego z końcem 2008 roku, 71% Brytyjczyków odpowiedziałoby „nie” w hipotetycznym referendum dotyczącym zamiany funta na euro w ich kraju.

</doc>
<doc id="1118077" url="https://pl.wikipedia.org/wiki?curid=1118077" title="Catalão">
Catalão

Catalão – miasto w Brazylii leżące w stanie Goiás. W roku 2007 miasto liczyło 74 400 mieszkańców.

</doc>
<doc id="1118078" url="https://pl.wikipedia.org/wiki?curid=1118078" title="Mistrzostwa Świata Strongman 2004">
Mistrzostwa Świata Strongman 2004

Mistrzostwa Świata Strongman 2004 – doroczne, indywidualne zawody siłaczy.
Nowy format mistrzostw.
W 2004 r. mistrzostwa zostały rozegrane po raz pierwszy w nowej formule, z jedną tylko grupą kwalifikacyjną i z nowym sposobem naliczania punktów w eliminacjach. Ten nowy format, którego celem było uatrakcyjnienie zawodów, nie sprawdził się jednak i finał rozegrano już w tradycyjnej formule. W mistrzostwach rozgrywanych w następnym roku powrócono już całkowicie do dawnej formuły.
Rundy kwalifikacyjne.
WYNIKI KWALIFIKACJI
Data: 23, 24, 25, 26, 27, 28 września 2004 r. (Rundy kwalifikacyjne zostały przedłużone o dwa dni, z powodu huraganu oraz ciężkich opadów deszczu.)
Do finału kwalifikuje się sześciu najlepszych zawodników z grupy.
Grupa 1
Finał.
FINAŁ – WYNIKI SZCZEGÓŁOWE
Data: 30 września, 1, 2, 3 października 2004
Miejsce: Nassau, Paradise Island 
(*) Mariusz Pudzianowski, po zakończeniu zawodów, został zdyskwalifikowany, z powodu wykrycia w próbkach oddanych do badań antydopingowych, niedozwolonych substancji. Pozostali finaliści awansowali o jedną pozycję.
Zawodnicy rezerwowi.
Zawodnicy rezerwowi zastępują zawodnika w razie kontuzji lub rezygnacji z udziału w zawodach.
Zawodnicy rezerwowi: Andrus Murumets i Brian Turner .

</doc>
<doc id="1118087" url="https://pl.wikipedia.org/wiki?curid=1118087" title="25 Pułk Czołgów">
25 Pułk Czołgów

25 Drezdeński Pułk Czołgów Średnich (25 pcz) – pułk wojsk pancernych ludowego Wojska Polskiego.
30 września 1967 roku 16 pułk czołgów średnich przyjął dziedzictwo tradycji i numer 25 Drezdeńskiego pułku artylerii pancernej. Jednocześnie dzień 22 kwietnia został ustanowiony Świętem Pułku. 
25 Drezdeński pułk czołgów średnich wchodził w skład 12 Dywizji Zmechanizowanej i stacjonował w garnizonie Szczecin, w koszarach przy ulicy Ku Słońcu.
W latach 80. XX wieku pułk używał kryptonimu Piast.
Pułk został rozformowany w terminie do 31 grudnia 1990 roku
Struktura organizacyjna.
Dowództwo i sztab - 1 T-55

</doc>
<doc id="1118089" url="https://pl.wikipedia.org/wiki?curid=1118089" title="Russula emetica">
Russula emetica



</doc>
<doc id="1118090" url="https://pl.wikipedia.org/wiki?curid=1118090" title="Wilhelm Tell (opera)">
Wilhelm Tell (opera)

Wilhelm Tell (fr. "Guillaume Tell", wł. "Guglielmo Tell") – czteroaktowa opera Gioacchina Rossiniego, ostatnie takie dzieło tego kompozytora, z librettem Étienne'a de Jouya i Hippolyte'a Bisa, oparta na sztuce Schillera pod tym samym tytułem. Prapremiera dzieła miała miejsce 3 sierpnia 1829 w operze Le Peletier w Paryżu. Oryginalnym językiem libretta był francuski, jednak opera wystawiana jest zarówno w tym języku, jak i po włosku.
Recepcja.
W kwietniu 1828 na łamach "La Revue Musiacale" kompozytor ogłosił, że "Willhelm Tell" będzie jego ostatnią operą. Pomimo starań kompozytora (Rossini pracował nad operą przez dziesięć miesięcy) i gwiazdorskiej obsady premiery przyjęcie publiczności było jednak chłodne (choć kompozytor został nagrodzony Legią Honorową przez Karola X). Dzieło stawia duże wymagania występującym w niej śpiewakom i trwa ponad cztery godziny, co również miało wpływ na niższą od spodziewanej popularność. Wkrótce po premierze dyrekcja opery zdecydowała o wprowadzeniu skrótów, i tak początkowo zniknęła aria Arnolda z IV aktu, później dzieło skrócono do trzech aktów, a ostatecznie stawiano najczęściej tylko drugi akt, grany jako dodatek przed spektaklami baletowymi. 14 stycznia 1858 Felice Orsini dokonał nieudanego zamachu na Napoleona III i cesarzową Eugenię, gdy byli w drodze do opery na spektakl "Wilhelma Tella".
Nieprzyjazna Habsburgom tematyka opery powoduje, że opera ukazuje się w innych krajach w wersjach skróconych, m.in. jako "Andreas Hofer" lub "Karl der Kühne". Premiera londyńska miała miejsce w maju 1830 roku, nowojorska (z tekstem angielskim) rok później. Włoska premiera (z tekstem libretta napisanym przez Calista Bassiego) miała miejsce w Lucce w 1831 roku. Problemem okazała się także polityczna zawartość dzieła. Fakt, iż bohater dzieła występuje przeciw panującemu porządkowi politycznemu zamknął w pewnym sensie operze drogę do teatrów włoskich – pojawiła się w 1833 w Teatro San Carlo, a następnie dopiero po 50 latach w La Fenice i w 1899 w mediolańskiej La Scali.
Najbardziej znanym fragmentem opery jest czteroczęściowa uwertura, wykonywana najczęściej jako element koncertów symfonicznych. Pierwszym publicznym występem Herberta von Karajana było właśnie dyrygowanie uwerturą "Wilhelma Tella" (Wiedeń, 17 grudnia 1928).
W czasach nazizmu w Niemczech opera trafiła na indeks (1941), ponieważ usprawiedliwiała zabójstwo tyrana.
Treść.
Miejsce i czas akcji: Szwajcaria, XIV wiek
Akt I.
W czasie dorocznego święta pasterzy koło Lucerny szwajcarski przywódca Melchtal tradycyjnie błogosławi zebranych. Jedynie jego syn Arnold odmawia przyjęcia tego przywileju. Arnold uratował niedawno austriacką księżniczkę Matyldę i zakochał się w niej mimo politycznych podziałów. Trąbki oznajmiają pojawienie się austriackiego gubernatora Geslera, którego wojska ścigają Leutholda. Opowiada on, jak to kilka dni wcześniej, ratując swoją córkę przed austriackim żołnierzem, zabił go. Wilhelm Tell oferuje mu pomoc. W odwecie gwardziści Geslera biorą Melchtala do niewoli.
Akt II.
Arnold i Matylda ponownie wyznają sobie miłość w dolinie nad jeziorem. Pojawiają się Walter i Wilhelm Tell, informując Arnolda o tym, że jego ojciec został stracony na rozkaz gubernatora. Arnold przysięga zemstę; wszyscy trzej obiecują wyzwolić Szwajcarię, stanąwszy na czele ludowego powstania.
Akt III.
Wobec niemożliwości pogodzenia uczuć z przynależnością do przeciwnych obozów Matylda i Arnold rozstają się. Na rynku w Altdorf obchodzona jest setna rocznica austriackich rządów w Szwajcarii. Gesler umieszcza na wysokim słupie kapelusz i nakazuje wszystkim kłaniać się. Pojawiają się Wilhelm Tell z synem, Tell odmawia oddania hołdu. Gesler rozpoznaje człowieka, który ocalił Leutholda; nakazuje mu strącić strzałą jabłko z głowy własnego syna. Ma nadzieję, że przy tej okazji znany łucznik zrani własne dziecko. Tell oddaje jednak doskonały strzał; oznajmia, że gdyby stało się inaczej, kolejną strzałę skierowałby w stronę gubernatora. Za te słowa zostaje uwięziony.
Akt IV.
Pojawia się armia buntowników. Tell zabija Geslera, Szwajcarzy wygrywają bitwę. Matylda i Arnold mogą się pobrać.
Numery muzyczne.
Uwertura.
Uwertura do opery jest często grana niezależnie od całości dzieła. Składa się z czterech części płynnie przechodzących jedna w drugą. 

</doc>
<doc id="1118091" url="https://pl.wikipedia.org/wiki?curid=1118091" title="Martwa natura z wędzidłem">
Martwa natura z wędzidłem

Martwa natura z wędzidłem – tom szkiców Zbigniewa Herberta z 1993 roku, dotyczących złotego okresu kultury holenderskiej, ostatnia część trylogii poświęconej kulturze europejskiej. Tytuł pochodzi od obrazu Johannesa Torrentiusa z 1614 roku.
Historia i tematyka.
Herbert kilkakrotnie odwiedzał Holandię: w 1967, 1971, 1976, 1988 i 1991. Szkice składające się na tom "Martwa natura z wędzidłem" publikowane były w "Zeszytach Literackich", "Kulturze" i w prasie niemieckiej. Wydanie polskie wzbogacone zostało o "Apokryfy" – krótkie teksty inspirowane epizodami historii holenderskiej (m.in. o Spinozie, Janie Swammerdamie, Johanie van Oldenbarnevelcie). Eseje dotyczą przede wszystkim sztuk plastycznych (Gerarda ter Borcha – "Dyskretny urok mieszczaństwa", Johannesa Torrentiusa – "Martwa natura z wędzidłem") i spraw społecznych ("Tulipanów gorzki zapach" – manii kwiatów, "Cena sztuki" – o handlu obrazami, "Delta" – o warunkach naturalnych Holandii). Sam autor stwierdził, że bohaterem zbiorowym jego utworu jest mieszczaństwo Niderlandów XVII w.

</doc>
<doc id="1118092" url="https://pl.wikipedia.org/wiki?curid=1118092" title="Tray Deee">
Tray Deee

Tray Deee, właściwie Tracy Lamar Davis (ur. 27 kwietnia 1966 w Long Beach w Kalifornii) – amerykański raper.
Życiorys.
W latach 1994 - 1998 rapował dla wytwórni Death Row Records. W 1995 r. podpisał kontrakt z Doggystyle Records założonej przez Snoop Dogga. Należał do grupy Tha Eastsidaz, w skład której wchodził także Snoop Dogg i Goldie Loc. 
Zanim został raperem był gangsterem. Należał do gangu Insane Long Beach Crips (grupy rywalizującej m.in. z Rollin 20's Long Beach Crips, do której należeli np. Snoop i Goldie). 2 lutego 2005 został skazany za usiłowanie morderstwa na 12 lat więzienia (w 2003 roku strzelał z pistoletu Beretta do członków wrogiego gangu). Od 2005 roku odsiadywał wyrok w Salinas Valley State Prison w Soledad, Kalifornia, a na wolność wyszedł w kwietniu 2014 roku zwolniony przedwcześnie za dobre sprawowanie .. 
Wystąpił gościnnie wraz z Xzibitem w utworze „Lolo” z płyty "2001" Dr. Dre'a. W 2002 wydał kompilację pt. "General's List", na którym udzielili się m.in. Dr. Dre, Snoop Dogg, Warren G, Xzibit czy Nate Dogg.

</doc>
<doc id="1118096" url="https://pl.wikipedia.org/wiki?curid=1118096" title="Josef Jarolin">
Josef Jarolin

Josef Jarolin (ur. 6 marca 1904, zm. 28 maja 1946 w Landsberg am Lech) – zbrodniarz hitlerowski, wysoki rangą funkcjonariusz SS w obozie koncentracyjnym Dachau oraz SS-Obersturmführer.
W latach 1940–1942 Jarolin pełnił funkcję kierownika głównego obozu i zastępcy komendanta ("Schutzhaftlagerführera") w obozie Dachau. Następnie identyczną funkcję sprawował do 1943 roku w podobozie Dachau – "Allach". Słynął ze swego okrucieństwa wobec więźniów, dopuszczał się morderstw i innych aktów sadyzmu (m.in. torturował więźniów za pomocą specjalnego bicza).
Podczas procesu załogi Dachau przed amerykańskim Trybunałem Wojskowym Josef Jarolin był jednym z głównych oskarżonych. Wobec niepodważalnych dowodów zbrodni skazany został na karę śmierci przez powieszenie. Wyrok wykonano w więzieniu Landsberg w maju 1946 roku.

</doc>
<doc id="1118098" url="https://pl.wikipedia.org/wiki?curid=1118098" title="Szkoła Wojskowa Aplikacyjna">
Szkoła Wojskowa Aplikacyjna

Szkoła Wojskowa Aplikacyjna (ówcześnie "Szkoła Woyskowa Applikacyina") – szkoła kształcąca kandydatów na oficerów Wojska Polskiego Królestwa Kongresowego.
Historia.
Szkoła została utworzona w 1820 roku w Warszawie po reorganizacji Szkoła Aplikacyjna Artylerii i Inżynierów. Istniała do wybuchu powstania listopadowego w 1830 roku. Jej siedziba mieściła się w gmachu Collegium Nobilium pijarów w Warszawie przy ul. Miodowej.
Szkoła kształciła podporuczników kwatermistrzostwa, inżynierii, artylerii oraz oficerów jazdy i piechoty. Słuchacze byli przyjmowani na podstawie egzaminu konkursowego, do którego stawali wyróżniający się absolwenci korpusu kadetów, korpusu kwatermistrzostwa i artylerii oraz podoficerowie artylerii.
Początkowo w szkole było 16 słuchaczy, od 1821 roku – 24. Pierwotnie 2-letni cykl szkolenia przedłużono do 3 lat, a od 1829 roku do 4. Zajęcia praktyczne odbywały się na Powązkach.
Kadra szkoły.
Wykładowcami chemii i fizyki byli profesorowie Królewskiego Uniwersytetu Warszawskiego.

</doc>
<doc id="1118103" url="https://pl.wikipedia.org/wiki?curid=1118103" title="Lech Zagumny">
Lech Zagumny

Lech Zagumny (ur. 11 czerwca 1947 w Warszawie) – polski siatkarz, rozgrywający, trzykrotny mistrz Polski z Legią Warszawa, potem trener; ojciec Pawła Zagumnego.
Życie prywatne.
Jego żona Hanna z domu Dybcio również była siatkarką. Reprezentowała barwy warszawskiej Legii. Następnie podjęła pracę szkoleniową. Mają syna Pawła i córkę Agnieszkę. Syn także zajął się piłką siatkową.
W 1974 Lech Zagumny ukończył Akademię Wychowania Fizycznego w Warszawie na kierunku ogólnym ze specjalizacją siatkówki.
Kariera w piłce siatkowej.
Kariera zawodnicza.
Przygodę z siatkówką rozpoczął w 1960 w Legii. Jego pierwszym szkoleniowcem był pułkownik Maciej Łuczak. "Od niego nauczyłem się najwięcej" – stwierdził Zagumny. W barwach warszawskiego zespołu wywalczył tytuł mistrza Polski w latach 1967, 1969, 1970, wicemistrzostwo w 1971 oraz brązowy medal w 1968. Z wojskowym klubem uplasował się na pozycji 3-4 w Pucharze Europy. W 1972 został zawodnikiem Warszawianki, w której grał przez dwa lata.
Kariera trenerska.
W latach 1974–1977 był trenerem kobiecej drużyny Gamrat Jasło. Pod jego kierunkiem zawodniczki z Jasła wywalczyły awans do II ligi. Potem przez jeden sezon trenował zespół mężczyzn Karpaty Krosno, który uplasował się na 3. lokacie w rozgrywkach II-ligowych. W 1979 objął stanowisko szkoleniowca AZS-u Politechniki Warszawa. Był trenerem żeńskiej i męskiej drużyny. W sezonie 1993/1994 zespół mężczyzn pod jego dowództwem awansował do Serii B (wtedy 3. poziom ligowy). W 1997 drużyna znalazła się w II lidze (obecnie I liga, zaplecze ekstraklasy). W 2003, pokonując w spotkaniach barażowych Górnik Radlin, warszawianie awansowali do Polskiej Ligi Siatkówki. 4 listopada 2003 po przegranym meczu 5. kolejki ligowej 0:3 na wyjeździe z Jastrzębiem podał się do dymisji.

</doc>
<doc id="1118105" url="https://pl.wikipedia.org/wiki?curid=1118105" title="Dorjeeling">
Dorjeeling



</doc>
<doc id="1118106" url="https://pl.wikipedia.org/wiki?curid=1118106" title="Force India">
Force India

Force India (od Grand Prix Belgii 2018 Racing Point Force India F1 Team) – indyjski (w 2018 brytyjski) zespół wyścigowy i konstruktor Formuły 1, powstały na bazie Spyker F1. Ekipa powstała w październiku 2007, kiedy konsorcjum, w którym znajdowali się Vijay Mallya i Michiel Mol, zakupiło holenderski zespół za 88 milionów euro. W sezonach 2008–2018 Force India uczestniczyło w Mistrzostwach Świata Formuły 1.
Po 29 wyścigach bez punktów, podczas Grand Prix Belgii 2009 Force India zdobyło pierwsze punkty, pole position i podium dzięki Giancarlo Fisichelli, który przegrał wyścig tylko z Kimi Räikkönenem. Kolejne punkty dla zespołu zdobył Adrian Sutil, zajmując w Grand Prix Włoch 2009 czwarte miejsce, ustanawiając także najszybsze okrążenie. Od tamtej pory zespół pięciokrotnie był na podium: w Grand Prix Bahrajnu 2014, Grand Prix Rosji 2015, Grand Prix Monako 2016, Grand Prix Europy 2016 i w Grand Prix Azerbejdżanu 2018. W tych wyścigach Sergio Pérez zajmował trzecie miejsce.
W październiku 2011, firma Sahara India Pariwar zakupiła 42,5% udziałów w zespole za kwotę 100 milionów dolarów. Kilka dni przed Grand Prix Węgier 2018 zespół znalazł się pod kontrolą administratora. 7 sierpnia 2018 poinformowano, że zespół został przejęty przez konsorcjum, na czele którego stał Lawrence Stroll, ojciec Lance’a Strolla. Po zakończeniu sezonu zespół zmienił nazwę na Racing Point.
Zespół w 212 wyścigach zdobył sześć miejsc na podium, jedno pole position i łącznie 1039 punktów. Najlepszy wynik dla zespołu zanotował Giancarlo Fisichella, który w Grand Prix Belgii 2009 zajął drugie miejsce po starcie z pierwszego pola startowego. Najlepsze starty zespół zanotował w sezonach 2016–2017, kiedy Force India zajęło czwarte miejsce w klasyfikacji konstruktorów.
Historia.
Początki.
Na początku lat 80. XX wieku Eddie Jordan, po krótkiej karierze jako kierowca wyścigowy, założył zespół Eddie Jordan Racing. Zespół zyskał sławę w Brytyjskiej Formule 3, kiedy to w 1983 doszło do pojedynku o tytuł pomiędzy Ayrtonem Senną a Martinem Brundle, który reprezentował ekipę Irlandczyka. W ostatecznej rywalizacji lepszy okazał się brazylijski kierowca. W 1988 Johnny Herbert zdobył pierwsze zwycięstwo dla ekipy w Formule 3000, a jedynym kierowcą Jordana, który zdobył tytuł mistrzowski w tej serii, był Jean Alesi, który tego dokonał rok po zwycięstwie Herberta na torze Brands Hatch. Jordan zadebiutował w Formule 1 w sezonie 1991 jako Jordan Grand Prix. Zespół w ciągu czternastu lat wygrał cztery wyścigi (Grand Prix Belgii 1998, Grand Prix Francji 1999, Grand Prix Włoch 1999 i Grand Prix Brazylii 2003) i zdobył trzecie miejsce w klasyfikacji konstruktorów (w 1999).
24 stycznia 2005 poinformowano o wykupieniu zespołu przez biznesmena Aleksa Shnaidera, współzałożyciela Midland Group. W sezonie 2006 zespół startował pod nazwą MF1 Racing, nie zdobywając ani jednego punktu, a najbliżej tego celu był Tiago Monteiro, który w Grand Prix Węgier 2006 zajął dziewiąte miejsce. W klasyfikacji konstruktorów rosyjska ekipa zajęła dziesiąte miejsce, wyprzedzając tylko Super Aguri. We wrześniu 2006 zespół został sprzedany firmie Spyker Cars za 106 milionów dolarów. Po zakupie zespół nosił nazwę "Spyker MF1 Racing", by do sezonu 2007 przystępować jako Spyker F1 Team. W całym sezonie zespół zdobył jeden punkt, dzięki Adrianowi Sutilowi podczas Grand Prix Japonii 2007, ponadto podczas Grand Prix Europy 2007 przez kilka okrążeń prowadził Markus Winkelhock. W klasyfikacji konstruktorów Spyker ukończył sezon na dziesiątej pozycji, będąc jedynie przed McLarenem, któremu odebrano wszystkie punkty w klasyfikacji konstruktorów w wyniku afery szpiegowskiej.
We wrześniu 2007 konsorcjum Orange India Holdings Sarl, w skład którego wchodzili Vijay Mallya – indyjski biznesmen i właściciel linii lotniczych Kingfisher Airlines – i Michel Mol – holenderski biznesmen – złożyło ofertę kupna zespołu Spyker za 88 milionów euro, którą to zespół zaakceptował.
Przygotowania do startów.
Wśród kandydatów na drugie miejsce w zespole wymieniani byli Ralf Schumacher, Narain Karthikeyan, Karun Chandhok czy Roldán Rodríguez. Ostatecznie w grudniowych testach na torze Jerez uczestniczyli Ralf Schumacher, Christian Klien, Giancarlo Fisichella, Vitantonio Liuzzi i Franck Montagny. 10 stycznia 2008 poinformowano, że do Adriana Sutila dołączy Giancarlo Fisichella, a Vitantonio Liuzzi będzie kierowcą testowym. Zespół postanowił w debiutanckim sezonie korzystać z napędzanego silnikami Ferrari zmodyfikowanego samochodu Spyker F8-VII, oznaczonego jako Force India VJM01. Samochód został pokazany 7 lutego 2008 w Mumbaju, pomalowany w biel, złoto i wolframit. Ze zwiększonym budżetem i tunelem aerodynamicznym od EADS zespół postawił za cel pokonać ekipę Super Aguri, która rywalizowała z poprzednikiem Force India.
Starty w Formule 1.
2008.
Debiutancki sezon dla zespołu był bardzo trudny – pierwszym wyścigiem, który ukończył zespół Force India, był wyścig o Grand Prix Malezji, gdzie Fisichella zajął dwunaste miejsce, z okrążeniem straty do Räikkönena. Podczas deszczowego Grand Prix Monako Adrian Sutil w pewnej chwili jechał na czwartym miejscu, pewnie zmierzając po pierwszą zdobycz punktową dla Force India, jednak na 67. okrążeniu, Kimi Räikkönen uderzył w samochód Sutila, przez co Niemiec nie mógł dokończyć rywalizacji.
W trakcie sezonu zespół postanowił wstrzymać rozwój samochodu VJM01 na rzecz nowego samochodu na sezon 2009 wierząc, że nowe przepisy dotyczące aerodynamiki polepszą wyniki ekipy. Debiutancki sezon dla Force India zakończył się zerowym dorobkiem punktowym – konstruktor zajął w klasyfikacji dziesiąte miejsce, wyprzedzając tylko Super Aguri, które wycofało się z najważniejszej serii wyścigowej po Grand Prix Hiszpanii.
2009.
Force India pozostawiła dotychczasowy skład kierowców, który tworzyli Adrian Sutil i Giancarlo Fisichella. Po zakończeniu sezonu 2008 postanowiono o rozwiązaniu kontraktu z Ferrari na dostawę silników. Zespół opuścili Colin Kolles i Mike Gascoyne. Kilka dni później poinformowano, że zespół sfinalizował umowę z McLarenem i Mercedesem na dostawę jednostek napędowych, skrzyni biegów, układów hydraulicznych i systemu KERS.
Podczas Grand Prix Chin Sutil był bliski zdobycia pierwszych punktów, jadąc w pewnym momencie na szóstej pozycji, jednak w wyniku akwaplanacji wypadł z toru i uderzył w bariery opon, kończąc tym samym wyścig. Podczas Grand Prix Niemiec Sutil ponownie miał okazję do zdobycia punktów, jednak zderzył się z Kimim Räikkönenem, zaprzepaszczając szansę na dobry wynik.
Force India zdobyło swoje pierwsze punkty podczas Grand Prix Belgii. W kwalifikacjach Giancarlo Fisichella niespodziewanie zdobył pole position, wyprzedzając o 0,087 sekund Jarno Trullego z Toyoty. W wyścigu uległ jedynie Kimiemu Räikkönenowi, dojeżdżając do mety na drugiej pozycji i zapewniając tym samym pierwszy sukces dla ekipy. Kilka dni po wyścigu Fisichella otrzymał zgodę od zespołu na starty w zespole Ferrari, zastępując Lukę Badoera w pozostałych wyścigach sezonu 2009. Wobec odejścia Włocha jego miejsce zajął Vitantonio Liuzzi. Podczas Grand Prix Włoch Sutil kontynuował dobrą passę zespołu, zajmując czwarte miejsce, a także zdobywając najszybsze okrążenie. Do końca sezonu ekipa nie zdobyła ani jednego punktu, przez co Force India zakończyło swój drugi sezon na dziewiątym miejscu z trzynastoma punktami.
Pod koniec sezonu zespół otrzymał odszkodowanie w wysokości 4,6 miliona dolarów od linii lotniczej Etihad Airways i firmy Aldar Properties za wcześniejsze rozwiązanie umowy. Mimo tego, że linia lotnicza tłumaczyła się konfliktem interesów z konkurencyjną linią Kingfisher Airlines, Sąd Najwyższy w Londynie nakazał wypłatę odszkodowania.
2010.
Force India postanowiło zatrzymać Adriana Sutila i Vitantonio Liuzziego na sezon 2010. Kierowcą testowym i rezerwowym ekipy został Paul di Resta, który dzielił swoje obowiązki ze startami w serii DTM.
Sezon 2010 rozpoczął się od zdobycia punktów w Bahrajnie, gdzie Liuzzi zajął dziewiąte miejsce. Włoch także zdobył punkty w Australii, gdzie dojechał na siódmej pozycji. Sutil zdobył pierwsze punkty w sezonie podczas Grand Prix Malezji, w którym zajął piątą lokatę. Od Grand Prix Hiszpanii Sutil rozpoczął serię sześciu wyścigów z punktami. W Monako oba samochody ukończyły zmagania na ósmym i dziewiątym miejscu, unikając licznych incydentów, co dało zespołowi pierwsze podwójne punkty. Po letniej przerwie kierowcy zespołu punktowali zaledwie trzykrotnie. Zespół zakończył sezon na siódmej pozycji z 68 punktami. W trakcie sezonu z Force India odeszli James Key (dyrektor techniczny; przeszedł do Saubera), Lewis Butler (główny projektant), Marianne Hinson (szef ds. aerodynamiki) i Ian Philips (dyrektor handlowy)
2011.
Przed sezonem 2011 zespół zdecydował, że mistrz serii DTM, Paul di Resta, zostanie partnerem zespołowym Adriana Sutila, zaś kierowcą testowym został Nico Hülkenberg, który otrzymał możliwość jazdy w piątkowych treningach. Vitantonio Liuzzi, dotychczasowy kierowca zespołu, przeszedł do HRT.
W Australii Sutil i di Resta ukończyli wyścig odpowiednio na jedenastym i dwunastym miejscu, ale później awansowali na dziewiąte i dziesiąte po dyskwalifikacji kierowców Saubera. W Monako Sutil finiszował na siódmej pozycji, natomiast wyścig o Grand Prix Europy skończył na dziewiątym miejscu. Od Grand Prix Niemiec poprawiła się wydajność, a kierowcy zdobyli punkty w każdym wyścigu (poza Japonią, gdzie kierowcy Force India zajęli miejsca poza punktowaną dziesiątką), natomiast obaj kierowcy ukończyli wyścigi w Grand Prix Abu Zabi i Brazylii na punktowanych miejscach.
Force India uzyskało w sumie 69 punktów i zajęło w klasyfikacji konstruktorów szóste miejsce. W trakcie sezonu, Vijay Mallya sprzedał 42,5% udziałów firmie "Sahara India Pariwar" za sto milionów dolarów.
2012.
Po zakończeniu sezonu 2011 zespół zmienił drugiego kierowcę. Adriana Sutila zastąpił Nico Hülkenberg, dotychczasowy kierowca testowy ekipy. Ponadto zdecydowano się o zatrudnieniu Jules’a Bianchiego, który otrzymał możliwość startów w piątkowych treningach i testowania z zespołem. Na początku sezonu di Resta zdobył punkty w Malezji (zajmując siódme miejsce), Bahrajnie (dojeżdżając na szóstej pozycji) i w Monako (dojeżdżając jako siódmy). Podczas weekendu wyścigowego w Bahrajnie, pracownicy zespołu uczestniczyli w incydencie podczas powrotu do hotelu. Ekipa zrezygnowała wówczas z uczestnictwa w drugiej sesji treningowej. Zespół zastanawiał się nad wycofaniem się z Grand Prix, z uwagi na protesty antyrządowe i śmierć protestującego, jednak po odmowie wejścia na tor doszło do konfrontacji między Force India a Berniem Ecclestone’em.
W drugiej części sezonu kierowcy spisywali się lepiej – Hülkenberg w Grand Prix Belgii i di Resta w Grand Prix Singapuru odnieśli dla Force India najlepszy wynik w sezonie, zajmując czwarte miejsce. Do końca sezonu kierowcy nie opuścili strefy punktowej. Zespół zakończył rywalizację na siódmej pozycji, zdobywając w sumie 109 punktów
2013.
Po sezonie 2012 z zespołu odszedł Nico Hülkenberg, przenosząc się do zespołu Sauber. O kokpit po niemieckim kierowcy walczyli Adrian Sutil i Jules Bianchi, jednak zwycięsko wyszedł z niej Niemiec, który powrócił po roku przerwy. Francuski kierowca, który pełnił rolę kierowcy rezerwowego, otrzymał miejsce w ekipie Marussia po tym, kiedy sponsorzy Luiza Razii nie wywiązali się ze swoich zobowiązań.
Podczas Grand Prix Australii Sutil i di Resta dojechali do mety odpowiednio na siódmym i ósmym miejscu, natomiast Sutil prowadził w wyścigu przez jedenaście okrążeń. Z powodu problemów z nakrętkami kół w Malezji, obaj kierowcy nie ukończyli wyścigu, kończąc serię dziesięciu kolejnych Grand Prix w punktach. W Grand Prix Chin Sutil wycofał się po kolizji z Estebanem Gutiérrezem, podczas gdy di Resta dojechał na ósmej pozycji, rozpoczynając serię sześciu kolejnych wyścigów na punktowanych miejscach. Niemiec zdobył zaś punkty w Monako, Kanadzie i w Wielkiej Brytanii. Po przerwie letniej widać był spadek formy Force India, kiedy Sutil zdobywał pojedyncze punkty w Belgii i Singapurze. W wyścigach w Indiach i Abu Zabi obaj kierowcy finiszowali na punktowanych pozycjach.
Ostatecznie, Force India uplasowało się na szóstej pozycji z 77 punktami, o 45 mniej od piątego McLarena.
2014.
Przed sezonem 2014 kierownictwo zespołu zdecydowało się na wymianę całego składu kierowców. Nowymi kierowcami zespołu zostali Sergio Pérez, który przeniósł się z ekipy McLaren i Nico Hülkenberg, który powrócił do zespołu po roku współpracy z Sauberem. Kierowcą rezerwowym został Daniel Juncadella, mistrz Europejskiej Formuły 3 z 2012. Jedynie z dwóch wyścigów ekipa nie przywiozła zdobyczy punktowej. Szczególnie było to widoczne w pierwszej części sezonu, gdy Hülkenberg regularnie zajmował piąte miejsca, a w wyścigu o Grand Prix Bahrajnu, Pérez stanął na najniższym stopniu podium, przegrywając z duetem kierowców Mercedesa, Lewisem Hamiltonem i Nico Rosbergiem. Było to pierwsze podium od Grand Prix Belgii 2009.
Po przerwie letniej, zespół nie dojeżdżał wyżej niż na szóstym miejscu, na którym został sklasyfikowany Nico Hülkenberg podczas wyścigu o Grand Prix Abu Zabi. Ekipa zakończyła sezon 2014 na szóstej pozycji z liczbą 155 punktów, przegrywając rywalizację o piątą pozycję z McLarenem o 26 punktów.
2015.
Skład kierowców na sezon 2015 nie został zmieniony i dalej reprezentantami Force India byli Sergio Pérez i Nico Hülkenberg. Zespół opuścił przedsezonowe testy na torze Circuito Permanente de Jerez ze względu na opóźnienia, związane z pracą nad samochodem VJM08. Jak miał podkreślać Ralf Bach, piszący dla „Sport Bild”, zespół miał stanąć w obliczu „zapaści finansowej”, a opóźnienia wynikały z nieuregulowania należności głównym dostawcom części. Bob Fernley, zastępca szefa zespołu, przyznał, że zespół prawdopodobnie ominie wszystkie trzy testy przedsezonowe, choć użyje samochodu z 2014 roku „do pracy z kierowcą i oponami”. Ostatecznie nowy model został zaprezentowany podczas trzeciego dnia drugiej tury testów przedsezonowych w Barcelonie, gdy na tor wyjechał Nico Hülkenberg.
Ekipa miała dobry początek sezonu, gdy Hülkenberg i Pérez zajęli odpowiednio siódme i dziesiąte miejsce w Grand Prix Australii. Kolejne punkty Meksykanin zdobył w Bahrajnie, dojeżdżając na ósmej pozycji. W Monako Pérez był siódmy, a w Austrii Hülkenberg został sklasyfikowany na szóstej pozycji. Podczas Grand Prix Wielkiej Brytanii zespół zaprezentował wersję B samochodu VJM08, dzięki któremu zanotował poprawę formy, natomiast w Grand Prix Rosji Pérez dojechał do mety jako trzeci.
Zespół zakończył sezon na piątej pozycji ze 136 punktami, o dziewiętnaście mniej niż sezon wcześniej. W trakcie sezonu Force India razem z Sauberem wnieśli skargę do Komisji Europejskiej przeciwko Formule 1 dotyczącą mechanizmów dzielenia nagród i podejmowania decyzji.
2016.
Force India postanowiło pozostawić Sergio Péreza i Nico Hülkenberga w składzie kierowców na sezon 2016. Nowymi kierowcami rozwojowymi indyjskiej ekipy zostali Alfonso Celis i Nikita Mazepin.
Pérezowi nie udało się zdobyć punktów w trzech pierwszych wyścigach Grand Prix, natomiast Hülkenberg zajął siódmą pozycję w Grand Prix Australii. Wyścig w Bahrajnie zakończył serię dziesięciu wyścigów z punktami, choć Niemiec zdołał ustanowić najszybsze okrążenie podczas Grand Prix Chin. Meksykanin zdobył pierwsze punkty w sezonie w Rosji, zajmując dziewiąte miejsce. W Hiszpanii Pérez był siódmy, podczas gdy Hülkenberg nie ukończył zmagań. W trzech następnych wyścigach obaj kierowcy punktowali, natomiast meksykański kierowca zajął trzecie miejsce w wyścigach o Grand Prix Monako i Grand Prix Europy. Od Grand Prix Niemiec kierowcy zaczęli kończyć wyścigi na miejscach punktowanych (z wyjątkiem Grand Prix Węgier, gdy Pérez zajął jedenastą pozycję i wyścigów o Grand Prix Singapuru i Grand Prix Stanów Zjednoczonych, których Hülkenberg nie ukończył).
Sezon 2016 zakończył się jak dotąd najlepiej w historii dla Force India, które zajęło czwarte miejsce w klasyfikacji konstruktorów, gromadząc 173 punkty, o 35 więcej od zespołu Williams.
2017.
Po sezonie 2016 z zespołu odszedł Nico Hülkenberg, który przeniósł się do Renault. Miejsce niemieckiego kierowcy zajął Esteban Ocon, jeżdżący w kilku wyścigach w poprzednim sezonie z zespołem Manor, choć do objęcia drugiego kokpitu typowano Jolyona Palmera, Pascala Werhleina czy Felipe Nasra. Przed sezonem nowym sponsorem zespołu została firma BWT, przez co zmieniono malowanie samochodów i kasków kierowców – w dużej mierze na kolor różowy.
W pierwszych pięciu wyścigach Ocon i Pérez zdobywali punkty, a w Grand Prix Hiszpanii Meksykanin i Francuz zajęli odpowiednio czwarte i piąte miejsce. Ta seria została zakończona podczas Grand Prix Monako, kiedy oba samochody dojechały poza pierwsza dziesiątką. W kolejnych wyścigach kierowcy zespołu brali udział w szeregu kolizji. W Azerbejdżanie Ocon i Pérez zderzyli się ze sobą – meksykański kierowca uszkodził przednie lewe zawieszenie i stracił przednie skrzydło, wycofując się na 39. okrążeniu, wskutek uszkodzenia fotela, natomiast Francuz zajął ostatecznie w wyścigu szóstą pozycję. Ponownie obaj kierowcy zderzyli się podczas Grand Prix Belgii, kiedy to Ocon uszkodził przednie skrzydło, a Pérez miał przebitą oponę. Ocon dojechał do mety na dziewiątym miejscu, natomiast Pérez wycofał się z powodu uszkodzenia, spowodowanego przebiciem opony pod koniec wyścigu.
Zespół po raz drugi zanotował swój najlepszy rezultat, zajmując ponownie czwartą pozycję w klasyfikacji konstruktorów, zdobywając w sumie 187 punktów, co było najlepszym wynikiem w historii zespołu.
2018.
Zespół pozostawił w składzie Sergio Péreza i Estebana Ocona. Kierowcą testowym i rezerwowym ekipy został Nicholas Latifi, startujący wówczas w Formule 2. W pierwszych trzech wyścigach jedyny punkt dla ekipy wywalczył Ocon podczas wyścigu o Grand Prix Bahrajnu. Podczas Grand Prix Azerbejdżanu Pérez dojechał do mety na trzeciej pozycji, przegrywając z Lewisem Hamiltonem z Mercedesa i Kimim Räikkönenem z Ferrari. W kolejnych wyścigach kierowcy zdobywali pojedyncze punkty, natomiast w wyścigach w Austrii, Wielkiej Brytanii i w Niemczech obaj dojeżdżali na punktowanych miejscach.
Wejście pod kontrolę administratora i zmiana nazwy na Racing Point Force India.
W trakcie weekendu wyścigowego o Grand Prix Węgier zespół trafił pod kontrolę administratora. Stało się to na wniosek Sergio Péreza, koncernu Daimler i firmy BWT. Administratorem zespołu została firma FRP Advisory, która kilka lat wcześniej zajmowała się likwidacją ekipy Manor. Kilka dni później ogłoszono, że zespół przejęło konsorcjum, na czele którego stał Lawrence Stroll, ojciec Lance’a Strolla. Nowi właściciele zapowiedzieli spłacenie wszystkich długów zespołu, zachowanie miejsc pracy i zainwestowanie w zespół. W walce o przejęcie zespołu brał udział również Dimitrij Mazepin, szef firmy Uralchem, który kwestionował decyzję administratora zespołu
Mimo przejęcia, udział zespołu w Grand Prix Belgii był niepewny, ponieważ Lawrence Stroll i administratorzy nie mogli porozumieć się z wierzycielami ekipy. Aby konsorcjum mogło przejąć 85% udziałów, posiadanych przez Vijaya Mallyę i Subratę Roya, musieliby uzyskać zgodę od trzynastu banków, którym Force India zalegała pieniądze. Ostatecznie, przed wyścigiem na torze Circuit de Spa-Francorchamps, sytuacja została wyjaśniona – zespół przystąpił do rozgrywek z nowym zgłoszeniem jako "Racing Point Force India" pod flagą brytyjską, pozostawiając człon "Force India" w nazwie konstruktora. Dotychczasowe zgłoszenie zespołu zostało anulowane, a punkty zespołu zostały wyzerowane. Początkowo zespół stracił prawo do nagród wypłacanych przez Formula One Management, jednak później wszystkie ekipy wyraziły zgodę, aby nowa ekipa mogła otrzymać nagrody finansowe za miejsce zajęte po zakończeniu sezonu 2018
Kierowcami pozostali Sergio Pérez i Esteban Ocon. Podczas kwalifikacji do wyścigu w Belgii, Francuz i Meksykanin zajęli odpowiednio trzecie i czwarte miejsce. Rundę lepiej zakończył Pérez, który dojechał na piątej pozycji – przed Oconem – i tym samym kierowcy zyskali osiemnaście punktów, co pozwoliło im awansować na dziewiąte miejsce w klasyfikacji konstruktorów. Kolejny wyścig, we Włoszech, Ocon i Pérez ukończyli odpowiednio na szóstym i siódmym miejscu, przeskakując na siódme miejsce i wyprzedzając tym samym Toro Rosso, Saubera i Williamsa. Kierowcy zespołu punktowali jeszcze w pięciu wyścigach, ostatecznie kończąc sezon na siódmej pozycji, gromadząc 52 punkty, o cztery więcej od Saubera i dziesięć mniej od McLarena.
W grudniu 2018 FIA przedstawiła listę startową do Mistrzostw Świata Formuły 1 na sezon 2019. Firma Racing Point UK Limited porzuciła dotychczasową nazwę, zmieniając ją na Racing Point F1 Team.
Wyniki.
Źródło: Wyprzedź Mnie!

</doc>
<doc id="1118107" url="https://pl.wikipedia.org/wiki?curid=1118107" title="Karl Adolph Gjellerup">
Karl Adolph Gjellerup



</doc>
<doc id="1118109" url="https://pl.wikipedia.org/wiki?curid=1118109" title="Chronic 2001">
Chronic 2001



</doc>
<doc id="1118110" url="https://pl.wikipedia.org/wiki?curid=1118110" title="Bonhart">
Bonhart



</doc>
<doc id="1118112" url="https://pl.wikipedia.org/wiki?curid=1118112" title="Jason Robinson (rugbysta)">
Jason Robinson (rugbysta)

Jason Thorpe Robinson (ur. 30 lipca 1974 w Leeds) – angielski rugbysta, skrzydłowy lub obrońca. Zdobywca Pucharu Świata w 2003.
Karierę zaczynał w rugby trzynastoosobowym (rugby league) w Hunslet w 1991. W latach 1992-2000 był zawodnikiem klubu z Wigan (Warriors), w tym okresie jednym z najlepszych zespołów w Wielkiej Brytanii. Występował w reprezentacji Anglii i Wielkiej Brytanii. W 1996 krótko był graczem Bath, drużyny występującej w rozgrywkach rugby union.
Na stałe do rugby piętnastoosobowego przeniósł się w 2000, po wygaśnięciu kontraktu w Wigan. Został graczem Sale Sharks, grał w tym zespole do 2007. W 2006 poprowadził Sharks do zwycięstwa w Premiership. W reprezentacji Anglii debiutował zimą 2001 w meczu z Włochami. Był ważną częścią zwycięskiego zespołu w 2003. W latach 2003-2004 pełnił funkcję kapitana drużyny. W jednym z pierwszych spotkań Pucharu Świata 2007 odniósł kontuzję, później jednak wrócił do składu i wraz z kolegami dotarł do finału.
Za sportowe osiągnięcia został odznaczony Orderem Imperium Brytyjskiego. Nominowany do nagrody dla zawodnika roku 2002 według IRB.

</doc>
<doc id="1118113" url="https://pl.wikipedia.org/wiki?curid=1118113" title="Szkoła Aplikacyjna Artylerii i Inżynierów">
Szkoła Aplikacyjna Artylerii i Inżynierów

Szkoła Aplikacyjna Artylerii i Inżynierów – specjalistyczna wyższa szkoła wojskowa, utworzona w Warszawie w 1809. Jej siedziba mieściła się w gmachu Collegium Nobilium pijarów w Warszawie przy ul. Miodowej. Istniała do 1812.
Szkoła kształciła oficerów artylerii i wojsk inżynieryjnych. Przyjmowano do niej cywilów w wieku 16-24 lat i żołnierzy służby czynnej w wieku do 30 lat. Liczba słuchaczy była ograniczona do 12. Jej program oparty był na programie francuskiej szkoły artylerii i inżynierii w Metzu.
Komendantem szkoły był kapitan M. Roguet.
W 1820 na bazie jej doświadczeń stworzono Szkołę Aplikacyjną.

</doc>
<doc id="1118114" url="https://pl.wikipedia.org/wiki?curid=1118114" title="Wilhelm Welter">
Wilhelm Welter

Wilhelm Welter (ur. 24 stycznia 1913, zm. 29 maja 1946 w Landsberg am Lech) – zbrodniarz hitlerowski, członek załogi obozu koncentracyjunego Dachau i SS-Hauptscharführer.
Członek załogi Dachau od 1 stycznia 1940 do lipca 1943. Następnie od sierpnia 1943 do stycznia 1944 walczył na froncie wschodnim. Do Dachau powrócił na kilka miesięcy na przełomie 1944 i 1945. Welter kierował w obozie wydziałem odpowiedzialnym za pracę więźniów ("Arbeitseinsatzführer").
Skazany na karę śmierci w procesie załogi Dachau przed amerykańskim Trybunałem Wojskowym. Wyrok wykonano przez powieszenie w więzieniu Landsberg pod koniec maja 1946.

</doc>
<doc id="1118121" url="https://pl.wikipedia.org/wiki?curid=1118121" title="Polanie II">
Polanie II

Polanie 2 – gra komputerowa, stanowiąca połączenie gry RTS i gry fabularnej. Stworzona została przez polską firmę Reality Pump Studios i wydana w Polsce przez TopWare 15 września 2003 roku. Jest kontynuacją gry "Polanie" z 1996 roku. Na Zachodzie została wydana pod tytułem "KnightShift".
Opis fabuły.
Gra rozpoczyna się w 704 roku. Wtedy to Kościej przejmuje władzę na terenach Polan, a dawnego władcę, młodego księcia Mirka, przenosi do innego wymiaru. Po pięciu latach kapłan Dobromir odnajduje Mirka i przywraca go do normalnego świata. W tym momencie przejmujemy kontrolę nad księciem i rozpoczynamy długą i trudną walkę ze złem.

</doc>
<doc id="1118123" url="https://pl.wikipedia.org/wiki?curid=1118123" title="Tamara I Wielka">
Tamara I Wielka



</doc>
<doc id="1118124" url="https://pl.wikipedia.org/wiki?curid=1118124" title="Devin the Dude">
Devin the Dude

Devin the Dude, właściwie Devin Copeland (ur. 4 czerwca 1970 r. w Pontiac, Michigan) – amerykański raper. W 1999 roku nagrał piosenkę z Dr. Dre, Snoop Doggiem pt. "Fuck You", która znajduje się na płycie "2001". Devin zaczął karierę jako członek grupy Odd Squad. Od początku kariery artysta był związany z wytwórnią Rap-a-Lot Records. Album rapera pt. "Landing Gear" jest pierwszym wydawnictwem Devin'a w wytwórni Razor &amp; Tie. Artysta nigdy nie odniósł sukcesu komercyjnego, ale cieszy się powszechnym szacunkiem na scenie hip-hopowej.

</doc>
<doc id="1118125" url="https://pl.wikipedia.org/wiki?curid=1118125" title="Konstanty Stanisław Janicki">
Konstanty Stanisław Janicki



</doc>
<doc id="1118127" url="https://pl.wikipedia.org/wiki?curid=1118127" title="Wojciech Tolibowski">
Wojciech Tolibowski

Wojciech Tolibowski herbu Nałęcz (ur. 1607, zm. 22 lipca 1663) – polski duchowny katolicki, biskup poznański.
"Zrodzony z ojca Andrzeja, starosty bobrowickiego, i matki Piwówny, herbu Prawdzic".
Był przyjacielem Mikołaja Łęczyckiego. Wstąpił do zakonu norbertanów, nosił godność kanonika włocławskiego, deputat kapituły włocławskiej na Trybunał Główny Koronny w 1629, 1633, 1638 roku. Był proboszczem w Płocku, a od 2 maja 1644 biskupem pomocniczym płockim (ze stolicą tytularną Lacedaemonia). W 1655 przeszedł na biskupstwo poznańskie, zwolnione przez przeniesienie Kazimierza Czartoryskiego do diecezji kujawsko-pomorskiej.
Kasper Niesiecki wspomina biskupa:
"Przez czas biskupiej swej godności, dwa tysiące różnych osób na kapłaństwo ordynował, półtorasta kościołów poświęcił, tysiąc kielichów, pięć set ołtarzy, trzysta dzwonów, z tego poznać jak to był pracowity biskup".
Pochowany w katedrze śś. Apostołów Piotra i Pawła w Poznaniu.

</doc>
<doc id="1118133" url="https://pl.wikipedia.org/wiki?curid=1118133" title="Tahitańczycy">
Tahitańczycy

Tahitańczycy (nazwa własna: "Mā’ohi") – rdzenna ludność Tahiti i innych Wysp Towarzystwa w Polinezji Francuskiej, odłam Polinezyjczyków. W 1985 r. ich liczebność wynosiła ok. 100 tys., z czego ok. 6 tys. zamieszkiwało Nową Kaledonię. Posługują się językiem tahitańskim z rodziny polinezyjskiej, w użyciu jest także język francuski. Około 50% Tahitańczyków wyznaje kalwinizm, 30% to katolicy.
Pierwsi przodkowie Tahitańczyków przybyli na Tahiti na przełomie III i IV wieku n.e. W II tysiącleciu n.e. Tahiti było – obok Samoa i Tonga – jednym z najważniejszych ośrodków kultury polinezyjskiej.

</doc>
<doc id="1118135" url="https://pl.wikipedia.org/wiki?curid=1118135" title="9 Pułk Zmechanizowany">
9 Pułk Zmechanizowany

9 Zaodrzański Pułk Zmechanizowany – dawny oddział zmechanizowany Sił Zbrojnych PRL i okresu transformacji ustrojowej.
Historia pułku.
Dowódca Pomorskiego Okręgu Wojskowego w terminie do dnia 15.08.1957 r. na podstawie Rozkazu MON Nr 0025/Org. z dnia 02.04.1957 r. przeprowadził reorganizację w 12 Dywizji Piechoty. 43 Pułk Piechoty będący w składzie 14 Dywizji Piechoty (JW 3579) z miejscem postoju Starogard Szczeciński został podporządkowany 12 Dywizji Piechoty z nowym etatem Nr 2/210 z dnia 02.04.1957 r. (715 wojskowych i 6 pracowników cywilnych). W tym samym czasie 9 Zaodrzański Pułk Piechoty stacjonujący w Pile został rozformowany.
W dniu 3 maja 1957 roku 43 Pułk Piechoty ze Stargardu Szczecińskiego, na mocy zarządzenia Szefa Sztabu Generalnego WP Nr 071/Org. z dnia 03.05.1957 r. został przemianowany na 9 Zaodrzański Pułk Piechoty (JW 3579). Dowódcą pułku został mjr Ryszard Drabb. W tym samym roku, w październiku został przeformowany na 9 Zaodrzański Pułk Zmotoryzowany. Jednocześnie pułkowi został wręczony sztandar przez dowódcę Pomorskiego Okręgu Wojskowego gen. dyw. Zygmunta Huszczę. W uroczystości tej uczestniczyła, powstała w 1957 roku, nieetatowa orkiestra 9 Zaodrzańskiego Pułku Zmechanizowanego, którą zasilili muzycy z rozwiązanej orkiestry 43 pp. Orkiestra w garnizonie zafunkcjonowała w 1946 roku przy 43 pp, a następnie w 9pz i działała jako orkiestra etatowa do 1963 roku.
W 1958 roku 12 Dywizja Piechoty została przeformowana na 12 Dywizję Zmechanizowaną na podstawie rozkazu MON nr 0010/Org. z 2 października 1958 roku. Jednocześnie 9 Zaodrzański Pułk Zmotoryzowany przeformowany został na 9 Zaodrzański Pułk Zmechanizowany (JW 3453). Wchodził w skład 12 Dywizji Zmechanizowanej i stacjonował w garnizonie Stargard Szczeciński w tzw. białych koszarach.
23 października 1962 pułk został postawiony w stan pełnej gotowości bojowej w związku z kryzysem kubańskim i możliwością wybuchu wojny pomiędzy USA a ZSRR. Stan ten trwał do 20 listopada 1962 roku.
Jesienią 1962 pułk wziął udział w manewrach wojsk Układu Warszawskiego pod kryptonimem: „Odra-Bałtyk”, w których udział brały oddziały Armii Radzieckiej, Narodowej Armii Ludowej NRD i Wojska Polskiego. W lipcu 1965 roku niektóre pododdziały pułk brały udział w ćwiczeniu pod kryptonimem „Bałtyk-Wisła”. W kwietniu 1966 pododdziały dywizji, w tym 9 Zaodrzańskiego Pułku Zmechanizowanego, zostały poddane inspekcji pod przewodnictwem Głównego Inspektora Szkolenia MON gen. broni Jerzy Bordziłowskiego. Dywizja otrzymała ocenę niedostateczną, zaś pułk ocenę dostateczną. Powtórnie przeprowadzono inspekcję w czerwcu z oceną dobrą dla pułku i dostateczną dla dywizji.
22 lipca 1966 wydzielone pododdziały pułku wzięły udział w defiladzie w Warszawie dla uczczenia 1000-lecia Państwa Polskiego. W lutym 1967 roku niektóre pododdziały pułku uczestniczyły w ćwiczeniu dywizyjnym pod kryptonimem „Gil-67”. W 1967 do pułku wprowadzono pierwsze uzbrojone transportery opancerzone SKOT-2, BRDM-2. Ponadto na wyposażenie wprowadzono: 9 mm pistolet P-64 oraz pistolet maszynowy PM-63, karabinek wyborowy SWD, haubice 122 mm M-30 i nowe typy urządzeń łączności. We wrześniu 1969 w ramach ćwiczeń wydzielonych wojsk Układu Warszawskiego pod kryptonimem „Odra-Nysa 69” niektóre pododdziały pułku realizowały zagadnienia związane z forsowaniem szerokiej przeszkody wodnej.
17 grudnia 1970 w związku z wydarzeniami Grudnia 70 wydzielone siły 9 pułku zostały ześrodkowane w Szczecinie przy al. Piastów. 18 grudnia wzięły udział w akcji blokowania stoczni. Mimo kilku prób przerwania blokady, nie dopuszczono do wejścia demonstrantów na teren stoczni. Brały również udział w patrolowaniu miasta nie dopuszczając do dewastacji placówek handlowych i budynków użyteczności publicznej. 23 grudnia jednostki wróciły do koszar.
W 1973 roku w 9 pz powstała nieetatowa orkiestra. Kapelmistrzami orkiestry 9 pz w latach 1957-1995 byli: Stanisław Pic, Jan Krasiński, Gerard Jędrzejewski, Stanisław Zglinicki, Edward Charowski, Piotr Olszański. Od 1995 roku, po rozformowaniu 9pz i powstaniu 6BKPanc kapelmistrzem został st. sierż. Piotr Olszański. Orkiestra została rozformowana w 2007 roku.
W latach 1974, 1975, 1977 i 1979 12 Dywizja Zmechanizowana, w tym 9 Zaodrzański Pułk Zmechanizowany, był poddany inspekcji i otrzymał pozytywne oceny. We wrześniu 1976 wydzielone pododdziały pułku uczestniczyły w ćwiczeniu wojsk Układu Warszawskiego pk. „Tarcza-76” uzyskując ocenę bardzo dobrą.
13 grudnia 1981 roku pododdziały pułku po otrzymaniu sygnału o wprowadzeniu gotowości bojowej zagrożenia wojennego zajęły rejony alarmowe w okolicy Szczecina. Jednocześnie, zgodnie z opracowanymi planami, część sił przystąpiła do tzw. działań demonstracyjnych. Polegały one na przemieszczaniu się kolumn wojska głównymi ulicami miasta. Był to swoisty pokaz siły. Od 14 do 22 grudnia część pododdziałów wzięła udział w blokowaniu Stoczni im. Warskiego. W kolejnych miesiącach stanu wojennego żołnierze wspólnie z milicjantami patrolowali ulice. Nie dopuszczano do użycia siły przez inne siły porządkowe w obecności wojska. Po 13 grudnia 1981 r. swoją działalność w Stargardzie i w powiecie wznowiły TGO i MGO. Działania te podjęte zostały w związku z przygotowaniami do zawieszenia stanu wojennego, co nastąpiło 14 grudnia 1982 r..
W latach 1981, 1986 i 1988 12 Dywizja Zmechanizowana, w tym 9 Zaodrzański Pułk Zmechanizowany był poddany inspekcji i otrzymał dobre oceny: 3,75; 3,53; 3,75. W marcu 1987 pułk uczestniczył w siedmiodniowym ćwiczeniu na poligonie drawskim pk. „Opal-87”, w którym po raz pierwszy wzięli udział obserwatorzy 22 państw-sygnatariuszy Organizacji Bezpieczeństwa i Współpracy w Europie (OBWE).
W 1987 roku dowódcą pułku został ppłk dypl. Tadeusz Awsiuk. W tym samym roku pododdziały pułku odbyły szkolenie poligonowe na ośrodku zurbanizowanym w Wędrzynie. W 1989 roku w pułku był prowadzony eksperyment w związku ze służbą 18 miesięczną i ostatecznie nastąpiło skrócenie czasu odbywania zasadniczej służby wojskowej do 18 miesięcy w 1990 r.
W latach 80. XX wieku pułk używał kryptonimu Czoło.
W 1990 roku pułk przekształcono w jednostkę zunifikowaną. W tym czasie stracił on swoją nazwę wyróżniającą „Zaodrzański” i na jesieni tego samego roku przyjął nazwę 9 Pułk Zmechanizowany. Ponadto realizując postanowienia wynikające z podpisanego przez Polskę Traktatu CFE, do kasacji skierowano transportery opancerzone SKOT, a wprowadzono BWP. Od 1990 na bazie 1 batalionu czołgów zafunkcjonowała w pułku Szkoła Podoficerska i Młodszych Specjalistów szkoląc przyszłych podoficerów służby zasadniczej, dowódców drużyn na potrzeby 12 Dywizji Zmechanizowanej.
W latach 70/90. 9 Zaodrzański Pułk Zmechanizowany nosił imię Lucyny Herc. W 1991 roku na podstawie uchwały zebrania oficerskiego została anulowana decyzja narzucająca z góry patrona pułku.
W 1991 roku wyznaczone pododdziały pułku przejęły poradzieckie mienie wojskowe znajdujące się m.in. w Kluczewie, w których stacjonowała Armia Radziecka. W 1993 obiekty, wraz ze znajdującym się tam sprzętem, przekazano terenowym organom administracji państwowej. W 1991 roku odbyła się w pułku pierwsza wizyta niemieckich oficerów z dowództwa 41 Brygady Obrony Terytorialnej z Eggezin. Rewizyta polska miała miejsce 5 grudnia 1991 r. W 1992 roku niektóre pododdziały pułku uczestniczyły w ćwiczeniu dowódczo-sztabowym kierowanym przez dowódcę Pomorskiego Okręgu Wojskowego gen. dyw. Tadeusza Bazydłę pk. „Opal-92”. W 1994 roku wydzielone pododdziały pułku uczestniczyły w wieloszczeblowym ćwiczeniu dowódczo-sztabowym z oznaczonymi wojskami „Opal-94” oraz w ćwiczeniu taktyczno-specjalistycznym ze strzelaniem bojowym na poligonie Wicko. W latach 1991 i 1993 12 Dywizja Zmechanizowana, w tym 9 Zaodrzański Pułk Zmechanizowany był poddany inspekcji i otrzymał pozytywne oceny. W 1995 roku nawiązane zostały dwustronne kontakty pomiędzy 12 Dywizją Zmechanizowaną, w tym 9 Pułku Zmechanizowanego, a ówczesną Jutlandzką DZ sił zbrojnych Królestwa Danii.
Na podstawie zarządzenia szefa Sztabu Generalnego WP nr 086/Org. z 19 grudnia 1994 roku rozpoczął się proces przejścia 12DZ, w tym 9 Pułku Zmechanizowanego, na strukturę brygadową. 1 marca 1995 roku Dowódca 12 SzDZ powierzył ppłk. dypl. P. Pcionkowi organizację 6 Brygady Pancernej. 12.04.1995 roku dowódca rozkazem 72/95 powołuje Komisję ds. Tradycji, której przewodniczącym zostaje ppłk dypl. Wiktor Marcinkowski. Z dniem 2 sierpnia 1995 roku Minister Obrony Narodowej oficjalnie wyznacza ppłk. dypl. Piotra Pcionka na dowódcę 6 Brygady Pancernej, a następnie 6 Brygady Kawalerii Pancernej im. gen. bryg. Konstantego Plisowskiego.
Żołnierze pułku.
Dowódcy
Struktura organizacyjna.
(lata 80. XX w) 
Skład z 1990 /jako pułk zunifikowany/
Uzbrojenie, sprzęt.
Na uzbrojeniu pułku między innymi znajdowały się: czołgi T-34/85, T-54, T-55, T-72, transportery opancerzone BTR-40,
SKOT 2AP, armaty przeciwlotnicze ZU-23-2 i S-60, bojowe wozy piechoty BWP-1, samobieżne haubice 122mm 2S1 Goździk, rozpoznawcze samochody opancerzone BRDM-1, BRDM-2. Ponadto pułk jako środków transportowych używał z rodziny pojazdów ciężarowych Star oraz samochodów terenowo-osobowych GAZ-69, Honker. Inny sprzęt to: BLG-67, ZU-23-2 (Hibneryt na wyposażeniu dywizjonu plot), WZT-1.
Odznaka pamiątkowa.
Odznaka ma kształt owalnej tarczy, otoczonej wieńcem laurowym, który w dolnej cześć ma liście pokryte granatową emalia. Tarcza, wypełniona białą emalia, ukośnie jest przeciętą granatowym falującym pasem (rzeka Ina). Na tarczy umieszczono w centralnej części czerwonego gryfa trzymającego w łapach srebrną odznakę wojsk zmechanizowanych. W dolnej części odznaki w wieńcu laurowym znajduje się cyfra 9. Odznakę wieńczy miniatura orła wojsk lądowych.
"Wymiary: 50x40 mm"
"Wykonanie: PiK - Warszawa"
Pierwsze odznaki wręczono w 1991 roku

</doc>
<doc id="1118136" url="https://pl.wikipedia.org/wiki?curid=1118136" title="Maohi">
Maohi



</doc>
<doc id="1118137" url="https://pl.wikipedia.org/wiki?curid=1118137" title="Cambé">
Cambé

Cambé ("Nova Danzig", Nowy Gdańsk) to miasto brazylijskie w stanie Paraná, leżące w aglomeracji Londriny. 
Założone w latach 1931–1932 przez osadników z Europy, początkowo nosiło nazwę Nova Danzig na cześć Wolnego Miasta Gdańska, skąd pochodzili pierwsi osadnicy. W 1936 dotarła do osady linia kolejowa, która była impulsem rozwoju osady i okolic, zaś budynek stacyjny był pierwszym murowanym budynkiem. W 1939 miasto zamieszkiwało około 10 tys. mieszkańców.
W 1940 doszło do zmiany niemiecko brzmiącej dotychczasowej nazwy miasta "Nova Danzig" na Cambé – od strumyka opływającego osadę. Zmiany dokonano po wejściu w życie ustawy z 1937 nakazującej posługiwanie się w sprawach urzędowych wyłącznie językiem portugalskim, oraz po wybuchu II wojny światowej, po opowiedzeniu się władz brazylijskich po stronie aliantów w celu odcięcia się od wszelkich skojarzeń z nazistowskimi Niemcami. 
W centrum miasta, w dolinie, położony jest uważany za widokówkę miasta park miejski „Zezão”. 
Na bazie byłej kolonii "Nova Danzig" powstał skansen Danziger Hof ("Parque Municipal Danziger Hof") w których pomieszczono domy rodzinne pierwszych osadników – rodzin Tkotz i Zifchak. Jego nazwa wywodzi się od tak ironicznie nazwanego na cześć najbardziej ekskluzywnego hotelu w międzywojennym Gdańsku Danziger Hof, wybudowanego w 1932 drewnianego domu świetlicy o tej samej nazwie. 
W 1985 utworzono Muzeum Historyczne Cambé ("Museu Histórico de Cambé"). 

</doc>
<doc id="1118140" url="https://pl.wikipedia.org/wiki?curid=1118140" title="Herb Strzelec Opolskich">
Herb Strzelec Opolskich

Herb Strzelec Opolskich – jeden z symboli miejskich Strzelec Opolskich. Jest to także herb gminy Strzelce Opolskie.
Wygląd i symbolika.
Herb przedstawia podłużną zwężającą się ku dołowi tarczę dwudzielną w słup, składającą się z dwóch pól – niebieskiego i żółtego. W prawym polu (strony heraldycznej) na niebieskim tle znajduje się pół orła złotego, w lewym polu na żółtym tle ukośnie ustawiona gałązka winorośli z jednym niebieskim gronem i trzema zielonymi listkami. 
Orzeł górnośląski nawiązuje do Piastów opolskich, w których rękach znajdowały się Strzelce Opolskie i z którymi związana była lokacja miasta w 1290 roku. Gałązka winnej latorośli - symbolizująca tradycyjną uprawę winorośli przez mieszczan w XVI wieku, obecnie znamię samorządu miejskiego. W początkowej wersji zastępowała ją gałązka chmielu.
Historia.
Herb Strzelec Opolskich należy do najstarszych herbów miejskich na Śląsku Opolskim. Motywy herbu pojawiły się już na najstarszej pieczęci miejskiej z XIV wieku – pół orła po prawej stronie oraz ukośnie ułożone trzy gałązki o trzech pędach po lewej. Na pieczęci z 1600 roku widać już gałązkę winorośli.

</doc>
<doc id="1118149" url="https://pl.wikipedia.org/wiki?curid=1118149" title="Damokloidy">
Damokloidy

Damokloidy – planetoidy o orbitach podobnych do komet rodziny Halleya i innych komet okresowych (ekscentrycznych i silnie nachylonych). Ściśle są definiowane jako planetoidy o parametrze Tisseranda TJ&lt;2. Nie posiadają one jednak fizycznych cech komet – komy i warkocza. Nazwa grupy pochodzi od planetoidy (5335) Damocles.
Pochodzenie.
Są to ciała, które były kiedyś kometami rodziny Halleya, jednak straciły z biegiem czasu substancje lotne ze swych jąder i obecnie nie wykazują aktywności. Ich barwa jest czerwonawa, choć nie tak intensywna jak w przypadku większości obiektów transneptunowych czy centaurów. Ich albeda należą do najniższych w Układzie Słonecznym. Do największych damokloidów należy o średnicy 14,6 km.
W lipcu 2013 znane były 54 obiekty tego typu, niektóre z nich poruszają się wokół Słońca ruchem wstecznym.

</doc>
<doc id="1118150" url="https://pl.wikipedia.org/wiki?curid=1118150" title="Damokloida">
Damokloida



</doc>
<doc id="1118157" url="https://pl.wikipedia.org/wiki?curid=1118157" title="Parafia Matki Bożej Nieustającej Pomocy w Mogilnie">
Parafia Matki Bożej Nieustającej Pomocy w Mogilnie

Parafia MB Nieustającej Pomocy – parafia rzymskokatolicka w Mogilnie, w dekanacie mogileńskim. 
Jest jedną z 12 parafii leżących w granicach dekanatu mogileńskiego. 
Cmentarz znajduje się przy kaplicy M. B. Bolesnej.
Rys historyczny.
Dekretem z dnia 28 kwietnia 1982 roku ks. abp Józef Glemp – prymas Polski erygował nową parafię w Mogilnie pod wezwaniem Matki Bożej Nieustającej Pomocy.
4 grudnia 1988 roku, na zaproszenie ks. proboszcza Eugeniusza Jaworskiego, przybył do parafii kard. Józef Glemp – prymas Polski, aby wmurować kamień węgielny w mury budowanego kościoła. Podczas Mszy św. parafianin Czesław Rachubiński odczytał akt erekcyjny, na którym prymas Polski złożył swój podpis. Następnie akt umieszczono w metalowej puszce, po czym prymas dokonał symbolicznego wmurowania aktu w mury powstającej świątyni. Budowa kościoła została ukończona 27 września 1998 roku.
Zasięg parafii.
Ulice Mogilna na obszarze parafii: Dworcowa nr 1,3, 5, Hallera strona parzysta, Bloki przy ul. Hallera nr 33 i 29, Jana Pawła II, Kasprowicza, Kasztanowa, Kwiatowa, Kościuszki 3a i 2a, 900-lecia, 3 Maja, Mostowa, Ogrodowa, Piłsudskiego, Słoneczna, Sportowa, 22 Stycznia, Wiosenna.
Miejscowości na obszarze parafii: Mogilno, Iskra i Wiecanowo.
Dokumenty.
Księgi metrykalne:
Grupy parafialne.
Chór Parafialny „Immaculata”, Dzieci Maryi, Krąg Biblijny, Chórek parafialny „Gloria”, Odnowa w Duchu Świętym, Służba Liturgiczna Ołtarza, Zespół Charytatywny, Żywy Różaniec Matek, Stowarzyszenie rodzin ALVIRA.

</doc>
<doc id="1118163" url="https://pl.wikipedia.org/wiki?curid=1118163" title="John Dye">
John Dye

John Carroll Dye (ur. 31 stycznia 1963 w Amory, zm. 10 stycznia 2011 w San Francisco) – amerykański aktor telewizyjny i filmowy.
Życiorys.
Wczesne lata.
Przyszedł na świat w Amory w Missisipi w pobożnej rodzinie metodystów jako najstarszy z trzech synów producenta mebli Jima Dye i Lynn. Miał dwójkę młodszych braci – Jameya i Jerre'a, który został także aktorem. W wieku lat dziecięcych jego ulubionym filmem był "Jonny Quest" i "Czarnoksiężnik z Krainy Oz" na podstawie książki L. Franka Bauma. Kiedy uczęszczał do Jr. High school, myślał o zawodzie architekta. W college'u był zapalonym fanem piłki nożnej. 
Kariera.
Swoją przygodę na kinowym ekranie zapoczątkował w komediach – "Stworzenie jakości" ("Making the Grade", 1984), "Nowoczesne dziewczyny" ("Modern Girls", 1986) u boku Virginii Madsen i Daphne Zunigi oraz "Student roku" ("Campus Man", 1987) z Morgan Fairchild jako student uniwersytetu w Arizonie, który zasłynął tworząc uniwersytecki kalendarz z aktami mężczyzn. 
Sławę przyniosła mu telewizyjna kreacja anioła Andrew w serialu CBS "Dotyk anioła" ("Touched by an Angel", 1994-2003) z Dellą Reese i Romą Downey.
Zmarł 10 stycznia 2011 w San Francisco w wieku 47 lat z powodu niewydolności serca.

</doc>
<doc id="1118167" url="https://pl.wikipedia.org/wiki?curid=1118167" title="Lakówka ametystowa">
Lakówka ametystowa

Lakówka ametystowa ("Laccaria amethystina" (Huds.) Cooke) – gatunek grzybów z rodziny piestróweczkowatych ("Hydnangiaceae").
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1778 r. William Hudson nadając mu nazwę "Agaricus amethystinus". Obecną, uznaną przez Index Fungorum nazwę nadał mu w 1884 r. Mordecai Cubitt Cooke, przenosząc go do rodzaju "Laccaria". Niektóre synonimy nazwy naukowej:
Nazwę polską nadali Barbara Gumińska i Władysław Wojewoda w 1968. W polskim piśmiennictwie mykologicznym gatunek ten opisywany był też jako bedłka fioletowa.
Morfologia.
O średnicy 2–6 cm, u młodych okazów półkulisty lub dzwonkowaty z podwiniętym brzegiem i wgłębieniem na środku, u starszych staje się łukowaty, w końcu płaski i lejkowaty o pofałdowanych brzegach. Jest higrofaniczny. Skórka gładka, u dorosłych okazów delikatnie płatowata i o lekko żłobionych brzegach. W czasie wilgotnej pogody ma kolor fioletowy lub brązowofioletowy, w czasie suchej, lub u starszych okazów białawofioletowawy.
Grube, rzadkie, często pofalowane. Są szeroko przyrośnięte do trzonu lub nieco tylko zbiegające. U młodych okazów fioletowe, później oprószone białawo zarodnikami. Nawet gdy owocniki są wyblaknięte, ich blaszki pozostają fioletowe.
Wysokości 3–12 cm i grubości 3–10 mm, pusty w środku, włóknisty, dołem nieco zgrubiały. Kolor taki sam, jak kapelusza.
Wodnisty, w czasie wilgotnej pogody lekko fioletowy, w czasie suchej różowobrązowawy, o niewyraźnym zapachu i smaku.
Biały. Zarodniki brodawkowane, o rozmiarach 7–10 μm.
Występowanie i siedlisko.
Gatunek szeroko rozprzestrzeniony. Występuje w Azji, Europie, Ameryce Północnej, Środkowej i w Nowej Zelandii. W Europie Środkowej gatunek pospolity. Również w Polsce występuje pospolicie.
Rośnie nie tylko w lasach, ale również w ogrodach, parkach i innych siedliskach na spróchniałym drewnie lub na ziemi, zarówno pod drzewami liściastymi, jak i iglastymi, najczęściej jednak pod drzewami z rzędu bukowców ("Fagales"). Badania naukowe wykazały, że lakówka ametystowa jest grzybem azotolubnym – najliczniej i najobficiej rośnie w glebie o dużej zawartości amoniaku i związków azotu. Te preferencje glebowe powodują, że może występować w miejscach po dawnych latrynach, cmentarzach, masowych grobach i miejscach zakopania zwłok.
Znaczenie.
Grzyb mikoryzowy. Grzyb jadalny, jednak niezbyt smaczny, poza tym o małych rozmiarach, z tego też powodu bez praktycznego znaczenia spożywczego.
Gatunki podobne.
Istnieje możliwość pomyłki z trującą grzybówką fioletowawą ("Mycena pura"). Różnica: mniej smukły owocnik i charakterystyczny zapach rzodkiewki lub rzepy. Lakówka ametystowa może też być pomylona z liliową odmianą trującego strzępiaka ziemistoblaszkowego ("Inocybe geophylla"), który różni się garbkiem na kapeluszu i nieprzyjemnym zapachem.

</doc>
<doc id="1118169" url="https://pl.wikipedia.org/wiki?curid=1118169" title="Parafia św. Michała Archanioła w Niestronnie">
Parafia św. Michała Archanioła w Niestronnie

Parafia św. Michała Archanioła w Niestronnie – jedna z 12 parafii leżącej w granicach dekanatu mogileńskiego. Przy kościele znajduje się parafialny cmentarz.
Rys historyczny.
Pierwsza wzmianka o wsi pochodzi z 1335 roku jako własność rodu Nałęczów. Parafia pochodzi również z tego okresu. Została erygowana z rąk archidiakona gnieźnieńskiego Bronisława, uposażona przez abp. Bodzantę. Kościół ufundowała kapituła gnieźnieńska w 1742 roku.
Dokumenty.
Księgi metrykalne: 
Zasięg parafii.
Do parafii należą wierni z miejscowości: Czaganiec, Drewno, Głęboczek, Mielno, Niestronno i Wieniec.

</doc>
<doc id="1118171" url="https://pl.wikipedia.org/wiki?curid=1118171" title="Lasza Bughadze">
Lasza Bughadze

Lasza Bughadze (ur. 1977 w Tbilisi) – gruziński prozaik i dramaturg. Pierwszą sztukę napisał w wieku 19 lat.
Jest autorem sztuki, czarnej komedii, "Wstrząśnięta Tatiana", która w sposób satyryczny ukazuje bohaterstwo w czasie wojny. Jest także autorem sztuki "Martwe uszy". Napisał także książkę "Soldier, Love, Bodyguard and ... the President".
Pierwyj Russkij.
Jego opowiadanie "Pierwyj Russkij" wywołało w Gruzji skandal. Opowiada ono o Juriju Bogolubskim, pierwszym mężu gruzińskiej królowej Tamary (uznanej za świętą katolicką i prawosławną), który zgodnie z zapisami latopisów podejrzewany był o sodomię, zoofilię oraz nekrofilię. Uznano, że Bughadze szarga narodowe symbole i na specjalnym posiedzeniu parlamentu poświęconym opowiadaniu żądano nawet zamknięcia pisma "Wriemia Mira", a posłowie partii narodowej zwrócili się do patriarchy cerkwi gruzińskiej o obłożenie Laszy Bughadzego anatemą. Pisarz na znak protestu wyjechał z Gruzji na dziesięć dni.

</doc>
<doc id="1118174" url="https://pl.wikipedia.org/wiki?curid=1118174" title="Łasza Bugadze">
Łasza Bugadze



</doc>
<doc id="1118177" url="https://pl.wikipedia.org/wiki?curid=1118177" title="Nova Dantzig">
Nova Dantzig



</doc>
<doc id="1118187" url="https://pl.wikipedia.org/wiki?curid=1118187" title="Michał Wawrzynowski">
Michał Wawrzynowski

Michał Wawrzynowski, ps. "Znachor" (ur. 1 września 1897, zm. 10 kwietnia 1943 w Lublinie) – polski profesor, poseł na sejm, psycholog i pedagog.
Urodził się 1 września 1897 w Rabie Wyżnej, był synem Marii nauczycielki. Był uczniem c.k gimnazjum w Nowym Targu w latach szkolnych: 1908/9 I b (chlubnie uzdolniony),1909/10 II b -1910/1i 11/2 przerwał naukę-1912/3 III a, 1913/14 IV a. W roku szkolnym 1913/14, mieszkał u ks. Michała Wawrzynowskiego proboszcza parafii św. Katarzyny w Nowym Targu. W 1914 przerwał naukę i wstąpił do Legionów.
Był pracownikiem naukowym Państwowego Instytutu Pedagogiki Specjalnej w Warszawie, wizytatorem ministerialnym ds. szkolnictwa specjalnego, członkiem Związku Nauczycielstwa Polskiego Szkół Powszechnych, związanym z BBWR.
W latach 1928-1935 był posłem na Sejm II Rzeczypospolitej II i III kadencji.
W czasie II wojny światowej kierował tajnym nauczaniem prowadzonym przez POS "Jerzyki". Posługiwał się pseudonimem "Znachor". Został aresztowany przez gestapo w grudniu 1942 w Czarnej koło Wołomina. Po aresztowaniu trafił na Pawiak a następnie do obozu Majdanek, gdzie został stracony 10 kwietnia 1943. Jako przyczynę śmierci podano ostrą niewydolność jelitową.
Był współpracownikiem i przyjacielem Marii Grzegorzewskiej, współtwórczyni Państwowego Instytutu Pedagogiki Specjalnej w Warszawie.

</doc>
<doc id="1118196" url="https://pl.wikipedia.org/wiki?curid=1118196" title="Huygens">
Huygens



</doc>
<doc id="1118197" url="https://pl.wikipedia.org/wiki?curid=1118197" title="Mikko Härkin">
Mikko Härkin

Mikko Sakari Härkin (ur. 25 maja 1979 w Keitele) – fiński muzyk i kompozytor, keyboardzista. Założyciel zespołu prog-metalowego Mehida. Były członek zespołów Cain’s Offering, Kenziner, Solution .45, Sonata Arctica, Symfonia i Wingdom.
Od 2012 roku jako muzyk koncertowy gra we włoskiej formacji Luca Turilli's Rhapsody.
Życiorys.
Naukę gry na fortepianie rozpoczął w wieku 5 lat. W 1997 roku dołączył do swojej pierwszej grupy powermetalowej – Krenziner, z którą nagrał swoją pierwszą płytę "The Prophecies". Rok później dołączył do zespołu Sonata Arctica, któremu towarzyszył do roku 2002. Z Sonatą nagrał łącznie 5 płyt włączając w to single. Jego miejsce zajął Henrik Klingenberg. W 2003 roku Mikko dołącza do grupy Random Eyes, grającą metal pogresywny. Obecnie współpracuje z formacją Essence of Sorrow.
Technika.
Mikko Harkin wychowywał się nie tylko na klawiszowcach muzyki rozrywkowej. Jest wielkim fanem Jana Sebastiana Bacha, którego wątki przytacza do współpracujących z nim zespołów oraz Fryderyka Chopina, którego utwory są bardzo przydatne do wyćwiczenia techniki gry. W swoich solówkach i improwizacjach można usłyszeć szybkie pasaże oraz rozbudowane gamy (najczęściej w tonacjach mollowych).
W muzyce Harkina można usłyszeć elementy zapożyczone od innych klawiszowców, na których Mikko się wzorował. Są to m.in.: Jens Johansson, Alex Staropoli i Jukka Wahlsteen.

</doc>
<doc id="1118203" url="https://pl.wikipedia.org/wiki?curid=1118203" title="Rejon belebejewski">
Rejon belebejewski



</doc>
<doc id="1118204" url="https://pl.wikipedia.org/wiki?curid=1118204" title="Rejon abselilowski">
Rejon abselilowski



</doc>
<doc id="1118206" url="https://pl.wikipedia.org/wiki?curid=1118206" title="Omska gorączka krwotoczna">
Omska gorączka krwotoczna

Omska gorączka krwotoczna – opisana w połowie XX wieku choroba wirusowa ludzi i niektórych nornikowatych występująca w zachodniej Syberii (okolice Omska, Nowosybirska, Kurgania i Tiumeni)
Etiologia.
Omska gorączka krwotoczna wywoływana jest przez wirusa OHFV (Omsk hemorrhagic fever virus) z rodziny "Flaviviridae". Wektorem OHFV są kleszcze "Dermacentor reticulatus", "Dermacentor marginatus", "Ixodes persulcatus". Transmitują one wirusa na ludzi i gryzonie. (głównie karczownik ziemnowodny – "Arvicola terrestris" ale także piżmak – "Ondatra zibethica").
U ludzi istnieje także możliwość bezpośredniego zarażenia chorobą od piżmaków, w wyniku kontaktu z ich odchodami i krwią, ale także poprzez wypicie wody skażonej wirusem.
Eksperymentalnie dowiedziono, że podobnie do piżmaków mogą chorować norniki (np. "Microtus gregalis") dlatego uważa się, że kontakt także z tymi gryzoniami może być dla ludzi potencjalnym źródłem choroby.
Objawy i przebieg.
Po 3-8 dniach inkubacji pojawiają się gorączka, ból głowy, powiększenie węzłów szyjnych, bóle mięśni, kaszel, dolegliwości żołądkowe i towarzyszące im objawy odwodnienia. Na podniebieniu miękkim występują zmiany grudkowo-pęcherzykowe, natomiast nie obserwuje się wysypki na skórze. Mogą pojawić się wylewy podspojówkowe. W kilku przypadkach opisano krwotoki. Po 1-2 tygodniach część pacjentów wraca do pełni zdrowia, ale na początku trzeciego tygodnia u większości zarażonych pojawiają się zaburzenia ze strony ośrodkowego układu nerwowego (ubytki słuchu, objawy zapalenia mózgu)
Śmiertelność w przebiegu zakażenia ocenia się na 1-10% przypadków.
Diagnostyka.
Rozpoznanie potwierdza się izolując wirusa z próbki krwi albo oznaczając testem ELISA.
Leczenie.
Leczenie objawowe, przyczynowe nie jest znane. Przebycie zakażenia powoduje powstanie odporności.
Szczepienie.
Opracowano niedostępną komercyjnie szczepionkę z hodowli wirusa na mózgach mysich, inaktywowaną formaldehydem.

</doc>
<doc id="1118209" url="https://pl.wikipedia.org/wiki?curid=1118209" title="Rejon baltaczewski">
Rejon baltaczewski



</doc>
<doc id="1118211" url="https://pl.wikipedia.org/wiki?curid=1118211" title="Konszowanie">
Konszowanie



</doc>
<doc id="1118212" url="https://pl.wikipedia.org/wiki?curid=1118212" title="Meprobamat">
Meprobamat

Meprobamat – organiczny związek chemiczny z grupy karbaminianów alkanodioli, zsyntetyzowany w maju 1950 roku przez Bernarda Jana Ludwika i Franka Bergera. Wprowadzony do lecznictwa w maju 1955 roku, jako jeden z pierwszych leków przeciwlękowych. Pierwszym, najbardziej znanym preparatem handlowym był "Miltown". Meprobamat po podaniu doustnym wykazuje działanie uspokajające i przeciwlękowe (dawki jednorazowe 0,2–0,4 g) oraz nasenne (dawki jednorazowe 0,4–0,8 g). Do czasu wprowadzenia benzodiazepin, które go stopniowo wyparły, był głównym przedstawicielem leków przeciwlękowych, szeroko stosowanym w lecznictwie psychiatrycznym. W porównaniu z benzodiazepinami meprobamat działa silniej nasennie, słabiej uspokajająco i przeciwlękowo. Wykazuje dużą toksyczność (niebezpieczeństwo niedokrwistości aplastycznej, agranulocytozy). Kumulując się w ustroju może prowadzić do zatruć. Powoduje częste i uciążliwe objawy uboczne, m.in. „zespół behawioralnej intoksykacji”. Obecnie lek ma znaczenie marginalne, na świecie stosowany rzadko, z tendencją wyraźnie spadkową.
W Polsce nie jest obecnie zarejestrowany żaden preparat leczniczy zawierający substancję czynną meprobamat. Dawniej były dostępne preparaty: "Meprobamat" i połączenie meprobamatu z bromkiem oksyfenoniowym: "Spasmobamat" Preparaty te były wytwarzane przez ówczesne Starogardzkie Zakłady Farmaeutyczne "Polfa" (obecnie ZF Polpharma S.A.) oraz ówczesne Łowickie Zakłady Farmaceutyczne "Polfa" (obecnie Nycomed Pharma Sp. z.o.o.).

</doc>
<doc id="1118213" url="https://pl.wikipedia.org/wiki?curid=1118213" title="Stanisław Kasa">
Stanisław Kasa

Stanisław Kasa (ur. 9 stycznia 1947 w Solcu Kujawskim, zm. 14 grudnia 1992 w Solcu Kujawskim) – polski żużlowiec.
Występował na torach żużlowych w latach 1966-1975 w barwach Polonii Bydgoszcz. Największe sukcesy odnosił jako junior. W tej kategorii zdobył tytuł mistrza Polski w roku 1970. W 1971 z drużyną bydgoskiej Polonii zdobył tytuł Drużynowego Mistrza Polski na żużlu, a w 1974 wraz z Henrykiem Glücklichem tytuł mistrza Polski w parach.
5 października 1975 podczas meczu barażowego ze Stalą Toruń w Bydgoszczy, chcąc uniknąć najechania leżącego Jana Ząbika, zawadził o leżący motocykl i uderzył w bandę. Odniesiona kontuzja na zawsze wyeliminowała go ze sportu.
Osiągnięcia.
Indywidualne Mistrzostwa Polski
Młodzieżowe Indywidualne Mistrzostwa Polski
Srebrny Kask
Mistrzostwa Polski Par Klubowych

</doc>
<doc id="1118215" url="https://pl.wikipedia.org/wiki?curid=1118215" title="CD Toledo">
CD Toledo

Club Deportivo Toledo - hiszpański klub piłkarski, grający obecnie w Tercera División, mający siedzibę w mieście Toledo leżącym w Kastylii-La Manczy.
Historia.
CD Toledo został założony w 1939 roku. W swojej historii 7-krotnie występował w rozgrywkach Segunda División, a obecnie występuje w grupie 18. Tercera División. Swoje mecze rozgrywa na stadionie Salto del Caballo, mogącym pomieścić 5.300 widzów. Barwy klubowe to kolory biały i zielony.
W Toledo występowało dwóch Polaków. W sezonie 1995/1996 Jan Urban rozegrał 33 spotkania i strzelił 6 goli, a w rundzie jesiennej sezonu 1997/1998 Jerzy Podbrożny rozegrał 7 meczów i nie zdobył gola

</doc>
<doc id="1118217" url="https://pl.wikipedia.org/wiki?curid=1118217" title="Rejon belokatajski">
Rejon belokatajski



</doc>
<doc id="1118218" url="https://pl.wikipedia.org/wiki?curid=1118218" title="Biełoreck">
Biełoreck



</doc>
<doc id="1118220" url="https://pl.wikipedia.org/wiki?curid=1118220" title="Rejon biełorecki">
Rejon biełorecki



</doc>
<doc id="1118226" url="https://pl.wikipedia.org/wiki?curid=1118226" title="WiMax">
WiMax



</doc>
<doc id="1118231" url="https://pl.wikipedia.org/wiki?curid=1118231" title="Gorączka krwotoczna omska">
Gorączka krwotoczna omska



</doc>
<doc id="1118242" url="https://pl.wikipedia.org/wiki?curid=1118242" title="Henryk Szydłowski">
Henryk Szydłowski

Henryk Szydłowski (ur. 23 marca 1950 w Jaworze) – artysta malarz, grafik, fotograf, twórca video artu. 
Życiorys.
W połowie lat 60. uczęszczał do Państwowego Liceum Sztuk Plastycznych im. Alojzego Zawady w Jarosławiu. W 1976 roku ukończył studia w pracowni malarskiej profesora Cz. Rzepińskiego, a rysunek w pracowni u profesora Alojzego Siweckiego w Akademii Sztuk Pięknych im. Jana Matejki w Krakowie. 
W końcu lat 70. wyemigrował do Nowej Zelandii, gdzie wykładał w Whitecliffe Art School (obecnie: Whitecliffe Collage Of Art And Design). Tam opracował nową technikę druku, którą nazwał "Polprint". W 1985 roku przeniósł się do Australii, gdzie w latach 1989–1993 był lektorem w pracowni grafiki w Claremont School of Fine Arts w Perth w Zachodniej Australii.
W 1998 roku za prace twórczą w sztuce, Międzynarodowa Akademia Greci – Marino i Akademia Verbano w Vercelli nadała Henrykowi Szydłowskiemu honorowy tytuł profesorski a w 2000 roku tytuł "Kawalera Orderu".
Twórczość artystyczna.
Od 1994 roku Henryk Szydłowski zajmuje się wyłącznie malarstwem, grafiką, fotografiką i filmem. W swoim dorobku artystycznym ma osiemdziesiąt osiem wystawach indywidualnych i wiele wystaw grupowych. W 1996 i 2000 roku jego prace malarskie zostały umieszczone na znaczkach pocztowych i widokówkach, „Who's who in International art” w Szwajcarii oraz publikowane przez „House of Bodleigh” – wydawca w Australii.
W roku 2003 w serii „Masters of Today” opublikowanej przez World of Art wydany został album z 123. pracami artysty pt.: "Door to the Dreams".
Od roku 2010 Henryk Szydłowski zajmuje się tworzeniem własnych filmów z gatunku „video art”; są to krótkie filmy eksperymentalne, w których poszukuje własnego stylu filmowego. Filmy łączą dziedziny sztuki takie jak malarstwo, grafika oraz fotografia autorstwa artysty. 
Prace Szydłowskiego znajdują się w kolekcjach prywatnych, firmowych i państwowych.

</doc>
<doc id="1118245" url="https://pl.wikipedia.org/wiki?curid=1118245" title="Muzeum Archeologiczne w Zielonej Górze">
Muzeum Archeologiczne w Zielonej Górze



</doc>
<doc id="1118246" url="https://pl.wikipedia.org/wiki?curid=1118246" title="Rejon gafurajski">
Rejon gafurajski



</doc>
<doc id="1118247" url="https://pl.wikipedia.org/wiki?curid=1118247" title="Fort d’Aubervilliers (stacja metra)">
Fort d’Aubervilliers (stacja metra)

Fort d’Aubervilliers – stacja siódmej linii i budowana stacja piętnastej linii paryskiego metra. Stacja znajduje się w gminie Aubervilliers. Stację otwarto 4 października 1979 roku na linii różowej; otwarcie na linii bordowej planowane jest na 2030 rok.
Stacja.
Stacja została otwarta 4 października 1979 roku, jako końcowa stacja nowego przedłużenia linii 7 od stacji "Porte de la Villette". Jest położona pod ziemią, posiada jednonawową halę peronową z dwoma torami i dwoma peronami bocznymi. Funkcję zakończenia linii pełniła do 6 maja 1987 roku.
Znajduje się przy granicy z miejscowością Pantin (dzielnica Les Courtillières), w pobliżu dawnego fortu Aubervilliers, od którego pochodzi nazwa stacji.
Przesiadki.
Nad stacją znajduje się dworzec autobusowy, z którego odjeżdżają autobusy dzienne RATP i nocne Noctilien.

</doc>
<doc id="1118248" url="https://pl.wikipedia.org/wiki?curid=1118248" title="Zielony Goblin">
Zielony Goblin

Zielony Goblin (właściwie Norman Osborn) – postać z komiksów Marvela, stworzona przez Stana Lee i Steve’a Ditko. Po raz pierwszy pojawił się w Amazing Spider-Man #14 (1964). Magazyn „Wizard” przyznał mu 19 miejsce w rankingu „Najstraszniejszych Przeciwników Wszech Czasów”. Zielonego Goblina powszechnie uważa się za najgorszego wroga Petera Parkera, czyli "Spider-Mana".
Green Goblin to złe alter ego bogatego przemysłowca Normana Osborna. Efektem ubocznym zażycia serum, które miało dać Osbornowi nadludzką siłę, było szaleństwo. Chowając swoją twarz za halloweenową maską, Norman terroryzuje Nowy Jork. Dzięki odrzutowemu ślizgaczowi (gliderowi) Norman mógł poruszać się po niebie z olbrzymią prędkością. W walce Goblin używał „Dynio-Bomb”, gazów obezwładniających oraz paraliżujących rękawic.
Wczesne lata.
W pierwszych wydaniach Spider-Mana tożsamość Goblina nie była znana czytelnikom. Autorzy nie mogli dojść do porozumienia, kim ma być nowy przeciwnik. Stan Lee chciał, by była to osoba z bliskiego otoczenia Petera. Steve Ditko wolał unikać banału, dlatego wolał, by Goblinem był nieznajomy. W końcu Steve Ditko opuścił serię, a Stan Lee miał wolną rękę. Tak więc w #39 zeszycie Amazing Spider-Mana Green Goblinem okazał się Norman Osborn. Była to pierwsza zapowiedź tragedii, ponieważ Norman był ojcem Harry’ego, przyjaciela Petera.
Przełomowa walka.
Gdy Norman poniósł kolejną porażkę w walce ze Spider-Manem, w jego głowie narodziła się straszna strategia. Pierwszym krokiem do zniszczenia człowieka pająka miało być poznanie jego tożsamości. Drugim krokiem miało być zniszczenie wszystkiego, co kochał jego przeciwnik. Pierwsza próba pokonania Spider-Mana zakończyła się jednak niepowodzeniem. Nie dość, że Spider ponownie pokonał Goblina, to zakończyło się to amnezją dla Normana Osborna. Przez długi czas Goblin pozostawał uśpiony w pamięci Normana. Wszystko wskazywało na to, że jego obłęd już nikomu nie zagraża. Na nieszczęście Spider-Mana Goblin odzyskał kontrolę nad chorym umysłem Osborna. Norman ponownie założył straszliwą maskę i wypowiedział wojnę Peterowi Parkerowi. W „Amazing Spider-Man #122” Green Goblin porwał Gwen Stacy, pierwszą wielką miłość Petera. W trakcie walki na jednym z mostów Nowego Jorku, Goblin zrzucił Gwen, Peter spóźnił się z ratunkiem. Rozwścieczony Spider-Man ponownie zwyciężył, lecz nie zabił Goblina. W akcie desperacji Norman spróbował nabić Petera na swój zabójczy Glider. Spider-Man w porę uniknął ataku, zaś Glider uderzył we właściciela. Norman Osborn umarł od własnego ataku.
Powiązania z Sagą Klonów.
W znacznie późniejszych zeszytach „Amazing Spider-Mana” okazało się, że serum, które uczyniło Normana potężnym, zawierało w sobie czynnik regeneracyjny. Po bitwie na moście ciało Normana zregenerowało się. Norman zaniechał dalszych walk i uciekł do Europy, gdzie przejął kontrolę nad przestępczą organizacją „Cabal of the Scrier”. Wysłał jednego ze swych agentów do Milesa Warrena, który był jednym z profesorów Petera. Miles Warren przyjął ofertę Normana i zgodził się wziąć udział w projekcie, który miał na celu sklonować Petera i Gwen Stacy. Było to zaczątkiem straszliwego epizodu w życiu Petera znanego pod nazwą „Klon Saga”.
Dalsze Losy.
Norman niejednokrotnie powrócił w serii „Amazing Spider-Man”. Był odpowiedzialny za śmierć nowo narodzonej córki Petera. Kilkakrotnie został pokonany przez Petera oraz ostatecznie został zdemaskowany przez gazetę i trafił do więzienia, lecz stamtąd dalej próbował zaszkodzić Spider-Manowi, między innymi tworząc Sinister Twelve.
Wojna Domowa i Thunderbolts.
W czasie crossoveru Wojna Domowa Norman został zmuszony przez tajemniczych mocodawców do zabicia ambasadora Atlantydy i prób pogłębienia konfliktu między Ameryką a podwodnym państwem. Po zakończeniu wojny ci sami mocodawcy nadali Osbornowi stanowisko dyrektora nowej grupy Thunderbolts – przestępców, którzy w zamian za złagodzenie wyroków zgodzili się łapać łamiących nowe prawo superbohaterów. W czasie tej pracy dostał się pod kontrolę grupy chcących zniszczyć Thunderbolts telepatów i jako Green Goblin zamordował część personelu i ciężko zranił dwoje członków grupy.
Po „One More Day” Norman, podobnie jak wszyscy ludzie na Ziemi, zapomniał o sekretnej tożsamości Spider-Mana za sprawą magii Mephisto. Nie przeszkodziło mu to ścigać go przy pomocy Thunderbolts.
Tajna Inwazja i Dark Reign.
Osborn wykorzystał inwazję Skrulli na Ziemię (crossover Tajna Inwazja), aby odzyskać reputację bohatera w oczach opinii publicznej poprzez ocalenie prezydenta, rządu i mieszkańców Waszyngtonu przed obcymi, oraz zabicia ich przywódczyni. W wyniku tych działań zostało mu powierzone stanowisko nowego szefa S.H.I.E.L.D. w miejsce Tony’ego Starka. rozwiązał on organizację i zastąpił własną – H.A.M.M.E.R. Zawiązał tajny sojusz – tak zwane Cabal (Kabała) – z kilkorgiem najbardziej wpływowych przestępców i byłych przestępców świata Marvela. W jej skład weszli Loki, Doctor Doom, Namor, Emma Frost, oraz the Hood. Stworzył też własna grupę Avengers, której trzon stanowią superprzestępcy o mocach podobnych do znanych superbohaterów, przebrani za nich (na przykład Venom udaje Spider-Mana), samemu stając na ich czele we własnej wersji zbroi Iron Mana, przyjmując pseudonim Iron Patriot. Rozwiązał Thunderbolts i zastąpił ich tajnym oddziałem o tej samej nazwie. Osborn znalazł też potężnego sojusznika, który ma go wesprzeć w wypadku zdrady Cabal, którym okazał się jeden z najpotężniejszych superbohaterów, Sentry.
Kontrowersje.
W kontrowersyjnej historii „Sins Past” okazało się, że Norman uwiódł Gwen Stacy i miał z nią dwójkę dzieci, a jednym z powodów, dla których ją zabił był fakt, że ta postanowiła wychowywać je z Peterem. Wielu fanów postaci Gwen było oburzonych tym faktem i odmawia uznania tej historii za część kontinuum.

</doc>
<doc id="1118251" url="https://pl.wikipedia.org/wiki?curid=1118251" title="Aubervilliers – Pantin – Quatre Chemins">
Aubervilliers – Pantin – Quatre Chemins

Aubervilliers – Pantin – Quatre Chemins – stacja linii 7 metra w Paryżu, położona na granicy gmin Aubervilliers i Pantin.
Stacja.
Stacja została otwarta 4 października 1979 roku, jako część przedłużenia linii 7 od stacji "Porte de la Villette" do "Fort d’Aubervilliers". Jest położona pod ziemią, posiada jednonawową halę peronową z dwoma torami i dwoma peronami bocznymi.
Dwa pierwsze człony nazwy stacji pochodzą od miejscowości, na terenie których leży. Trzeci człon bierze się od popularnej nazwy skrzyżowania, pod którym stacja się znajduje – "Les Quatre Chemins" (z fr. "Cztery Drogi").
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
Otoczenie stacji stanowi dzielnica Les Quatre Chemins, ruchliwe miejsce na granicy Pantin i Aubervilliers, położone niedaleko paryskiej Porte de la Villette.

</doc>
<doc id="1118253" url="https://pl.wikipedia.org/wiki?curid=1118253" title="Rejon iszimbajski">
Rejon iszimbajski



</doc>
<doc id="1118255" url="https://pl.wikipedia.org/wiki?curid=1118255" title="System nakładu">
System nakładu



</doc>
<doc id="1118256" url="https://pl.wikipedia.org/wiki?curid=1118256" title="Iszimbaj">
Iszimbaj



</doc>
<doc id="1118257" url="https://pl.wikipedia.org/wiki?curid=1118257" title="Porte de la Villette (stacja metra)">
Porte de la Villette (stacja metra)

Porte de la Villette – stacja linii 7 metra w Paryżu, położona w 19. dzielnicy. Stanowiła stację końcową od 1910 roku aż do przedłużenia linii do stacji "Fort d’Aubervilliers" w 1979 roku.
Stacja.
Stacja została otwarta w 1910 roku. Jej nazwa pochodzi od bramy La Villette (fr. "Porte de la Villette") – bramami są nazywane w Paryżu miejsca pozwalające przekroczyć obwodnicę i granice administracyjne miasta (w większości dawniej były to przerwy w wałach miejskich). Brama La Villette znajduje się nad stacją, a jej nazwa bierze się od dawnej gminy La Villette, włączonej do Paryża w 1860 roku.
Na stację składają się dwie osobne hale. W każdej z nich znajduje się jeden peron z dwoma torami po bokach. Pod koniec godzin funkcjonowania metra, tory te są wykorzystywane do prowadzenia pociągów w miejsce, gdzie są czyszczone od wewnątrz. Dlatego też niektóre składy linii 7 kończą trasę właśnie tutaj, a nie na stacji "La Courneuve – 8 Mai 1945". Nietypowy układ stacji pochodzi z czasów, gdy pełniła ona funkcję zakończenia linii.
100 metrów na północ od stacji znajduje się bocznica prowadząca do warsztatów La Villette, odpowiadających za utrzymanie torów paryskiego metra. Pod koniec godzin kursowania metra przez stację przejeżdżają więc liczne składy techniczne.
Z każdego peronu prowadzą po dwa wyjścia – jedno na południe, a drugie na północ.
W 2003 roku średnia liczba pasażerów wchodzących na stację osiągnęła liczbę 9100.
Przesiadki.
Stacja była przez długi czas ważnym punktem przesiadkowym, bowiem na początku XX wieku docierały tutaj tramwaje podmiejskie kursujące wzdłuż drogi krajowej nr 2. Według projektów tramwaje mają tu powrócić pod koniec 2012 roku wraz z przedłużeniem linii T3.
Stacja umożliwia przesiadki na autobusy dzienne RATP i nocne Noctilien.
Otoczenie.
W otoczeniu stacji znajdują się m.in.:

</doc>
<doc id="1118259" url="https://pl.wikipedia.org/wiki?curid=1118259" title="Rejon jermekejewski">
Rejon jermekejewski



</doc>
<doc id="1118263" url="https://pl.wikipedia.org/wiki?curid=1118263" title="Corentin Cariou">
Corentin Cariou

Corentin Cariou – stacja linii 7 metra w Paryżu, położona w 19. dzielnicy.
Stacja.
Stacja została otwarta w 1910 roku pod nazwą "Pont de Flandre" (z fr. "Most Flandrii"), odwołującą się do mostu, który przekracza kanał Saint-Denis, pozwalając ulicy Rue de Flandre dotrzeć do bramy La Villette.
10 lutego 1946 nadano jej aktualną nazwę, pochodzącą od nazwy biegnącej nad stacją Avenue Corentin-Cariou (przemianowany w 1944 roku fragment Avenue de Flandre). Upamiętnia ona Corentina Cariou (1898-1942), dawnego radnego 19. dzielnicy, zakładnika Nazistów rozstrzelanego w czasie okupacji Francji.
Przesiadki.
Stacja umożliwia przesiadki na autobusy nocne Noctilien oraz na statki pływające kanałem Saint-Denis.

</doc>
<doc id="1118264" url="https://pl.wikipedia.org/wiki?curid=1118264" title="Rejon kaltasiński">
Rejon kaltasiński



</doc>
<doc id="1118265" url="https://pl.wikipedia.org/wiki?curid=1118265" title="Crimée">
Crimée

Crimée – stacja linii 7 metra w Paryżu, położona w 19. dzielnicy.
Stacja.
Stacja została otwarta w 1910 roku.
Nazwa stacji pochodzi od pobliskiej ulicy Rue de Crimée. Nazwa samej ulicy upamiętnia wojnę krymską, toczącą się w latach 1855-1856 na Półwyspie Krymskim pomiędzy Imperium Rosyjskim a imperium osmańskim i jego sprzymierzeńcami. Konflikt zakończył się pokojem w Paryżu w 1856.
Wejście na stację, zaprojektowane w 1900 roku przez Hectora Guimarda, jest od 29 maja 1978 wpisane na listę zabytków.
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1118266" url="https://pl.wikipedia.org/wiki?curid=1118266" title="Riquet">
Riquet

Riquet – stacja linii 7 metra w Paryżu, położona w 19. dzielnicy.
Stacja.
Stacja została otwarta w 1910 roku.
Nazwa stacji, podobnie jak nazwa pobliskiej ulicy, upamiętnia francuskiego inżyniera Pierre'a Paula Riquet (barona Bonrepos; ur. 1604 w Béziers, zm. 1680 w Tuluzie), który zaplanował i rozpoczął w 1666 r. budowę Kanału Południowego we Francji, zakończoną przez jego synów.
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1118267" url="https://pl.wikipedia.org/wiki?curid=1118267" title="Rejon kusznarenkowski">
Rejon kusznarenkowski



</doc>
<doc id="1118270" url="https://pl.wikipedia.org/wiki?curid=1118270" title="Cmentarz żydowski w Narewce">
Cmentarz żydowski w Narewce

Cmentarz żydowski w Narewce – kirkut z XIX wieku znajdujący się we wsi Narewka w województwie podlaskim. 
Znajduje się na nim ok. 150 macew. Cmentarz mieści się na wschodnim końcu wsi i ma powierzchnię 2 ha.
Prace porządkowe prowadzone były na cmentarzu m.in. przez osoby osadzone w areszcie śledczym w Hajnówce w ramach zainicjowanej przez Artura Cyruka akcji „Atlantyda”, za co uhonorowany został on dyplomem Ambasady Izraela oraz młodzież licealną z Mekif Chet z Beer Szewy.
Obiekt wpisany jest do rejestru zabytków pod numerem A-99 z 10.03.1994.

</doc>
<doc id="1118274" url="https://pl.wikipedia.org/wiki?curid=1118274" title="Rejon tatiszliński">
Rejon tatiszliński



</doc>
<doc id="1118276" url="https://pl.wikipedia.org/wiki?curid=1118276" title="Rejon zilairski">
Rejon zilairski



</doc>
<doc id="1118279" url="https://pl.wikipedia.org/wiki?curid=1118279" title="Rejon biszbuliakski">
Rejon biszbuliakski



</doc>
<doc id="1118280" url="https://pl.wikipedia.org/wiki?curid=1118280" title="Sakshorn tenorowy">
Sakshorn tenorowy

Sakshorn tenorowy – instrument dęty blaszany z grupy aerofonów ustnikowych, udoskonalony we Francji przez A. Saxa w XIX wieku odmiana bugelhornu; Saxhorny tenorowe zwane potocznie tenorami (są wykonywane w stroju B i w stroju Es). Podstawowa skala instrumentu: (zakres dźwięków muzycznych) – od Fis (oktawy wielkiej) do c2(oktawy dwukreślnej).
Budowa sakshornu tenorowego.
Sakshorny tenorowe mają kształt rury zwiniętej spiralnie i znacznie rozszerzonej na końcu.
Długość rozwiniętej rury tego instrumentu wynosi 266 cm. Zasadniczymi elementami budowy sakshornu tenorowego są:

</doc>
<doc id="1118281" url="https://pl.wikipedia.org/wiki?curid=1118281" title="Praziquantel">
Praziquantel



</doc>
<doc id="1118284" url="https://pl.wikipedia.org/wiki?curid=1118284" title="3 Pernowski Pułk Grenadierów">
3 Pernowski Pułk Grenadierów

3 Pernowski Pułk Grenadierów Króla Fryderyka Wilhelma IV (ros. "3-й гренадерский Перновский Короля Фридриха-Вильгельма IV") - pułk piechoty okresu Imperium Rosyjskiego, sformowany 29 czerwca 1710 za panowania cara Piotra I Wielkiego.
Święto pułkowe: 29 czerwca (rocznica sformowania). Dyslokacja w 1914: Moskwa ("Москва").
Pułk wziął udział w działaniach zbrojnych epoki napoleońskiej, a także w działaniach zbrojnych okresu I wojny światowej.

</doc>
<doc id="1118286" url="https://pl.wikipedia.org/wiki?curid=1118286" title="Chochnuur">
Chochnuur



</doc>
<doc id="1118287" url="https://pl.wikipedia.org/wiki?curid=1118287" title="Choch nuur">
Choch nuur



</doc>
<doc id="1118288" url="https://pl.wikipedia.org/wiki?curid=1118288" title="Rejon sterlibaszewski">
Rejon sterlibaszewski



</doc>
<doc id="1118290" url="https://pl.wikipedia.org/wiki?curid=1118290" title="Rejon sterlitamakski">
Rejon sterlitamakski



</doc>
<doc id="1118291" url="https://pl.wikipedia.org/wiki?curid=1118291" title="Heribert Niederschlag">
Heribert Niederschlag

Heribert Niederschlag (ur. 1944 w Ottfingen koło Wenden w Sauerlandzie (obecna Nadrenia Północna-Westfalia)) – niemiecki ksiądz pallotyn, teolog moralista.
Życie.
Heribert Niederschlag wstąpił do pallotynów i otrzymał w 1970 święcenia kapłańskie. Po zakończeniu studiów teologicznych, promowano go na doktora teologii w Uniwersytecie Julius-Maximilians w Würzburgu. Tematem jego pracy były ruchy Life-and-Work.
W 1987 został wybrany kierownikiem katedry teologii moralnej na Wyższej Szkole Filozoficzno-Teologicznej w Vallendarze. Od 2000 jest dodatkowo kierownikiem wydziału „stanowisk kierowniczych w instytucjach kościelnych” z naciskiem na etykę lekarską i etykę na stanowiskach kierowniczych. Niederschlag jest też rektorem wspomnianej Wyższej Szkoły Filozoficzno-Teologicznej, którą kierują pallotyni.
Jest postulatorem w procesie beatyfikacyjnym siostry Marii Julity Ritz (1882 - 1966). Oprócz tego jest biografem ks. Franza Reinischa.
Niederschlag od 1972 jest członkiem katolickiego związku studentów KDStV Franco-Ratia w Würzburgu.

</doc>
<doc id="1118296" url="https://pl.wikipedia.org/wiki?curid=1118296" title="Mérida UD">
Mérida UD

Mérida Union Deportiva - hiszpański klub piłkarski, mający siedzibę w mieście Mérida leżącym w Estremadurze. Przed rozwiązaniem klubu 19 maja 2013, występował w Tercera División, gr. XIV.
Historia.
Klub został założony w 1912 roku. Do 1990 roku był filią "CP Mérida" i występował w niższych klasach. W 2000 roku „wchłonął” tamten klub i od tego czasu oficjalnie nosi nazwę Mérida UD. CP Mérida dwukrotnie w swojej historii występowała w Primera División w sezonach 1995/1996 i 1997/1998.
Swoje domowe mecze Mérida rozgrywa na stadionie Estadio Romano, mogącym pomieścić 15 tysięcy widzów.

</doc>
<doc id="1118298" url="https://pl.wikipedia.org/wiki?curid=1118298" title="Merida UD">
Merida UD



</doc>
<doc id="1118299" url="https://pl.wikipedia.org/wiki?curid=1118299" title="CP Mérida">
CP Mérida



</doc>
<doc id="1118301" url="https://pl.wikipedia.org/wiki?curid=1118301" title="CP Merida">
CP Merida



</doc>
<doc id="1118302" url="https://pl.wikipedia.org/wiki?curid=1118302" title="Raimonds Bergmanis">
Raimonds Bergmanis

Raimonds Bergmanis (ur. 25 lipca 1966 w Pļaviņas) – łotewski sztangista, strongman i polityk, trzykrotny uczestnik igrzysk olimpijskich, poseł na Sejm, od 2015 do 2019 minister obrony.
Życiorys.
Kariera sportowa.
Raimonds Bergmanis jest synem sztangisty, który był jego pierwszym trenerem. Trenował podnoszenie ciężarów, startował w najwyższej kategorii wagowej, znajdował się w składzie łotewskich drużyn olimpijskich. Wystąpił w Barcelonie w 1992 (14. miejsce), Atlancie w 1996 (9. miejsce) i Sydney w 2000 (niesklasyfikowany). W uroczystości otwarcia Letnich Igrzysk Olimpijskich 1992 był chorążym swojego kraju.
Wielokrotnie brał udział w zawodach strongman. Stał się najlepszym łotewskim strongmanem, wywalczył m.in. tytuł drugiego wicemistrza świata (2002), drugiego wicemistrza Europy (2003) i drużynowego drugiego wicemistrza świata par (2004).
Łącznie wziął udział osiem razy w indywidualnych Mistrzostwach Świata Strongman – w latach 1996, 1997, 1999, 2001, 2002, 2003, 2004 i 2005 (IFSA). W 1999 i 2001 nie zakwalifikował się do finału. Czterokrotnie wystąpił w elitarnych zawodach siłaczy Arnold Strongman Classic rozgrywanych w Columbus (2002, 2003, 2004 i 2006).
Działalność zawodowa i polityczna.
W 1991 ukończył chemię na Ryskin Uniwersytecie Technicznym, a w 2003 studia z zakresu wychowania fizycznego na Łotewskiej Akademii Wychowania Fizycznego. Od 1992 był urzędnikiem w departamencie sportu ministerstwa edukacji, później instruktorem w administracji sportowej. Pracował następnie jako instruktor oddziałów specjalnych oraz w ochronie parlamentu i prezydenta Łotwy. Od 2008 zatrudniony na stanowiskach doradczych m.in. w resorcie obrony.
W wyborach w 2014 uzyskał mandat posła na Sejm XII kadencji z ramienia Związku Zielonych i Rolników (jako przedstawiciel Łotewskiej Partii Zielonych). 8 lipca 2015 został ministrem obrony w rządzie Laimdoty Straujumy. Stanowisko to zachował również w powołanym w lutym 2016 rządzie Mārisa Kučinskisa.
W 2018 został wybrany do łotewskiego parlamentu na kolejną kadencję. W styczniu 2019 zakończył pełnienie funkcji rządowej. W 2022 utrzymał mandat deputowanego z ramienia koalicji Zjednoczona Lista.

</doc>
<doc id="1118305" url="https://pl.wikipedia.org/wiki?curid=1118305" title="Chromel">
Chromel

Chromel – żaroodporny i odporny na korozję stop niklu (90%) z chromem (10%).
Stosowany jest jako materiał oporowy, np. do wyrobu spiral grzejnych oraz w termoogniwach typu E i K. Termoogniwa z chromelu w połączeniu z alumelem wykazują bardzo dobrą liniową zależność napięcia od temperatury i stosowane są do 1370 °C.

</doc>
<doc id="1118308" url="https://pl.wikipedia.org/wiki?curid=1118308" title="Muzeum im. Aleksandra Kłosińskiego w Kętach">
Muzeum im. Aleksandra Kłosińskiego w Kętach

Muzeum im. Aleksandra Kłosińskiego w Kętach – muzeum regionalne, w którym gromadzone są eksponaty związane z historią i dawnym życiem codziennym Kęt, militaria, a także dawne elementy warsztatów tkackich, kuśnierskich.
Historia Muzeum.
Początki muzeum w Kętach związane są z kolekcjonerską pasją Aleksandra Kłosińskiego (1892-1974), który w swojej ostatniej woli przekazał miastu i jego mieszkańcom zbieraną przez całe życie kolekcję historycznych pamiątek, do dziś stanowiącą trzon muzealnych zbiorów. Na jej bazie, w ramach uczczenia 700-lecia miasta, w 1977 utworzone zostały "Zbiory Historyczne Miasta Kęty". Ich siedziba znajdowała się w kamienicy przy ul. Mickiewicza 1.
2 maja 1983 roku "Zbiory Historyczne" objęło patronatem Muzeum Okręgowe w Bielsku-Białej. Na bazie "Zbiorów Historycznych" utworzony został oddział Muzeum Okręgowego pod nazwą "Muzeum w Kętach".
W 1994 r. Wojewoda Bielski nadał Muzeum w Kętach imię Aleksandra Kłosińskiego. Rok później ekspozycję przeniesiono do zabytkowej kamienicy przy kęckim Rynku.
Kolejna zmiana nastąpiła w roku 2000. Na okres trzech lat administratorem zbiorów muzealnych stał się kęcki Dom Kultury. W roku 2003 nakładem Urzędu Gminy Kęty zakończono renowację pomieszczeń pierwszego piętra kamienicy, w której mieści się muzeum. Powstały dzięki temu nowe pomieszczenia biurowe oraz sale na wystawy czasowe i organizowane cyklicznie "Wieczory przy armacie".
Stan aktualny.
W 2004 r. Gmina Kęty powołała do życia nową instytucję: "Muzeum im. Aleksandra Kłosińskiego w Kętach", które przejęło od bielskiej placówki pełną opiekę merytoryczną nad zbiorami. Kolekcja, znacznie wzbogacona głównie dzięki darom mieszkańców miasta i gminy, liczy ponad 4 tys. eksponatów, dokumentujących historię, sztukę oraz życie codzienne Kęt i okolicy. 
W marcu 2005 r. otwarta została nowa ekspozycja stała na parterze budynku. Obejmuje ona sale: historyczną, artystyczną i mieszczańską oraz etnograficzną.

</doc>
<doc id="1118309" url="https://pl.wikipedia.org/wiki?curid=1118309" title="Taenia saginata">
Taenia saginata



</doc>
<doc id="1118311" url="https://pl.wikipedia.org/wiki?curid=1118311" title="Miedzionikle">
Miedzionikle



</doc>
<doc id="1118312" url="https://pl.wikipedia.org/wiki?curid=1118312" title="Aleksander Kłosiński">
Aleksander Kłosiński

Aleksander Kłosiński (ur. 10 lutego 1892 w Kętach, zm. 7 kwietnia 1974 tamże) – mistrz kuśnierstwa, właściciel warsztatu rzemieślniczego, działacz społeczny, zbieracz lokalnych pamiątek, które stały się podstawą zbiorów powołanego w 2003 r. samorządowego Muzeum w Kętach, które nosi jego imię.
Życiorys.
Młodość i edukacja.
Aleksander Kłosiński urodził się w rodzinie o tradycjach rzemieślniczych. Dziadek Jan Kłosiński był jednym z ostatnich mistrzów sukienników oraz lokalnym działaczem samorządowym. Ojciec, również Jan Kłosiński, był mistrzem kuśnierskim, właścicielem własnego warsztatu. Aleksander, jego drugi syn został wybrany na następcę ojca w warsztacie i temu został podporządkowany jego kierunek nauki.
Po ukończeniu szkoły ludowej Aleksander rozpoczął naukę w 3-letniej bialskiej szkole wydziałowej z zamiarem kontynuowania jej potem w szkole przemysłowej w Bielsku. Zdecydował jednak wbrew woli ojca podjąć od 1907 r. naukę w nowo utworzonym kęckim seminarium nauczycielskim. W trakcie nauki Aleksander udzielał się w Związku Młodzieży Kształcącej, występował w orkiestrze szkolnej, był członkiem ochotniczej studenckiej straży pożarnej, wydawał szkolną gazetkę „Świt”. występował w amatorskim zespole teatralnym i pomagał ojcu w zakładzie.
W 1911 Aleksander Kłosiński zdał maturę co dawało prawo wykonywania zawodu nauczyciela. Przez rok uczył w Mariańskich Górach koło Bogumina w tej samej szkole co Gustaw Morcinek. Równolegle z maturą zdał też egzamin czeladniczy z zakresu kuśnierstwa oraz ukończył dwumiesięczny staż w Wyższej Szkole Przemysłowej w Wiedniu.
Lata późniejsze.
W 1913 roku został powołany do wojska austriackiego. Przebywał w nim do końca I wojny światowej, uczestnicząc w walkach na wszystkich austriackich frontach. Po powrocie w 1918 roku, pracował w warsztacie kuśnierskim ojca, a w chwilach wolnych pracował społecznie w kilku organizacjach był m.in. członkiem Ochotniczej Straży Pożarnej, Związku Pszczelarskiego, Koła Łowieckiego, Koła Wędkarskiego.
W okresie międzywojennym nadal prowadził odziedziczony po ojcu warsztat kuśnierski. W czasie II wojny światowej warsztat został przez Niemców zlikwidowany, a maszyny i urządzenia wywiezione. Prowadzona przez okupanta akcja wysiedleńcza ludności polskiej objęła również rodzinę Kłosińskich. Aleksander zamieszkał wówczas i pracował w Andrychowie, później w Porąbce. Po II wojnie światowej wrócił do Kęt i podjął pracę w PSS „Społem”, będąc równocześnie jednym z członków założycieli tej spółdzielni.
Działał w wielu organizacjach społecznych, a także w komitecie wmurowania tablicy pamiątkowej ku czci pomordowanych kęczan w czasie II wojny światowej oraz w komitecie budowy zniszczonego przez okupanta pomnika Jana Kantego.
Działalność muzealnicza i artystyczna.
Aleksander Kłosiński zaczął po II wojnie światowej gromadzić pamiątki związane z lokalnym rzemiosłem, stare przedmioty codziennego użytku, militaria, dokumenty, zdjęcia związane z historią i kulturą regionu. W swoich zbiorach pragnął ukazać historię miasta i przeobrażenia, jakie się w Kętach dokonały, poświęcając uwagę zwłaszcza temu, co było mu najbliższe – przeszłości rzemiosła kęckiego, starym dokumentom cechowym, sprzętom i warsztatom tkackim. Stworzył w ten sposób zalążki przyszłego muzeum.
Po jego śmierci zgromadzone zbiory rodzina przekazała miastu, które na ich bazie powołało w 1977 roku do życia placówkę o nazwie: "Zbiory Historyczne Miasta Kęty", przekształconą w roku 1981 na muzeum, któremu w 1994 r. nadano imię Aleksandra Kłosińskiego. W 2003 r. Rada Miejska Gminy Kęty powołała do życia samorządową instytucję kultury – Muzeum im. Aleksandra Kłosińskiego w Kętach.
Ofiarodawca otrzymał przyznaną przez Ministerstwo Kultury i Sztuki złotą odznakę: „Za ochronę zabytków”, która stanowi pośmiertny hołd dla jego pracy kolekcjonerskiej.
Inne.
Aleksander Kłosiński w wolnych chwilach zajmował się też malarstwem i rzeźbą.

</doc>
<doc id="1118313" url="https://pl.wikipedia.org/wiki?curid=1118313" title="Traktat z Portsmouth (1905)">
Traktat z Portsmouth (1905)

Traktat z Portsmouth – traktat pokojowy pomiędzy Japonią a Imperium Rosyjskim, kończący wojnę rosyjsko-japońską (1904-1905) zawarty roku. Zawarcie traktatu poprzedziły negocjacje w Portsmouth Naval Shipyard, nieopodal Portsmouth w stanie New Hampshire, w Stanach Zjednoczonych.
Historia.
Ze strony Rosji układ podpisał przewodniczący Komitetu Ministrów Siergiej Witte i ambasador w Stanach Zjednoczonych Roman Rozen, a ze strony Japonii minister spraw zagranicznych Jutarō Komura (1855–1911) i przedstawiciel Japonii w Stanach Zjednoczonych Kogorō Takahira (1854–1926).
Już w czasie prowadzenia działań wojennych Japonia, od lipca 1904 roku niejednokrotnie próbowała poprzez przedstawicielstwa Wielkiej Brytanii, Niemiec i Stanów Zjednoczonych nakłonić Rosję do rozmów pokojowych ze względu na ciężką sytuację ekonomiczną kraju, mimo odnoszonych sukcesów militarnych na froncie i na morzu. Do rozmów pokojowych doprowadziły Stany Zjednoczone, Wielka Brytania i Francja, bojąc się osłabienia Rosji, wzmocnienia Niemiec w Europie i Japonii na Dalekim Wschodzie.
W kwietniu 1905 roku, po otrzymaniu gwarancji od Brytyjczyków, Japonia zwróciła się do prezydenta Stanów Zjednoczonych Teodora Roosevelta z prośbą o pośrednictwo. Rząd carski, do tej pory odmawiający wszczęcia rozmów i pójścia na ustępstwa, dopiero po rozbiciu eskadry rosyjskiej pod Cuszimą (→bitwa pod Cuszimą) i chcąc zaoszczędzić siły w celu walki z narastającą rewolucją w kraju, przyjął propozycje rozmów pokojowych. Rozmowy rozpoczęły się 21 sierpnia. Japonia żądała oddania jej w dzierżawę Półwyspu Liaotuńskiego, Południowomandżurskiej Linii Kolejowej, wyspy Sachalin, zaprzestania wtrącania się Rosji w sprawy Korei, opłat kontrybucyjnych, wycofania wojsk z Mandżurii, ograniczenia wielkości sił zbrojnych Rosji na Dalekim Wschodzie i wydania Japonii internowanych w portach neutralnych rosyjskich okrętów oraz możliwości połowów wzdłuż wybrzeża rosyjskiego. Roosevelt nie zgadzał się na wypłatę kontrybucji przez Rosję.
Po kilkudniowych rozmowach Japonia zrezygnowała z szeregu żądań. W zawartym układzie pokojowym Rosja zgodziła się na prawo Japonii do dzierżawy Półwyspu Liaotuńskiego wraz z Port Arturem i portem Dalian, Południowomandżurskiej Linii Kolejowej od Port Artura do Chanchuana, południowej części wyspy Sachalin (do 50 równoleżnika). Rosja uznawała Koreę za strefę wpływów Japonii. Jednak Japonia zobowiązała się nie czynić niczego, co by wpływało ujemnie na suwerenność Korei. Rosja zgodziła się na zawarcie z Japonią konwencji o rybołówstwie. Obydwie strony zgodziły się na wycofanie wojsk z Mandżurii, nieprzeszkadzanie prowadzenia wzajemnego handlu, jak i handlu z innymi krajami. Układ przewidywał, że strony nie będą prowadziły działań utrudniających pływanie statków przez Cieśninę Tatarską i Cieśninę La Pérouse’a. Japonia zobowiązała się do eksploatacji Południowomandżurskiej Linii Kolejowej tylko w celach handlowych i do niefortyfikowania wyspy Sachalin.
Po zawarciu pokoju niektóre kręgi polityczne w Japonii żądały dalszego prowadzenia wojny i doprowadziły do odejścia Komury. Po długotrwałych walkach politycznych wewnątrz krajów obie strony ratyfikowały warunki pokoju zawartego w Portsmouth. Zawarty pokój pomógł rządowi Rosji w zdławieniu rewolucji 1905 roku.
W 1906 roku Theodore Roosevelt za wypracowanie pokoju w Portsmouth otrzymał Pokojową Nagrodę Nobla.
Po podpisaniu w 1925 roku umów dyplomatycznych pomiędzy Japonią a ZSRR, rząd sowiecki przyjął podpisany układ pokojowy z warunkami, że nie ponosi za zawarty pokój odpowiedzialności politycznej. Japonia w 1931 roku złamała warunki pokoju, wprowadzając swoje wojska do Mandżurii (→incydent mukdeński).

</doc>
<doc id="1118315" url="https://pl.wikipedia.org/wiki?curid=1118315" title="Traktat z Portsmouth">
Traktat z Portsmouth



</doc>
<doc id="1118317" url="https://pl.wikipedia.org/wiki?curid=1118317" title="Puchar Miast Targowych 1958/1960">
Puchar Miast Targowych 1958/1960

II Puchar Miast Targowych 1958/1960

</doc>
<doc id="1118320" url="https://pl.wikipedia.org/wiki?curid=1118320" title="Poloneutichia albo Polskiego Królestwa Szczęście">
Poloneutichia albo Polskiego Królestwa Szczęście

Poloneutichia albo Polskiego Królestwa Szczęście a przy tym i Wielkiego Księstwa Litewskiego (pełny tytuł: "Poloneutichia abo Królestwa Polskiego szczęście, a przy tym i W. Księstwa Litewskiego. A potem tegoż szwankowanie w roku 1612 i 1613") – dzieło historiograficzne napisane przez polskiego historyka ariańskiego Andrzeja Lubienieckiego. Przedstawia historię Polski, ze szczególnym uwzględnieniem okresu 1506−1616 (kronika panowania Zygmunta II Augusta, Stefana Batorego i Zygmunta III Wazy). Powstała ok. 1616, wydanie niepełne w 1843, wydana w całości w 1982.

</doc>
<doc id="1118331" url="https://pl.wikipedia.org/wiki?curid=1118331" title="Francuska Akademia Nauk">
Francuska Akademia Nauk

Francuska Akademia Nauk (fr. "Académie des sciences") – korporacja uczonych założona w roku 1666 przez Ludwika XIV. Bezpośrednim inicjatorem jej utworzenia był Jean-Baptiste Colbert, którego zamysłem było pobudzenie i wsparcie badań naukowych we Francji. Założenie tej akademii było prekursorskim posunięciem w dziedzinie organizacji nauki w XVII i XVIII wieku – była ona jedną z pierwszych tego rodzaju instytucji.
Historia.
Akademia Nauk powstała dzięki zrodzonej w umyśle Colberta idei utworzenia powszechnej, obejmującej wiele dziedzin nauki akademii. Colbert wybrał małą grupę uczonych, którzy spotkali się 22 grudnia 1666 w królewskiej bibliotece i od tego czasu mieli zwyczaj zbierać się regularnie dwa razy w tygodniu na roboczych spotkaniach. W pierwszych trzydziestu latach swego istnienia akademia funkcjonowała bez żadnego statutu – była tworem mało sformalizowanym. 
20 stycznia 1699 Ludwik XIV wydał pierwsze reguły obowiązujące to towarzystwo. Akademia otrzymała nazwę Królewska Akademia Nauk; jej siedzibą stał się Luwr. Złożona z 70 członków akademia przyczyniła się swoimi publikacjami do rozwoju nauki w XVIII stuleciu, a dzięki bliskości z władzą królewską odgrywała też pewną rolę polityczną. Wśród ważnych dokonań naukowych francuskich akademików były geodezyjne pomiary Ziemi, z którymi wiązało się wyposażenie i wysłanie w latach 1735–1740 dwóch poważnych ekspedycji naukowych do Peru i Laponii. 
8 sierpnia 1793 Konwent Narodowy zabronił działalności wszystkich akademii. Nieco ponad dwa lata później, 22 sierpnia 1795, został założony "Narodowy Instytut Nauk i Sztuk" skupiający wszystkie dziedziny nauki, literatury i sztuki, które poprzednio należały do różnych akademii, w tym Królewskiej Akademii Nauk i Akademii Francuskiej. Prawie wszyscy członkowie zakazanych do niedawna akademii zostali formalnie wybrani na miejsca stosowne do poprzednio zajmowanych (jednym z wyjątków był Jean Dominique Cassini, który odmówił objęcia stanowiska). Najliczniej reprezentowane w nowej akademii były instytuty matematyki i fizyki, w skład których wchodziło 66 spośród wszystkich 144 członków towarzystwa. 
W 1816 Akademia Nauk odzyskała autonomię w ramach Instytutu Francuskiego; ustalono, że patronem Akademii będzie głowa państwa francuskiego. 
W 1835 pod wpływem François Arago zaczęto pod nazwą "Comptes rendus de l'Académie des sciences" wydawać relacje z obrad Akademii. Publikacje te są dostępne na stronach Francuskiej Akademii Nauk.
Pierwszą kobietą w gronie Akademików mogła zostać Polka Maria Skłodowska-Curie, jednak podczas głosowania decydującego o jej wyborze otrzymała o dwa głosy za mało.
Akademia współcześnie.
Dzisiejsza Akademia jest jedną z pięciu zgromadzonych w ramach Instytutu Francuskiego. Jej członkowie są wybierani dożywotnio. W 2017 roku w skład Akademii wchodziło: 258 członków pełnych, 86 członków korespondentów i 133 zagranicznych współpracowników. Są oni podzieleni na dwie zasadnicze grupy: nauk matematycznych i fizycznych i ich zastosowań oraz nauk chemicznych, biologicznych, geologicznych i medycznych wraz z ich zastosowaniami.

</doc>
<doc id="1118333" url="https://pl.wikipedia.org/wiki?curid=1118333" title="Gotarzes I">
Gotarzes I

Gotarzes I – król Partów w latach 91 – ok. 80 p.n.e.
Gotarzes I był bratem Mitrydatesa II, prawdopodobnie młodszym. Ponieważ początek jego panowania zazębia się z końcem panowania Mitrydatesa wysuwano hipotezę, że był buntownikiem przeciwko bratu. Dzisiaj jednak przeważa pogląd, że Mitrydates uczynił go współpanującym pod koniec swojego życia. Wnioskuje się o tym m.in. z monet Gotarzesa, które w subtelny sposób sugerują, że uznawał on swoją podległość "wyższemu" królowi, oraz rzeźby z Bihostun, która przedstawia m.in. postać "Gotarzesa, satrapy satrapów". Jest to szczególny tytuł, prawdopodobnie używany przez Gotarzesa jeszcze przed przyjęciem tytułu króla, sugerujący jego wyższość w stosunku do satrapów, ale niższość w stosunku do króla. Prawdopodobnie po śmierci Mitrydatesa Gotarzes kontynuował swoje rządy już jako władca samodzielny, jednak z powodu braku źródeł pisanych nie sposób tej tezy udowodnić. Od tego momentu na monetach zaczyna się używać standardowej partyjskiej formuły "Król Arsakes". Jeżeli należą one do Gotarzesa, to panował on przez kolejne siedem lat, podczas których król Armenii Tigranes II Wielki zajął część zachodnich posiadłości Partów, docierając nawet do Medii. Władca Partów musiał uznać te podboje i zgodzić się na używanie przez Tigranesa tytułu "szachinszacha". Gotarzes umarł najpóźniej ok. 80 r. p.n.e., na co wskazuje babiloński tekst z tego roku, gdzie mówi się o panowaniu "Arsakesa zwanego Orodesem".

</doc>
<doc id="1118340" url="https://pl.wikipedia.org/wiki?curid=1118340" title="Park im. Józefa Polińskiego w Warszawie">
Park im. Józefa Polińskiego w Warszawie

Park im. Józefa Polińskiego – park w dzielnicy Praga-Południe w Warszawie.
Opis.
Park powstał w 1962 w miejscu ogródków działkowych i nosił nazwę "park Szaserów". Obecna nazwa została nadana w 2000.
Park jest zlokalizowany w kwartale ulic: Garwolińskiej, Szaserów, Kobielskiej oraz drogi wewnętrznej łączącej ul. Szaserów z Prochową. W XIX wieku wzniesiono tu Fort XIA Twierdzy Warszawa, nazywany "Grochów Mały", którego ostatnie ślady zostały zatarte w 1957 przy budowie okolicznych osiedli mieszkaniowych.
Wśród obiektów na terenie parku znajdują się sztuczna górka, boisko piłkarskie, plac zabaw, a także pomnik-obelisk Józefa Polińskiego.
W latach 2015 i 2016 park przeszedł kompleksową rewitalizację, w ramach której został ogrodzony, wybudowano wybieg dla psów, nowoczesny plac zabaw oraz fontannę, wycięto część drzew oraz wykonano nowe nasadzenia. Powstały również dwa pawilony: wystawowy oraz kawiarniany.
W 2017 w parku odsłonięto popiersia Macieja Sulkiewicza, który walczył o niepodległość Azerbejdżanu, i Veli bej Jedigara, żołnierza Armii Krajowej. Upamiętnienia ufundował rząd Azerbejdżanu.

</doc>
<doc id="1118357" url="https://pl.wikipedia.org/wiki?curid=1118357" title="Adobe Integrated Runtime">
Adobe Integrated Runtime

Adobe Integrated Runtime, w skrócie AIR (nazwa kodowa "Apollo") – wieloplatformowe środowisko wykonawcze dla RIA (ang. Rich Internet Application) zbudowanych za pomocą Flash, Flex, lub HTML i AJAX.
Programy AIR mogą być aplikacjami pulpitu.
19 marca 2007 miało miejsce pierwsze publiczne wydanie wersji testowej AIR (wówczas pod nazwą Apollo), wraz z SDK i rozszerzeniem pozwalającym projektować aplikacje za pomocą Flex framework.
Nazwa AIR obowiązuje od 10 czerwca 2007, kiedy została wydana publiczna wersja beta1.
Wydanie Adobe AIR 3.1 jest dostępne do pobrania na stronach Adobe na systemy operacyjne Mac OS X i Microsoft Windows. Wsparcie dla systemu Linux zakończyło się na wersji 2.7.
Środowisko programistyczne.
Obecnie Adobe dostarcza trzy możliwości projektowania aplikacji AIR:
Bibliografia.
Obecnie istnieją cztery możliwości pracy z danymi:
Bezpieczeństwo.
Dokumenty opisujące możliwości zabezpieczeń AIR

</doc>
<doc id="1118361" url="https://pl.wikipedia.org/wiki?curid=1118361" title="Adobe AIR">
Adobe AIR



</doc>
<doc id="1118362" url="https://pl.wikipedia.org/wiki?curid=1118362" title="Adobe air">
Adobe air



</doc>
<doc id="1118366" url="https://pl.wikipedia.org/wiki?curid=1118366" title="Herb gminy Strzelce Opolskie">
Herb gminy Strzelce Opolskie



</doc>
<doc id="1118372" url="https://pl.wikipedia.org/wiki?curid=1118372" title="Fiat G-91">
Fiat G-91



</doc>
<doc id="1118381" url="https://pl.wikipedia.org/wiki?curid=1118381" title="Russula aeruginea">
Russula aeruginea



</doc>
<doc id="1118382" url="https://pl.wikipedia.org/wiki?curid=1118382" title="Russula alutacea">
Russula alutacea



</doc>
<doc id="1118383" url="https://pl.wikipedia.org/wiki?curid=1118383" title="Russula betularum">
Russula betularum



</doc>
<doc id="1118387" url="https://pl.wikipedia.org/wiki?curid=1118387" title="Choroba lasu Kyasanur">
Choroba lasu Kyasanur

Choroba lasu Kyasanur (ang. Kyasanur forest disease) – choroba wirusowa ludzi występująca w indyjskim stanie Karnataka, głównie w okręgu Shivamogga (dawniej Shimoga) i regionie Kanara. Obserwuje się 400-500 przypadków rocznie.
Etiologia.
Choroba lasu Kyasanur wywoływana jest przez wyizolowanego w 1957 roku wirusa KFDV (Kyasanur forest disease virus) z rodziny "Flaviviridae". Choroba przenoszona jest przez kleszcze (głównie "Haemaphysalis spinigera").
Rezerwuarem wirusa są głównie małe gryzonie, ale mogą być nimi także ryjówki, nietoperze i małpy.
Człowiek może zarazić się drogą odkleszczową albo poprzez bezpośredni kontakt z chorym zwierzęciem. Nie dochodzi do transmisji wirusa pomiędzy ludźmi.
Objawy i przebieg.
Po 3-8 dniach inkubacji pojawiają się gorączka, ból głowy, bóle mięśni, dolegliwości żołądkowe i towarzyszące im objawy odwodnienia. Często występuje bradykardia i zapalenie spojówek. Po 1-2 tygodniach część pacjentów wraca do pełni zdrowia, ale mogą też wystąpić zaburzenia ze strony ośrodkowego układu nerwowego - dość często łagodne zapalenia opon mózgowo-rdzeniowych, rzadko śpiączka.
Śmiertelność w przebiegu zakażenia ocenia się na 3% do 5% przypadków.
Diagnostyka.
Rozpoznanie potwierdza się izolując wirusa z próbki krwi albo oznaczając testem ELISA.
Leczenia.
Leczenie objawowe, przyczynowe nie jest znane. Szczepionki nie opracowano.

</doc>
<doc id="1118389" url="https://pl.wikipedia.org/wiki?curid=1118389" title="Robotnik i kołchoźnica">
Robotnik i kołchoźnica

Robotnik i kołchoźnica (ros. Рабочий и колхозница) – rzeźba autorstwa Wiery Muchiny, złożona z wykonanych z nierdzewnej stali chromoniklowej dwóch figur – kobiecej i męskiej – trzymających nad głowami sierp i młot.
Rzeźba o wysokości 25 metrów i masie całkowitej 80 ton została wykonana na potrzeby radzieckiego pawilonu na wystawie światowej w Paryżu w 1937. W drodze powrotnej do Moskwy rzeźba została uszkodzona. Po rekonstrukcji dokonanej w okresie od stycznia do sierpnia 1939 monument umieszczono na postumencie przed wschodnim wejściem na Wszechzwiązkową Wystawę Rolniczą (ВСХВ, obecnie Ogólnorosyjskie Centrum Wystawowe – ВВЦ). Ponownej konserwacji poddano ją w 1979.
Rzeźbę określono wzorcem socrealizmu w Wielkiej Encyklopedii Radzieckiej, jest też symbolem rosyjskiego (dawniej radzieckiego) studia filmowego Mosfilm.
W 2003 rzeźbę rozebrano na 40 fragmentów w celu ponownej konserwacji z zamiarem przywrócenia na dotychczasowe miejsce w 2005. Jednak ze względu na kłopoty z uzyskaniem funduszy na remont prace te znacznie przeciągnęły się w czasie i ostatecznie renowacja pomnika została ukończona 7 listopada 2009. Rzeźba została ustawiona na nowym, wyższym cokole, wzorowanym na cokole z wystawy paryskiej.

</doc>
<doc id="1118390" url="https://pl.wikipedia.org/wiki?curid=1118390" title="Château-Landon (stacja metra)">
Château-Landon (stacja metra)

Château-Landon – stacja linii 7 metra w Paryżu, położona w 10. dzielnicy.
Stacja.
Stacja została otwarta w 1910 roku.
Nazwa stacji pochodzi od ulicy Rue du Château-Landon, która znajduje się ponad nią. Ta zaś upamiętnia dawną obecność majątku rodziny Château-Landon na terenie departamentu Sekwana i Marna.
Korytarz przesiadkowy.
Stacja połączona jest korytarzem przesiadkowym, pozwalającym dostać się z niej bezpośrednio na każdy z peronów dworca Gare de l’Est.
Przejście to powstało przy okazji remontu dworca w 1931 roku. Pierwotnie miało służyć transportowi bagażów i przesyłek. Łączyło zakończenia peronów z podłużną galerią pod peronem nr 10, która prowadziła do sal odprawy bagażowej, położonych na dwóch poziomach pomiędzy oboma wejściami – dalekobieżnym i podmiejskim – do dworca. Górna sala przeznaczona była dla bagaży odjeżdżających z dworca, a dolna dla przyjeżdżających. Galerie również były podzielone na dwa poziomy według tego samego schematu. Transport bagażów i przesyłek ułatwiały dźwigi towarowe. Kiedy zreformowano system odprawy bagażowej, poprzeczna galeria została przekształcona w korytarz prowadzący do metra.
Pierwotny projekt linii E kolejki RER przewidywał przedłużenie tego korytarza do dworca Gare de Magenta, jednak prace badawcze nad projektem napotkały trudności uniemożliwiające ich zakończenie. Przejście umożliwiałoby połączenie Gare de l’Est z Gare du Nord (z którym Gare de Magenta posiada już połączenie) i utworzenie tym samym wielofunkcyjnego węzła przesiadkowego. Pomiędzy peronem nr 1 Gare de l’Est a wyjściem na ulicę Rue de l'Aqueduc Gare de Magenta pozostaje jedynie 50-80 metrów, jednak projektowany tunel napotyka stary podziemny akwedukt, biegnący wzdłuż dawnych wałów miasta, który znacznie utrudnia budowę.
Wejścia.
Poza bezpośrednim dojściem z peronów dworca Gare de l’Est, stacja posiada tylko jedno wejście z ulicy, położone w parterze budynku przy ulicy Rue du Faubourg-Saint-Martin, pod numerem 188.
Schody ruchome, znajdujące się kilka metrów od tego wyjścia, zostały zlikwidowane na początku lat 90. XX wieku.
Plany na przyszłość.
W przypadku realizacji planów połączenia linii 3 bis i 7 bis paryskiego metra, powstała w ten sposób nowa linia miałaby zostać wydłużona do stacji Château-Landon. Plan ten jest przewidziany do realizacji w strategii rozwoju regionu Île-de-France na lata 2007-2013.
Planuje się także przedłużyć przejście podziemne stacji do dworca Gare de Magenta.
Przesiadki.
Stacja umożliwia przesiadki na pociągi odjeżdżające z dworca Gare de l’Est (Transilien i pociągi dalekobieżne) oraz na autobusy dzienne RATP i nocne Noctilien.

</doc>
<doc id="1118391" url="https://pl.wikipedia.org/wiki?curid=1118391" title="Poissonnière">
Poissonnière

Poissonnière – stacja linii 7 metra w Paryżu, położona na granicy 9. i 10. dzielnicy.
Stacja.
Stacja została otwarta w 1910 roku. Posiada jednonawową halę peronową z dwoma peronami bocznymi.
Jej nazwa pochodzi od znajdującej się nad nią ulicy Rue du Faubourg Poissonnière (fr. "ulica Przedmieścia Rybnego"), przedłużenia Rue Poissonnière (fr. "ulica Rybna"). Tymi dawnymi rzymskimi drogami dostarczano do Les Halles z portu w Boulogne-sur-Mer ryby.
Przesiadki.
Stacja umożliwia przesiadki na autobusy dzienne RATP.
Otoczenie.
W pobliżu stacji znajduje się Lycée Lamartine.

</doc>
<doc id="1118394" url="https://pl.wikipedia.org/wiki?curid=1118394" title="Cadet (stacja metra)">
Cadet (stacja metra)

Cadet – stacja linii 7 metra w Paryżu, położona w 9. dzielnicy.
Stacja.
Stacja została otwarta w 1910 roku. Posiada jednonawową halę peronową z dwoma peronami bocznymi, na których wykonano dekorację w barwach flagi Stanów Zjednoczonych.
Nazwa stacji pochodzi od pobliskiej ulicy – Rue Cadet. Ta zaś w XVII wieku nosiła nazwę Rue de la Voirie (fr. "ulica Wysypiska") z powodu składowiska nieczystości używanych w rosnących w okolicy uprawach warzywnych braci Cadet, Jacques'a i Jeana, potomków rycerza Cadet de Chambine, jako nawóz. Nazwisko braci jest źródłem współczesnej nazwy ulicy.
Wejście na stację, zaprojektowane w 1900 roku przez Hectora Guimarda, jest od 29 maja 1978 wpisane na listę zabytków.
Przesiadki.
Stacja umożliwia przesiadki na autobusy dzienne RATP.
Otoczenie.
W pobliżu stacji znajdują się:

</doc>
<doc id="1118396" url="https://pl.wikipedia.org/wiki?curid=1118396" title="Biochemiczna kaskada">
Biochemiczna kaskada

Biochemiczna kaskada – cykle reakcji chemicznych, w których produkty jednej reakcji są spalane w następnej. W biochemii jest kilkanaście ważnych reakcji biochemicznych kaskad, w tym enzymatyczne kaskady, takie jak kaskada krzepnięcia krwi, Kaskada kwasu arachidonowego, dopełniacz i transdukcja sygnału, np. kaskada transdukcji sygnału węchowego.

</doc>
<doc id="1118398" url="https://pl.wikipedia.org/wiki?curid=1118398" title="Segesta">
Segesta

Segesta (gr. "Ségesta", "Égesta" lub "Aígesta") – miejscowość w północno-zachodniej części Sycylii, w prowincji Trapani.
Starożytne miasto Segesta założone zostało i zamieszkane było przez lud Elymów. Niezależne politycznie, walczyło z miastami greckimi, głównie z Selinuntem i Syrakuzami. W 307 p.n.e. zostało spustoszone przez syrakuzańskiego tyrana Agatoklesa, a w 241 p.n.e. zdobyte przez Rzymian.
Ze starożytnych zabytków Segesty do czasów współczesnych zachowały się: nieukończona wielka świątynia oraz teatr.
Świątynia stoi wśród gór. Pochodzi z około 430 p.n.e. Była budowana na planie doryckiego peripterosu (6 × 14 kolumn) o wymiarach 23,25 × 57,50 m.
Teatr zbudowano około 230 p.n.e. Częściowo wbudowany jest w zbocze, a częściowo podtrzymuje go mur. Widownia ma średnicę 60 m.
W pobliżu miasta znajdowały się źródła mineralne.

</doc>
<doc id="1118399" url="https://pl.wikipedia.org/wiki?curid=1118399" title="Kynurenina">
Kynurenina



</doc>
<doc id="1118400" url="https://pl.wikipedia.org/wiki?curid=1118400" title="Region Stołeczny (Dania)">
Region Stołeczny (Dania)

Region Stołeczny (duń. "Hovedstaden") – jeden z pięciu duńskich regionów administracyjnych utworzonych 1 stycznia 2007 na mocy reformy administracyjnej. W jego skład weszły dotychczasowe okręgi Kopenhaga i Frederiksborg Amt, a także gminy wydzielone Kopenhaga, Frederiksberg i Bornholm. 
Powierzchnia regionu wynosi 2 561 km2, zaś ludność ok. 1,64 mln mieszkańców (2007). Największym miastem jest Kopenhaga, jednak władze regionu rezydują w Hillerød.
Region dzieli się na 29 gmin.

</doc>
<doc id="1118401" url="https://pl.wikipedia.org/wiki?curid=1118401" title="Miedziowanie">
Miedziowanie

Miedziowanie – metoda pokrywania przedmiotów metalowych warstwą miedzi.
Miedziowanie chemiczne.
Proces miedziowania wykorzystywany do celów dekoracyjnych. W tym typie miedziowania nie wykorzystuje się zewnętrznych źródeł prądu.
Miedziowanie przez wymianę.
Zachodzące reakcje polegają na wypieraniu metali szlachetniejszych przez metale mniej szlachetne. Pokrycie powłoką miedzianą przedmiotu żelaznego lub stalowego zachodzi po zanurzeniu go w ok. 3% roztworze siarczanu miedzi(II) () zakwaszonym kwasem siarkowym, c ≈ 0,5–1%. Tworzy się wówczas cienka powłoka (0,02–0,2 µm), która zapobiega dalszej reakcji.
Przed procesem miedziowania przedmiot powinien być dokładnie oczyszczony. Kąpiel wykonuje się w temperaturze otoczenia, najlepiej w , z energicznym mieszaniem. Czas trwania kąpieli nie powinien przekraczać 5 minut, gdyż zbyt długa kąpiel powoduje nadtrawienie przedmiotu lub odwarstwienie powłoki. Po miedziowaniu należy przemyć go roztworem wodorotlenku sodu lub węglanu sodu w celu zobojętnienia resztek kwaśnej kąpieli i wypłukać.
Miedziowanie kontaktowe.
Do wykonania miedziowania zdobniczego można także wykorzystać roztwory miedziujące – kwaśne lub zasadowe – zawierające kompleksowe związki miedzi. Przykładowo, roztwór taki może być sporządzony z siarczanu miedzi(II), amoniaku i kwasu winowego.
Tego typu roztwór można zastosować do procesu bębnowego, w którym przedmiot miedziowany umieszcza się w wolnoobrotowym bębnie z trocinami nasączonymi roztworem miedziującym. Zaletą tego procesu jest jednoczesne miedziowanie z polerowaniem przedmiotu.
Miedziowane katalityczne.
Miedziowanie katalityczne pozwala na nałożenie metalu na powierzchnie niemetaliczne (dielektryki, plastik). Odbywa się ono przez napylenie na powierzchnię niemetaliczną dwóch roztworów wytwarzające redukcję miedzi na aktywowanym przedmiocie.
Aktywowanie może odbyć się np. w roztworze soli palladu o składzie:
Aktywowany obiekt należy oczyścić za pomocą bieżącej wody. Po oczyszczeniu jest on już gotowy do wykonania miedziowania katalitycznego. Należy przygotować dwa roztwory:
Roztwór 1:
Roztwór 2:
Roztwory nakładane są na powierzchnię przedmiotu przez dwie niezależne dysze, przy zachowaniu proporcji: dwie części objętościowe roztworu 1 na jedną część roztworu 2. Proces wykonuje się w temperaturze .
Miedziowanie katalityczne można także wykonywać w kąpielach bez konieczności zachowania wysokiej temperatury lub z użyciem natrysku. W takim wypadku roztwory są następujące:
Roztwór 1:
Roztwór 2:
Proporcja jest następująca: pięć części objętościowych roztworu 1 na jedną roztworu 2. Obiekt zanurza się w kąpieli na czas 15–30 minut. W przypadku powierzchni wrażliwych kąpiel można rozcieńczać wodą destylowaną (1:1, 1:3).
Kąpiele te wykazują jednak niską stabilność.
Galwanizacja.
Galwanizacja wykorzystuje zjawisko elektrolizy przy pokrywaniu innego metalu miedzią. Proces ten polega na wymuszeniu ruchu jonów miedzi () przez prąd, gdzie anoda (źródło miedzi) i katoda (miejsce odkładania się miedzi) są punktami migracji. W tej metodzie stosuje się głównie kąpiele kwaśne, które gwarantują trwałość efektu, jednakże w tym rodzaju kąpieli nie wykonuje się bezpośrednio miedziowania przedmiotów stalowych i żelaznych. Takie obiekty miedziuje się pośrednio, a więc najpierw z użyciem kąpieli cyjankowej.
Skład roztworu do kąpieli kwaśnej:
200 g krystalicznego siarczanu miedzi(II) pięciowodnego
25 ml stęż. kwasu siarkowego
Anodę wprowadza się bezpośrednio do roztworu, katodę do przedmiotu miedziowanego. Anoda powinna być oczyszczona przez nadtrawienie 8% kwasem azotowym. Proporcje zastosowanego prądu, to: gęstość 1–2 A/dm2; napięcie 2–3 V. Proces wykonuje się w temperaturze przy ciągłym mieszaniu. Miedziowanie godzinne powoduje utworzenie powłoki o grubości 30 µm. Wymagana jest stała kontrola miedziowanej powłoki poprzez dostosowywanie, w razie potrzeby, natężenia prądu.
Po wykonaniu kąpieli przedmiot należy oczyścić przez płukanie pod bieżącą wodą, a następnie osuszyć (trociny) i poddać pasywacji (pokrycie olejem). W przypadku wykonywania dalszych procesów obróbki pasywacja jest zbędna.

</doc>
<doc id="1118403" url="https://pl.wikipedia.org/wiki?curid=1118403" title="Ciśnienie tętna">
Ciśnienie tętna

Ciśnienie tętna ("amplituda ciśnienia", "amplituda tętna", ang. "pulse pressure", PP) – różnica pomiędzy ciśnieniem tętniczym skurczowym i rozkurczowym. Prawidłowo wynosi ono około 30-50 mm Hg.
Nieprawidłowe wartości ciśnienia tętna występują m.in. w:

</doc>
<doc id="1118405" url="https://pl.wikipedia.org/wiki?curid=1118405" title="Eddie Cahill">
Eddie Cahill

Edmund Patrick „Eddie” Cahill (ur. 15 stycznia 1978 w Nowym Jorku) – amerykański aktor telewizyjny, teatralny, filmowy i głosowy.
Życiorys.
Urodził się w Nowym Jorku w rodzinie rzymskokatolickiej jako jedyny syn i drugie z trojga dzieci Irlandczyka i Włoszki. Dorastał wraz ze starszą i młodszą siostrą. Początkowo planował zostać nauczycielem, zanim w wieku siedemnastu lat obejrzał "Les Misérables" i zafascynował się aktorstwem. W 1996 ukończył Byram Hills High School w Armonk, w stanie Nowym Jorku. Naukę kontynuował w Skidmore College w Saratoga Springs. Uczył się aktorstwa w Atlantic Theater Acting School, części Tisch School of the Arts przy Uniwersytecie Nowojorskim.
W 2000 zadebiutował na profesjonalnej scenie w off-Broadwayowskim przedstawieniu "Altruiści" ("The Altruists"). Został zauważony przez Sarah Jessicę Parker podczas występu w sztuce w Nowym Jorku i został obsadzony w serialu HBO "Seks w wielkim mieście" ("Sex in the City", 2000). 
W sitcomie NBC "Przyjaciele" ("Friends", 2000-2001) zagrał postać Taga Jonesa, przystojnego młodego asystenta Rachel. Na dużym ekranie pojawił się po raz pierwszy jako Jim Craig – bramkarz hokeista w historycznym dramacie sportowym "Cud w Lake Placid" ("Miracle", 2004) u boku Kurta Russella. Popularność przyniosła mu rola detektywa Dona Flacka w serialu CBS "" ("CSI: NY", 2004-2013). 
W biograficznym sensacyjnym dramacie sportowym "Królowie Dogtown" ("Lords of Dogtown", 2005) z Rebeccą De Mornay i Heathem Ledgerem zagrał drugoplanową postać Larry’ego Gordona.
Życie prywatne.
12 lipca 2009 ożenił się z Nikki Uberti, z którą od wielu lat był w związku. Uberti jest modelką i makijażystką, wcześniej była zamężna z kontrowersyjnym fotografem Terrym Richardsonem. Mają syna Henry’ego (ur. 2010).
Jest wielkim fanem piłki nożnej; jego ulubioną drużyną jest Glasgow Celtic Football Club. Regularnie gra w hokeja i przez trzy sezony pisał blog play-off dla New York Rangers, jego ulubionej drużyny National Hockey League.

</doc>
<doc id="1118410" url="https://pl.wikipedia.org/wiki?curid=1118410" title="Deputowani do XXXI Parlamentu Zjednoczonego Królestwa 1918–1922">
Deputowani do XXXI Parlamentu Zjednoczonego Królestwa 1918–1922

Lista członków brytyjskiej Izby Gmin ("Members of Parliament", MPs) wybranych w wyborach powszechnych 14 grudnia 1918 r. Izba zebrała się na pierwsze posiedzenie 4 lutego 1919 r. Jej rozwiązanie nastąpiło 26 października 1922 r.

</doc>
<doc id="1118414" url="https://pl.wikipedia.org/wiki?curid=1118414" title="Selinut">
Selinut



</doc>
<doc id="1118415" url="https://pl.wikipedia.org/wiki?curid=1118415" title="Niue (grupa etniczna)">
Niue (grupa etniczna)

Niue – rdzenni mieszkańcy wyspy Niue na Pacyfiku, odłam Polinezyjczyków. W 1994 roku ich liczebność wynosiła 2,3 tys. na Niue oraz dalsze 3 tys. na emigracji w Nowej Zelandii i Samoa. Posługują się językiem niue z rodziny polinezyjskiej. Dzielą się na dwie grupy etnograficzne, w przeszłości walczące ze sobą.
Niue wyznają chrześcijaństwo, głównie protestantyzm (75%), mormonizm (10%) i katolicyzm (5%). Do ich tradycyjnych zajęć zalicza się uprawę palmy kokosowej, bananów, taro i jamsu oraz chów świń i drobiu, w mniejszym zakresie również rybołówstwo. Niue zajmują się także plecionkarstwem.

</doc>
<doc id="1118420" url="https://pl.wikipedia.org/wiki?curid=1118420" title="Jutlandia Środkowa">
Jutlandia Środkowa

Jutlandia Środkowa (duń. "Midtjylland") – jeden z pięciu duńskich regionów administracyjnych utworzonych 1 stycznia 2007 na mocy reformy administracyjnej. W jego skład weszły dotychczasowe okręgi Ringkjøbing Amt i Århus Amt (ten ostatni bez części jednej gminy), a także część okręgów Viborg Amt i Vejle Amt.
Powierzchnia regionu wynosi 13 053 km2, zaś ludność ok. 1,23 mln mieszkańców (2007). Największym miastem jest Århus, jednak siedzibą władz regionu jest Viborg.
Region dzieli się na 19 gmin.

</doc>
<doc id="1118426" url="https://pl.wikipedia.org/wiki?curid=1118426" title="Air Guinee">
Air Guinee

Air Guinee – afrykańska linia lotnicza z siedzibą w Conakry.

</doc>
<doc id="1118427" url="https://pl.wikipedia.org/wiki?curid=1118427" title="Uwea">
Uwea



</doc>
<doc id="1118428" url="https://pl.wikipedia.org/wiki?curid=1118428" title="Jutlandia Północna">
Jutlandia Północna

Jutlandia Północna (duń. "Nordjylland") – jeden z pięciu duńskich regionów administracyjnych utworzonych 1 stycznia 2007 na mocy reformy administracyjnej. W jego skład wszedł dotychczasowy okręg Jutlandia Północna, a także część okręgu Viborg Amt i gminy Mariager, należącej przed reformą do okręgu Århus Amt.
Powierzchnia regionu wynosi 8020 km2, zaś ludność ok. 577 tysięcy mieszkańców (2007). Największym miastem i zarazem stolicą jest Aalborg.
Region dzieli się na 11 gmin.

</doc>
<doc id="1118432" url="https://pl.wikipedia.org/wiki?curid=1118432" title="Zelandia (region)">
Zelandia (region)

Zelandia (duń. "Sjælland") – jeden z pięciu duńskich regionów administracyjnych utworzonych 1 stycznia 2007 na mocy reformy administracyjnej. W jego skład weszły dotychczasowe okręgi Roskilde Amt, Storstrøms Amt i Zelandia Zachodnia. 
Powierzchnia regionu wynosi 7 273 km2, zaś ludność ok. 816 tysięcy mieszkańców (2007). Największym miastem jest Roskilde, jednak władze regionu rezydują w Sorø.
Region dzieli się na 17 gmin.

</doc>
<doc id="1118433" url="https://pl.wikipedia.org/wiki?curid=1118433" title="Międzywale">
Międzywale

Międzywale – teren położony na brzegu rzeki pomiędzy jej linią brzegową a wałem przeciwpowodziowym. Jest to teren zarezerwowany na czas powodzi dla przejścia wód wezbraniowych w celu obniżenia wysokości fali powodziowej.

</doc>
<doc id="1118444" url="https://pl.wikipedia.org/wiki?curid=1118444" title="Powrót (film 2003)">
Powrót (film 2003)

Powrót (ros. "Возвращение", "Wozwraszczenije", "Vozvrashcheniye") – rosyjski dramat filmowyz 2003 roku w reżyserii debiutanta Andrieja Zwiagincewa. Obraz zdobył nagrodę główną Złotego Lwa na 60. MFF w Wenecji.
Opis fabuły.
Film przedstawia historię dwóch nastoletnich braci, mieszkających z matką i babką w bliżej nieokreślonym miejscu w Rosji. Pewnego dnia niespodziewanie do domu wraca po kilkunastoletniej nieobecności ojciec chłopców (Konstantin Ławronienko). Następnego dnia zabiera rodzeństwo na tajemniczą wyprawę na opuszczoną wyspę, na której chce dać synom szkołę życia. Starszy z braci, Andriej (Władimir Garin) bez sprzeciwu wykonuje wszystkie polecenia swojego ojca. Młodszy Iwan (Iwan Dobronrawow) zaczyna się buntować przeciw apodyktycznemu zachowaniu taty. Narasta konflikt, który prowadzi do tragedii.
Film zachwycił publiczność i recenzentów w Wenecji przede wszystkim prostotą. Poza trójką głównych bohaterów pozostałe postaci pojawiają się epizodycznie. Docenione zostały też zdjęcia Michaiła Kriczmana ukazujące bezludne, dzikie krajobrazy i współgrająca z obrazem muzyka. W filmie często pojawia się symbolika religijna. Klimat filmu Zwiagincewa porównywany jest do filmów Andrieja Tarkowskiego.
Władimir Garin, aktor grający Andrieja utonął w jeziorze niedaleko miejsca kręcenia filmu, na dzień przed światową premierą filmu.
Lokalizacja.
Film był kręcony w okolicach jeziora Ładoga i nad Zatoką Fińską.
Nagrody i nominacje.
W 2003 został wyselekcjonowany jako oficjalny rosyjski kandydat do nagrody Amerykańskiej Akademii Filmowej w kategorii najlepszy film nieanglojęzyczny, ale nie uzyskał nominacji.

</doc>
<doc id="1118448" url="https://pl.wikipedia.org/wiki?curid=1118448" title="Lincos">
Lincos

Lincos (łac. "lingua + cosmica" - język kosmiczny) - język opracowany w 1960 roku przez holenderskiego matematyka Hansa Freudenthala przeznaczony do nawiązania łączności z hipotetycznymi cywilizacjami pozaziemskimi za pomocą łączności radiowej.
Autor doszedł do wniosku, że język musi być łatwy do zrozumienia, a zarazem posiadać możliwość przetłumaczenia nań całą zdobytą wiedzę ludzkości. Słownik lincos bazuje na liczbach naturalnych i podstawowych działaniach systemu binarnego.

</doc>
<doc id="1118450" url="https://pl.wikipedia.org/wiki?curid=1118450" title="Le Peletier">
Le Peletier

Le Peletier – stacja linii 7 metra w Paryżu, położona w 9. dzielnicy.
Stacja.
Stacja została otwarta w 1911 roku, a więc później niż odcinek, na którym leży. Posiada jednonawową halę peronową z dwoma peronami bocznymi.
Nosi nazwę od pobliskiej ulicy Rue le Peletier, nazwanej na cześć Louisa Le Peletier de Morfontaine, przedostatniego burmistrza Paryża (1784-1789). W latach 1821-1873 znajdowała się na niej sala opery paryskiej – Opéra Le Peletier.
Wejście na stację posiada słupek z latarenką i ozdobnym znakiem „Metro” z obramowaniem z kutego żelaza, pochodzący z lat 20. XX wieku.
Przesiadki.
Stacja umożliwia przesiadki na autobusy dzienne RATP.

</doc>
<doc id="1118451" url="https://pl.wikipedia.org/wiki?curid=1118451" title="Kaskada biochemiczna">
Kaskada biochemiczna



</doc>
<doc id="1118456" url="https://pl.wikipedia.org/wiki?curid=1118456" title="Pont Neuf (stacja metra)">
Pont Neuf (stacja metra)

Pont Neuf – stacja linii 7 metra w Paryżu, położona w 1. dzielnicy.
Stacja.
Stacja została otwarta w 1926 roku. Posiada jednonawową halę peronową z dwoma peronami bocznymi, umiejscowioną pod prawym nabrzeżem Sekwany.
W centralnej części peronów znajdują się reprodukcje (w znacznym powiększeniu) różnych monet, co jest odwołaniem do znajdującej się naprzeciwko, na lewym brzegu rzeki, siedziby mennicy. Reprodukcje, zainstalowane na sklepieniu stacji, ciągną się pasem od jednego do drugiego z peronów. Na peronach znajduje się również zabytkowy stempel do wybijania monet i dwie witryny z wystawą autentycznych monet.
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1118459" url="https://pl.wikipedia.org/wiki?curid=1118459" title="Târgu Bujor">
Târgu Bujor

 
Târgu Bujor – miasto we wschodniej Rumunii, w okręgu Gałacz (Mołdawia). Liczy 8731 mieszkańców (dane na rok 2002). Prawa miejskie otrzymało w 1491 z rąk hospodara Mołdawii Stefana Wielkiego.

</doc>
<doc id="1118462" url="https://pl.wikipedia.org/wiki?curid=1118462" title="Koningshooikt">
Koningshooikt

Koningshooikt - wieś w Belgii będąca od 1977 częścią miasta Lier w prowincji Antwerpia. Powstała 1 stycznia 1822 po połączeniu wsi Koningsbossen (inaczej Koningsbos lub 's-Herenbos) z osadami Hooikt i Hazendonk, a następnie odłączeniu od Berlaar.
Wieś jest znana jako siedziba producenta autobusów Van Hool, studia nagrań Motormusic i producenta przyczep kempingowych Konings.

</doc>
<doc id="1118463" url="https://pl.wikipedia.org/wiki?curid=1118463" title="Stanisław Bonifacy Jundziłł">
Stanisław Bonifacy Jundziłł

Stanisław Bonifacy Jundziłł herbu Łabędź, pseudonim „Wawrzyniec Kostrzyca” (ur. 6 maja 1761 w Jasiańcach, zm. 15 kwietnia 1847 w Wilnie) – polski ksiądz, przyrodnik, w latach 1798–1825 kierownik Ogrodu Botanicznego Szkoły Głównej Wileńskiej, od 1801 członek Towarzystwa Warszawskiego Przyjaciół Nauk, od 1824 profesor historii naturalnej na Cesarskim Uniwersytecie Wileńskim, twórca szeregu polskich nazw botanicznych (S.B.Jundz.); pamiętnikarz.
Życiorys.
Stanisław Bonifacy Jundziłł urodził się w Jasiańcach w województwie wileńskim, w powiecie lidzkim i był synem zagrodowego szlachcica Benedykta Dunin-Jundziłła i Róży z Dowgiałłów. Pochodził z niezamożnej szlachty, na dodatek miał liczne rodzeństwo. Mimo trudności materialnych, dzięki niepospolitym zdolnościom i chęciom udało mu się zdobyć godne podziwu wykształcenie. Młody Jundziłł do osiągnięcia 14. roku życia uczył się łaciny i języka rosyjskiego w domu, pod okiem rodziców oraz przygodnych nauczycieli. Rok 1773 spędził na praktyce u Kazimierza Dowgiałły, prawnika. Dopiero posag trzeciej żony ojca umożliwił mu pójście do szkoły. W latach 1774-1779 uczęszczał do szkół prowadzonych przez pijarów. Początkowo była to szkoła w pobliskiej Lidzie, a następnie w Lubieszowie. Tam intensywnie dokształcał się sam w łacinie, francuskim, geografii i historii. Wtedy też zaniewidział na prawe oko.
Nie mając perspektyw, bogactwa i koneksji, wstąpił do zakonu pijarów (klasztor w Szczuczynie). Nowicjat zaczął w Lubieszowie (1777) i zakończył go ślubami zakonnymi 6 sierpnia 1779. Od początku, w latach 1779-1780, sam zajmując się nauczaniem w Rosieniach (szkoła pijarska) i Wilnie (logika i metafizyka w klasztorze pijarskim), równocześnie (lata 1781-1783) podnosił swoje wykształcenie w "Schola Principe Magni Ducatus Lithuaniae" (Głównej Szkole Wielkiego Księstwa Litewskiego), studiując tam filozofię i teologię. W roku 1782 przeszedł kurs fizyki, a w 1783 chemii. Po krótkiej przerwie, w latach 1786-1787, w tej samej szkole słuchał wykładów z chemii i zoologii u Forstera a ponadto w 1787 r. odbył prywatny kurs botaniki u J. E. Giliberta profesora historii naturalnej. 
Został księdzem w 1784 roku i w związku z tym krótkotrwałym beneficjentem probostw bystrzyckiego a później merckiego. Ten okres bardzo go zniechęcił do kleru, zwłaszcza do jezuitów. Od 1785 r. w szkole pijarów w Szczuczynie Litewskim uczył fizyki i historii naturalnej. Przy szkole założył ogród botaniczny (jeden z pierwszych w całej I RP), początkowo głównie z roślinami służącymi za pomoce naukowe. Wtedy również rozpoczął kompletowanie zielnika miejscowych roślin. Jundziłł, wraz z kolegami, zreformował miejscowe nauczanie zgodnie z wytycznymi Komisji Edukacji Narodowej. Sam uczył botaniki z podręcznika K. Kluka pt. "Botanika dla szkół narodowych". Zakładając zielnik korzystał z "Flora Lithuanica Inchoata" J. E. Giliberta. Zainteresował się też owadami, hodował na różnych roślinach gąsienice i obserwował poczwarki i motyle. Przy miejscowej posiadłości rodziny Scipio del Campo podstolego litewskiego, gdzie jako ksiądz pełnił wyznaczoną przez zakon funkcję guwernera, założył park. Dzięki rozwijającej się w przyjaźń nowej znajomości nabrał ogłady towarzyskiej, pozbył się akcentu i prowincjonalnej wymowy charakteryzującej jego dotychczasowych litewskich sąsiadów. Następnie w latach 1790-1792 w wileńskim kolegium pijarów uczył w języku polskim (zamiast, zwyczajowo po łacinie) nauk przyrodniczych. Jego wykłady przyciągały nawet studentów miejscowego uniwersytetu. Od 1792 r. rozpoczął wykłady w Szkole Głównej Wielkiego Księstwa Litewskiego. 
Od 1792 r. dzięki stypendium KEN-u w Warszawie (z władzami KEN-u w Wilnie był w niezbyt dobrych stosunkach) miał możliwość obserwowania postępów nauki i dokształcania się za granicą. Podczas podróży zatrzymał się w Krakowie. Był tu przyjmowany przez tamtejszego profesora historii naturalnej Franciszka Sheidta i otrzymał możliwość zwiedzenia uniwersyteckiego ogrodu botanicznego. 10 czerwca 1792 r. Jundziłł przybył do Wiednia. Na miejscu, wielką pomoc mu okazał Józef Jaquin, dyrektor akademickiego ogrodu botanicznego, autor między innymi "Flora austriaca". Razem jeździli w teren poznając roślinność, silnie zróżnicowanego, tamtejszego środowiska. Przy okazji zawiązała się między nimi nić przyjaźni, kontynuowanej listownie przez wiele następnych lat. Jundziłł robił też dalsze wycieczki: do Pragi, Drezna, na Węgry (zwiedzał tamtejsze złoża i kopalnie). W ramach samokształcenia z mineralogii i metalurgii zimą 1793 r. wybrał się do Freiburga. Zainteresował się też ludwisarstwem. Podczas swych podróży Jundziłł wszędzie spotykał się z miejscowymi botanikami, obserwował rośliny miejscowe i egzotyczne, dostępne w tamtejszych ogrodach botanicznych, poznawał tajniki hodowli roślin egzotycznych i rozwiązania techniczne zastosowane w szklarniach. Od czerwca 1794 r. (ostatni rozbiór) skończyły się wypłaty stypendium lecz dzięki temu, że wcześniej nie tracił czasu i pilnie się uczył, szybko dostał zlecenie na zorganizowanie ogrodu botanicznego z roślinami lekarskimi przy wiedeńskiej Szkole Weterynaryjnej. Wywiązał się z tego doskonale a przy okazji poznał organizację szkoły weterynaryjnej i wysłuchał wielu wykładów. Stał się znanym specjalistą od ogrodnictwa. Nawiązał kontakty z Hugo Kołłątajem (spotkał go w Dreźnie), Ignacym Potockim oraz księżną Izabelą Czartoryską uzyskując u nich pomoc w najtrudniejszych chwilach. Już po powrocie do Wilna, od wielu z tych znajomych otrzymywał przesyłki z różnymi roślinami do swego ogrodu botanicznego. Podczas pobytu w Wiedniu studiował anatomię zwierząt, fizjologię, patologię, terapię, farmaceutykę no i oczywiście chemię, zoologię i botanikę.
Powrót do Wilna nastąpił w 1797 r. na wciąż oczekujące stanowisko wiceprofesora historii naturalnej w Szkole Głównej W.K.L. Zdobytą z mineralogii i górnictwa wiedzę wykorzystał, pisząc doktorską rozprawę na temat "O wydobywaniu kruszców w różnych krajach i ich rocznej eksploatacji" (1798). Uzyskanie tytułu doktora było warunkiem koniecznym dla uzyskania nominacji profesorskiej i rozpoczęcia samodzielnych wykładów z botaniki. W 1800 roku uzyskał doktorat z teologii. Otwierało mu to dostęp do wszelkich stanowisk administracyjnych uczelni oraz funkcji cenzora kościelnego. W 1799 r. Jundziłł przejął od profesora Ferdynanda Spitznagela kierownictwo botanicznego ogrodu. Przeniósł go do Sorokiszek, na teren zakupiony wcześniej przez G. Forstera i wkrótce znacznie wzbogacił w nowe gatunki. W ciągu jego kadencji liczba gatunków wzrosła z 400 do 6500 szt. W 1802 roku został profesorem botaniki oraz zoologii na zreformowanym przez cesarza Cesarskim Uniwersytecie Wileńskim. Nawiązał współpracę z T. Czackim odpowiedzialnym za szkolnictwo i podręczniki. Do 1824 roku zarządzał całą katedrą nauk przyrodniczych (naturalnych) wileńskiego uniwersytetu. Od 1807 r. jako prefekt przeprowadzał też egzaminy nostryfikacyjne osób przybyłych po zagranicznych studiach a chcących pracować w charakterze lekarzy i nauczycieli. Przypadło mu też w udziale opiniowanie i poszukiwanie złóż mineralnych w okolicy. Szukając złóż soli (Wieliczka znalazła się w zaborze austriackim) przemierzył okolice Birż i Kiejdan. Zainspirowany należącym do Chreptowicza wielkim piecem w Wiszniewie zainteresował się miejscowymi rudami żelaza oraz pokładami torfu w Mirze. W 1792 r. wydał raport "O źródłach słonych i soli stokliskiey" (Wilno 1792). Dzięki jego doświadczeniom niskoprocentowa solanka odkryta w Stokliszkach mogła być eksploatowana. W 1801 napisał rozprawkę "O szarańczy i jej zwalczaniu". Znacznie wzbogacił o zoologiczne eksponaty gabinety przyrodnicze uniwersytetu a także, od podstaw urządził odrębny gabinet mineralogiczny. W 1824 r. przeszedł na emeryturę jako osoba świecka z tytułem profesora wysłużonego. Stało się tak, gdyż zdecydowanie odmówił przyjęcia w ramach emerytury, beneficjum kościelnego z tytułem parocha. Przechodząc na emeryturę przekazał pijarom legat w wysokości 15 tys. rubli z przeznaczeniem na naukę uczniów o nazwisku Jundziłł (legat ten w 1834 r. przeniósł do Instytutu Szlacheckiego). Jako emeryt stopniowo wycofywał się z pracy na uczelni. Jego następcą w 1825 r. został profesor Józef Jundziłł, uczeń i bardzo daleki kuzyn (łączyło ich tylko to samo nazwisko). Przed objęciem katedry z polecenia S. B. Jundziłła zwiedzał on liczące się wówczas europejskie ośrodki naukowe (Paryż, Lejda, Królewiec, Londyn) więc obejmując katedrę był bardzo dobrze przygotowany do czekających go zadań. Niedługo później J. Jundziłł przejął także opiekę nad ogrodem botanicznym. 
Wolny od obowiązków Jundziłł rozpoczął podróże. Najpierw pojechał do Warszawy i zwiedził uczelniany ogród botaniczny i tamtejszą pomologię. Obejrzał też prywatny, lecz dość sławny, zbiór roślin gen. Rauchenstraucha. Stamtąd, dla poratowania zdrowia wyjechał do Karlsbadu (1826). Wracając odwiedził Wrocław i tamtejszy ogród botaniczny, wówczas kierowany przez Trewiranusa. Kolejne leczenie mogło odbywać się w Warszawie, gdzie tymczasem zbudowano łaźnie z wodami karlsbadzkimi. Niedaleko, w Helenowie u Tadeusza Ostrowskiego mógł zapoznać się z zielnikiem szwajcarskiego (1833) systematyka Decandolla, twórcy systemu naturalnego. Zaznajomił się też z Michałem Szubertem ówczesnym dyrektorem warszawskiego Ogrodu Botanicznego. Z kolejnej podróży leczniczej do Karlsbadu Jundziłł wracał (1835) przez Prusy. W swoim pamiętniku odnotował masową obecność języka polskiego wśród mieszkańców Wielkiego Księstwa Poznańskiego. Będąc przejazdem w Malborku odmówił zwiedzania krzyżackiego zamku, co skomentował w pamiętniku: "odwróciłem oczy od nieczystego gniazda[...]z włóczęgów całego świata złożonego zakonu...”
Pod koniec swej kariery uniwersyteckiej Jundziłł popadł w konflikty z nowymi wykładowcami. Konflikt z Frankiem powstał na tle jego dość wesołego trybu życia, który dla człowieka wychowanego w zakonie był dość rażący. Konflikt z Ludwikiem Bojanusem i Forsterem powstał na tle ich kosmopolityzmu i braku patriotyzmu (np. Bojanus na okres kampanii napoleońskiej wyjechał do Petersburga, nie troszcząc się zupełnie o swój wydział i eksponaty). Jundziłł mimo niewątpliwego patriotyzmu, zwalczał na uczelni filomatów i filaretów za mało racjonalne podejście do sprawy (początki Romantyzmu) no i ze względu na groźbę zamknięcia uczelni przez władze carskie, co jak przewidział i tak nastąpiło w 1832 r. Ogród botaniczny uległ wtedy stopniowemu zniszczeniu. Jundziłł coraz bardziej podupadał na zdrowiu, na domiar oślepł zupełnie. 
Zmarł 15 kwietnia 1847 w Wilnie. Pochowano go na cmentarzu Bernardyńskim. Józef Jundziłł wystawił w tym miejscu pomnik z napisem "Historyi naturalnej w Kraju rozkrzewiciel, Ogrodu Botanicznego w Wilnie twórca". Jego imieniem nazwano ulicę na Kojranach w Wilnie.
Jundziłł był od 1805 r. redaktorem i aktywnym współtwórcą miesięcznika pt. Dziennik Wileński. Na jego łamach propagował botanikę ukazując korzyści z jej znajomości. Pisał artykuły z mineralogii, zoologii, ogrodnictwa, weterynarii, gospodarstwa domowego itp. Zajmował się też satyrą – jako Wawrzyniec Kostrzyca wydawał satyryczne pismo pt. "Bibliophobia" w którym opisywał historię fikcyjnej Rzyczypospolitej babińskiej z wyraźnymi odniesieniami do rzeczywistych współczesnych postaci. Od 1781 r. pisał pamiętniki, jednak najwięcej czasu poświęcił im, już na emeryturze, skupiając się głównie na opisie wydarzeń związanych z Uniwersytetem wileńskim, wileńską kulturą, nauką i wydarzeniami których był świadkiem. Część jego pamiętników, za pośrednictwem Adama Mickiewicza trafiła do Biblioteki Polskiej w Paryżu. Część została wydana w "Piśmie Zbiorowym Wileńskim" (1859), "Tygodniku Wielkopolskim" (1873). Fragment krytycznie oceniający zagraniczną kadrę uniwersytetu ukazał się w roku 1923 w Wilnie w książce L. Janowskiego pt. "W promieniach Wilna i Krzemieńca". 
Jundziłł był też aktywnym członkiem warszawskiego Towarzystwa Przyjaciół Nauk (od 1801) oraz Towarzystwa Gospodarczego (1811). Należał też do rosyjskiego Обществa любителей природы (Koła miłośników przyrody, 1805) oraz Société des Naturalistes de Moscou. W Wilnie od 1806 r. był honorowym członkiem Towarzystwa Nauk i Umiejętności a od 1822 r. był także członkiem Wileńskiego Towarzystwa Lekarskiego. Działał także w wileńskim Towarzystwie Szubrawców.
Na jego cześć Wilibald Besser, nauczyciel botaniki i zoologii w Liceum w Krzemieńcu nazwał odkryty przez siebie gatunek róży Rosa jundzilli Bess. natomiast Hugo Zapałowicz w 1911 roku nowy gatunek lepnicy nazwał Silene jundzilli.
Naukowa działalność.
Jundziłł jakkolwiek uczył wielu przedmiotów przyrodniczych, przede wszystkim pasjonował się botaniką. Okazał się pionierem nauczania weterynarii na Litwie. Prowadził obserwacje wędrówek ptaków i pod tym względem może być uważany za pierwszego ornitologa na Litwie. Zajmował się entomologią. Przygotował też pierwsze podręczniki nauk przyrodniczych dla studentów Uniwersytetu Wileńskiego. Były to wielokrotnie wznawiane, dwutomowe i bogato ilustrowane "Początki botaniki" (1804-1805) za które car Aleksander I nagrodził go brylantowym pierścieniem. "Początki botaniki", miały zastąpić starsze podręczniki Krzysztofa Kluka, ukazały się w Warszawie po pozytywnej recenzji prof. F. Scheidta. Czterotomowa "Zoologia krótko zebrana" (1807) w następnym roku została wydana w Księstwie Warszawskim i zatwierdzona jako podręcznik. Pisząc swoje podręczniki prof. Jundziłł musiał często tworzyć nowe, fachowe nazewnictwo polskie – wiele z tych słów przetrwało do dziś. Przygotował i wydał pierwszy, w miarę kompletny, opis flory litewskiej – w 1791 roku ukazało się w Wilnie "Opisanie roślin w prowincyi W.X.L. naturalnie rosnących według układu Linneusza" za które król Stanisław August Poniatowski udekorował Jundziłła złotym Medalem Merentibus (1792). W 1811 r. wyszło "Opisania ..." wydanie drugie, poprawione i uzupełnione. Ważnym dziełem okazała się też "Botanika stosowana czyli wiadomości o własnościach i miejscu roślin w handlu, ekonomice, rękodziełach i ich ojczyźnie, mnożeniu, utrzymywaniu, według układu Linneusza". 
Oprócz wyżej wymienionych dzieł fundamentalnych S. B. Jundziłł pozostawił po sobie popularyzatorskie dzieła z zoologii i rolnictwa w formie pytań i odpowiedzi (w czasach oświecenia bardzo popularna forma dotarcia do niezbyt wyrobionego czytelnika), opisy budowy wielu organizmów, życiorysy np. Karola Linneusza oraz wspomnienia. Był członkiem korespondentem Towarzystwa Warszawskiego Przyjaciół Nauk. 
Twórczość.
Ważniejsze dzieła.
Rozprawy ogłaszał ponadto w czasopismach: "Biblioteka Warszawska" (1850, t. 1), "Dziennik Wileński" (1805-1806, 1815-1816, 1818, 1821-1822), "Kurier Litewski" (1818, 1846; tu m.in.: O owadach spadłych w Wilnie, 1846, nr 62), "Orędownik Naukowy" (tu: O stanie Akademii Wileńskiej za moich czasów, 1841, s. 292), "Pamiętnik Farmaceutyczny Wileński" (1822).
Listy i materiały.
Bardziej szczegółową bibliografię twórczości podaje W. Sławiński: "Bibliografia dzieł, prac i artykułów ks. St. B. Jundziłła" w: "X. S. B. Jundziłł", Lublin 1947, "Annales Univ. M. Curie-Skłodowska".

</doc>
<doc id="1118464" url="https://pl.wikipedia.org/wiki?curid=1118464" title="Russula claroflava">
Russula claroflava



</doc>
<doc id="1118465" url="https://pl.wikipedia.org/wiki?curid=1118465" title="Russula foetens">
Russula foetens



</doc>
<doc id="1118466" url="https://pl.wikipedia.org/wiki?curid=1118466" title="Daniel Kazimierz Narbutt">
Daniel Kazimierz Narbutt

Daniel Kazimierz Narbutt lub Kazimierz Daniel Narbutt herbu Trąby (ur. 3 stycznia 1738 w Dokudowie koło Lidy, zm. 17 marca 1807 w Radziwoniszkach koło Lidy) – polski pijar, filozof, nauczyciel, tłumacz, profesor filozofii Collegium Nobilium pijarów w Warszawie.
Życiorys.
Urodził się 3 stycznia 1738 w Dokudowie koło Lidy, jako syn Kazimierza, chorążego lidzkiego, i Marianny z Nowickich. Pierwsze nauki pobierał u pijarów (Szczuczyn) i tamże w roku 1755 wstąpił do ich zgromadzenia. Wówczas to przyjął imię Kazimierz (imię chrzestne: Daniel). Nowicjat rozpoczął w Lubieszowie, a następnie podjął studia filozoficzne w Dąbrowicy, a począwszy od roku 1759 studiował na wileńskiej uczelni, filozofię i matematykę (pod kierunkiem M. Dogiela). Po 4-letnim pobycie w Rzymie (studia), 6 czerwca 1761, otrzymał tam święcenia kapłańskie. Po powrocie do Polski nauczał historii, wymowy i języka francuskiego w Dąbrowicy (był tam prefektem). Nieco później przeniósł się do Wilna, gdzie wykładał filozofię w tamtejszym Collegium Nobilium. Był także guwernerem synów M. Brzostowskiego (podskarbi wielki litewski) i przebywał z nimi do roku 1774 w Paryżu. Wkrótce powrócił do Polski i zamieszkał przy M. Czartoryskim (kanclerz wielki litewski). Niedługo potem uzyskał doktorat praw w Krakowie, wystąpił z zakonu i otrzymał opactwo paradyskie. W latach 1775–1799 proboszcz w Radzyminie. Współpracownik właścicielki Radzymina, Eleonory księżnej Czartoryskiej. Był działaczem Komisji Edukacji Narodowej, przewodniczącym Wydziału do Spraw Szkół i Ksiąg Elementarnych. Był członkiem konfederacji targowickiej, w 1792 roku powołany przez konfederację generalną do zasiadania w Towarzystwie do Ksiąg Elementarnych. Był kawalerem orderu św. Stanisława (1793). Brat Teodora Narbutta - historyka.
Król Polski Stanisław August Poniatowski zamierzał go mianować pierwszym biskupem mającej powstać diecezji grodzieńskiej. Jednak w wyniku rozbiorów nie doszło do powstania diecezji.
Twórczość.
Autor podręcznika "Logika, czyli rozważania i rozsądzania rzeczy nauka, ...".
Ważniejsze dzieła.
Według Estreichera (XXIII, 39): "Lubił poezję, dużo zatem napisał wierszy i przełożył z włoskiego: kilka poezji swoich pomieścił w "Monitorze Warszawskim" i "Zabawach Przyjemnych i Pożytecznych" – ale bezimiennie". Informację tę G. Korbut opatrzył znakiem zapytania. Badania bardziej szczegółowe nie ujawniły dotąd (do lipca 1968) jakichkolwiek utworów K. Narbutt na łamach ww. czasopism. Autorem wierszy w "Zabawach..." był natomiast jego bratanek, Wojciech Narbutt.

</doc>
<doc id="1118467" url="https://pl.wikipedia.org/wiki?curid=1118467" title="Warped">
Warped

Warped – wydany w 1995 pierwszy singel promujący album "One Hot Minute" amerykańskiej grupy Red Hot Chili Peppers.

</doc>
<doc id="1118468" url="https://pl.wikipedia.org/wiki?curid=1118468" title="Russula ionochlora">
Russula ionochlora



</doc>
<doc id="1118471" url="https://pl.wikipedia.org/wiki?curid=1118471" title="Russula nigricans">
Russula nigricans



</doc>
<doc id="1118473" url="https://pl.wikipedia.org/wiki?curid=1118473" title="Russula paludosa">
Russula paludosa



</doc>
<doc id="1118474" url="https://pl.wikipedia.org/wiki?curid=1118474" title="Russula sororia">
Russula sororia



</doc>
<doc id="1118475" url="https://pl.wikipedia.org/wiki?curid=1118475" title="Odobești">
Odobești

Odobești – miasto we wschodniej Rumunii, w okręgu Vrancea (Mołdawia). Liczy 8 000 mieszkańców. Prawa miejskie otrzymało 27 października 1901.
W mieście rozwinął się przemysł winiarski.

</doc>
<doc id="1118478" url="https://pl.wikipedia.org/wiki?curid=1118478" title="Gale Harold">
Gale Harold

Gale Harold, właściwie Gale Morgan Harold III (ur. 10 lipca 1969 w Decatur, w stanie Georgia) – amerykański aktor telewizyjny, teatralny i filmowy.
Życiorys.
Urodził się jako starszy syn i jedno z trojga dzieci, ma starszą siostrę i młodszego brata. W latach młodzieńczych wielki wpływ wywarli na nim: Jack London, David Bowie i Gandalf - bohater utworów J.R.R. Tolkiena. Uczęszczał do The Lovett School w Atlancie i Southwest Dekalb High School w Decatur w stanie Georgia. Ukończył American University w Waszyngtonie, gdzie otrzymał stypendium piłkarskie. Studiował przez rok literaturę romantyczną w Liberal Arts. Potem przeniósł się do San Francisco, w stanie Kalifornia, gdzie zainteresował się fotografią w San Francisco Art Institute. Pracował m.in. jako mechanik i robotnik budowlany. W 1997 roku jego przyjaciółka Susan Landau, córka aktora Martina Landau, namówiła go do spróbowania sił w aktorstwie. Przez trzy lata studiował intensywnie dramat w Los Angeles. W wieku dwudziestu ośmiu lat trafił do klasy teatralnej Actors Conservatory Program "A Noise Within". Debiutował na scenie rolą Królika w przedstawieniu "Ja i moi przyjaciele" ("Me and My Friends"). Potem wystąpił w spektaklach takich jak "Wujek Bob" ("Uncle Bob", 2001) w roli Josha, "Mizantrop" ("The Misanthrope") Moliera, "Cymbelin" Williama Shakespeare’a i "Nagle, zeszłego lata" ("Suddenly, Last Summer") Tennessee Williamsa z Blythe Danner i Carlą Gugino jako dr Cukrowicz (2006–2007).
Po raz pierwszy na ekranie pojawił się w filmie "36K" (2000). Zwrócił na siebie uwagę kontrowersyjną rolą homoseksualnego dumnego i beztroskiego uwodziciela Briana Kinneya w serialu "Queer as Folk" (2000–2005). W serialu-westernie HBO "Deadwood" (2006) zagrał postać Wyatta Earpa. W serialu CBS "Jednostka" ("The Unit", 2006) wystąpił w roli Rory’ego. Od sierpnia 2008 do stycznia 2009 roku wystąpił w serialu ABC - "Gotowe na wszystko" w roli Jacksona Braddocka. Występ w serialu przerwał wypadek na motocyklu z października 2008 roku, ale po dobrze przebytej rehabilitacji, aktor wrócił na plan odcinków wyemitowanych w maju następnego roku.

</doc>
<doc id="1118480" url="https://pl.wikipedia.org/wiki?curid=1118480" title="Russula vesca">
Russula vesca



</doc>
<doc id="1118482" url="https://pl.wikipedia.org/wiki?curid=1118482" title="Russula virescens">
Russula virescens



</doc>
<doc id="1118483" url="https://pl.wikipedia.org/wiki?curid=1118483" title="Matteo Brighi">
Matteo Brighi

Matteo Brighi (ur. 14 lutego 1981 w Rimini) – włoski piłkarz występujący na pozycji pomocnika we włoskim klubie Empoli FC. Były reprezentant Włoch.
Kariera.
Karierę zaczynał w klubie ze swojego rodzinnego miasta, Rimini Calcio. W 2000 roku przeszedł do Juventusu, z którego został wkrótce wypożyczony do Bologni. Po powrocie został sprzedany do Parmy. W 2003 roku znowu przebywał na wypożyczeniu, tym razem w Brescii. Niedługo potem podpisał kontrakt z AS Roma. Wkrótce został wypożyczony do Chievo Werona, a obecnie występuje w pierwszej drużynie Romy. W sierpniu 2012 roku przeszedł na zasadzie wolnego transferu do beniaminka Serie A Torino FC.
W drużynie narodowej zadebiutował 21 sierpnia 2002 roku w spotkaniu ze Słowenią. Drugi mecz rozegrał w niej prawie siedem lat później, 28 marca 2009 roku przeciwko Czarnogórze.
W 2002 roku zwyciężył w plebiscycie na Młodego Piłkarza Roku w Serie A.

</doc>
<doc id="1118485" url="https://pl.wikipedia.org/wiki?curid=1118485" title="P.A.F.F.">
P.A.F.F.

P.A.F.F., właściwie Paweł Kasperski (ur. 20 czerwca 1990 we Wrocławiu) – polski producent muzyczny i DJ.
Życiorys.
W wieku 12 lat rozpoczął produkcję muzyki, używając programu FL Studio. Cztery lata później zaczął eksperymentować z muzyką trance, mieszając ją z electro, techno i progressive. W lipcu 2007 Ferry Corsten dostrzegł potencjał Kasperskiego i zagrał „There Is No Spoon” podczas pierwszego odcinka swojej audycji „Corsten’s Countdown”, a następnie zdecydował się wydać ten utwór w swojej wytwórni Flashover Recordings.
W kolejnych latach widoczna jest ewolucja stylistyczna muzyki Paffa – nie zamyka się on na żadne gatunki, tworzy m.in. hip-hopowe produkcje dla wielu rodzimych raperów, a jego solowe dokonania oscylują wokół szeroko pojętej muzyki elektronicznej. Jego utwór „Conductor of Death” ukazał się w 2011 roku na kompilacji Markusa Schulza „Prague '11”.
W 2012 roku wydał album „The Foggy Tales” pod pseudonimem Hayfevah, utrzymany w klimatach post-dubstep, ambient, breakbeat oraz future garage. W tym samym roku stał się również członkiem ekipy Wielkie Joł oraz został dostrzeżony przez Jadę Pinkett Smith, która wraż z mężem Willem publicznie udostępniła i pochwaliła jego house’owy remiks utworu „Burn”. 1 marca 2013 roku ukazał się „Paffistotedes” – remix album, na którym znajdują się nowoczesne, elektroniczne remiksy utworów Tedego z różnych lat oraz zupełnie nowe nagrania. Tego samego roku Kasperski zaczął eksperymentować z muzyką trap, produkując wiele utworów i remiksów w tym stylu oraz podejmując pod koniec roku współpracę m.in. z grupą Major Lazer.
W latach 2014 i 2015 aktywność muzyczna P.A.F.F.'a ograniczyła się do wydania jednego singla „Rudebwoy” w niemieckiej wytwórni Kontor Records oraz kilkunastu remiksów, w tym m.in. utworu „Exodus” Bunji Garlin wraz z Major Lazer. W roku 2016 wystąpił gościnnie w audycji „Diplo &amp; Friends” na antenie radia BBC 1, w której zaprezentował godzinny set składający się z autorskich produkcji. Diplo w trakcie trwania audycji określił go „jednym ze swoich ulubionych młodych producentów”.
Rok 2017 Paff rozpoczął wydaniem utworu „San Escobar”, bazującego na błędnej nazwie państwa użytej przez ministra spraw zagranicznych Witolda Waszczykowskiego. 10 lutego ukazał się singiel „Sunrise” autorstwa członka zespołu Major Lazer – Jillionaire z gościnnym udziałem Fuse ODG i Fatman Scoop, którego Paweł jest współproducentem. 9 maja tego samego roku podpisał on kontrakt z wytwórnią Universal Music Polska, w której wydał 22 września album „Fala”. Wydawnictwo to wyróżnia się zgrabnym i nowatorskim łączeniem muzyki elektronicznej, hip-hopu oraz popu. Single promujące ten album to „AYE! (feat. Popek)”, „Give You Love (feat. Emma Hewitt)”, „Leki (feat. Paluch)”, „Bomba (feat. Bosski)” oraz „Domek z kart (feat. Lanberry)”.
W roku 2018 P.A.F.F. skupił się na produkcjach dla innych artystów, remiksach, jak i na finalnym albumie projektu unitrΔ_Δudio „POST-LOVE”. Wtedy też rozpoczął prężniejszą działalność swojej własnej wytwórni muzycznej Onionwave, wydając innych producentów, m.in. enøize oraz Romańskiego, a w 2019 wypuścił kolejny album „DETOUR”, dwie EP-ki: „Summer Anthems” i „808 Ways to Die” oraz album-kompilację z ambientowymi kompozycjami wydanymi na przestrzeni lat: „The Ambient Archives 2009-2019”. Oprócz tego jego produkcje pojawiły się między innymi na albumach Bosskiego oraz DonGuralesko i Matheo.
unitrΔ_Δudio.
Projekt unitrΔ_Δudio (czyt. „unitra audio”) powstał w kwietniu 2014 roku i na początku był projektem anonimowym, wydającym utwory z nurtu vaporwave bazujące na popularnych polskich samplach. W tym samym roku ukazał się mixtape o nazwie „Onionwave Sessions”. We wrześniu 2015 roku projekt zyskał popularność dzięki remiksowi utworu Krzysztofa Krawczyka „Chciałem być”, który był grany w wielu stacjach radiowych i klubach. Wtedy też brzmienie unitrΔ_Δudio uległo zmianie na bardziej elektroniczne, czerpiąc inspirację z takich gatunków jak trillwave, ambient i synthwave. W międzyczasie ukazało się wiele nowych singli oraz remiks utworu „Niech żyje bal” Maryli Rodowicz, stworzony przy współpracy z nieistniejącym już warszawskim klubem BAL.
W listopadzie 2016 roku projekt wydał swój pierwszy album „Way Past Your Bedtime”. Miesiąc później ukazało się też „Tribute to Grzegorz Ciechowski” – cztery nieoficjalne remiksy utworów autorstwa Grzegorza Ciechowskiego i Republiki, a 6 lipca 2018 roku wydał drugi album producencki „POST-LOVE”, tym razem ujawniając swoją tożsamość w spisie twórców – autorem wszystkich produkcji był Paweł Kasperski. Gościnnie na wydawnictwie udzielają się Dorota Morawska z grupy Last Blush, Romański oraz Hayfevah – kolejne muzyczne alter ego Kasperskiego.
Z dniem 6 grudnia 2018, projekt unitrΔ_Δudio został zakończony.
Niespodziewanie 24 września 2021, po 3-letniej przerwie, działalność projektu unitrΔ_Δudio została wznowiona wraz z wydaniem trzeciego albumu „The Ghost Coast”. Album ten czerpie stylowo m.in. z muzyki house i kultury rave lat 90.

</doc>
<doc id="1118486" url="https://pl.wikipedia.org/wiki?curid=1118486" title="Władimir Garin">
Władimir Garin

Władimir Garin, ros. Владимир Гарин (ur. 26 stycznia 1987 w Sankt Petersburgu, zm. 24 czerwca 2003 w pobliżu wsi Sosnowo) – rosyjski aktor. Grał główną rolę w rosyjskim filmie "Powrót". Zginął śmiercią tragiczną – utonął w jeziorze na dzień przed światową premierą filmu.
Laureat nagrody dla najlepszego aktora na festiwalu w Gijón (2003).

</doc>
<doc id="1118490" url="https://pl.wikipedia.org/wiki?curid=1118490" title="Izolocjonizm">
Izolocjonizm



</doc>
<doc id="1118492" url="https://pl.wikipedia.org/wiki?curid=1118492" title="Józef Poliński">
Józef Poliński

Józef Poliński (ur. 19 lutego 1891, zm. 1944) – polski działacz społeczny, tłumacz i poeta. Wiceprezes Towarzystwa Przyjaciół Grochowa w Warszawie.
Życiorys.
Inicjator budowy wielu obiektów użyteczności publicznej na Grochowie. Radny Rady m.st. Warszawy, żołnierz Armii Krajowej, więzień Pawiaka i Majdanka. 
Poległ w powstaniu warszawskim. Jego grób symboliczny znajduje się na cmentarzu Bródnowskim (kw. 37I-1-11).
Autor książki "Grochów przedmurze Warszawy w dawniejszej i niedawnej przeszłości" wydanej w 1938 nakładem Towarzystwa Przyjaciół Grochowa.
Upamiętnienie.
W 2000 jego imieniem nazwano warszawski park w dzielnicy Praga-Południe.

</doc>
<doc id="1118499" url="https://pl.wikipedia.org/wiki?curid=1118499" title="Park im. Józefa Polińskiego">
Park im. Józefa Polińskiego



</doc>
<doc id="1118500" url="https://pl.wikipedia.org/wiki?curid=1118500" title="CD Logroñés">
CD Logroñés

Club Deportivo Logroñés – hiszpański klub piłkarski, mający siedzibę w mieście Logroño leżącym w La Rioja.
Historia.
Klub został założony 30 maja 1940. W swojej historii 9-krotnie występował w Primera División, ostatni raz w sezonie 1996/1997. Najwyższe miejsce w historii występów w ekstraklasie to miejsce 7. w sezonie 1989/1990. Obecnie klub wycofał się z rozgrywek seniorskich.
Swoje mecze Logroñés rozgrywa na stadionie Nuevo Las Gaunas mogącym pomieścić 16 tysięcy widzów. Kolory klubu to czerwień, biel i czerń.

</doc>
<doc id="1118502" url="https://pl.wikipedia.org/wiki?curid=1118502" title="CD Logrones">
CD Logrones



</doc>
<doc id="1118505" url="https://pl.wikipedia.org/wiki?curid=1118505" title="Secret (album Anny Marii Jopek)">
Secret (album Anny Marii Jopek)

Secret – dziesiąty album w dyskografii Anny Marii Jopek. 
Drugi, po "Barefoot", międzynarodowy album wydany na specjalne zlecenie EmArcy (Universal Music Group). Jak podkreśla Andrzej Puczyński, szef Universal Music Polska:
Pierwotnie album ten w ogóle nie miał ukazać się w Polsce z uwagi na obawy przed krytyką polskiej prasy, tym bardziej, że wokalistka miała już gotową nową, polskojęzyczną płytę "Niebo", której premiera w związku z wydaniem "Secret" przesunęła się na jesień 2005. Jednak ze względu na stałych polskich słuchaczy muzyki Anny Marii Jopek postanowiono, że "Secret" znajdzie się również na polskim rynku. 
Jak przyznaje Anna Maria Jopek, wydając "Secret" nie miała zamiaru podbić światowego rynku muzycznego:

</doc>
<doc id="1118509" url="https://pl.wikipedia.org/wiki?curid=1118509" title="Barefoot">
Barefoot

Barefoot – szósty album studyjny Anny Marii Jopek wydany w 2002 roku.
Album zawiera większość utworów z oryginalnej wersji, jednak zabrakło kompozycji Marcina Kydryńskiego „Jeżeli chcesz”, w zamian można usłyszeć połączone dwie piosenki: „Kołysankę Rosmary” oraz „Kiedy będziesz duży”. Ponadto na "Barefoot" została umieszczona, już kolejny raz, piosenka „Dwa serduszka cztery oczy” oraz nowa wersja utworu „Bandoski”.
W bonusie znalazła się pierwotna wersja „Kiedy będziesz duży” z albumu "Jasnosłyszenie" oraz tak jak to było na albumie "Bosa", płycie towarzyszy utwór „Szepty i łzy” wraz z teledyskiem.

</doc>
<doc id="1118514" url="https://pl.wikipedia.org/wiki?curid=1118514" title="Puchar Miast Targowych 1960/1961">
Puchar Miast Targowych 1960/1961

III Puchar Miast Targowych 1960/1961

</doc>
<doc id="1118518" url="https://pl.wikipedia.org/wiki?curid=1118518" title="Herb Człopy">
Herb Człopy

Herb Człopy – jeden z symboli miasta Człopa i gminy Człopa w postaci herbu.
Wygląd i symbolika.
Herb przedstawia na tarczy typu hiszpańskiego o polu czerwonym trzy srebrne sześcioramienne gwiazdy, złotą koronę nad nimi oraz srebrny półksiężyc u dołu.
Historia.
Herb miasta Człopy, a w szczególności jego pochodzenie nie jest jasne. W herbie znajduje się ćwiartka księżyca, która ma symbolizować pokonanych Turków, a korona i gwiazdy oznacza zwycięstwo nad nimi. Za panowania Zygmunta II Wazy organizowana była wyprawa przeciwko Turkom, w której to uczestniczyli przedstawiciele znanego rodu. Po udanej wyprawie zakończonej zwycięstwem niektóre rody szlacheckie wzięły do swojego herbu te właśnie symbole. Jak to się ma do herbu miasta Człopy tego nie wiadomo. Pierwsze wzmianki o herbie tego miasta znaleziono w zapisach z roku 1601, co nie wyklucza wcześniejszego powstania. Jak wiadomo we wcześniejszej wersji herbu Człopy znajdowały się trzy litery A F S. Wzięły się od imienia księcia Antoniego Sułkowskiego do którego należały te ziemie po roku 1768.

</doc>
<doc id="1118524" url="https://pl.wikipedia.org/wiki?curid=1118524" title="Klemens Kołaczkowski">
Klemens Kołaczkowski

Klemens Kołaczkowski herbu Abdank (ur. 1793 w Poznaniu, zm. 23 września 1873 w Dreźnie) – polski generał, członek korpusu inżynierów Królestwa Kongresowego.
Syn Ignacego Franciszka Kołaczkowskiego i Józefy, córki hrabiego Zygmunta Grudzińskiego.
W latach 1806–1809 studiował na Uniwersytecie Wrocławskim i był absolwentem Szkoły Aplikacyjnej Artylerii i Inżynierów w Warszawie. W 1810 roku w Zamościu i Modlinie sprawował nadzór nad pracami fortyfikacyjnymi. Uczestnik kampanii napoleońskich w latach 1809, 1812, 1813 i 1814.
W 1813 uhonorowany francuskim tytułem Kawalera Orderu Legii Honorowej i polskim Krzyżem Złotym Orderu Virtuti Militari.
W latach 1814–1815 był współzałożycielem tajnego związku Przyjaciół Polski. Członek masonerii polskiej (loża Tarcza Północna). Do wojska Królestwa Polskiego wstąpił w 1815 roku. W latach 1820–1830 wykładowca i dyrektor naukowy Szkoły Wojskowej Aplikacyjnej. W czasie powstania listopadowego komendant służb inżynieryjnych i generalny kwatermistrz w obronie Warszawy i Modlina. Mianowany generałem brygady w 1831 i został dowódcą korpusu inżynierów. Carowi Mikołajowi złożył po upadku powstania przysięgę wiernopoddańczą, wycofując się z życia publicznego. Następnie wyjechał do Wielkopolski.
Był odznaczony Orderem Świętego Włodzimierza IV klasy, Orderem Świętej Anny z brylantami. W 1830 roku został nagrodzony Znakiem Honorowym za 20 lat służby.
Autor biografii I. Prądzyńskiego (1851) i J. H. Dąbrowskiego (1901) oraz "Wspomnień" wydanych w kilku tomach w latach 1898–1901.

</doc>
<doc id="1118526" url="https://pl.wikipedia.org/wiki?curid=1118526" title="Upojenie">
Upojenie

Upojenie – album Anny Marii Jopek ("Anna Maria Jopek &amp; Friends") i Pata Metheny’ego.
Płyta uzyskała status platynowej.
W 2008 roku płyta "Upojenie" doczekała się reedycji. Wytwórnia Nonesuch Records wydała ją na całym świecie.

</doc>
<doc id="1118530" url="https://pl.wikipedia.org/wiki?curid=1118530" title="Onufry Pietraszkiewicz">
Onufry Pietraszkiewicz

Onufry Pietraszkiewicz (ur. 1793 w Szczuczynie w powiecie lidzkim, zm. 7 grudnia 1863 w Wilnie) – polski poeta, współzałożyciel i archiwista Towarzystwa Filomatów, przyjaciel A. Mickiewicza i Ignacego Domeyki.
Życiorys.
Pochodził z niezamożnej rodziny drobnoszlacheckiej i studiował na Uniwersytecie Wileńskim, a w latach 1820-1821 – na Uniwersytecie Warszawskim, w którym uzyskał stopień magistra filozofii. Później objął posadę nauczyciela w Lublinie. W towarzystwie Filomatów powierzano mu kilka razy funkcję skarbnika i przewodniczącego Wydziału Matematycznego, Fizycznego i Medycznego tego zrzeszenia. Po procesie filaretów zesłany do Rosji, w latach 1825-1831 w Moskwie był zatrudniony na Uniwersytecie Moskiewskim wykonując funkcje pomocnicze. W roku 1831 za organizowanie ucieczki polskich oficerów do powstania skazany na śmierć, ułaskawiony, został zesłany na Syberię (1832-1860) do Tobolska. Był organizatorem i dysponentem biblioteki tobolskiej przejętej po Piotrze Moszyńskim, pracował jako guwerner i w urzędzie. Zasłynął jako opiekun zesłańców. Odegrał ważną rolę w procesie kształtowania się dziewiętnastowiecznego polskiego patriotyzmu. Pochowany został na cmentarzu na Rossie w Wilnie.
W cz. III "Dziadów" Adam Mickiewicz stworzył na podstawie osoby Pietraszkiewicza postać Jacka.

</doc>
<doc id="1118534" url="https://pl.wikipedia.org/wiki?curid=1118534" title="Instytut Polski w Tel Awiwie">
Instytut Polski w Tel Awiwie

Instytut Polski w Tel Awiwie (hebr. המכון הפולני בישראל) – podlegający Ministerstwu Spraw Zagranicznych RP instytut zajmujący się upowszechnianiem polskiej kultury, wiedzy o historii oraz dziedzictwie narodowym w Izraelu, a także promocją współpracy w dziedzinie kultury, edukacji, nauki oraz życia społecznego.
Instytut został założony w 2000 z inicjatywy MSZ, na podstawie porozumienia międzypaństwowego z 1991. Jego założycielką i pierwszą dyrektorką – do 2005 – była Agnieszka Maciejowska. 
Instytut organizuje liczne przedsięwzięcia, kursy języka polskiego, odczyty, prowadzi bibliotekę z czytelnią. Wewnątrz znajduje się również wystawa. W 2003 instytut wydał napisana przez Jorama Bronowskiego pierwszą w języku hebrajskim książkę na temat historii Polski pt. "Sipurah shel Polin „bat 1000 shanim"" (drugie wydanie w 2006 dokończone przez ambasadora Polski w Izraelu Macieja Kozłowskiego).
18 października 2007 nastąpiło uroczyste otwarcie nowej, nowoczesnej siedziby Instytutu.

</doc>
<doc id="1118537" url="https://pl.wikipedia.org/wiki?curid=1118537" title="Jan Kluzik">
Jan Kluzik

Jan Kluzik (ur. 1873 w Brynowie, zm. 1930 w Brynowie) – górnik, działacz plebiscytowy, powstaniec śląski. 
Członek polskiej Powiatowej Rady Ludowej w Katowicach, uczestnik obrad Sejmu Dzielnicowego w Poznaniu. Przewodniczący Polskiego Komitetu Plebiscytowego w Brynowie. Członek Polskiej Organizacji Wojskowej Górnego Śląska. Uczestnik III powstania śląskiego w szeregach pułku katowickiego Rudolfa Niemczyka. 
W latach międzywojennych działacz społeczny, członek rady miejskiej miasta Katowic. 
Zmarł w 1930 roku. Pochowany został na cmentarzu w Katowicach Panewnikach. 

</doc>
<doc id="1118540" url="https://pl.wikipedia.org/wiki?curid=1118540" title="Bewafaa">
Bewafaa

Bewafaa (angielski tytuł: "Unfaithful", niemiecki: "Untreu") – indyjski dramat z 2005 roku z Anil Kapoorem, Akshay Kumarem, Kareena Kapoor i Sushmita Sen w rolach głównych. Reżyserem i scenarzystą filmu jest Dharmesh Darshan, autor takich filmów jak "Raja Hindustani" (1996) czy "Dhadkan" (2000). Muzykę skomponował duet Nadeem-Shravan nagradzany za muzykę do filmów "Raja Hindustani", "Raaz", "Dhadkan" i "Deewana" (debiut Shah Rukh Khana). Tematem filmu jest konfrontacja różnych systemów wartości, obrona wartości rodziny, macierzyństwa, małżeństwa. Na tym tle rozgrywa się historia miłosna, najpierw w Montrealu w świecie indyjskich emigrantów, potem w Delhi.

</doc>
<doc id="1118541" url="https://pl.wikipedia.org/wiki?curid=1118541" title="Eforat">
Eforat

Eforat – w Sparcie instytucja reprezentująca, obok rady starszych, interesy oligarchii. Eforów było pięciu. Wybierano ich na okres jednego roku. Kontrolowali oni wszystkie instytucje w Sparcie. Również królów mogli zaskarżyć przed geruzją.

</doc>
<doc id="1118545" url="https://pl.wikipedia.org/wiki?curid=1118545" title="Andriej Zwiagincew">
Andriej Zwiagincew

Andriej Pietrowicz Zwiagincew, ros. "Андрей Петрович Звягинцев" (ur. 6 lutego 1964 w Nowosybirsku) – rosyjski reżyser i scenarzysta filmowy.
Życiorys.
W 1984 ukończył Nowosybirską Szkołę Teatralną w Nowosybirsku. Tam zaczął swoją przygodę z aktorstwem na deskach miejscowego teatru. Na początku lat 90. przeniósł się do Moskwy, gdzie odegrał kilka epizodycznych ról w serialach telewizyjnych. 
Przełom nastąpił, kiedy wyreżyserował swój pełnometrażowy debiut fabularny "Powrót" (2003). Film został nagrodzony Złotym Lwem na 60. MFF w Wenecji i otworzył Zwiagincewowi drzwi na filmowe salony. Drugi film reżysera, "Wygnanie" (2007), rozpoczął jego stałą współpracę ze scenarzystą Olegiem Nieginem.
Zasiadał w jury konkursu głównego na 71. MFF w Cannes (2018).

</doc>
<doc id="1118548" url="https://pl.wikipedia.org/wiki?curid=1118548" title="Kiribatyjczycy">
Kiribatyjczycy

Kiribatyjczycy, nazywani również I-Kiribati i Tungaru – lud mikronezyjski zamieszkujący państwo Kiribati, ale także inne państwa Oceanii.
Liczba Kiribatyjczyków żyjących na Kiribati wynosi 58,1 tysięcy (dane na rok 1994) – 97,4% ludności państwa, na Nauru żyje 1,3 tys. osób, na Tuvalu – 1 tys., na Wyspach Salomona – 1 tys., na Fidżi – 1 tys., Vanuatu – 1 tys.; łącznie około 63, 5 tys. ludzi. Mówią językiem kiribati, należącym do grupy języków mikronezyjskich w gałęzi oceanicznej wielkiej rodziny języków austronezyjskich. Większość (53,4%) Kiribatyjczyków to katolicy, pozostali to protestanci-kongregacjoniści (39,1%), bahaiści (2,4%), adwentyści (1,7%) oraz przedstawiciele innych wyznań (3,5%).

</doc>
<doc id="1118550" url="https://pl.wikipedia.org/wiki?curid=1118550" title="Park im. gen. Józefa Sowińskiego w Warszawie">
Park im. gen. Józefa Sowińskiego w Warszawie

Park im. gen. Józefa Sowińskiego – park miejski znajdujący się u zbiegu ulic Elekcyjnej i Wolskiej w warszawskiej dzielnicy Wola. Graniczy z cmentarzem prawosławnym i parkiem im. Edwarda Szymańskiego.
Historia.
Park powstał z inicjatywy Towarzystwa Przyjaciół Woli według projektu Zygmunta Hellwiga i Kazimierza Kozłowskiego, na polecenie prezydenta m.st. Warszawy, Stefana Starzyńskiego. Zlokalizowano go częściowo na terenie reduty Sowińskiego, częściowo na terenie dawnych glinianek i cegielni Merenholca, włączono w jego obręb także fragmenty wałów. 
Park został otwarty dla publiczności 3 sierpnia 1936 roku. Poświęcenia dokonał ksiądz Wacław Murawski. Był to pierwszy publiczny park na robotniczej Woli. Powstał też plac zabaw dla dzieci i boiska. 
28 listopada 1937 w parku odsłonięto pomnik gen. Józefa Sowińskiego dłuta Tadeusza Breyera.
W czasie powstania warszawskiego w pobliżu pomnika patrona parku znajdowało się stanowisko bojowe „Ziu” – niemieckiego samobieżnego moździerza typu Karl. W sierpniu 1944 roku Niemcy zamordowali tam około 1500 osób i spalili zwłoki 6000 ofiar rzezi na Woli. Wydarzenia te upamiętnia tablica pamiątkowa projektu Karola Tchorka ustawiona w latach 50. XX wieku. 
Po wojnie park został odrestaurowany, z zachowaniem pierwotnego układu kompozycyjnego. W miejscu dawnej glinianki zbudowano amfiteatr na 3000 osób. Po roku 2000 został on zadaszony dachem namiotowym na 4 masztach, z 2000 miejsc siedzących na widowni. Od tego czasu jest to miejsce popularnych koncertów weekendowych. 
W 2019 w parku w ramach realizacji projektu zgłoszonego do budżetu obywatelskiego powstała tężnia solankowa, w 2021 rozbudowano plac zabaw dla dzieci.

</doc>
<doc id="1118551" url="https://pl.wikipedia.org/wiki?curid=1118551" title="Winand">
Winand

Winand, Wignand – imię męskie pochodzenia germańskiego, złożone z członów "wig" – "walka, wojna", i "-nand" – "dzielny, odważny", które mogło oznaczać "odważny wojownik" (por. Wigbert, Ferdynand). 
Patronem tego imienia jest św. Winand, ksiądz z Maastricht, zm. ok. 1233 roku.
Winand imieniny obchodzi 1 lutego.
Znane osoby noszące imię Winand:
Żeński odpowiednik: Winanda

</doc>
<doc id="1118553" url="https://pl.wikipedia.org/wiki?curid=1118553" title="Winanda">
Winanda

Winanda — imię żeńskie pochodzenia germańskiego; żeński odpowiednik imienia Winand, Wignand, złożonego z członów "wig" — "walka, wojna", i "-nand" — "dzielny, odważny" , które mogło oznaczać "odważny wojownik". Patronem tego imienia jest św. Winand, ksiądz z Maastricht, zm. ok. 1233 roku.
Winanda imieniny obchodzi 1 lutego.

</doc>
<doc id="1118555" url="https://pl.wikipedia.org/wiki?curid=1118555" title="Amy Steel">
Amy Steel

Amy F. Steel, także Amy Steel Pulitzer (ur. 3 maja 1960 w Pensylwanii) – amerykańska aktorka filmowa i telewizyjna.
Życiorys.
Początki aktorskiej kariery Steel sięgają 1973 roku, kiedy to uczęszczała ona do Westtown School of Dramatic Arts, letniej szkoły w miejscowości West Chester w stanie Pensylwania. Po dwóch latach wakacyjnych treningów Amy dołączyła do Barley Sheaf Players Community Theatre w Lionville-Marchwood i wystąpiła w dwóch jego produkcjach. Następnie czasowo zawiesiła działalność aktorską, by skupić się na własnej edukacji i rozpocząć naukę w prestiżowej, prywatnej szkole Kent School w Kent (stan Connecticut). Trzy lata później studiowała komunikację społeczną w niewielkim college’u w Palm Beach na Florydzie. Tam odkrył ją John Casablancas, szef agencji modelek Elite, i wkrótce Steel rozpoczęła karierę w modelingu.
W czerwcu 1979 roku opuściła Florydę i ruszyła do Nowego Jorku. Zaczęła grać w filmach i telewizji. Zasłynęła jako inteligentna Ginny Field w kultowym horrorze Steve’a Minera "Piątek, trzynastego II" ("Friday the 13th Part 2", 1981). Proponowano jej powtórzenie roli w kolejnej części filmu, jednak agent Amy odmówił przyjęcia tej oferty. W 1986 roku wcieliła się w jedną z kluczowych postaci w slasherze "Prima aprilis" ("April Fool's Day") w reżyserii Freda Waltona. Poza tym głównie kojarzona jest ze szklanym ekranem.

</doc>
<doc id="1118560" url="https://pl.wikipedia.org/wiki?curid=1118560" title="JP Pietersen">
JP Pietersen

Jon-Paul Roger „JP” Pietersen (ur. 12 lipca 1986 w Stellenbosch) – południowoafrykański rugbysta, skrzydłowy lub obrońca. Zdobywca Pucharu Świata z 2007. Zawodnik Sharks i Panasonic Wild Knights.
W dorosłej reprezentacji RPA debiutował w meczu z Australią w 2006. Wcześniej grał w juniorskich drużynach Springboks. W 2007 roku znalazł się w składzie RPA na zwycięski dla nich Puchar Świata. W turnieju zaliczył 4 przyłożenia.

</doc>
<doc id="1118562" url="https://pl.wikipedia.org/wiki?curid=1118562" title="Stan Pensylwania">
Stan Pensylwania



</doc>
<doc id="1118564" url="https://pl.wikipedia.org/wiki?curid=1118564" title="Odobesti">
Odobesti



</doc>
<doc id="1118565" url="https://pl.wikipedia.org/wiki?curid=1118565" title="Geodis Road Network">
Geodis Road Network

Geodis Road Network Sp. z o.o. (do 2022 – PEKAES sp. z o.o.) – operator logistyczny z siedzibą w Błoniu. Dawniej przedsiębiorstwo państwowe pn. Przedsiębiorstwo Międzynarodowych Przewozów Samochodowych „Pekaes” w Warszawie, będące przewoźnikiem drogowym towarowym i osobowym, założone w 1958 roku.
Spółka notowana od 2004 roku do 10 stycznia 2017 roku na Giełdzie Papierów Wartościowych w Warszawie.
Działalność.
Zakres działalności spółki obejmuje pakiet usług logistyki magazynowej, dystrybucję drobnicową krajową i międzynarodową oraz spedycję: całopojazdową krajową i międzynarodową, spedycję morską, lotniczą i kolejową, jak również logistykę towarów masowych i usługi intermodalne.
Grupę Pekaes tworzą spółki: Pekaes sp. z o.o., Chemikals sp. z o.o., Spedycja Polska SPEDCONT sp. z o.o.
Pekaes sp. z o.o. zatrudnia ponad 950 pracowników w Polsce, sieć dystrybucyjna składa się z 21 oddziałów, 5 agencji celnych, 6 magazynów logistycznych. Pekaes w Europie współpracuje z 19 partnerami w 32 krajach.
Pekaes otrzymał tytuł Lidera Społecznej Odpowiedzialności Dobra Firma 2011 nadawany przez Forum Biznesu i Instytut Filozofii i Socjologii PAN.
Historia.
W 1958 r. Państwowa Komunikacja Samochodowa zrealizowała przewóz darów na Węgry. Po pomyślnym zrealizowaniu przewozu zaczęto rozwijać przewozy także do innych krajów. Do ich obsługi powołano "Przedsiębiorstwo Międzynarodowych Przewozów Samochodowych „Pekaes”" 28 grudnia 1958. Przedsiębiorstwo miało obsługiwać transport pomiędzy Polską a innymi państwami Europy. Na początku przedsiębiorstwo posiadało 10 ciężarówek Magirus z przyczepami, które pierwsze kursy wykonywały do Szwajcarii, wożąc tam mączkę rybną, a do Polski zabierając wyroby przemysłowe.
Tabor przedsiębiorstwa stawał się coraz liczniejszy, dlatego w 1972 roku przeniesiono główną bazę przedsiębiorstwa z Warszawy do Błonia, gdzie wybudowano bazę z parkingami, warsztatami i magazynami. Siedziba przedsiębiorstwa pozostawała w Warszawie z uwagi na lepszą łączność telefoniczną. Planowano budowę biurowca przedsiębiorstwa przy zbiegu ulic Towarowej i Wolskiej. Planowano także budowę hotelu dla zagranicznych kierowców w Morach lub Markach.
Począwszy od lat 1970. przedsiębiorstwo kupowało ciężarówki Volvo F88 i F89. Ciężarówki te jeździły na Bliski Wschód. W połowie lat 70. tabor liczył 500 samochodów ciężarowych marki Volvo i FIAT stacjonujących w Błoniu, a także w Słubicach gdzie dla potrzeb „Pekaesu” przystosowano część bazy Przedsiębiorstwa Państwowej Komunikacji Samochodowej w Słubicach. Baza ta była niewystarczająca, dlatego w Słubicach uzyskano teren na budowę nowej bazy przy ul. Transportowej, a w Błoniu rozbudowano bazę o teren przy ul. Spedycyjnej.
W latach 70. podjęto decyzję o zakupie kolejnych 200 szt. samochodów ciężarowych. „Pekaes” chciał, by były to samochody marki Volvo. Ze strony władz polskich padały propozycje marek: Steyr, FIAT lub Renault. Wyniki próbnego użytkowania 4 samochodów marki Steyr były niezadowalające. Ostatecznie zdecydowano się na zakup 300 samochodów Volvo, 300 samochodów Renault i 200 samochodów FIAT. W związku z przyrostem taboru podjęto decyzję o rozbudowie zaplecza. 200 samochodów FIAT planowano przydzielić do bazy w Śremie – była to baza zbudowana przez Przedsiębiorstwo Państwowej Komunikacji Samochodowej w Poznaniu na własne potrzeby, przekazana ostatecznie do „Pekaesu”. Z przyczyn niezależnych dostawa 200 samochodów FIAT nie została jednak zrealizowana. 300 samochodów Volvo umieszczono w Błoniu. Natomiast 300 samochodów Renault przypisano do bazy w Starachowicach – baza ta pierwotnie miała być zakładem transportu Zakładów Mięsnych, ale inwestycja ta z braku środków została wstrzymana.
W szczytowym okresie tabor „Pekaesu” liczył 1352 samochodów ciężarowych i około 2000 naczep i przyczep, a zatrudnienie wynosiło ok. 4500 pracowników. W okresach największych szczytów wykorzystywano także tabor użyczany od PKS, głównie był to tabor dawniej jeżdżący w „Pekaes” oddany po wysłużeniu do obsługi krajowych przewozów – tabor ten w „Pekaes” powtórnie wykorzystywano wyłącznie w przewozach do krajów sąsiednich. „Pekaes” miał także prawo do wynajmu taboru za granicą, za pośrednictwem przedsiębiorstw spedycji międzynarodowej „C. Hartwig”. „Pekaes” posiadał swoje przedstawicielstwa w Hanowerze, Malmö, Wiedniu (wspólne z PKP), Budapeszcie (wspólne z PKP), Moskwie (wspólne z PKP), Brześciu nad Bugiem (pn. Przedstawicielstwo Transportu Samochodowego Polskiej Rzeczypospolitej Ludowej), Sofii, Padwie, Londynie, Bagdadzie.
Przedsiębiorstwo „Pekaes” wykonywało także międzynarodowe przewozy autobusowe. W latach 70. oferowało regularne połączenia w okresie wiosenno-letnim do Jugosławii, Rumunii, Bułgarii i Włoch, stale na linii Poznań – Londyn w ramach linii autobusowych „Europabus”. Wykonywało także zlecenia dla biur podróży do krajów europejskich, na Bliski i Środkowy Wschód oraz zamówienia indywidualne. Połączenia obsługiwał autobusami Mercedes, Leyland i FIAT. Autobusy po wyeksploatowaniu przekazywano przedsiębiorstwom PKS w celu dalszego użytkowania na liniach krajowych.
W latach 1980. tabor „Pekaesu” liczył ponad 1200 ciężarówek i rozdzielony był pomiędzy kilka placówek w Polsce w Błoniu (centrala), Śremie, Szczecinie, Słubicach, Starachowicach, Czechowicach-Dziedzicach i Świnoujściu. Na początku lat 80. zakupiono 20 ciągników siodłowych Mercedes z naczepami Kässbohrer. Następnie, w latach 80. „Pekaes” zakupił kilkaset sztuk ciężarówek typu Volvo F12, które stanowiły najliczniejszą część floty. Oprócz tego posiadał pojazdy Iveco. Zachodnie ciężarówki używane przez „Pekaes” były lepiej przystosowane do dalekich i ciężkich podróży niż samochody marki Jelcz, Star czy KamAZ używane w transporcie krajowym, aczkolwiek przedsiębiorstwa jugosłowiańskie w trasy na Bliski Wschód wysyłały samochody marki Jelcz.
Przedsiębiorstwo pozostawało w Zjednoczeniu Państwowej Komunikacji Samochodowej do czasu jego likwidacji w 1982 roku.
„Pekaes” obsługiwał dochodowe kontrakty, wożąc towary na Bliski Wschód: do Iranu, Iraku, Syrii, Kuwejtu, Jordanii. Mimo że ciężarówki często wracały do Polski z tych państw bez ładunku, to wożenie towarów nawet w jedną stronę było opłacalne. Zdarzały się sytuacje, że ładunek powrotny znajdowano w Jugosławii, np. eksport akumulatorów z Jugosławii do Polski. Prawo do ładowania samochodów miało także Przedstawicielstwo Polskich Kolei Państwowych w Budapeszcie (które pełniło także rolę przedstawicielstwa „Pekaes”), wysyłając samochody ciężarowe w dalszą drogę do Europy Zachodniej.
„Pekaes” był jednym z silniejszych przedsiębiorstw na rynku przewozów na Wschód, który był bardzo trudny, ze względu na niejasne przepisy w krajach arabskich i niestabilną sytuację polityczną w Zatoce Perskiej, jak również fakt, że trasy te liczyły po 3000 kilometrów w jedną stronę. Kierowcy spędzali w samochodzie przynajmniej miesiąc, a często tygodniami oczekiwali w kolejkach na granicach Iranu czy Iraku albo na nieprzejezdnych zimą górskich drogach wschodniej Turcji.
W 1982 roku, w celu zabezpieczenia środków przewozowych za granicą przed przejmowaniem na rzecz długów państwa polskiego, utworzono przedsiębiorstwo pn. "Pekaes Auto-Transport S.A.", do którego przeniesiono znaczną część majątku dotychczasowego przedsiębiorstwa. Do nowej spółki nie włączono międzynarodowych przewozów autobusowych, które pozostały w Przedsiębiorstwie Międzynarodowych Przewozów Samochodowych „Pekaes”.
W latach 80. rozpoczęto poszukiwanie alternatywnej drogi do Iranu. Planowano przewóz do miejscowości Mineralne Wody, skąd dalej naczepy prowadziłoby radzieckie przedsiębiorstwo „Sovtransavto” («Совтрансавто») do miejscowości Astara w Iranie, skąd dalej przewóz odbywałby przewoźnik irański. Strona radziecka nie zgodziła się na to, tłumacząc się brakiem odpowiedniego zaplecza w miejscowości Mineralne Wody. W związku z tym uzgodniono przewóz do Kijowa, skąd dalej naczepy woził miejscowy przewoźnik ukraiński do Astary, a z Astary przewoźnik irański. Współpraca z przewoźnikiem ukraińskim nie była dobra, więc uzgodniono z władzami radzieckimi odbiór naczep przez „Sowtransauto” w Brześciu nad Bugiem, który przewoził naczepy „Pekaesu” do Astary w Iranie, gdzie dalej przejmował je przewoźnik irański. Jednocześnie zgodzono się, aby „Pekaes” przewoził kontenery, które trafiają do Wysokiego Litewskiego z Dalekiego Wschodu (początkowo proponowano na odbiór kontenerów Małaszewicze). W związku z tym w Brześciu powołano Przedstawicielstwo Transportu Samochodowego.
W latach 90. załamanie przewozów na Bliski Wschód połączone z utratą pozycji monopolisty na rynku transportowym (od 1989 r. także inne przedsiębiorstwa transportowe zyskały prawo wyjeżdżania poza granice Polski swoimi ciężarówkami) spowodowało kłopoty przedsiębiorstwa. Mimo to „Pekaes” odnowił tabor, kupując nowe ciężarówki Iveco, Volvo, Mercedes i Renault. Na naczepach firmowych ciężarówek zaczęto malować motyw tęczy. W 1996 roku „Pekaes” wpadł w poważne kłopoty finansowe, które udało się przezwyciężyć dopiero kolejnym zarządom spółki.
W 1991 roku część przedsiębiorstwa zajmującego się międzynarodowymi przewozami autobusowymi wydzielono do spółki pn. Pekaes-Bus sp. z o.o. W 1996 roku spółka wstąpiła do zrzeszenia Eurolines. W 2000 roku Pekaes-Bus wraz z prywatnymi firmami Przedsiębiorstwo Wielobranżowe „Biacomex” w Białymstoku, Przedsiębiorstwo Usług Turystyczno-Transportowych „Comfort Lines” w Gliwicach, Biuro „Jordan” w Krakowie, „Omnia” w Katowicach i Firma Przewozowo-Usługowa „Sokół” we Wrocławiu utworzył firmę „Eurolines Polska”, mającą wyłączność na używanie nazwy Eurolines w Polsce. W 2001 roku Pekaes-Bus uruchamiał całoroczne, regularne linie autobusowe do Zjednoczonego Królestwa, Francji, Belgii, Niemiec, Norwegii, Szwecji i Włoch. W 2004 roku spółkę przejęły Eurolines z Francji. Następnie udziałowcem została Veolia i spółka zmieniła nazwę na Veolia Eurolines Polska sp. z o.o. Z czasem została postawiona w stan likwidacji.
Wszystkie ciężarówki przeniesiono do centrali w Błoniu, a z baz terenowych utworzono placówki serwisowo-logistyczne. Spółka posiadała ok. 560 własnych ciężarówek. Wszystkie miały żółte kabiny (jest to znak firmowy „Pekaes” od 1971 roku) oraz czarne naczepy plandekowe lub białe chłodnicze. Nowe logo umieszczane na samochodach (gwiazdy konstelacji Wielki Wóz) było częścią procesu restrukturyzacji i odświeżania wizerunku firmy. W taborze znajdowały się ciężarówki Renault Magnum i Renault Premium, Volvo FH, Mercedes Actros i Iveco Stralis. Ciężarówki „Pekaesu” najczęściej jeździły z Polski do Niemiec, Beneluksu, Anglii, Skandynawii, Francji, Hiszpanii, Włoch i Rosji.
„Pekaes” jest od pierwszej edycji oficjalnym partnerem logistycznym wyścigu kolarskiego Tour de Pologne i imprez towarzyszących, jak maratony MTB czy Pomorski Classic, który w 2006 roku był wyścigiem dedykowanym przedsiębiorstwu i nazywał się Pekaes Pomorski Classic.
Od 2006 przedsiębiorstwo zaczęło pracować nad poprawą wizerunku swojej marki. Począwszy od zmian w wyglądzie logo, nowego designu plandek, w 2007 roku przedsiębiorstwo przygotowało po raz pierwszy filmowy materiał promocyjny opublikowany w Internecie pt. „Mój tata jest kierowcą w Pekaesie”, pokazujący „Pekaes” z perspektywy jego kierowców. Wszystkie role w filmie zagrali pracownicy tego przedsiębiorstwa, i także oni są autorami scenariusza i reżyserii.
Stopniowo spółka zaczęła ograniczać liczbę własnych pojazdów ciężarowych. Większość ciężarówek została sprzedana, a zlecenia transportowe odsprzedawane są podwykonawcom. „Pekaes” wycofał się z obsługi tras do państw byłego ZSRR własnymi pojazdami.
W lipcu 2010 roku przedsiębiorstwo posiadało około 180 własnych ciężarówek do transportu międzynarodowego. W 2010 roku przedstawiono program dalszego rozwoju przedsiębiorstwa, który zakłada likwidację własnej floty pojazdów ciężarowych do roku 2013. Obecnie Pekaes jest operatorem logistycznym realizującym projekty transportowe dla dużych klientów poprzez skoncentrowanie na krajowej i międzynarodowej dystrybucji drobnicowej oraz spedycji całopojazdowej.
Osoby związane z przedsiębiorstwem.
W okresie PRL wieloletnim dyrektorem Przedsiębiorstwa Międzynarodowych Przewozów Samochodowych PEKAES był Juliusz Donat Kowalik (1923–2016).

</doc>
<doc id="1118567" url="https://pl.wikipedia.org/wiki?curid=1118567" title="BKS Visła Bydgoszcz">
BKS Visła Bydgoszcz

BKS Visła Proline Bydgoszcz – polski męski klub siatkarski z siedzibą w Bydgoszczy. Przez wiele lat funkcjonowała jako sekcja siatkarska BKS Chemik Bydgoszcz. Od lipca 2019 większościowym właścicielem Łuczniczki jest Stowarzyszenie Bydgoska Siatkówka. Od sezonu 2020/2021 zespół występuje w I lidze siatkówki mężczyzn.
Historia.
Chronologia nazw
Klub sportowy Chemik Bydgoszcz powstał w 1949 roku jako klub zakładowy Unia Łęgnowo. Sekcję siatkarską założono w 1956 roku, jednak po 5 latach (w 1961 roku) została rozwiązana. Reaktywowano ją w 1975 roku, tworząc dwa zespoły seniorskie i grupy młodzieżowe. W 1978 roku klub awansował do II ligi, jednak po dwóch sezonach ponownie spadł o klasę niżej. Drugi awans do II ligi nastąpił w 1987 roku. Bydgoski klub grał w niej przez jeden rok. W sezonie 1989/1990 klub kolejny raz uczestniczył w rozgrywkach II ligi, grając w niej do końca sezonu 1992/1993, kiedy to awansował do I ligi B. Nie utrzymał się w niej. Ponowny awans do zaplecza PLS-u nastąpił w 1999 roku. Sezon 2003/2004 zakończył na 4. miejscu, sezon 2004/2005 na 3. miejscu, a po barażach z Jokerem Piła w 2006 roku awansował do Polskiej Ligi Siatkówki pod nazwą BKS Delecta–Chemik Bydgoszcz.
15 maja 2007 roku, po awansie do najwyższej klasy ligowej, klub przekształcił się w spółkę akcyjną, przyjmując nazwę Łuczniczka Bydgoszcz S.A.. Powołanie spółki było wymogiem Polskiej Ligi Siatkówki. Udziałowcami zostali BKS Chemik i Miasto Bydgoszcz, które jest większościowym akcjonariuszem Spółki. W pierwszym swoim sezonie w PLS-ie klub występował pod nazwą BKS Delecta Chemik Bydgoszcz. Zadebiutował on meczem z Jastrzębskim Węglem, przegrywając 1:3 (19:25, 25:23, 20:25, 20:25).
W latach 2003-2013 sponsorem tytularnym zespołu była firma Rieber Foods Polska S.A., a w latach 2013-2015 Transfer System Montaży Finansowych sp. z o.o. Od 27 sierpnia 2015 roku drużyna występowała pod nazwą "Łuczniczka Bydgoszcz", zaś przed sezonem 2018/2019 nastąpiła zmiana nazwy na "Chemik Bydgoszcz". Z kolei od 12 września 2019 roku zespół nosił nazwę "BKS Visła Bydgoszcz". Od 22 czerwca 2021 zespół nazywa się "BKS Visła Proline Bydgoszcz".

</doc>
<doc id="1118572" url="https://pl.wikipedia.org/wiki?curid=1118572" title="John Furey">
John Furey

John Furey (ur. 13 kwietnia 1951) – amerykański aktor filmowy i telewizyjny, znany przede wszystkim dzięki pierwszoplanowemu występowi w "Piątku, trzynastego II" (1981) Steve'a Minera. Furey pojawił się także w licznych projektach telewizyjnych, począwszy od oper mydlanych takich jak "Wszystkie moje dzieci" przez "Gliniarza i prokuratora" czy "JAG – Wojskowe Biuro Śledcze", a kończąc na popularnych sitcomach, jak "Zdrówko". Mąż aktorki Denise Galik (od 1991 roku).
W roku 2009 gościnnie wystąpił w filmie dokumentalnym ', zrealizowanym z okazji trzydziestolecia powstania pierwszego filmu z serii "Piątek, trzynastego". Podobną rolę powtórzył w dokumencie ' (2013).

</doc>
<doc id="1118584" url="https://pl.wikipedia.org/wiki?curid=1118584" title="Peter (Piotr) Grzybowski">
Peter (Piotr) Grzybowski



</doc>
<doc id="1118585" url="https://pl.wikipedia.org/wiki?curid=1118585" title="Piotr Grzybowski">
Piotr Grzybowski



</doc>
<doc id="1118587" url="https://pl.wikipedia.org/wiki?curid=1118587" title="Harry Manfredini">
Harry Manfredini

Harry Manfredini (ur. 25 sierpnia 1943 w Chicago) – amerykański kompozytor filmowy i solista jazzowy.
Stworzył ścieżki dźwiękowe do większości filmów z serii horrorów "Piątek, trzynastego" (także do nakręconego w 2003 roku dokumentu o sadze filmowej), a także wszystkich czterech projektów z cyklu "Dom" oraz filmów grozy "Krwawy odwet" (1986), "Władca życzeń" (1997) i "Wolves of Wall Street" (2002).

</doc>
<doc id="1118590" url="https://pl.wikipedia.org/wiki?curid=1118590" title="Pont Marie (stacja metra)">
Pont Marie (stacja metra)

Pont Marie – stacja linii 7 metra w Paryżu, położona w 4. dzielnicy.
Stacja.
Stacja została otwarta w 1926 roku. Posiada jednonawową halę peronową z dwoma peronami bocznymi.
Nazwa stacji pochodzi od pobliskiego mostu – Pont Marie – wzniesionego przez inżyniera Christophe Marie.
Przesiadki.
Stacja umożliwia przesiadki na autobusy dzienne RATP.
Otoczenie.
W pobliżu stacji znajdują się:

</doc>
<doc id="1118593" url="https://pl.wikipedia.org/wiki?curid=1118593" title="Kryszpin">
Kryszpin

Kryszpin – herb szlachecki.
Opis herbu.
"Tarcza dwudzielna w słup. Dwie srebrne jelenie głowy w lewo w polu złotym, lew srebrny wspięty na tylnych łapach w prawo w polu błękitnym. Pośrodku pieniek dębowy prosto do góry o pięciu sękach. W hełmie pięć piór pawich pomiędzy dwoma srebrnymi skrzydłami orlimi."
Najwcześniejsze wzmianki.
1437 dyplom cesarski Zygmunta Luksemburskiego dla Wacława Kirszenszteina. Herb pochodzenia niemieckiego.
Herbowni.
Kryszpin-Kirszenszteinowie.

</doc>
<doc id="1118594" url="https://pl.wikipedia.org/wiki?curid=1118594" title="Sully – Morland">
Sully – Morland

Sully – Morland – stacja linii 7 metra w Paryżu, położona w 4. dzielnicy.
Stacja.
Stacja została otwarta w 1930 roku pod nazwą "Pont Sully". Posiada jednonawową halę peronową z dwoma peronami bocznymi.
Dwuczłonowa nazwa stacji pochodzi od pobliskich ulic – Rue de Sully i Boulevard Morland. Pierwsza z nich upamiętnia Maximiliena de Béthune de Sully, barona Rosny, przyjaciela i ministra Henryka IV. Druga nosi imię François Louis de Morlan, zwanego "Morland", pułkownika zabitego w bitwie pod Austerlitz.
Za stacją, biegnąc z północnego zachodu, linia 7 skręca pod kątem 90° i przebiega pod Sekwaną, pokonując nachylenie pod kątem 40‰.
Przesiadki.
Stacja umożliwia przesiadki na autobusy dzienne RATP.
Otoczenie.
W pobliżu stacji znajdują się:

</doc>
<doc id="1118595" url="https://pl.wikipedia.org/wiki?curid=1118595" title="Gwardia (wojsko)">
Gwardia (wojsko)

Gwardia (wł. "guardia" – straż) – początkowo straż przyboczna monarchy lub wodza, później doborowe oddziały wojska. Stacjonowały głównie w stolicy państwa.
Gwardia jako liczna grupa wojsk liniowych po raz pierwszy pojawiła się w czasach starożytnego Rzymu. Stanowił ją korpus pretorianów, który radykalnie został zmniejszony za panowania cesarza Dioklecjana, a ostatecznie rozwiązany za Konstantyna Wielkiego.
W średniowieczu istniała jedynie gwardia pałacowa złożona z drabantów uzbrojonych na ogół w halabardy. Tworzona była celem ochrony panującego, a także dla parady. Zalążki gwardii jako doborowych oddziałów liniowych zaczęły pojawiać się w XV wieku, a w wieku XVII taka forma gwardii stała się powszechna w całej Europie. Największą popularność gwardia zyskała sobie w wiekach XVIII i XIX (szczególnie w jego pierwszej połowie). Zwykle wchodziło w jej skład kilka pułków piechoty i jazdy.
Gwardia na świecie.
Francja.
W napoleońskiej Francji istniał zalążek gwardii liczący 320 żołnierzy, który zwano gwardią konsularną. W 1802 roku gwardia konsularna liczyła już 6844 żołnierzy, w roku 1804, gdy przekształcona została w gwardię cesarską, jej stan wynosił 9773 żołnierzy. Składała się wówczas z pułków grenadierów, strzelców, grenadierów konnych, strzelców konnych, legionu żandarmerii, batalionu marynarzy i 2 kompanii artylerii. W 1807 roku utworzono nowe jednostki, które otrzymały miano młodej gwardii, by odróżnić je od istniejącej poprzednio starej gwardii. W 1812 roku młoda gwardia liczyła 57 346 żołnierzy, a w roku 1813 aż 81 000 żołnierzy. Elitarne oddziały gwardii używano w decydujących momentach bitew. Po pierwszej restauracji Burbonów gwardia cesarska przekształcona została w zwykłe jednostki liniowe, a po Stu dniach została całkowicie rozwiązana. W okresie II cesarstwa w latach 1854–1870 istniała odtworzona gwardia w postaci korpusu.
Inne kraje.
Silne korpusy gwardyjskie powstały także w Prusach i w Rosji. Gwardia stała się popularna także w mniejszych państewkach niemieckich – w Saksonii na przełomie XVII i XVIII wieku gwardia elektorska dzieliła się na pieszą (120 żołnierzy) i konną (450 żołnierzy). Armia polska starła się z gwardią rosyjską w okresie powstania listopadowego podczas bitwy pod Ostrołęką.
W czasach I wojny światowej na frontach walczyły gwardia niemiecka, rosyjska i brytyjska. W wyniku rewolucji gwardia niemiecka i rosyjska przestały istnieć. W II wojnie światowej walczyła gwardia brytyjska (dywizja pancerna), gwardia japońska (3 dywizje piechoty) i gwardia rumuńska (dywizja piechoty). W ZSRR jednostki gwardyjskie utworzono na podstawie rozkazu z 18 września 1941 roku. Dywizje piechoty o numerach 100, 127, 153 i 161 zmieniono na gwardyjskie dywizje piechoty o numerach od 1 do 4. Do końca istnienia ZSRR często nadawano oddziałom wojskowym miano gwardii, a żołnierze tych wyróżnionych jednostek nosili specjalne odznaki. W XX wieku gwardia była równie popularna tylko w Wielkiej Brytanii.
Gwardia w Polsce.
Przed rozbiorami.
W Rzeczypospolitej oddziały gwardyjskie pojawiły się w XVII wieku jako prywatne wojsko królów utrzymywane ze skarbu królewskiego. Istniały również oddziały gwardyjskie jako wojska państwowe. Po reformach Sejmu Niemego istniały 4 regimenty gwardii – po jednym regimencie piechoty i jazdy w Koronie i na Litwie: Regiment Gwardii Pieszej Koronnej, Regiment Gwardii Pieszej Wielkiego Księstwa Litewskiego, Regiment Gwardii Konnej Koronnej, Regiment Gwardii Konnej Wielkiego Księstwa Litewskiego.
W roku 1780 gwardia liczyła według etatu 2892 żołnierzy, co stanowiło 16,8% całej armii. W czasie Sejmu Czteroletniego powiększona została do 3310 żołnierzy, w tym 765 jazdy. Z powodu szybkiej kapitulacji Stanisława Augusta nie zdążyła wziąć udziału w wojnie z Rosją.
Po przegranej wojnie latem 1793 gwardia polska liczyła jeszcze 2980 żołnierzy, jednak wkrótce po tym wraz z całą armią Rzeczypospolitej została zredukowana. Podczas insurekcji kościuszkowskiej w 1794 roku liczyła około 3000 żołnierzy.
Okres napoleoński.
W okresie Księstwa Warszawskiego armia polska nie miała własnej gwardii, jednak niektóre polskie oddziały wchodziły w skład francuskiej Gwardii Cesarskiej. W skład Starej Gwardii wchodził utworzony w 1807 roku 1 Pułk Szwoleżerów-Lansjerów, natomiast w skład młodej gwardii wszedł istniejący w latach 1812–1813 3 Pułk Lekkokonny, wcielony później do 1 Pułku Lekkokonnego. W skład Młodej Gwardii wszedł także utworzony w 1813 roku 3 Pułk Eklererów, który także wcielono do 1 pułku lekkokonnego. Złożona z 4 pułków Legia Nadwiślańska włączona została w skład Młodej Gwardii 3 marca 1812 roku pod nazwą "Legia Księstwa Warszawskiego". We wrześniu 1813 roku włączono do Starej Gwardii batalion podpułkownika Stanisława Kurcyusza, składający się z weteranów polskiego VIII Korpusu Wielkiej Armii.
Królestwo Kongresowe.
W czasach Królestwa Kongresowego oddziały gwardii polskiej wraz ze stacjonującymi w Warszawie oddziałami gwardii litewskiej tworzyły tzw. korpus rezerwowy. W 1830 roku istniały następujące jednostki gwardii polskiej: pułk grenadierów gwardii (podczas powstania listopadowego pułk grenadierów), pułk strzelców konnych gwardii (podczas powstania 5 Pułk Strzelców Konnych), bateria pozycyjna konna gwardii (w powstaniu 4 lekka bateria artylerii konnej), półbateria rakietników konnych (w powstaniu 3 lekka bateria artylerii konnej) oraz batalion saperów. Wszystkie te oddziały wzięły udział w wojnie polsko-rosyjskiej w 1831 roku, a wyróżniły się w niej szczególnie 5 pułk strzelców konnych oraz dowodzona przez Józefa Bema 4 bateria konna.

</doc>
<doc id="1118597" url="https://pl.wikipedia.org/wiki?curid=1118597" title="John Little McClellan">
John Little McClellan

John Little McClellan (ur. 25 lutego 1896 w Sheridan, Arkansas, zm. 28 listopada 1977 w Little Rock, Arkansas) to amerykański polityk, członek Partii Demokratycznej. W latach 1935-1939 był przedstawicielem stanu Arkansas w Izbie Reprezentantów Stanów Zjednoczonych, a w latach 1943-1977 reprezentował ten stan w Senacie Stanów Zjednoczonych.

</doc>
<doc id="1118600" url="https://pl.wikipedia.org/wiki?curid=1118600" title="Place Monge">
Place Monge

Place Monge – stacja linii 7 metra w Paryżu, położona w 5. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Nazwa stacji pochodzi od znajdującego się nad nią placu – Place Monge – upamiętniającego Gasparda Monge, francuskiego matematyka, jednego z organizatorów École Polytechnique.
Stacja posiada nietypowe wyjście, prowadzące na Rue de Navarre.
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1118604" url="https://pl.wikipedia.org/wiki?curid=1118604" title="Censier – Daubenton">
Censier – Daubenton

Censier – Daubenton – stacja linii 7 metra w Paryżu, położona w 5. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Do 1965 roku stacja nosiła nazwę "Censier – Daubenton – Halle aux cuirs", odwołującą się do pobliskich ulic – Rue Censier i Rue Daubenton – a także do targu garbarzy (fr. "halle aux cuirs") położonego w okolicy nad rzeką Bièvre (dziś skanalizowana na paryskim odcinku).
W kwietniu 2010 roku stacja otrzymała oświetlenie diodami elektroluminescencyjnymi. Była to pierwsza na świecie stacja oświetlona tą metodą. Pozwoliło to zmniejszyć o połowę ilość energii pochłanianej przez oświetlenie. 
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1118608" url="https://pl.wikipedia.org/wiki?curid=1118608" title="Les Gobelins">
Les Gobelins

Les Gobelins – stacja linii 7 metra w Paryżu, położona na granicy 5. i 13. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Nazwa stacji pochodzi od pobliskiej Manufacture des Gobelins, manufaktury tapiserii odkupionej przez Henryka IV od rodziny Gobelin (fr. "les Gobelins").
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1118609" url="https://pl.wikipedia.org/wiki?curid=1118609" title="Dzwonecznik">
Dzwonecznik

Dzwonecznik ("Adenophora" Fisch.) – rodzaj roślin z rodziny dzwonkowatych. Obejmuje 62 gatunki. Występują głównie w Azji Wschodniej, jedynie dwa gatunki rosną dziko w Europie. W Polsce rośnie dziko jeden gatunek – dzwonecznik wonny "A. liliifolia". Rośliny te rosną w widnych lasach i w zbiorowiskach trawiastych. Kwiaty zapylane są zwykle przez pszczoły. 
Kilka gatunków uprawianych jest jako rośliny ozdobne. Dzwonecznik wonny uprawiany i spożywany jest w Japonii jako warzywo korzeniowe. Bulwiaste korzenie "A. triphylla" używane są w Chinach w ziołelecznictwie.
Systematyka.
Rodzaj w obrębie rodziny dzwonkowatych "Campanulaceae" klasyfikowany jest do podrodziny "Campanuloideae".

</doc>
<doc id="1118610" url="https://pl.wikipedia.org/wiki?curid=1118610" title="Droga przez Flandrię">
Droga przez Flandrię

Droga przez Flandrię (fr. "La Route des Flandres") – powieść francuskiego noblisty Claude'a Simona, opublikowana w 1960. Polskie tłumaczenie Wiery Bieńkowskiej wydała w 1982 Spółdzielnia Wydawnicza „Czytelnik” w serii wydawniczej Nike.
"Droga przez Flandrię" uchodzi za powieść należącą do nurtu nouveau roman. 
Fabuła.
Akcja rozgrywa się w 1940 w czasie kampanii francuskiej. Centralną postacią utworu jest arystokrata de Reixach, dowódca kawaleryjskiego szwadronu rozbitego przez Niemców. Ginie on w jednej z potyczek. Jego podwładny rekonstruuje historię trójkąta miłosnego łączącego Reixacha, jego żonę i ordynansa. Simon posługuje się techniką strumienia świadomości, chętnie zaburza chronologię utworu. Tekst w znacznej części składa się z powtórzeń i dygresji.

</doc>
<doc id="1118612" url="https://pl.wikipedia.org/wiki?curid=1118612" title="Dania Południowa">
Dania Południowa

Dania Południowa (duń. "Syddanmark") – jeden z pięciu duńskich regionów administracyjnych utworzonych 1 stycznia 2007 na mocy reformy administracyjnej. W jego skład weszły dotychczasowe okręgi Fionia, Ribe Amt i Sønderjyllands Amt, a także część okręgu Vejle Amt.
Powierzchnia regionu wynosi 12 191 km2, zaś ludność ok. 1,19 mln mieszkańców (2007). Największym miastem jest Odense, jednak władze regionu rezydują w Vejle.
Region dzieli się na 22 gminy.

</doc>
<doc id="1118613" url="https://pl.wikipedia.org/wiki?curid=1118613" title="Tolbiac (stacja metra)">
Tolbiac (stacja metra)

Tolbiac – stacja linii 7 metra w Paryżu, położona w 13. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Nazwa stacji pochodzi od pobliskiej ulicy – Rue de Tolbiac. Ta zaś upamiętnia bitwę pod Tolbiac, która miała miejsce w 496 roku w trakcie walk Franków z Alamanami i zakończyła się zwycięstwem tych pierwszych.
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1118616" url="https://pl.wikipedia.org/wiki?curid=1118616" title="Le Kremlin-Bicêtre (stacja metra)">
Le Kremlin-Bicêtre (stacja metra)

Le Kremlin-Bicêtre – stacja linii 7 metra w Paryżu, położona w gminie Le Kremlin-Bicêtre.
Stacja.
Stacja została otwarta w 1982 roku jako jedna ze stacji nowego odgałęzienia linii. Znajduje się pod ziemią, posiada jednonawową halę peronową z dwoma torami i dwoma peronami bocznymi.
Nazwa stacji pochodzi od nazwy gminy, na terenie której leży. Ta zaś pochodzi od karczmy "Au sergent du Kremlin" (fr. "U sierżanta Kremla"), miejsca spotkań weteranów inwazji napoleońskiej na Rosję (w pobliżu znajdował się szpital dla inwalidów wojennych), i miasta Winchester (zniekształconego do postaci "Bicêtre"), którego biskup posiadał dobra w tej okolicy.
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1118619" url="https://pl.wikipedia.org/wiki?curid=1118619" title="Czara włocławska">
Czara włocławska

Czara włocławska – naczynie z I poł. X wieku, znajdujące się w Muzeum Narodowym w Krakowie i eksponowane w Galerii Rzemiosła Artystycznego.
Historia.
Czara najprawdopodobniej pierwotnie była kielichem mszalnym. Została przypadkowo wyorana na polu pod Włocławkiem 3 maja 1909 r., przy drodze prowadzącej do Brześcia Kujawskiego przez Michała Marciniaka i Jana Sapińskiego, którzy oddali ją do pobliskiego klasztoru Ojców Reformatów, w ręce o. Benedykta Wierciocha, ten zaś przekazał ją Szymonowi Rajcy, kustoszowi muzeum Polskiego Towarzystwa Krajoznawczego we Włocławku. W porozumieniu z ks. Władysławem Górzyńskim, historykiem i profesorem Wyższego Seminarium Duchownego, postanowił oddać czarę do konserwacji w pracowni Braci Łopieńskich w Warszawie. W obawie przed konfiskatą naczynia przez władze rosyjskie, czarę w 1910 roku zdeponowano w Muzeum Narodowym w Krakowie (zabór austriacki).
Dyrektor Muzeum Kujawskiego, Henryka Królikowska upomniała się w Krakowie o zwrot oryginału, okazało się jednak, że ojcowie reformaci ostatecznie sprzedali czarę, za którą otrzymali 1000 koron (przekazane w dwóch ratach), a uzyskane środki przeznaczyli na modernizację kościoła.
Kontrakt przewidywał również wykonanie dwóch kopii czary dla Muzeum Kujawskiego i Muzeum Diecezjalnego we Włocławku. Pierwsza z nich jest obecnie eksponowana na wystawie stałej w Muzeum Historii Włocławka, druga w późniejszych latach niestety zaginęła. W 2011 roku kopia czary ponownie znalazła się w zbiorach Muzeum Diecezjalnego, dzięki wsparciu Ministerstwa Kultury i Dziedzictwa Narodowego.
Z okazji 100-lecia włocławskiego muzeum, obchodzonego w 2009 roku, czara wróciła na chwilę do Włocławka, gdzie przez miesiąc była eksponowana w Zbiorach Sztuki.
Opis.
Jest to naczynie pozbawione stopy, wykonane ze srebra, częściowo złocone i niellowane. Powierzchnia czary, wraz z czterema medialonami, które się na niej znajdują, zdobiona jest przedstawieniami wykonanymi w technice trybowania i rytowania. Łącznie umieszczonych jest osiem scen, przedstawiających dzieje Gedeona, pogromcy Madianitów, ze starotestamentowej Księgi Sędziów. Przedstawieniom figuralnym towarzyszą ornamenty roślinne i geometryczne.
Pochodzenie.
Czara włocławska powszechnie datowana jest na X wiek, należy więc do nielicznych w Polsce zabytków sztuki przedromańskiej. W starszej literaturze bywa także uznawana za dzieło XII-wieczne. Forma naczynia wywodzi się prawdopodobnie z Małej Azji i została przejęta w Europie w okresie sztuki karolińskiej i ottońskiej. Naczynie jest uznawane za dzieło szwabskie, być może związane z warsztatem z St. Gallen. Niewykluczone, że do Polski została przywieziona przez benedyktynów.
Bibliografia.
Literatura dodatkowa

</doc>
<doc id="1118620" url="https://pl.wikipedia.org/wiki?curid=1118620" title="Sos Worcestershire">
Sos Worcestershire

Sos Worcestershire (także sos Worcester []) – fermentowany sos kulinarny o korzennym smaku i płynnej konsystencji produkowany przez firmę Lea &amp; Perrins w angielskim mieście Worcester. Oryginalna receptura – stworzona przez Johna Wheeleya Leę i Williama Henry'ego Perrinsa w latach 30. XIX w. – nie jest znana, wiadomo tylko, że jej podstawą jest ocet słodowy, ocet winny i sos powstały w wyniku fermentacji anchois. Według informacji producenta odpowiednio doprawiony Worcestershire dojrzewa przed butelkowaniem przez 18 miesięcy. Nie zawiera cholesterolu, tłuszczów, konserwantów i glutenu oraz zawiera około 80% mniej sodu niż sos sojowy. Produkcja na skalę przemysłową ruszyła w 1837 roku.
Sos Worcestershire jest dodatkiem smakowym zarówno do dań poddanych obróbce, jak i niegotowanych, w szczególności zaś do dań z wołowiny, innych sosów i marynat oraz jako przyprawa do zup, mięs, warzyw i makaronów. Jest ważnym składnikiem sałatki Cezara i koktajlu „Krwawa Mary”.
Receptura.
Sfermentowany sos rybny garum był jedną z nieodłącznych części kuchni greckiej i rzymskiej oraz stanowił podstawę handlu cesarstwa rzymskiego, lecz sos Worcestershire jest spuścizną kontaktów imperium brytyjskiego z Indiami. Podobne sosy bazujące na sfermentowanych anchois pojawiały się w Europie już w XVII wieku.
Klasyczny przepis na sos Worcestershire zakłada wykorzystanie octu słodowego (wytwarzanego z jęczmienia), octu spirytusowego, melasy, cukru, soli, anchois, wyciągu z owocu tamaryndowca, cebuli, czosnku, przypraw i dodatków. Sosy nieprodukowane przez firmę „Lea &amp; Perrins”, do których stosowana jest nazwa „sos Worcester” składać się mogą z octu, melasy, syropu kukurydzianego, wody, papryczek chilli, sosu sojowego, pieprzu, tamaryndowca, anchois, cebuli, szalotek, asafetydy, czosnku i goździków.
Historia.
Legenda głosi, że lord Marcus Sandys, były gubernator Bengalu napotkał podczas swoich podróży do Indii ciekawy sos, którego brakowało mu po powrocie do rodzinnych stron w latach 30. XIX wieku, więc zlecił lokalnym aptekarzom sporządzenie podobnej mikstury. Brian Keogh stwierdził jednak w swojej książce "The Secret Sauce", wydanej w roku 1997 dla uczczenia setnej rocznicy powstania fabryki firmy „Lea &amp; Perrins” w Midland Road, że 
Szlachcic, którego wizerunek wykorzystany został przez założycieli firmy „Lea &amp; Perrins” na etykietach butelek z sosem (z opisem, że sos pochodzi od „dżentelmena z lokalnego hrabstwa”) to prawdopodobnie Arthur Moyses William Sandys, drugi baron Sandys (1792–1860) z miejscowości Ombersley Court w Worcestershire, polityk, członek Izby Lordów, którego nazwisko często stosowane jest zamiennie z nazwiskiem jego następcy, Arthura "Marcusa" Cecila Sandysa, trzeciego barona Sandys (1798–1863), którego sukcesja do tytułu szlacheckiego nie nastąpiła jednak aż do roku 1860, kiedy to sos znany już był na rynku brytyjskim. Tytuł barona rodziny Sandys został przywrócony w roku 1802 przez matkę drugiego barona, Mary Sandys Hill, która zmarła w 1836 roku, więc w roku 1830 baronia była nadal w rękach kobiecych. Ponieważ umieszczenie wizerunku kobiety na będącej w obrocie handlowym butelce sosu było wówczas niemożliwe ze względu na panujące zasady społeczne, to najprawdopodobniej Mary Sandys Hill zgodziła się na sprzedaż receptury sosu.
Alternatywną wersją tej niepotwierdzonej legendy jest historia opublikowana w roku 1885 przez Thomasa Smitha w książce "Successful Advertising" (wyd. 7).
Gdy po raz pierwszy wytworzono daną miksturę, okazała się ona tak mocna, że aż niejadalna, wobec czego beczkę z nią umieszczono w piwnicy apteki panów Lea i Perrinsa. Po kilku latach, chcąc zwolnić miejsce do przechowywania innych towarów, aptekarze zdecydowali, że spróbują znajdującej się w beczce mieszaniny – prawdopodobnie po to, by sprawdzić, czy nadal jest niejadalna jak poprzednio. Degustacja pozwoliła stwierdzić, że sfermentowany sos stracił na swej ostrości i można go było spożywać. W roku 1838 do obrotu wprowadzono pierwsze butelki produktu „Lea &amp; Perrins Worcestershire Sauce”. 
John Wheeley Lea (badania i rozwój produktu) oraz William Perrins (finanse) prowadzili w budynku przy Broad Street w Worcester sklep z produktami chemicznymi i farmaceutycznymi. Nagromadzone przez nich bogactwo to jednak głównie efekt produkcji i sprzedaży sosu. Wybudowali nową fabrykę, mającą połączenie linią kolejową z Midland Road w Worcester i przez lata wspierali miasto datkami, fundując między innymi Perrins Hall oraz budynek szkoły.

</doc>
<doc id="1118621" url="https://pl.wikipedia.org/wiki?curid=1118621" title="Villejuif – Léo Lagrange">
Villejuif – Léo Lagrange

Villejuif – Léo Lagrange – stacja linii 7 metra w Paryżu, położona w gminie Villejuif.
Stacja.
Stacja została otwarta w 1985 roku jako jedna ze stacji nowego odgałęzienia linii. Znajduje się pod ziemią, posiada jednonawową halę peronową z dwoma torami i dwoma peronami bocznymi.
Pierwszy człon nazwy stacji pochodzi od nazwy gminy, na terenie której ona leży. Drugi zaś nie ma związku z otoczeniem stacji i jest hołdem dla Léo Lagrange – francuskiego polityka, socjalisty, który uczestniczył w organizacji Olimpiady Ludowej. Zawody te miały się odbyć w 1936 roku jako alternatywa dla igrzysk w Berlinie, w nazistowskich Niemczech.
Stacja posiada dekorację o tematyce sportowej, która powstała z okazji 100-lecia paryskiego metra w 2000 roku. Na ścianach znalazły się zdjęcia i opisy wyczynów największych sportowców w dziejach oraz anegdoty na ich temat.
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1118623" url="https://pl.wikipedia.org/wiki?curid=1118623" title="Adenophora">
Adenophora



</doc>
<doc id="1118626" url="https://pl.wikipedia.org/wiki?curid=1118626" title="Villejuif – Paul Vaillant-Couturier">
Villejuif – Paul Vaillant-Couturier

Villejuif – Paul Vaillant-Couturier – stacja linii 7 metra w Paryżu, położona w gminie Villejuif.
Stacja.
Stacja została otwarta w 1985 roku jako jedna ze stacji nowego odgałęzienia linii. Znajduje się pod ziemią, posiada jednonawową halę peronową z dwoma torami i dwoma peronami bocznymi.
Pierwszy człon nazwy stacji pochodzi od nazwy gminy, na terenie której ona leży. Drugi zaś pochodzi od pobliskiej Avenue Paul Vaillant-Couturier, upamiętniającej Paula Vaillanta-Couturiera – francuskiego pisarza, dziennikarza i polityka.
Przesiadki.
Stacja umożliwia przesiadki na autobusy dzienne RATP i nocne Noctilien.
Otoczenie.
W okolicy stacji położony jest szpital Paul Brousse.

</doc>
<doc id="1118630" url="https://pl.wikipedia.org/wiki?curid=1118630" title="Villejuif – Louis Aragon">
Villejuif – Louis Aragon

Villejuif – Louis Aragon – stacja końcowa siódmej linii i budowana stacja piętnastej linii paryskiego metra, położona w gminie Villejuif w departamencie Dolina Marny. Stację otwarto 28 lutego 1985 roku na linii różowej; otwarcie na linii bordowej planowane jest na 2025 rok.
Stacja.
Stacja została otwarta w 1985 roku jako jedna ze stacji nowego odgałęzienia linii. Znajduje się pod ziemią, posiada jednonawową halę peronową z dwoma torami i dwoma peronami bocznymi. Na południe od stacji mieszczą się tory odstawcze.
Jest to jedno z dwóch zakończeń linii 7 na południe od Paryża. Ponieważ rozgałęzia się ona za stacją "Maison Blanche", dalej pociągi jadą na przemian do stacji końcowej "Mairie d’Ivry" lub "Villejuif – Louis Aragon".
Pierwszy człon nazwy stacji pochodzi od nazwy gminy, na terenie której ona leży. Drugi zaś bierze się od leżącej w pobliżu Avenue Louis Aragon, alei upamiętniającej swą nazwą Louis Aragona, francuskiego pisarza.
Przesiadki.
Stacja umożliwia przesiadki na tramwaje linii T7, autobusy dzienne RATP i Transports Daniel Meyer oraz nocne Noctilien.

</doc>
<doc id="1118631" url="https://pl.wikipedia.org/wiki?curid=1118631" title="Siobhan Fahey">
Siobhan Fahey

Siobhan Fahey, właśc. Siobhán Máire Deirdre Fahey (ur. 10 września 1958 w Dublinie) – irlandzka piosenkarka, jedna z założycielek brytyjskich grup Bananarama oraz Shakespears Sister.
Życiorys.
Fahey urodziła się w Dublinie jako najstarsza z trójki córek Josepha i Helen Fahey. Po 2 latach rodzina przeprowadziła się do Yorkshire w Wielkiej Brytanii, gdzie ojciec Siobhan został przeniesiony w służbie armii brytyjskiej. Następnie rodzina przeniosła się do RFN, by po pewnym czasie wrócić do Wielkiej Brytanii. Siobhan uczęszczała do szkoły zakonnej w Edynburgu (Szkocja), w Stroud (Gloucester) i w Kent (Anglia). W wieku 14 lat wraz z rodziną przeniosła się do Hertfordshire, a po dwóch latach Siobhan przeniosła się do Londynu, gdzie związała się ze sceną punkową końca lat 70. XX wieku.
Podczas studiów dziennikarstwa mody w Londynie, poznała Sarę Dallin i Keren Woodward, z którymi, z pomocą Paula Cooka z Sex Pistols, założyła Bananaramę. Siobhan jest współautorką międzynarodowych hitów grupy: „Cruel Summer”, „Robert DeNiro’s Waiting”, „I Heard a Rumour” i „Love in the First Degree”. Artystka wiele wniosła do stylu i wizerunku grupy.
W 1987 roku Siobhan wyszła za mąż za Dave’a Stewarta – muzyka z Eurythmics. Mają dwóch synów: Sam i Django. W 1996 para rozstała się. Przed małżeństwem ze Stewartem Siobhan była związana m.in. z Jimem Reilly – perkusistą północnoirlandzkiej grupy punkrockowej Stiff Little Fingers oraz ze szkockim piosenkarzem Bobbym Bluebellem z grupy The Bluebells, z którym napisała „Young At Heart” – hit z 1984 roku.
W 1988 Siobhan, zawiedziona kierunkiem w jakim zmierzał zespół, opuściła Bananaramę i stworzyła Shakespears Sister, szybko zyskując uznanie krytyki.
Początkowo Siobhan sama tworzyła Shakespears Sister, jednak wkrótce dołączyła do niej amerykańska wokalistka i autorka tekstów Marcella Detroit. Grupa była nominowana do licznych nagród i ukazywała ciemną, bardziej wyrafinowaną stronę Siobhan, która w teledyskach grupy często występowała jako atrakcyjna „wampirzyca”. Duet nie był pozbawiony poczucia humoru, co widać w teledyskach do ich drugiego albumu "Hormonally Yours", w których sparodiowały klasyczne melodramaty ("Bulwar Zachodzącego Słońca" i "Co się zdarzyło Baby Jane?"), używając tematu rywalizacji. Ironicznie, napięcie zaczęło wrastać między artystkami w rzeczywistości a "Hormonally Yours" był ich ostatnim wspólnym albumem.
W 1993 roku Siobhan znalazła się na oddziale psychiatrycznym z poważną depresją. Stało się to tuż po tym, jak The Bluebells znalazło się na 1. miejscu z nowym wydaniem "Young at heart" – utworem, który Siobhan napisała wraz z Robertem Hodgensem (ps. Bobby Bluebell) i nagranym z Bananaramą na ich debiutanckim albumie "Deep Sea Skiving".
W 1994 Siobhan zagrała w filmie telewizyjnym "Jiggery Pokery".
W czerwcu 1996 London Records wydało pierwszy singel z trzeciego albumu Shakespears Sister „I Can Drive”. Było to pierwsze nagranie od odejścia Marcelli Detroit z zespołu. Ponieważ utwór nie stał się przebojem, wytwórnia odmówiła wydania albumu. Siobhan odeszła z wytwórni i po długiej walce udało jej się wydać album "#3" niezależnie przez swoją stronę internetową w 2004 roku.
W 1997 Siobhan wystąpiła w irlandzkim filmie krótkometrażowym "Pinned". W 1998 wraz z Bananramą nagrała "Waterloo" – piosenkę dla brytyjskiego programu o Eurowizji "Song for Eurotrash" (Channel 4). Piosenka wygrała program głosem publiczności.
W 2002 roku Siobhan ponownie dołączyła do Bananaramy z okazji 20-lecia zespołu w klubie G-A-Y w Londynie, gdzie zaśpiewała m.in. hit "Venus".
W 2005 artystka wydała niezależnie album "The MGA Sessions". Muzyka została nagrana do filmu, który ostatecznie nie został nigdy nakręcony. Wydano tylko 1000 kopii tego albumu. Ostatni singel artystki został wydany 17 października 2005.
The Pussycat Dolls na swoim debiutanckim albumie PCD wydały utwór, który jest w części coverem piosenki „Bitter Pill” napisanej przez Siobhan. Zwrotki (nieco zmienione) i muzyka pochodzą z „Bitter Pill”, natomiast refren z piosenki Donny Summer „Hot stuff”. Piosenka została nazwana „Hot Stuff (I Want You Back)” i wydana jako "B side" na jednym z singli zespołu.
W 2006 roku na stronie Fahey pojawiła się informacja, że artystka pisze m.in. dla byłej Sugababes Siobhán Donaghy. Napisała również utwór, który był kandydatem na album Kylie Minogue.

</doc>
<doc id="1118634" url="https://pl.wikipedia.org/wiki?curid=1118634" title="Herb gminy Potęgowo">
Herb gminy Potęgowo

Herb gminy Potęgowo – biała (srebrna) tarcza posiada dwukolorową (złoto-czerwono-złoto-czerwoną) głowicę, na której znajduje się czerwony rybogryf ze złotym uzbrojeniem i niebieskim ogonem ponad niebieskimi falami.

</doc>
<doc id="1118638" url="https://pl.wikipedia.org/wiki?curid=1118638" title="Chřibská">
Chřibská

Chřibská (niem. "Kreibitz") – miejscowość w północnych Czechach w kraju ujskim okres Děčín.
Położenie.
Miejscowość położona w północnych Czechach, w zachodniej części Gór Łużyckich, na wysokości 387 m n.p.m., około 11 km na południowy zachód od miasta Rumburk i około 9 km na północny wschód od miejscowości Česká Kamenice. Wschodnia część miasta znajduje się na obszarze chronionego krajobrazu Gór Łużyckich "czes. CHKO Lužicke hory", zaś zachodnia część miasta leży w północno-wschodniej części obszaru chronionego krajobrazu Łabskie Piaskowce ("czes. CHKO Labské pískovce").
Charakterystyka.
Jest to stara śródgórska, miejscowość, letniskowa, położona na wysokości 387 m n.p.m., w dolinie rzeki "Chřibská Kamenice" i "Matáyska", otoczona zalesionymi wzgórzami o wysokości od 425 do 774 m n.p.m., Gór Łużyckich i Łabskich Piaskowców. Jest to długa rozciągnięta w dwóch kierunkach miejscowość, charakteryzująca się wąską i skupioną zabudową. Większość zabudowań stanowią zabytkowe budynki, położone wzdłuż rzek i drogi. W skład miasta wchodzą cztery miejscowości: "Nová Chřibská, Krásné Pole, Dolní Chřibská i Horní Chřibská", które do 1950 roku stanowiły samodzielne jednostki administracyjne. Powierzchnia miejscowości wynosi 15,93 km² i zamieszkuje w niej około 1470 mieszkańców. W "Horní Chřibská" znajduje się działającą do dziś najstarsza huta szkła w Europie założona w 1414 roku. Na północ od miasta przy dworcu kolejowym, położona są łaźnie klimatyczne, wcześniej była tu wypoczynkowa miejscowość nazywana "Mały Semerink". W "Dolní Chřibská" zachował się cenny zbiór licznych parterowych domków zrębowych z dwuspadowym dachem i przysłupami oraz małymi dzielonymi oknami. Większość domów posiada szczyty wyłożone różnobarwnym łupkiem. W dzielnicy "Krásné Pole" zachowało się kilka domów, które częściowo wybudowane są konstrukcją wieńcową, z których szczególnie interesujący jest chroniony jako zabytek dom nr 27 z piętrem ryglowym. Miejscowość stanowi turystyczny punkt wyjściowy wycieczek w góry.
Historia.
Dokładna data powstania osady nie jest znana prawdopodobnie powstała w XI wieku, gdy część Serbów Łużyckich uciekając przed gniewem niemieckiego cesarza osiedliła się w dolinie rzeki "Chřibská Kamenice" nad dawnym szlakiem handlowym "Starą Praską Drogą" prowadzącą z Czech do Łużyc, tu znalazła schronienie i założyła słowiańską osadę Krywicz. Obecną nazwę miastu nadał czeski dziejopisarz Palacký, który nawiązał nazwę do górskiego charakteru tutejszego krajobrazu (chřib – mały pagórek). Jedynym dokumentem mówiącym o wcześniejszym istnieniu miejscowości jest kamień z datą 1144 znaleziony w 1596 roku podczas przebudowy kościoła. Pierwsza wzmianka o osadzie znajduje się w papieskim dokumencie z 1352 roku dotyczącym dziesięciny, następna z 1383 roku mówi o pierwszym przywileju dziedziczenia jaki otrzymała od Michaloviců. Pierwsza huta szkła powstała w "Horní Chřibská" w XV wieku, a browar powstał w 1500 roku. W roku 1570 Chřibská otrzymała prawa miejskie i prawo używania herbu. W 1650 roku powstał pierwszy cech skupiający rzemieślników związanych z produkcją i obróbką szkła, a w 1661 roku powstała korporacja malarzy szkła. Tkactwo domowe w XIX wieku przemieniło się w przemysł włókienniczy. Miasto nie było siedzibą szlachty feudalnej lecz środowiskiem rzemieślników i handlowców przez co było miastem otwartym w związku z czym nie posiadało bram i murów obronnych. W celach obrony, miasto utrzymywało łuczników tzw. drużynę gildie, a w 1596 roku miasto dla obrony utworzyło oddział strzelców oraz wybudowało szpital. W 1779 roku w mieście był cesarz Józef II Habsburg.
Miasto często nawiedzały klęski i nieszczęścia, w 1736 i 1766 roku miasto strawiły wielkie pożary. Ucierpiało we wszystkich wojnach, w 1633 roku podczas wojny trzydziestoletniej przez miasto przechodził oddział wojska pod dowództwem Valdštejna, a w latach 1639 i 1648 miasto ograbiły wojska szwedzkie. W 1757 i 1778 roku w okolicy miały miejsce walki wojsk austriackich z pruskimi. W 1848 roku na placu miasta wybuchła duża ilość prochu strzelniczego przywiezionego do miasta z Saksonii. W 1866 roku przed inwazją na Czechy w mieście stacjonowały wojska pruskie. W okresie II wojny światowej na terenie miasta był zlokalizowany obóz jeniecki. Pod koniec II wojny światowej przez miasto prowadziła trasa marszu śmierci więźniów z koncentracyjnego obozu Schwarzheide na terenie III Rzeszy. Miasto często niszczyły powodzie w: 1705, 1883, 1897 i 1925 roku, największa z nich była w 1705 roku. Dla ochrony przed powodziami, w latach 1912-1926 zbudowano na rzece zaporę dla zbiornika przeciwpowodziowego, obecnie służy jako zbiornik wody pitnej.

</doc>
<doc id="1118641" url="https://pl.wikipedia.org/wiki?curid=1118641" title="Tomasz Tyndyk">
Tomasz Tyndyk

Tomasz Tyndyk (ur. 14 lutego 1975 we Wrocławiu) – polski aktor teatralny, telewizyjny i filmowy, fotograf.
Życiorys.
Wczesne lata.
Urodził się i wychował we Wrocławiu, gdzie ukończył XIV Liceum Ogólnokształcące im. Polonii Belgijskiej. Studiował na Wydziale Aktorskim łódzkiej Filmówki, którą ukończył w 1999.
W swoim przedstawieniu dyplomowym z 1998 zagrał postać geja Davida we współczesnej sztuce "Niezidentyfikowane szczątki ludzkie i prawdziwa natura miłości", za którą w 1999 otrzymał nagrodę w kategorii „najlepsza rola męska” na Międzynarodowym Festiwalu Szkół Teatralnych Spotkania ’99 w Brnie oraz na XVII Festiwalu Szkół Teatralnych w Łodzi.
Kariera teatralna.
Po studiach występował w teatrach: Wrocławskim Teatrze Współczesnym im. Edmunda Wiercińskiego (1999–2005) oraz warszawskich: Rozmaitości (od 2003), Polonia, MM Przebudzenie-Kompania Teatralna (2005), Centrum Artystycznym M25 przy ul. Mińskiej 25 (2006).
Swoją sceniczną przygodę tuż po studiach rozpoczął w impresaryjnym teatrze współczesnego dramatu, który wprowadził na polskie sceny głośnych autorów angielskich i niemieckich z kręgu tzw. nowych brutalistów. Te realizacje prezentowano w warszawskim Teatrze Rozmaitości. W kontrowersyjnej sztuce Marka Ravenhilla "Shopping &amp; Fucking" ("Zakupy i pieprzenie", 1999) z Marią Seweryn, Rafałem Mohrem i Robertem Więckiewiczem zagrał bezradnego wobec rzeczywistości brata-podpalacza, a w przedstawieniu Mariusa von Mayenburga "Ogień w głowie" (1999) wystąpił w roli Kurta.
Powrócił do rodzinnego Wrocławia i zaczął pracować w Teatrze Współczesnym im. Edmunda Wiercińskiego, gdzie można go było zobaczyć w spektaklach: "Sytuacje rodzinne" (2000), "Czerwony szalik" (2000), "Historia Jakuba" według Stanisława Wyspiańskiego (2001) jako Anioł snu Jakubowego, dramacie Williama Shakespeare’a "Romeo i Julia" (2001) w roli Benwolia, krewnego Montekiego i kuzyna, a zarazem przyjaciela Romea oraz sztuce Sarah Kane "Oczyszczeni" (2001–2002) ze Stanisławą Celińską, Jackiem Poniedziałkiem i Małgorzatą Hajewską-Krzysztofik w reż. Krzysztofa Warlikowskiego. W 2002 we Wrocławiu odebrał nagrodę artystyczną z okazji Międzynarodowego Dnia Teatru dla młodego, wybijającego się aktora teatrów dolnośląskich.
Wystąpił na scenie Teatru Montownia w dwóch sztukach off-owych autorstwa Macieja Kowalewskiego: "Miss HIV" (2005), gdzie jako Rafaela w czarnej obcisłej sukience, na obcasach i z peruką na głowie w klubie 'Le Madame’ prowadzi show – wybory Miss HIV, oraz "Bomba" (2006). W kontrowersyjnej realizacji dramaturgii współczesnej nurtu nowego brutalizmu "Anioły w Ameryce" (2007) zagrał chorego na AIDS homoseksualnego Priora, żebrzącego rozpaczliwie o uczucie, którego nie chce mu ofiarować jego partner Louis (Jacek Poniedziałek). Na deskach Burgtheater w Wiedniu wystąpił w przedstawieniu Jamesa Goldmana "Lew w zimie" (2007). Zebrał znakomite recenzje za rolę awangardowego kompozytora Tomasza Sikorskiego w sztuce "Holzwege" Marty Sokołowskiej (2016) w reż. Katarzyny Kalwat, za którą został uhonorowany nagrodą indywidualną w XXII Konkursie na Wystawienie Polskiej Sztuki Współczesnej w Warszawie.
Kariera filmowa i telewizyjna.
Na szklanym ekranie pojawił się jako satanista Czesiek w sitcomie Polsat "Świat według Kiepskich" (2000), operze mydlanej TVP2 "M jak miłość" (2001, 2002) w roli Tomka Kulika, byłego podsądnego Marty Mostowiak (Dominika Ostałowska), serialu TVP2 "Na dobre i na złe" (2002) jako Kacper, tancerz zespołu „Kołodzieje”. Wystąpił także gościnnie w serialach "Marzenia do spełnienia" (2001–2002), "Sfora" (2002), "Wiedźmin" (2002) i "Zaginiona" (2003).
Na dużym ekranie debiutował w niewielkiej roli policjanta żydowskiego na Umschlagplatzu w dramacie wojennym Romana Polańskiego "Pianista" ("The Pianist", 2001). W dramacie Roberta Glińskiego "Świnki" (2009) zagrał oprawcę, mafioso Borysa, zajmującego się werbowaniem nastolatków do męskiej prostytucji dla niemieckich pedofilów. W dramacie Tomasza Wasilewskiego "Zjednoczone stany miłości" (2016) wystąpił w roli młodego księdza Adama, którym fascynuje się Agata (Julia Kijowska).
Fotografia.
Absolwent Instytutu Twórczej Fotografii w Opawie. Swoje fotografie publikował w wielu magazynach. Finalista II edycji Konkursu Fotografii Teatralnej, organizowanego przez Instytut Teatralny im. Zbigniewa Raszewskiego. Jego prace były prezentowane na wielu wystawach zbiorowych i indywidualnych.
Od 6 października do 3 listopada 2017 we wrocławskiej Galerii Sztuki Współczesnej BWA czynna była jego autoportretowa wystawa „Od Sztucznej rzeczywistości do selfie. Autoportret w polskiej sztuce współczesnej”.
W 2018 ukazała się książka fotograficzna "Tomek Tyndyk / Teatr". Album zawiera zdjęcia Tomasza Tyndyka z lat 2014–2017, wykonane podczas prób i eksploatacji spektakli TR Warszawa i Nowego Teatru. Część fotograficzną uzupełniają teksty krytyczne Iwony Kurz i Pawła Mościckiego oraz jednoaktówka Macieja Pisuka. Publikacja jest wydawnictwem Instytutu Teatralnego im. Zbigniewa Raszewskiego, towarzyszącym Konkursowi Fotografii Teatralnej.
Życie prywatne.
We wrześniu 2009 na łamach magazynu „Replika” dokonał publicznego coming outu jako gej.

</doc>
<doc id="1118645" url="https://pl.wikipedia.org/wiki?curid=1118645" title="Walbat">
Walbat



</doc>
<doc id="1118646" url="https://pl.wikipedia.org/wiki?curid=1118646" title="Welbat">
Welbat



</doc>
<doc id="1118650" url="https://pl.wikipedia.org/wiki?curid=1118650" title="Flaga gminy Potęgowo">
Flaga gminy Potęgowo



</doc>
<doc id="1118653" url="https://pl.wikipedia.org/wiki?curid=1118653" title="Masakra w dolinie Wyoming">
Masakra w dolinie Wyoming

Bitwa w dolinie Wyoming (także Masakra w dolinie Wyoming) – bitwa wojny o niepodległość Stanów Zjednoczonych, pomiędzy amerykańskimi milicjantami a lojalistami i wspierającymi ich Irokezami. Starcie to miało miejsce w dolinie Wyoming (obecnie w stanie Pensylwania) 3 lipca 1778. W samej bitwie zginęło ponad 300 patriotów, ci którzy uciekli zostali złapani i zabici. Źródła podają, że od 30 do 40 jeńców zostało zamęczonych na śmierć.
Przed bitwą.
W 1777, po tym jak armia brytyjska poddała się pod Saratogą w regionie zwanym Upstate New York, przebywający w tym rejonie lojaliści i sprzymierzeni z nimi Irokezi zaczęli stosować taktykę wojny podjazdowej. Napadali siedziby patriotów a także sprzymierzonych z nimi Indian. Swoją bazę wypadową mieli w Forcie Niagara i stamtąd wypuszczali się na wypady prowadzeni przez swoich dowódców: majora Johna Butlera, kapitana i wodza Mohawków Josepha Branta oraz wodza Seneków Cornplantera.
Potyczka.
Bitwa w dolinie Wyoming odbyła się, gdy rangerzy prowadzeni przez Butlera oraz oddział Indian Kajugów i Seneka dowodzony przez Cornplantera przeprowadzili niespodziewany atak na 360 obrońców z Fortu Forty niedaleko rzeki Susquehanna (w pobliżu dzisiejszego Wilkes-Barre). Patrioci zostali praktycznie całkowicie zniszczeni i spalono także około 1000 domów.
Po bitwie, część lojalistów i Irokezów zaczęli znęcać się i zabijać więźniów oraz uciekających osadników. Wszyscy Amerykanie, którzy zostali złapani w czasie walki zostali zabici. Butler w swoim raporcie napisał, że zdjęto 227 skalpów. Twierdził także, że żaden cywil nie zginął, mimo iż istniało wiele dowodów przeciwko takim twierdzeniom.
Świadectwa ocalałych wskazują, że bitwa trwała około 45 minut. Jednak przegrupowanie oddziałów niedoświadczonej w boju milicji patriotów przerodziło się w paniczną ucieczkę. To był koniec bitwy i od tego momentu wojsko lojalistów oraz Irokezi rozpoczęli rzeź ocalałych, które wyglądało jak polowanie na zwierzęta, które trwało do późnych godzin nocnych. W masakrze brali udział zarówno Indianie jak i żołnierze lojalistów.
Świadkowie wspominają, że Butler nie był w stanie zapobiec rzezi gdyż „mogłoby to doprowadzić do dezercji a nawet do zwrócenia się żołnierzy przeciwko swojemu dowódcy”.
Następstwa.
Doniesienia o masakrze jeńców w dolinie Wyoming (oraz kolejnej w dolinie Cherry) rozwścieczyła amerykańską opinię publiczną, która zażądała zemsty. Latem 1779 wyruszyła Ekspedycja Sullivana (zwana także Ekspedycją Sullivana-Clintona), której zadaniem była pacyfikacja lojalistów oraz czterech plemion Irokezów. W Upstate New York zniszczono przynajmniej 40 wiosek Indian.
Wspomnienie.
Masakra została opisana przez szkockiego poetę Thomasa Campbella w 1809 w wierszu "Gertrude of Wyoming". Ze względu na ogrom okrucieństwa, Campbell opisał wodza Mohawków, Josepha Branta, jako „potwora Branta”, chociaż ustalono, że wódz nie uczestniczył w zdarzeniu.
Stan Wyoming przystąpił do Unii w 1890 i swą nazwę otrzymał właśnie na cześć miejsca, w którym odbyła się masakra.
W hołdzie ofiar od 1878 przy Wyoming Monument odbywa się ceremonia organizowana przez Towarzystwo Pamięci Wyoming. Pierwszą taką ceremonię, w 100-lecie masakry, prowadził prezydent Rutherford Hayes. Na pomniku znajduje się 178 nazwisk rozpoznanych ofiar.

</doc>
<doc id="1118657" url="https://pl.wikipedia.org/wiki?curid=1118657" title="Okręg wyborczy Dublin College Green">
Okręg wyborczy Dublin College Green

Miejski okręg wyborczy do Izby Gmin Zjednoczonego Królestwa Wielkiej Brytanii i Irlandii Dublin College Green (lub College Green) został utworzony w 1885 r., kiedy okręg wyborczy Dublin City podzielony na cztery mniejsze okręgi wyborcze. Okręg Dublin College Green wysyłał do parlamentu westminsterskiego jednego deputowanego. Przez prawie cały czas swojego istnienia College Green był bastionem irlandzkich nacjonalistów, jednak po powstaniu wielkanocnym w 1916 r. przewagę uzyskała tam Sinn Féin. Fenianie wygrali w tym okręgu wybory w 1918 r. Podobnie jak inni fieniańscy deputowani wybrani w tamtych wyborach, również reprezentant College Green, Seán T. O’Kelly, nigdy nie zasiadł w parlamencie westminsterskim. Razem z innymi pozostał w Dublinie, gdzie utworzył zalążek irlandzkeigo parlamentu. Po uznaniu przez Wielką Brytanię niepodległości Irlandii w 1922 r. okręg wyborczy Dublin College Green został zlikwidowany.

</doc>
<doc id="1118660" url="https://pl.wikipedia.org/wiki?curid=1118660" title="Aleksiej Archangielski">
Aleksiej Archangielski

Aleksiej Pietrowicz Archangielski, ros. Алексей Петрович Архангельский (ur. , zm. 2 listopada 1959 w Brukseli) – rosyjski wojskowy (generał lejtnant), ostatni szef sztabu generalnego armii rosyjskiej, generał w sztabie wojsk białych, emigracyjny działacz antykomunistyczny, przewodniczący Rosyjskiego Związku Ogólnowojskowego od 1938 r. do wojny i w okresie powojennym.
Życiorys.
W 1891 r. ukończył 2 korpus kadetów w Moskwie, w 1893 r. – 3 aleksandrowską szkołę wojenną, a w 1898 r. nikołajewską akademię sztabu generalnego. Służył jako dyżurny generał i szef oddziału dowodzenia w sztabie generalnym armii rosyjskiej, od grudnia 1907 r. w stopniu pułkownika, a od grudnia 1913 r. – generała majora. Brał udział w I wojnie światowej. Od 1917 r. obejmował funkcję szefa sztabu generalnego armii rosyjskiej w stopniu generała lejtnanta. Po zdobyciu władzy przez bolszewików w grudniu tego roku, został wyznaczony szefem zarządu osobowego sztabu głównego armii bolszewickiej. Miał on kierować werbunkiem oficerów dawnej armii carskiej. W rzeczywistości wysyłał ich na obszary Rosji opanowane przez Armię Ochotniczą gen. Antona Denikina. Rozkazem komisarza spraw wojskowych i morskich Lwa Trockiego został skierowany 15 września 1918 r. do zadań inspekcyjnych na południe kraju. 
W lutym 1919 r. udał się do Jekaterinodaru, gdzie stacjonował sztab wojsk gen. A. Denikina. Dowódca Armii Ochotniczej postawił go przed sądem wojennym za służbę w armii bolszewickiej, ale kontrwywiad nie znalazł dowodów przeciwko niemu. 26 lutego został skierowany do rezerwy przy sztabie gen. A. Denikina. 3 czerwca objął funkcję zastępcy szefa oddziału wojskowego zarządu sztabu rozpatrującego wnioski o nagrody dla oficerów. Po odwrocie wojsk białych na Krym 10 października 1920 r., został dyżurnym generałem szefa sztabu gen. Piotra Wrangla. Po ewakuacji z Krymu do Gallipoli w listopadzie 1920 r., udał się na emigrację. W 1927 r. zamieszkał w Belgii, gdzie był przedstawicielem związku oficerów sztabu generalnego b. armii rosyjskiej na ten kraj. Od 20 marca 1938 r. stał na czele Rosyjskiego Związku Ogólnowojskowego (ROWS). Okres II wojny światowej spędził w Brukseli, reprezentując środowiska białych Rosjan w Belgii i Francji wobec Niemców. Po wyzwoleniu Belgii przez aliantów w 1944 r., Sowieci zażądali wydania go, ale bez rezultatu. Reaktywował ROWS. Do 27 stycznia 1957 r. był jego przewodniczącym, przekazując funkcję gen. Aleksiejowi A. von Lampe. Zmarł 2 listopada 1959 r.

</doc>
<doc id="1118662" url="https://pl.wikipedia.org/wiki?curid=1118662" title="Uvea (grupa etniczna)">
Uvea (grupa etniczna)

Uvea – rdzenni mieszkańcy archipelagu Wallis, wchodzącego w skład francuskiego terytorium zależnego Wallis i Futuna na zachodnim Pacyfiku. Są odłamem Polinezyjczyków. W 1990 roku ich liczebność wynosiła ok. 9 tys. na wyspach Wallis oraz dalsze 7 tys. na emigracji na Nowej Kaledonii, mniejsza diaspora zamieszkuje także wyspy Vanuatu. Posługują się językiem uvea z rodziny polinezyjskiej, w użyciu jest także język francuski. Do ich tradycyjnych zajęć należą uprawa palmy kokosowej i rybołówstwo.
Uwea są w większości katolikami.

</doc>
<doc id="1118664" url="https://pl.wikipedia.org/wiki?curid=1118664" title="Uvéa">
Uvéa



</doc>
<doc id="1118666" url="https://pl.wikipedia.org/wiki?curid=1118666" title="Uvea (ujednoznacznienie)">
Uvea (ujednoznacznienie)



</doc>
<doc id="1118667" url="https://pl.wikipedia.org/wiki?curid=1118667" title="Dzwonecznik wonny">
Dzwonecznik wonny

Dzwonecznik wonny ("Adenophora liliifolia" (L.) Besser) – gatunek rośliny wieloletniej z rodziny dzwonkowatych. Występuje w Azji i Europie. W Polsce ma swoją północno-zachodnią granicę występowania i jest bardzo rzadki. Występował na ok. 100 stanowiskach w północno-wschodniej części kraju i w pasie wydm nadmorskich, na wielu z nich jednak już wyginął.
Zagrożenia i ochrona.
Gatunek objęty w Polsce ścisłą ochroną. Według Czerwonej listy roślin i grzybów Polski (2006) jest to gatunek wymierający (kategoria zagrożenia E), w wydaniu z 2016 roku otrzymał kategorię CR. Według Polskiej Czerwonej Księgi Roślin jest gatunkiem krytycznie zagrożonym (kategoria CR). Występuje na obszarze Ojcowskiego, Poleskiego i Wigierskiego Parku Narodowego, Mazurskiego Parku Krajobrazowego, Przemyskich Parków Krajobrazowych i w kilku rezerwatach przyrody. Głównym zagrożeniem dla gatunku jest utrata naturalnych siedlisk oraz niszczenie okazów przez ich pozyskiwanie z siedlisk naturalnych.
Znaczenie.
Jest uprawiany jako roślina ozdobna. Nadaje się do ogrodów skalnych, na rabaty i na kwiat cięty. Ma takie same wymagania, jak dzwonki ("Campanula"). Najlepiej rośnie na wilgotnej, żyznej i przepuszczalnej glebie, w pełnym słońcu lub w częściowym zacienieniu. Rozmnaża się z nasion wysiewanych jesienią, lub wiosną przez podział bryły korzeniowej lub przez sadzonki z podstawy pędów.

</doc>
<doc id="1118668" url="https://pl.wikipedia.org/wiki?curid=1118668" title="Ouvéa (ujednoznacznienie)">
Ouvéa (ujednoznacznienie)



</doc>
<doc id="1118671" url="https://pl.wikipedia.org/wiki?curid=1118671" title="Šipan">
Šipan

Šipan to chorwacka wyspa na Adriatyku, największa z wysp Elafickich - jej powierzchnia wynosi 16,22 km²; długość 9,1 km; szerokość do 2,6 km; a długość linii brzegowej 29,42 km. Największe wzniesienie to "Velji Vrh" (243 m n.p.m.). Na wschodnim wybrzeżu leży Suđurađ, a na zachodnim - port Šipanska Luka. Na wyspie są m.in. 34 kościoły i 42 zabytkowe wille.

</doc>
<doc id="1118672" url="https://pl.wikipedia.org/wiki?curid=1118672" title="5. dzielnica Paryża">
5. dzielnica Paryża

5. dzielnica Paryża (fr. "5e arrondissement de Paris") – jedna z dwudziestu dzielnic ("arrondissement") Paryża, położona na lewym brzegu Sekwany. Jest to najstarsza część miasta, obejmuje m.in. Dzielnicę Łacińską, Sorbonę, Panteon, muzeum Cluny oraz Collège de France.
Merem dzielnicy jest od 2001 roku Jean Tiberi (przedstawiciel prawicowej Unii na rzecz Ruchu Ludowego, był merem tej dzielnicy także w latach 1983–1995, i merem Paryża w latach 1995–2001).
5. dzielnica Paryża dzieli się na cztery mniejsze dzielnice (wśród 80 "quartiers administratifs de Paris"): 
Jednym z zabytków dzielnicy o statusie pomnika historii jest dom przy 8 rue Boutebrie.

</doc>
<doc id="1118673" url="https://pl.wikipedia.org/wiki?curid=1118673" title="Ansaldo SVA-5">
Ansaldo SVA-5



</doc>
<doc id="1118674" url="https://pl.wikipedia.org/wiki?curid=1118674" title="B’nai B’rith">
B’nai B’rith

B’nai B’rith (BBI) (hebr. בני ברית; ang. "B’nai B’rith International"; pol. "Synowie Przymierza") – najstarsza nieprzerwanie działająca żydowska organizacja na świecie. Powstała w 1843 w Nowym Jorku. Główna siedziba znajduje się w Waszyngtonie w Stanach Zjednoczonych.
B’nai B’rith jest zaangażowana w szeroko pojmowaną działalność na rzecz wspierania społeczności żydowskich na świecie i w Izraelu. Organizacja angażuje się w opiekę społeczną, wspieranie działalności szpitali, pomaganie ofiarom klęsk żywiołowych, utrzymywanie domów starców dla osób o niskich dochodach oraz przyznaje stypendia dla żydowskich studentów. Dodatkowo promuje prawa do istnienia państwa żydowskiego i sprzeciwia się antysemityzmowi. Prowadzi działalność na rzecz poprawy warunków życia Żydów w ponad 50 państwach na całym świecie.
Historia.
Organizacja "The Independent Order of B’nai B’rith" została założona 13 października 1843 w Nowym Jorku z inicjatywy niemieckiego Żyda Henry’ego Jonesa i 11 jego współpracowników. Była jedną z wielu żydowskich organizacji, które powstały w tym okresie w Stanach Zjednoczonych. Rozpoczęła swoją działalność od utworzenia męskiego stowarzyszenia wzajemnej pomocy. Kilka lat później powstała podobna kobieca wspólnota, istniejąca pod nazwą "Order of True Sisters". Oba stowarzyszenia miały jasno określone cele działalności i wzywały do przestrzegania tradycyjnych wartości judaizmu, które były realizowane w europejskich społecznościach żydowskich: „odwiedzanie i pomaganie chorym” oraz „pomoc i ochrona wdowom i sierotom”. Założyciele mieli nadzieję, że wartości tych będą przestrzegali wszyscy amerykańscy Żydzi.
Bardzo szybko organizacja zaangażowała się w działalność polityczną, opowiadając się po stronie obrony praw żydowskich na całym świecie. Na przykład w 1851 wystosowała petycję do Sekretarza Stanu Daniela Webstera domagając się skończenia z niesprawiedliwym traktowaniem szwajcarskich Żydów podczas prowadzonych negocjacji handlowych. Około 1882 działalność organizacji rozprzestrzeniła się na cały świat – najpierw do Niemiec, a następnie do tureckiej Palestyny, Rosji, Francji i Wielkiej Brytanii.
Pierwsza loża poza Stanami Zjednoczonymi została stworzona w 1875 roku w Kanadzie a pierwsza loża w Europie powstała w 1882 roku w Berlinie. W Katowicach loża „Concordia” powstała w 1883 a w Bielsku „Austria” w 1889. W 1897 zezwolono na członkostwo kobiet. Do 1920 B’nai B’rith uzyskała mocną pozycję polityczną, lobbując na rzecz poprawy warunków życia Żydów na całym świecie.
W odpowiedzi na przypadek zlinczowania żydowskiego biznesmena Leo Franka B’nai B’rith utworzyła w 1913 stowarzyszenie Anti-Defamation League (ADL) zwalczające wszelkie objawy antysemityzmu w Stanach Zjednoczonych. Stowarzyszenie prowadziło swoją działalność poprzez odwoływanie się do rozumu i sumienia, a jeśli to nie wystarczało, to poprzez postępowania sądowe. W 1923 na University of Illinois powstała "Fundacja Hillel", zajmująca się zbieraniem funduszy na stypendia dla żydowskich studentów. W tym samym roku powstała organizacja żydowskiej młodzieży szkolnej "B’nai B’rith Youth Organization" (BBYO), a następnie dla młodszych chłopców "Aleph Zadik Aleph" (AZA) i dla dziewcząt "B’nai B’rith Girls" (BBG).
Zarówno papież Jan Paweł II oraz Benedykt XVI (18 grudnia 2006) przyjmowali delegacje B’nai B’rith.
Struktura organizacyjna.
Organizacja jest zorganizowana na wzór ruchu wolnomularskiego, gdyż składa się z lóż, chociaż nie uważa się za organizację masońską. Na jej czele znajduje się Prezydium Wielkiej Loży B’nai B’rith. Główna siedziba mieści się w Waszyngtonie w Stanach Zjednoczonych. Przy głównym biurze znajduje się muzeum organizacji ("B’nai B’rith Klutznick National Jewish Museum"). Co trzy lata odbywa się międzynarodowa konferencja.
Członkiem może zostać osoba fizyczna, która ma i deklaruje tożsamość żydowską, świecką bądź religijną, opartą na pochodzeniu żydowskim (z ojca lub matki) lub po konwersji na judaizm. Godłem B’nai B’rith jest menora, a hasłem „dobroczynność, miłość bratnia i zgoda”.
Obecnie w Europie działa jeden dystrykt B’nai B’rith Europa z siedzibą w Brukseli, który powstał z połączenia w 1999 roku dystryktu XV – Wielka Brytania i Irlandia oraz dystryktu XIX – kontynent europejski. Było to spowodowane możliwością odgrywania poważniejszej roli w ramach Unii Europejskiej, przy której jest oficjalnie afiliowana. Organizacja posiada oddział w Polsce.
Działalność.
Jednym z priorytetów B’nai B’rith jest ochrona interesów Izraela na arenie międzynarodowej i utrzymywanie kontaktów pomiędzy Żydami żyjącymi w Diasporze a Żydami w Izraelu. "Anti-Defamation League" aktywnie walczy z antysemityzmem. Razem z "American Israel Public Affairs Committee" (AIPAC) realizuje projekt podróży młodych amerykańskich Żydów do Izraela, podczas których pracują oni w kibucach i uczą się w izraelskich szkołach.
W Izraelu B’nai B’rith koncentruje swoją działalność na utrzymywaniu szkół „Hoap le-noap”, w których uczą się nowo przybyli imigranci. Poza tym organizacja prowadzi liczne konferencje, seminaria, wykłady oraz publikuje liczne opracowania i informacje dla potrzeb społeczności żydowskich na całym świecie.
Odznaczenia.
B’nai B’rith okazjonalnie wyróżnia osoby zasłużone za działalność na rzecz narodu żydowskiego i państwa Izrael. Wśród osób wyróżnionych znajdują się: Dawid Ben Gurion, John F. Kennedy, Golda Meir, Stephen Harper, Helmut Kohl, John Howard i Angela Merkel.

</doc>
<doc id="1118680" url="https://pl.wikipedia.org/wiki?curid=1118680" title="Kiribatijczycy">
Kiribatijczycy



</doc>
<doc id="1118682" url="https://pl.wikipedia.org/wiki?curid=1118682" title="Alojz Peterle">
Alojz Peterle



</doc>
<doc id="1118683" url="https://pl.wikipedia.org/wiki?curid=1118683" title="6. dzielnica Paryża">
6. dzielnica Paryża

6. dzielnica Paryża (fr. "6e arrondissement de Paris") – jedna z dwudziestu dzielnic ("arrondissement") Paryża, położona na lewym brzegu Sekwany.
Znajdują się w niej m.in. Saint-Germain-des-Prés, budynek francuskiego Senatu, ogród Luksemburski oraz kościół Saint Sulpice.
Merem dzielnicy jest od 1994 roku Jean-Pierre Lecoq (przedstawiciel prawicowej Unii na rzecz Ruchu Ludowego).
6. dzielnica Paryża dzieli się na cztery mniejsze dzielnice ("quartiers") 

</doc>
<doc id="1118684" url="https://pl.wikipedia.org/wiki?curid=1118684" title="Hs 293">
Hs 293



</doc>
<doc id="1118689" url="https://pl.wikipedia.org/wiki?curid=1118689" title="Anil Kapoor">
Anil Kapoor

Anil Kapoor (ur. 24 grudnia 1956 w Chembur w stanie Maharasztra w Indiach) – indyjski aktor i producent. Aktualnie mieszka w Mumbaju z żoną Sunitą Bhambhani (od 1984 roku) i trójką dzieci. Z wyznania: hindus. Jego starszy brat Boney Kapoor jest producentem, młodszy Sanjay też aktorem. Jego bratową jest znana aktorka Sridevi, z którą grał m.in. w "Lamhe". Angażuje się społecznie (np. w "Plan India" – inicjatywę rejestracji dzieci bezdomnych zaraz po urodzeniu, aby zapewnić im prawo do prawnej tożsamości, nauki i leczenia).
Zadebiutował w 1982 roku w hicie filmowym u boku sławnego już Amitabh Bachchana: "Shakti". Od tego czasu zdobył 11 nagród, 5 nominacji (m.in. za "Mashaal", "Tezaab Is Acid", "Beta", "Taal", "Pukar", "Virasat", "", "No Entry" i "Biwi No.1"). Przedtem grał przede wszystkim w dramatach u boku najsławniejszych aktorek (m.in. często Madhuri Dixit), ostatnio też w komediach ("Biwi No.1", "No Entry", "Welcome") czy thrillerach ("Musafir", "Wyścig", "Tashan").

</doc>
<doc id="1118691" url="https://pl.wikipedia.org/wiki?curid=1118691" title="Free Space Optics">
Free Space Optics

"Free Space Optics" (FSO) – technologia bezprzewodowej komunikacji optycznej, która wykorzystuje emisję światła w wolnej przestrzeni do przesyłania danych pomiędzy dwoma punktami. Jest ona użyteczna w przypadku kiedy fizyczne połączenia przy pomocy kabli światłowodowych są niepraktyczne ze względu na wysokie koszty lub wysokie opłaty licencyjne za pasmo radiowe.
Historia.
Łączność optyczna, w różnych formach, wykorzystana jest od tysięcy lat. Starożytni Grecy wykorzystywali swoje wypolerowane tarcze do wysyłania sygnałów w czasie bitwy. W epoce nowożytnej wymyślono bezprzewodowy telegraf słoneczny - heliograf - który za pomocą kodowanych sygnałów służył do komunikowania się na duże odległości.
W 1880 roku Alexander Graham Bell i jego asystent Sarah Orr stworzyli fototelefon, który stał się najważniejszym wynalazkiem Bella. Urządzenie wykorzystywało do transmisji dźwięku wiązkę światła. 3 czerwca 1880 Bell przeprowadził pierwszą na świecie bezprzewodową transmisję telefoniczną między dwoma dachami odległymi o około 500 m.
Wynalazek lasera w 1960 zrewolucjonizował optykę wolnej przestrzeni. Organizacje wojskowe były szczególnie zainteresowane tą technologią w tamtych czasach, przyspieszając rozwój technologii FSO.
Pierwsze komercyjne systemy pojawiły się na rynku w 1985 roku i zapewniały przepustowość od 100 kbit do 34 Mb/s, w roku 1999 pojawiły się pierwsze komercyjne systemy zapewniające przepustowość 100-155 Mb/s, niedługo później 622 Mb/s, a obecnie przepustowości dochodzą nawet do 2,5 Gb/s, a prace nad 10 Gb/s już trwają.
FSO może działać do odległości kilku kilometrów (przy idealnych warunkach pogodowych nawet 6 km), jednakże system jest wrażliwy na zmiany pogody takie jak deszcz, mgła, czy śnieg. Wszystkie znacząco osłabiają sygnał, toteż w warunkach klimatycznych panujących w Polsce, w celu uzyskania stabilnego połączenia FSO, odległość nie powinna przekroczyć 1,5 km (przy założeniu dostępności 99,999% w skali roku). Celem zwielokrotnienia odległości praktycznie stosuje się połączenia szeregowe linków FSO co 1 km lub o topografii siatki, celem zwiększenia zasięgu dostępu do sieci.
Zastosowania.
Typowe zastosowania technologii:
Bezpieczeństwo danych.
Bezpieczeństwo transmisji laserowej jest bardzo wysokie, ponieważ prawie nie ma możliwości przechwycenia sygnału przez inne urządzenie. Badania wykonane przez Rząd Amerykański określiły, iż systemy tego typu są bezpieczniejsze od połączeń światłowodowych, dlatego też stosowane są powszechnie przez wojsko, policję, jednostki i urzędy państwowe na całym Świecie.
Wady.
Do zastosowań naziemnych, głównymi czynnikami ograniczającymi komunikację do
2 km na warunki polskie, przy dostępności 99,999% w skali roku, są:
Czynniki te powodują osłabienie sygnału na odbiorniku i prowadzą do zwiększenia stopy błędów (BER). Aby przezwyciężyć te problemy, sprzedawcy opatentowali kilka ciekawych rozwiązań, jak transmisja za pomocą kilku wiązek zamiast jednej lub kilka odbiorników, zastosowanie polaryzatorów, filtrów. Aby zachować bezpieczeństwo dla oczu, dobre systemy FSO mają ograniczoną gęstość mocy lasera (laser klasy 1 lub 1M).
Praktycznie jednak największy wpływ na urządzenia Free Space Optics ma bardzo gęsta mgła. Padający deszcz nie ma aż tak dużego wpływu na zwiększenie stopy błędów jak mgła. W Polsce (aglomeracje miejskie) bezpieczną odległością dla systemów FSO wynosi 2 km. Przy takiej odległości dostępność w skali roku wynosi 99,999%.
Zwrot inwestycji.
Koszt urządzeń FSO jest porównywalny z radioliniami dostępowymi pracującymi w pasmach licencjonowanych popularnie stosowanymi przez sieci komórkowe do łączenia stacji BTS czy dostawców internetu klasy operatorskiej, jednakże urządzenia FSO nazywane też Optical Wireless (Optyka Bezprzewodowa) oferują dużo wyższe przepływności, pełny dupleks i wysokie bezpieczeństwo. W dobie wysycenia częstotliwości radiowych w dużych aglomeracjach i ciągłe zapotrzebowanie na łącza szerokopasmowe urządzenia Free Space Optics mają przed sobą świetlaną przyszłość. Warto wspomnieć, że tzw. ROI (Return-of-Investments) czas zwrotu kosztów inwestycji jest bardzo szybki w porównaniu do dzierżawy linii światłowodowej od firm telekomunikacyjnych, czy budowy własnego światłowodu do połączenia np. biur w odległości 800 m od siebie.
Na transmisje tego typu nie są obecnie wymagane żadne zezwolenia.
Najczęściej spotykane na Polskim rynku głowice FSO: Laserbit (geodesy-fso), Plaintree, Optolink, LightPointe.
Ciekawostki.
Istnieją również tanie rozwiązania analogowe służące do komunikacji głosowej (kilka praktycznych przykładów ze strony modulated light), które umożliwiają komunikację głosową w jakości 'telefonicznej' na odległości do ~200 km.
Godnym uwagi jest też projekt czeski RONJA.
Opracowano również sieć mogącą pracować w topologii pierścienia, magistrali lub punkt-punkt. Medium transmisyjnym jest wiązka lasera o długości fali 650 nm i mocy wyjściowej mniejszej niż 5 mW. Oprogramowanie mikrokontrolera PIC16F84A w stacji nadawczo/odbiorczej dokonuje filtracji pakietów i podejmuje decyzję o ich przyjęciu lub przekazaniu do następnego klienta sieci. Transmisja danych między transceiverem a urządzeniem sterującym (np. komputerem PC) dokonywana jest zgodnie ze standardem RS232.

</doc>
<doc id="1118698" url="https://pl.wikipedia.org/wiki?curid=1118698" title="Leon Danielewicz">
Leon Danielewicz

Leon Józef Danielewicz (ur. 20 lutego 1878 w Czastarach k. Wielunia, zm. 7 stycznia 1970 w Warszawie) – ogrodnik i planista, wychowanek Szkoły Ogrodniczej przy Ogrodzie Pomologicznym w Warszawie.
Życiorys.
Syn Józefa i Józefy z Kowalskich. Studiował w Jardin des Plantes w Paryżu. Zdobywał doświadczenie w ogrodach w Niemczech, Czechach i Anglii.
W latach 1916–1921 wykładowca w Wyższej Szkole Ogrodniczej w Warszawie. Prezes Towarzystwa Ogrodniczego Warszawskiego. W latach 1920–1947 dyrektor Wydziału Ogrodniczego m.st. Warszawy. Był twórcą licznych parków i zieleńców w Warszawie, m.in. parku Traugutta (1925), Ogrodu Zoologicznego w Warszawie (1927), kompleksu szklarni miejskich z palmiarnią na Rakowcu (1929), Parku Żeromskiego (1932), Sowińskiego (1936) i Dreszera (1938). Przeprojektował w latach 1934–1935 park przy cesarskim pałacu myśliwskim w Spale. Zabiegał o włączenie do Warszawy Lasu Bielańskiego, Lasu Kabackiego oraz wydm Łuże. Wraz ze Stefanem Starzyńskim był w 1937 r. współinicjatorem konkursu „Warszawa w kwiatach i zieleni” na najpiękniejsze kwiatowe dekoracje obiektów miejskich.
W okresie okupacji niemieckiej pomagał zagrożonym wywózką na roboty przymusowe do Niemiec profesorom Uniwersytetu Warszawskiego, Poznańskiego i Szkoły Głównej Gospodarstwa Wiejskiego, m.in. Marianowi Górskiemu i Romanowi Kobendzy, dostarczając im dokumenty o zatrudnieniu w Wydziale Ogrodniczym. Po powstaniu warszawskim sam został wywieziony do Niemiec.
Spoczywa na cmentarzu Powązkowskim w Warszawie (kwatera 241-1-3,4).

</doc>
<doc id="1118699" url="https://pl.wikipedia.org/wiki?curid=1118699" title="Warszawski Ogród Zoologiczny">
Warszawski Ogród Zoologiczny



</doc>
<doc id="1118700" url="https://pl.wikipedia.org/wiki?curid=1118700" title="Apache Maven">
Apache Maven

Apache Maven - narzędzie automatyzujące budowę oprogramowania na platformę Java. Poszczególne funkcje Mavena realizowane są poprzez wtyczki, które są automatycznie pobierane przy ich pierwszym wykorzystaniu. Plik określający sposób budowy aplikacji nosi nazwę POM-u (ang. "Project Object Model"). Maven wywodzi się z projektu Jakarta. Tak jak i inne produkty fundacji Apache, Maven jest rozprowadzany na licencji Apache License.
Proces budowania.
Cele.
Budowanie oprogramowania ma zakończyć się osiągnięciem wybranego przez budującego celu. Dostępnych celów jest wiele. Pula celów nie jest bezpośrednio określona przez twórcę POM-a, tak jak ma to miejsce w przypadku Anta lub Make'a, lecz przez wtyczki rozszerzające funkcjonalność Mavena. Poszczególne cele mogą wymagać wcześniejszej realizacji innych celów, np. cel "package" (zbudowanie paczki dystrybucyjnej) wymaga uprzedniej realizacji "compile" (kompilacja kodów źródłowych) oraz "test" (uruchomienie testów automatycznych).
Główny cykl życia.
Mianem głównego cyklu życia projektu określa się uszeregowanych kolejno osiem najważniejszych z punktu widzenia budowy aplikacji celów. Powodzenie każdego kolejnego celu uzależnione jest od pomyślnej realizacji celów znajdujących się wcześniej w cyklu.
Ponadto Apache Maven może wykonać dodatkowe kroki, jeżeli jest to zdefiniowane w POM-ie, np. wygenerować stronę internetową projektu.
POM.
POM, czyli "Project Object Model", to dokument XML-owy kompleksowo opisujący projekt. POM nie tylko precyzuje szczegóły budowy produktu, ale też może przechowywać informacje o zespole programistów, zastosowanych systemach wspomagających rozwój oprogramowania itd. W Mavenie dokument POM nosi nazwę pom.xml.
Przykładowy POM.
&lt;project&gt;
 &lt;modelVersion&gt;4.0.0&lt;/modelVersion&gt;
 &lt;!-- Podstawowe informacje dla Mavena --&gt;
 &lt;groupId&gt;...&lt;/groupId&gt;
 &lt;artifactId&gt;...&lt;/artifactId&gt;
 &lt;version&gt;...&lt;/version&gt;
 &lt;packaging&gt;...&lt;/packaging&gt;
 &lt;dependencies&gt;...&lt;/dependencies&gt;
 &lt;parent&gt;...&lt;/parent&gt;
 &lt;dependencyManagement&gt;...&lt;/dependencyManagement&gt;
 &lt;modules&gt;...&lt;/modules&gt;
 &lt;properties&gt;...&lt;/properties&gt;
 &lt;!-- Ustawienia budowania --&gt;
 &lt;build&gt;...&lt;/build&gt;
 &lt;!-- Ustawienia generowania strony HTML z dokumentacją i raportami --&gt;
 &lt;reporting&gt;...&lt;/reporting&gt;
 &lt;!-- Ogólne informacje o projekcie --&gt;
 &lt;name&gt;...&lt;/name&gt;
 &lt;description&gt;...&lt;/description&gt;
 &lt;url&gt;...&lt;/url&gt;
 &lt;inceptionYear&gt;...&lt;/inceptionYear&gt;
 &lt;licenses&gt;...&lt;/licenses&gt;
 &lt;organization&gt;...&lt;/organization&gt;
 &lt;developers&gt;...&lt;/developers&gt;
 &lt;contributors&gt;...&lt;/contributors&gt;
 &lt;!-- Ustawienia środowiska tworzenia projektu --&gt;
 &lt;issueManagement&gt;...&lt;/issueManagement&gt;
 &lt;ciManagement&gt;...&lt;/ciManagement&gt;
 &lt;mailingLists&gt;...&lt;/mailingLists&gt; 
 &lt;scm&gt;...&lt;/scm&gt;
 &lt;prerequisites&gt;...&lt;/prerequisites&gt;
 &lt;repositories&gt;...&lt;/repositories&gt;
 &lt;pluginRepositories&gt;...&lt;/pluginRepositories&gt;
 &lt;distributionManagement&gt;...&lt;/distributionManagement&gt;
 &lt;profiles&gt;...&lt;/profiles&gt;
&lt;/project&gt;
Powiązania pomiędzy POM-ami.
Nie należy mylić dziedziczenia z agregacją - dziedziczenie to mechanizm mający na celu ograniczenie powielania treści POM-ów, podczas gdy agregacja ma na celu modularyzację projektu. Dziedziczenie jest niezależne od podziału projektu na moduły, choć oba mechanizmy bardzo często występują razem.
Tworzenie POM-a.
Programista może napisać POM-a samodzielnie od podstaw, prościej jednak użyć Mavena, który potrafi wygenerować prostego POM-a samodzielnie:
 mvn archetype:generate -DarchetypeGroupId=org.apache.maven.archetypes -DgroupId=com.mycompany.app -DartifactId=my-app
W rezultacie powstanie następujący POM:
&lt;project xmlns="http://maven.apache.org/POM/4.0.0"
 xmlns:xsi="http://www.w3.org/2001/XMLSchema-instance"
 xsi:schemaLocation="http://maven.apache.org/POM/4.0.0
 http://maven.apache.org/xsd/maven-4.0.0.xsd"&gt;
 &lt;modelVersion&gt;4.0.0&lt;/modelVersion&gt;
 &lt;groupId&gt;com.mycompany.app&lt;/groupId&gt;
 &lt;artifactId&gt;my-app&lt;/artifactId&gt;
 &lt;packaging&gt;jar&lt;/packaging&gt;
 &lt;version&gt;1.0-SNAPSHOT&lt;/version&gt;
 &lt;name&gt;Maven Quick Start Archetype&lt;/name&gt;
 &lt;url&gt;http://maven.apache.org&lt;/url&gt;
 &lt;dependencies&gt;
 &lt;dependency&gt;
 &lt;groupId&gt;junit&lt;/groupId&gt;
 &lt;artifactId&gt;junit&lt;/artifactId&gt;
 &lt;version&gt;3.8.1&lt;/version&gt;
 &lt;scope&gt;test&lt;/scope&gt;
 &lt;/dependency&gt;
 &lt;/dependencies&gt;
&lt;/project&gt;
Wtyczki.
Większość funkcji Mavena dostępna jest za pośrednictwem wtyczek. Każda z wtyczek Mavena posiada wyspecyfikowane cele które może realizować. Dany cel może być wywołany używając poniższej składni:
 mvn [nazwa-wtyczki]:[nazwa-celu]
Przykładowo kompilacji kodu można dokonać wywołując codice_1.
Generowanie raportów.
Jedną z funkcji Mavena jest zautomatyzowana generacja strony internetowej projektu. Strona, oprócz ogólnych informacji ustalanych na podstawie POM-a, zawiera również zbiór raportów dokumentujących projekt. W skład raportów wchodzą najczęściej Javadoc, kody źródłowe, PMD.
Maven a Ant.
Apache Ant jest innym narzędziem na platformę Java automatyzującym proces budowy oprogramowania. Pracując z Antem, programista tworzy skrypt ("Buildfile") określający krok po kroku sposób budowy programu. W Mavenie natomiast określa raczej co ma zostać zbudowane i w jaki sposób, niż kiedy i w jakiej kolejności. Kolejność wykonywania poszczególnych faz jest ustalana przez Mavena. Tym samym Maven wydaje się być mniej elastyczny niż Ant. Na korzyść Mavena przemawia fakt, że stworzenie i utrzymanie pliku POM wymaga zwykle znacznie mniej pracy, niż Antowego Buildfile'a.

</doc>
<doc id="1118705" url="https://pl.wikipedia.org/wiki?curid=1118705" title="Zygmunt Hellwig">
Zygmunt Hellwig

Zygmunt Hellwig (Helwig) (ur. 25 marca 1899 w Kamieniu k. Częstochowy, zm. 24 września 1958 w Bydgoszczy) – polski ogrodnik architekt.
Życiorys.
Realizował tereny zieleni w wielu miejscach w Polsce, m.in. park Zdrowia w Ciechocinku, park im. gen. Józefa Sowińskiego w Warszawie, park gen. Gustawa Orlicz-Dreszera w Warszawie, Ogród Botaniczny w Łodzi i inne. Autor prac teoretycznych, także podręcznika "Byliny w parku i w ogrodzie".
Projektant cmentarza wojennego żołnierzy Wojska Polskiego poległych we wrześniu 1939 roku w Ożarowie Mazowieckim.

</doc>
<doc id="1118706" url="https://pl.wikipedia.org/wiki?curid=1118706" title="Międzynarodowa klasyfikacja funkcjonowania, niepełnosprawności i zdrowia">
Międzynarodowa klasyfikacja funkcjonowania, niepełnosprawności i zdrowia

Międzynarodowa klasyfikacja funkcjonowania, niepełnosprawności i zdrowia (ang. "International Classification of Functioning, Disability and Health", w skrócie ICF) - dokument opisujący język oraz strukturę opisu i pomiaru stanu zdrowia oraz stanów związanych ze zdrowiem.
Dokument został przyjęty przez Światową Organizację Zdrowia podczas 54. Światowego Zgromadzenia Zdrowia ("World Health Assembly") w 2001 roku.
Zgodnie z umową TR/09/091 ze Światową Organizacją Zdrowia o Udzielenie Praw do Tłumaczenia i Publikacji,"Międzynarodowa Klasyfikacja Funkcjonowania, Niepełnosprawności i Zdrowia - ICF" została przetłumaczona przez Centrum Systemów Informacyjnych Ochrony Zdrowia. Dyrektor Generalny Światowej Organizacji Zdrowia udzielił praw do wydania przekładu w języku polskim dla Centrum Systemów Informacyjnych Ochrony Zdrowia.

</doc>
<doc id="1118707" url="https://pl.wikipedia.org/wiki?curid=1118707" title="Kościół św. Michała w Hildesheimie">
Kościół św. Michała w Hildesheimie

Kościół Świętego Michała w Hildesheimie (niem. "Michaeliskirche" lub "St. Michael zu Hildesheim") – dawny kościół opactwa benedyktynów w Hildesheimie w Dolnej Saksonii w środkowych Niemczech – preromańska bazylika w stylu ottońskim, znana z malowideł pokrywających drewniany strop w nawie środkowej.
W 1985 kościół został wpisany na listę dziedzictwa kulturowego UNESCO.
Położenie.
Kościół Świętego Michała stoi na zachodnim skraju starego miasta na tzw. wzgórzu Michała. Wejście główne znajduje się po stronie południowej. Za kościołem rozciąga się ogród przyklasztorny oraz krużganki prowadzące do budynków parafialnych.
Historia.
Wkrótce po objęciu urzędu, biskup Bernward z Hildesheim (993-1022) kazał wznieść kaplicę na wzgórzu na zachód od wzgórza katedralnego (niem. "Domburg"). Zapoczątkowało to budowę klasztoru benedyktyńskiego. Kaplica została poświęcona św. Krzyżowi w 996. W tym samym roku Bernward zapisał kaplicy św. Krzyża w testamencie kościoły w Burgstemmen będące w jego włościach.
W latach 1010–1020 Bernward kazał wznieść kościół Świętego Michała dla klasztoru. Krypta zachodnia kościoła miała być miejscem jego pochówku, stąd też wybór św. Michała, Anioła Śmierci, na patrona świątyni. Krypta została poświęcona przez Bernwarda w 1015. Przyjmuje się, że Bernward zlecił również wykonanie brązowych wrót (niem. "Bernwardstür") i kolumny Chrystusa (niem. "Christussäule") dla kościoła Świętego Michała. Bernward zmarł w 1022 w klasztorze św. Michała i został pochowany w krypcie.
Kościół został poświęcony w 1033 przez następcę Bernwarda Godeharda. Po pożarze 1186 oraz przebudowie (odnowiono wszystkie kolumny nawy środkowej), świątynia została ponownie poświęcona za czasów biskupa Adeloga.
W latach 1171–1190 dodano kapitele. W 1192 ogłoszono Bernwarda świętym. Z tego czasu pochodzą reliefy przy wejściu do krypty. Bogato malowany drewniany strop nawy środkowej powstał ok. 1200 r. W 1250 zbudowano nowe krużganki, które połączyły kościół ze starą kaplicą przyklasztorną.
Wraz z nadejściem reformacji kościół został przejęty przez luteranów (dzisiaj Ewangelicko-Luterański Kościół Krajowy Hanoweru). Konwent benedyktyński przetrwał aż do sekularyzacji w 1803 r. Mnisi mogli odprawiać msze w krypcie Bernwarda, która po dziś dzień pozostała katolicka.
Podczas II wojny światowej kościół został zbombardowany przez aliantów w 1945. Odbudowę przeprowadzono w latach 1950–1960. W 1985 kościół został wpisany na listę dziedzictwa kulturowego UNESCO.
Architektura.
Kościół Świętego Michała jest jednym z najważniejszych zabytków architektury ottońskiej okresu preromańskiego.
Jest to bazylika o dwóch chórach i dwóch transeptach, z wieżami na planie kwadratu na skrzyżowaniu transeptów z nawą główną. Obydwie nawy poprzeczne posiadają po bokach po dwie mniejsze wieże z klatkami schodowymi.
Kościół jest symetryczny: apsyda z transeptem znajdują się zarówno w części wschodniej, jak i zachodniej. Kwadrat skrzyżowania nawy środkowej z transeptem jest jednostką miary, według której zorientowana jest cała budowla. Podobne kwadraty pojawiają się w skrzydłach transeptów, w nawie środkowej oraz w chórze zachodnim pomiędzy nawą środkową a apsydą.
Wygląd zewnętrzny budowli charakteryzuje się doskonałą równowagą pomiędzy elementami pionowymi (grupami wież) a poziomymi (nawą środkową, nawami poprzecznymi). Zakończone ostrymi łukami gotyckie okna nawy bocznej dodano w wiekach późniejszych.
Obydwa skrzyżowania nawy środkowej z transeptami w części wschodniej i zachodniej są ograniczone ze wszystkich stron potężnymi łukami.
"Langhaus" składa się z trzech naw oraz trzech przęseł zwieńczonych dachem drewnianym. Stropy zdobią pochodzące z XIII w. malowidła przedstawiające Drzewo Jessego obrazujące drzewo genealogiczne Chrystusa.
Przy budowie arkad nawy środkowej według projektu Bernwarda zastosowano dolnosaksoński zmienny system podpór, w którym po dwóch kolumnach (o głowicach kostkowych) następuje filar. Nad arkadami umiejscowiono okna o pełnych łukach, przez które wpada światło do nawy środkowej. Światło dociera też poprzez gotyckie okna o łukach ostrych umieszczonych w nawie bocznej.
Okna chóru.
Pięć barwnych witraży chóru zachodniego przedstawiających postaci aniołów zostało wykonane w 1965 r. przez Charlesa Crodela (1894-1974). W oknie środkowym znajduje się archanioł Michał, ukazany jako zwycięzca szatana. Poniżej okna, po stronie zewnętrznej znajduje się nisza, w której wcześniej wystawiano ołtarz św. Michała.
Pozostałe cztery okna chóru zachodniego przedstawiają: archanioła Rafała i cherubina po stronie południowej, oraz serafina i scenę zwiastowania Marii po stronie północnej.
Okna apsydy chóru wschodniego oraz apsydy wschodniej z 1966 są autorstwa Gerharda Hausmanna. Okna w dolnej apsydzie północno-wschodniego transpetu, która służy jako kaplica chrzcielna, przedstawiają scenę potopu oraz obrazy wody życia i gwiazdy zarannej. Okna w dolnej apsydzie południowo-wschodniego transeptu przedstawiają natomiast kłosy, Chrystusa w ogrodzie oraz chleb z nieba, nawiązując do eucharystii.
Malowidła na drewnianym stropie.
Drewniany strop nawy środkowej zdobią malowidła z XIII w. w stylu romańskiego malarstwa monumentalnego (27,6 m dług.; 8,7 szer.). W 1966 Johannes Sommer datował ich pochodzenie na 1200, argumentując, że po rezygnacji opata Theodericha II w 1204 r. tak wielkie przedsięwzięcie malarskie nie mogło być już przeprowadzone. Interdyscyplinarne badania malowideł przeprowadzone w 1999 wykazały natomiast, że dęby użyte do konstrukcji stropu zostały ścięte pomiędzy 1190 a 1220.
Malowidła kościoła Świętego Michała są obok dekoracji kościoła św. Marcina w Zillis jedynym dziełem monumentalnego malarstwa tablicowego z okresu średniowiecza zachowanym do naszych czasów. Obrazy naniesiono na płyty dębowe, rozszczepione z pni drzew.
Malowidło przedstawia drzewo Jessego obrazujące drzewo genealogiczne Chrystusa. Całość podzielona jest na osiem pól głównych.
Pierwsze pole, patrząc od strony zachodniej, ukazuje scenę upadku pierwszych ludzi w raju, co jest dość nietypowym elementem drzewa Jessego. Adam i Ewa stoją przy drzewie poznania. W koronie sąsiedniego drzewa siedzi błogosławiący Chrystus. Obraz raju okalają cztery rajskie rzeki: Eufrat, Tygrys, Phison (Ganges) i Gion (Nil). Po bokach znajdują się postaci ewangelistów Marka i Łukasza.
Drugie pole przedstawia śpiącego Jessego, z którego lędźwi wyrasta drzewo rozpościerające się na pozostałe części malowidła. W kolejnych polach znajdują się „owoce” drzewa Jessego- królowie Izraela: Dawida i Salomona, królowie Judy: Ezechiasza i Jozjasza; a każdego z nich otaczają czterej inni, nienazwani królowie.
Siódme pole ukazuje Marię w otoczeniu czterech cnót głównych. Maria trzyma w ręku wrzeciono z czerwoną przędzą. Według protoewangelii Jakuba Maria należała do siedmiu dziewic, które wykonały zasłonę dla świątyni jerozolimskiej. Maria pokazana jest w pozie podobnej do pozy Ewy z pierwszego pola, co podkreśla wizję Marii jako drugiej Ewy.
Ósme pole zostało zniszczone w 1650 podczas zawalenia się wieży na skrzyżowaniu nawy głównej z transeptem. W czasie powojennej rekonstrukcji stropu w 1960 wstawiono tu malowidło przedstawiające Chrystusa jako sędziego, zasiadającego na tronie w dniu sądu ostatecznego. Obraz otaczają archaniołowie: Rafał, Uriel, Gabriel i Michał, oraz ewangeliści Mateusz i Jan.
Po każdej stronie pola głównego znajdują się prostokątne przedstawienia proroków, aniołów lub świętych: obok Marii po prawej stronie mamy anioła zwiastowania oraz proroka Izajasza, a po lewej u góry Jana Chrzciciela. Czwarty obraz nie został jednoznacznie zidentyfikowany- ukazuje Aarona lub proroka Zachariasza. Cztery obrazy różne przedstawiają symbole ewangelistów.
Ponadto na suficie znajdują się 42 medaliony z portretami przodków Chrystusa. Mateusz w swojej Ewangelii wywodzi pochodzenie Jezusa od Abrahama (który przedstawiony jest w jednym z medalionów, ale nie zajmuje żadnej znaczącej pozycji). Przodkowie Jezusa ukazani są zgodnie z przekazem Ewangelii Łukasza, która wymienia 78 osób, a od Dawida nie wiedzie przez Salomona, lecz przez jego brata Natana (nie mylić z prorokiem Natanem). Początkowo pod najwyższym obrazem głównym znajdował się krzyż Bernwarda, za którym stała kolumna Chrystusa.
By uchronić malowidła przed pożogą wojenną, sufit został rozebrany w 1943, a jego poszczególne elementy składowano w różnych miejscach. Po odbudowie kościoła w 1960 wszystkie oryginalne tablice powróciły odnowione na swoje miejsce.
Północne ogrodzenie chóru.
Barwne północne ogrodzenie chóru na skrzyżowaniu nawy głównej i transeptu przed chórem zachodnim świadczy o ważnej roli kolorów w sztuce średniowiecza. Przegroda została wzniesiona w latach 1194–1197 po kanonizacji Bernwarda, kiedy poszerzano kryptę. Podobna przegroda w południowej części kościoła została zniszczona w 1662.
Przegrodę zdobią liczne sztukaterie.
Po stronie wewnętrznej (południowej) umieszczono 13 kolorowych figur aniołów; niektóre mają szarfy z napisami. Po stronie zewnętrznej (północnej) przedstawiony jest fragment niebiańskiego Jeruzalem: pośrodku stoi figura Marii z dzieciątkiem, po prawej stronie (wschodniej): św. Piotra, św. Jakuba oraz św. Benedykta, po lewej stronie (zachodniej): św. Pawła, św. Jana oraz św. Bernwarda (trzymającego kościół św. Michała w ręku).
Znaczenie.
Kościół Świętego Michała jest często opisywany jako „Gottesburg”, co w wolnym tłumaczeniu na jęz. polski znaczy „warowny zamek Boga”. Określenie to dobrze oddaje warowny charakter świątyni o masywnych murach i niemalże obronnych wieżach.
Aktualnie.
Przed 1000-leciem kościoła w 2010 przeprowadzona jest renowacja budowli. Prace restauracyjne postępują w trzech etapach. Pierwszy etap został ukończony w 2007: wyremontowano podłogi, ponownie przywrócono dwa przejścia pomiędzy kryptą a kościołem, zbadano i zabezpieczono kolumny, zmodernizowano instalacje elektryczne i system grzewczy. W drugim etapie, zostaną odnowione wyższe partie nawy środkowej. Ostatni etap będzie poświęcony renowacji zewnętrznej.

</doc>
<doc id="1118708" url="https://pl.wikipedia.org/wiki?curid=1118708" title="Ant">
Ant



</doc>
<doc id="1118710" url="https://pl.wikipedia.org/wiki?curid=1118710" title="Tim Hutchinson">
Tim Hutchinson

Timothy „Tim” Hutchinson (ur. 11 sierpnia 1949 w Bentonville, Arkansas) – amerykański polityk, członek Partii Republikańskiej. W latach 1993-1997 był przedstawicielem stanu Arkansas w Izbie Reprezentantów Stanów Zjednoczonych, a w latach 1997-2003 reprezentował ten stan w Senacie Stanów Zjednoczonych.

</doc>
<doc id="1118712" url="https://pl.wikipedia.org/wiki?curid=1118712" title="Rock Me Amadeus">
Rock Me Amadeus

„Rock Me Amadeus” – piosenka z niemieckim tekstem, a refrenem śpiewanym po angielsku, austriackiego wokalisty Falco, skomponowana przez niego i braci Bolland, wydana w 1985 na albumie „Falco 3” oraz na singlu w 1986. Jedyne pierwsze miejsce tego wykonawcy w Stanach Zjednoczonych (gdzie Falco często jest uważany za artystę jednego przeboju), „Vienna Calling” doszło do 10 pozycji. „Rock Me Amadeus” pozostaje do dziś jedynym niemieckojęzycznym "numerem jeden" w USA. 
„Rock Me Amadeus” tekstem nawiązuje do filmu "Amadeusz" w reżyserii Miloša Formana, zaś muzycznie jest mieszaniną rocka, rapu i muzyki dyskotekowej.
Piosenka ta doczekała się wielu coverów i parodii.

</doc>
<doc id="1118713" url="https://pl.wikipedia.org/wiki?curid=1118713" title="Apache License">
Apache License

Apache License (przed wersją 2.0 Apache Software License – ASL) – licencja wolnego oprogramowania autorstwa Apache Software Foundation. Licencja ta dopuszcza użycie kodu źródłowego zarówno na potrzeby wolnego oprogramowania, jak i własnościowego oprogramowania. Pod tą licencją rozpowszechniane jest oprogramowanie tworzone przez Apache Software Foundation.
Pierwsze wersje tej licencji były podobne do 4 klauzulowej licencji BSD, z dodaniem klauzuli zabraniającej produktom pochodnym używania nazwy Apache. Wersja 2.0, opublikowana w 2004 roku, znacząco się od nich różni. Apache License 2.0, podobnie jak ww. licencje akademickie, zezwala na używanie, modyfikowanie i redystrybucję programu w postaci źródłowej, lub binarnej, bez obowiązku udostępnienia kodu źródłowego. Oznacza to, że kod na tej licencji można włączyć do zamkniętych programów, pod warunkiem zachowania zgodności z warunkami tej licencji. Podobnie jak poprzednie wersje, Apache License 2.0 nie udziela zezwolenia na używanie nazw i znaków handlowych licencjodawcy, z wyjątkiem użycia ich w informacji o pochodzeniu produktu. Najważniejszą zmianą, w porównaniu do typowych licencji akademickich, jest klauzula o patentach. Apache License 2.0 określa, że licencjobiorca otrzymuje od wszystkich autorów i współautorów licencję na użycie ich patentów mających zastosowanie w licencjonowanym programie. Jednakże, jeśli licencjobiorca wytoczy komukolwiek proces o to, że ów program narusza jego patenty, to ww. licencja na użycie patentów autorów i współautorów zostanie mu cofnięta.
Zgodność z licencją GPL.
Apache License 2.0 jest uznawana zarówno przez Apache Software Foundation jak i Free Software Foundation za kompatybilną z licencją GNU General Public License w wersji 3. Nie jest natomiast zgodna z licencjami GPL w wersjach 1 i 2 z powodu zawarcia w niej dodatkowych, nie uwzględnionych w GPL 1 i 2, zabezpieczeń związanych z patentami.

</doc>
<doc id="1118714" url="https://pl.wikipedia.org/wiki?curid=1118714" title="Asl">
Asl



</doc>
<doc id="1118716" url="https://pl.wikipedia.org/wiki?curid=1118716" title="Apache Software License">
Apache Software License



</doc>
<doc id="1118717" url="https://pl.wikipedia.org/wiki?curid=1118717" title="Dąbrówka żółtokwiatowa">
Dąbrówka żółtokwiatowa

Dąbrówka żółtokwiatowa ("Ajuga chamaepitys" (L.) Schreb.) – gatunek rośliny z rodziny jasnotowatych. Występuje w północnej Afryce, zachodniej i środkowej Azji, w Europie. W Polsce spotykana na południu kraju.
Biologia i ekologia.
Bylina, hemikryptofit. Kwitnie od czerwca do sierpnia. Rośnie na suchych zboczach i polach (chwast). Roślina wapieniolubna. 
Zagrożenia.
Gatunek umieszczony został na Czerwonej liście roślin i grzybów Polski (2006) i na obszarze Polski uznany za narażony na wyginięcie (kategoria zagrożenia V). W wydaniu z 2016 roku otrzymał kategorię krytycznie zagrożonego CR. W Polskiej czerwonej księdze roślin także uznany za krytycznie zagrożony (kategoria CR).

</doc>
<doc id="1118721" url="https://pl.wikipedia.org/wiki?curid=1118721" title="Wojciech Dutka">
Wojciech Dutka



</doc>
<doc id="1118740" url="https://pl.wikipedia.org/wiki?curid=1118740" title="Dominika Machnacka">
Dominika Machnacka

Dominika Machnacka (ur. 4 lutego 1990) – polska piłkarka grająca na pozycji defensywnego pomocnika. Obecnie zawodniczka kobiecego klubu piłkarskiego MUKS Praga Warszawa. Kilkakrotnie powoływana do reprezentacji Polski.
Była powoływana do kadry reprezentacji U-17 i U-19. W dniach 27 września–3 października 2007 wzięła udział w eliminacjach do młodzieżowych mistrzostw Europy do lat 19, po czym uczestniczyła w finałach Mistrzostw Europy U-19 Islandia 2007.

</doc>
<doc id="1118741" url="https://pl.wikipedia.org/wiki?curid=1118741" title="Akai">
Akai

Akai (z jap. „czerwony”) – były japoński, teraz singapurski producent sprzętu elektroniki użytkowej, należący do Grande Holdings.
Historia.
Firma powstała w 1929 r. jako japońskie przedsiębiorstwo. Pierwotnie do asortymentu firmy należały magnetofony szpulowe, kasetowe, wzmacniacze audio, magnetowidy oraz głośniki. Wiele z produktów sprzedawane było w USA pod marką "Roberts" oraz "A&amp;D" w Japonii. Pod koniec lat 60. Akai wraz z firmą Tandberg wprowadziło innowacyjny na owe czasy sposób zapisu dźwięku, pozwalający rejestrować szerszy zakres wysokich częstotliwości. W okresie lat 80. Akai było czołowym producentem magnetowidów. W latach 90. firma zmniejszyła swój asortyment sprzętu Hi-Fi. Pod koniec 2004 r. Akai Corporation z powodu bankructwa, zostało przejęte przez Grande Group.
Technologia wyświetlania funkcji na ekranie TV (OSD).
Na początku lat 80. firma Akai zajęła się opracowaniem systemu upraszczającego interakcje pomiędzy urządzeniami a użytkownikiem. W wyniku przeprowadzonych prac badawczych w 1982 roku firma zaprezentowała ten innowacyjny system, pierwotnie nazwany Interactive Monitor System, w swoim konsumenckim magnetowidzie VHS Akai VS-2. Wprowadzenie tego systemu w znacznym stopniu uprościło typowe zadania eksploatacyjne takie jak strojenie i programowanie tunera, programowanie zegara, timera itp. Warto też zaznaczyć, że pomysł spotkał się z uznaniem konsumentów i został w późniejszych latach wprowadzony w wielu urządzeniach elektronicznych przez innych wytwórców. Niemal wszystkie obecnie produkowane urządzenia RTV korzystają z różnych implementacji tej technologii.
Akai Professional.
W 1984 r. został utworzony nowy oddział firmy, nastawiony na produkcję oraz sprzedaż elektronicznych instrumentów muzycznych. Oprócz nazwy "Akai Professional" stosowana była również "Akai Electronic Musical Instruments Corporation". Pierwszym produktem nowej filii był 12-bitowy, cyfrowy sampler oznaczony jako "S612". Kolejnym wczesnym produktem był AX-80 – syntezator analogowy. W 1985 r. zaprezentowano MG1212, 12-ścieżkowy rejestrator. W roku 1986 wypuszczono serie profesjonalnych samplerów, na czele której stał model S900. Prawdziwą furorę zrobiła jednak seria MPC – sampler, sekwencer i pady czułe na nacisk w jednym – sprzęt ten stał się wręcz kultowym w środowisku hip-hop. W 2004 r. Akai Professional nabyte zostało przez Numark Industries.
Asortyment.
Na początku 2003 r. firma zaczęła rozprowadzać pod swoją marką sprzęt video wyprodukowany przez Samsunga. W tym samym roku wkroczono również na rynki sprzętu AGD oraz HVAC.

</doc>
<doc id="1118745" url="https://pl.wikipedia.org/wiki?curid=1118745" title="Herb Drawna">
Herb Drawna

Herb Drawna – jeden z symboli miasta Drawno i gminy Drawno w postaci herbu.
Wygląd i symbolika.
Herb przedstawia na tarczy dwudzielnej w słup w polu prawym żółtym połowę czarnego zębatego koła, w polu lewym błękitnym srebrnego żurawia ze złotym dziobem i nogami zwróconego w prawo (heraldycznie), trzymającego w szponach uniesionej prawej nogi srebrny kamień.
Koło zębate nawiązuje do herbu rodziny von Wedel. Żuraw i kolor błękitny nawiązują do miejscowej rzeki Drawy.
Historia.
Nie zachowała się średniowieczna pieczęć miejska, ale najprawdopodobniej zawierała pół koła z herbu Wedlów i żurawia. Żuraw widnieje także na pieczęci z 1618 roku, która funkcjonowała do około połowy wieku XVII oraz na panoramie miasta wykonanej na początku XVII wieku. Na pieczęci z 1669 widnieje Łabędź, który pojawił się także w atlasie Gundlinga z 1724 roku. W powojennej literaturze pojawił się nawet bocian z czarnym wężem w dziobie.

</doc>
<doc id="1118746" url="https://pl.wikipedia.org/wiki?curid=1118746" title="Herb gminy Drawno">
Herb gminy Drawno



</doc>
<doc id="1118747" url="https://pl.wikipedia.org/wiki?curid=1118747" title="Świętopełk II morawski">
Świętopełk II morawski

Świętopełk II (884-906) – książę z rodu Mojmirowiców, od 894 do 906 roku był władcą księstwa nitrzańskiego będącego częścią składową Państwa wielkomorawskiego.
Był młodszym synem księcia Świętopełka I. On i jego starszy brat Mojmir II zawarli w 894 roku pokój z wschodniofrankijskim królem Arnulfem. Lecz wkrótce pokłócili się, obydwaj próbowali przejąć władzę w państwie. Doprowadziło to do tego, że każdy z braci groził drugiemu śmiercią.
Spór osiągnął punkt szczytowy zimą 898/899 roku. Jednocześnie w tamtym okresie Bawarowie plądrowali Państwo wielkomorawskie. Po odejściu Bawarów wspierany przez nich Świętopełk II został okrążony w grodzie warownym przez Mojmira II. Bawarowie wrócili, uwolnili Świętopełka i udali się z nim do Bawarii. Jego dalszy los nie jest dokładnie znany. Prawdopodobnie wrócił do swojego księstwa w 901 roku i zmarł podczas walk z Węgrami w 906 r.
W kontekście walk z Węgrami często myli się Świętopełka I ze Świętopełkiem II.

</doc>
<doc id="1118748" url="https://pl.wikipedia.org/wiki?curid=1118748" title="Tuvalu (grupa etniczna)">
Tuvalu (grupa etniczna)

Tuvalu – rdzenna ludność archipelagu Tuvalu na Pacyfiku, odłam Polinezyjczyków. Posługują się językiem tuvalu z rodziny polinezyjskiej oraz językiem angielskim. Ich liczebność wynosi ok. 7,6 tysięcy. Poza granicami państwa Tuvalu skupiska emigrantów mieszkają także w Kiribati, Nauru i na Fidżi. Około 97% Tuvalu wyznaje protestantyzm (należą do Narodowego Kościoła Tuvalu).

</doc>
<doc id="1118749" url="https://pl.wikipedia.org/wiki?curid=1118749" title="Ligand">
Ligand



</doc>
<doc id="1118752" url="https://pl.wikipedia.org/wiki?curid=1118752" title="Park im. Edwarda Szymańskiego w Warszawie">
Park im. Edwarda Szymańskiego w Warszawie

Park im. Edwarda Szymańskiego – park miejski znajdujący się w warszawskiej dzielnicy Wola.
Opis.
Jest otoczony ulicami Elekcyjną (odcinającą go od parku im. gen. Józefa Sowińskiego), Wolską, aleją Prymasa Tysiąclecia i ulicą Górczewską.
Park został założony w 1974. Jego patronem jest poeta robotniczy pochodzący z Woli – Edward Szymański.
Na terenie parku znajdują się kaskady wodne, fontanny, siłownia, skatepark, popiersie patrona, staw Oczko oraz dwa drewniane place zabaw.

</doc>
<doc id="1118754" url="https://pl.wikipedia.org/wiki?curid=1118754" title="Polanka (Krosno)">
Polanka (Krosno)

Polanka – część miasta Krosna, jednostka pomocnicza gminy (dzielnica).
Dzielnica zajmuje południowo-zachodnią część miasta. Do 1961 r. osobna wieś. Na północnym zachodzie graniczy z Turaszówką, na zachodzie z Dobieszynem, na południu ze Świerzową. 
W roku 2019 liczba mieszkańców dzielnicy wyniosła 4 640. 

</doc>
<doc id="1118759" url="https://pl.wikipedia.org/wiki?curid=1118759" title="Spartak Brno">
Spartak Brno



</doc>
<doc id="1118760" url="https://pl.wikipedia.org/wiki?curid=1118760" title="Paulina Andrzejewska">
Paulina Andrzejewska

Paulina Andrzejewska, właśc. Paulina Maria Andrzejewska-Damięcka (ur. 5 lipca 1980 w Szczecinie) – polska tancerka, choreografka i pedagożka.
Życiorys.
Pochodzi ze Szczecina. W 1999 ukończyła Państwową Szkołę Baletową im. Romana Turczynowicza w Warszawie. W 2005 uzyskała stopień magistra sztuki na Akademii Muzycznej im. Fryderyka Chopina w Warszawie, Wydział Edukacji Muzycznej, specjalność Pedagogika Baletu. Od 2003 uczy tańca współczesnego w Ogólnokształcącej Szkole Baletowej w Warszawie. W latach 2006–2008 pracowała jako pedagożka tańca współczesnego w Ogólnokształcącej Szkole Baletowej w Łodzi, a w latach 2014–2016 jako wykładowczyni Uniwersytetu Muzycznego Fryderyka Chopina w Warszawie. Od 2015 współpracuje z Akademią Teatralną im. Aleksandra Zelwerowicza w Warszawie. Od sezonu 2019/2020 pełni funkcję zastępczyni dyrektora ds. artystycznych w Teatrze Muzycznym w Poznaniu.
Od 2018 roku jest żoną Mateusza Damięckiego. Mają 2 dzieci.
Taniec.
Brała udział w:
Brała udział w programach telewizyjnych:

</doc>
<doc id="1118761" url="https://pl.wikipedia.org/wiki?curid=1118761" title="Marzena Ajzert-Lauks">
Marzena Ajzert-Lauks

Marzena Ajzert-Lauks – polska wokalistka, pedagog, absolwentka Akademii Muzycznej w Łodzi. 
Jest laureatką festiwali jazzowych. W 1995 roku z kwartetem wokalnym Five Lines nagrała płytę "Cat-O'-Nine-Tails".
Ma na swoim koncie udział w wielu programach telewizyjnych i nagraniach studyjnych.
Od 1992 roku zajmuje się przygotowaniem wokalnym artystów musicalowych oraz kształceniem dzieci i młodzieży. Od 2007 roku współpracuje z Autorską Szkołą Musicalową Macieja Pawłowskiego pod patronatem Teatru Muzycznego Roma.
Pracowała w Teatrze Powszechnym w Łodzi i w Radomiu, a w latach 1998-2012 była asystentem kierownika muzycznego w Teatrze Muzycznym Roma w Warszawie. 
W roku 2014 i 2015 przygotowała wokalnie również premiery "Jesus Christ Superstar" w Teatrze Muzycznym w Łodzi i "Wytwórnię piosenek" w łódzkim Teatrze Powszechnym. 
Brała udział w musicalach: "Czarodziej z krainy Oz", "Józef i cudowny płaszcz snów w technikolorze", "Fame" (w którym zagrała rolę Carmen), "Crazy for You", "Promises, promises", "Piotruś Pan", "Miss Saigon", "Grease", "Koty", "Taniec Wampirów", "Akademia Pana Kleksa", "Upiór w operze", "Les Miserables".

</doc>
<doc id="1118765" url="https://pl.wikipedia.org/wiki?curid=1118765" title="Ida Nowakowska">
Ida Nowakowska

Ida Victoria Nowakowska-Herndon (ur. 7 grudnia 1990 w Warszawie) – polska tancerka, aktorka, prezenterka telewizyjna i osobowość telewizyjna.
Życiorys.
Od dziecka ma podwójne obywatelstwo, amerykańskie i polskie. Jest córką pisarza Marka Nowakowskiego (1935–2014) i Joanny Marii Żamojdo (ur. 1956), siostrzenicy malarza Jana Lebensteina (1930–1999).
Ukończyła Ogólnokształcącą Szkołę Baletową im. Romana Turczynowicza w Warszawie. W 2014 ukończyła kierunek aktorstwa na Wydziale Teatru, Filmu i Telewizji na Uniwersytecie Kalifornijskim w Los Angeles, równolegle studiowała też na uczelnianym Wydziale Nauk Politycznych ze specjalizacją w relacjach międzynarodowych. W Los Angeles prowadziła szkołę tańca "Axial Pointe School of Contemporary Ballet"
Była solistką Teatru Muzycznego Roma w Warszawie, w którym występowała w musicalach: "Piotruś Pan", "Taniec wampirów", "Koty" i "Upiór w operze". Była aktorką i tancerką stołecznego teatru Janusza Józefowicza Studio Buffo. Brała udział w musicalach "Metro" i "Romeo i Julia". Tańczyła w Nowym Jorku w Metropolitan Opera w "La Bayadere" i w Lincoln Center zagrała główną rolę w musicalu "Reel to Real". Zagrała główną rolę w filmie "Out of Reach" u boku Stevena Seagala.
W 2007 zajęła pierwsze miejsce w kategorii tańca współczesnego na Ogólnopolskim Konkursie Tańca w Gdańsku oraz uczestniczyła w pierwszej edycji programu rozrywkowego TVN "You Can Dance – Po prostu tańcz". W 2009 zdobyła trzecie miejsce na Ogólnopolskim Konkursie Tańca w Gdańsku i pierwsze miejsce w Międzynarodowych Zawodach Tap Dance , a także zdobyła Puchar Polski w Disco Dance i pierwszą nagrodę na festiwalu baletowym „Złote Pointy” w Szczecinie.
W 2008 została prowadzącą program "Przymierzalnia" na młodzieżowym kanale ZigZap. Była jurorką w dziewiątej edycji programu "You Can Dance – Po prostu tańcz" (2016) i amerykańskim talent show telewizji CBS "" (2019).
W 2018 nawiązała współpracę z Telewizją Polską, dla której początkowo prowadziła program "Bake Off Junior" i noworoczny koncert "Sylwester marzeń z Dwójką". Od 2019 jest jurorką programu TVP2 "Dance Dance Dance" oraz współprowadzącą poranny program TVP2 "Pytanie na śniadanie" i talent show "The Voice Kids". W listopadzie 2019 i 2020 współprowadziła finał 17. i 18. Konkursu Piosenki Eurowizji dla Dzieci. W latach 2019–2022 współprowadziła wakacyjną trasę koncertową TVP2 "Lato, muzyka, zabawa. Wakacyjna trasa Dwójki". W 2020 została prowadzącą programów: "Ameryka da się lubić" oraz "Virtuosos V4+. Gramy w tym samym języku" (także "Wirtuozi V4+. Międzynarodowy talent show"). W sezonie wiosennym 2021 roku TVP Kobieta emitowała cykl "Trenuj z TVP Kobieta", w których Nowakowska przedstawiała ćwiczenia gimnastyczne dla kobiet w ciąży. Kilka miesięcy później została gospodynią programu "You Can Dance – Nowa generacja" na TVP2 i autorskiego programu "Od niemowlaka do przedszkolaka" na TVP Kobieta. W 2022 roku przedstawiła punktację polskiego jury w czasie finału 66. Konkursu Piosenki Eurowizji.
Życie prywatne.
W 2015 poślubiła Jacka Herndona, z którym studiowała aktorstwo na Uniwersytecie Kalifornijskim w Los Angeles. 26 stycznia 2021 poinformowała, że spodziewa się dziecka. 7 maja 2021 roku urodziła syna, Maksymiliana Marka.
Jest praktykującą katoliczką.

</doc>
<doc id="1118769" url="https://pl.wikipedia.org/wiki?curid=1118769" title="Chrystus Zbawiciel z Andów">
Chrystus Zbawiciel z Andów



</doc>
<doc id="1118770" url="https://pl.wikipedia.org/wiki?curid=1118770" title="Sussex spaniel">
Sussex spaniel



</doc>
<doc id="1118771" url="https://pl.wikipedia.org/wiki?curid=1118771" title="Agnieszka Habsburżanka">
Agnieszka Habsburżanka



</doc>
<doc id="1118773" url="https://pl.wikipedia.org/wiki?curid=1118773" title="Zersenay Tadesse">
Zersenay Tadesse



</doc>
<doc id="1118790" url="https://pl.wikipedia.org/wiki?curid=1118790" title="Mariusz Kolonko">
Mariusz Kolonko



</doc>
<doc id="1118791" url="https://pl.wikipedia.org/wiki?curid=1118791" title="Max Kolonko">
Max Kolonko



</doc>
<doc id="1118795" url="https://pl.wikipedia.org/wiki?curid=1118795" title="Paul Raven">
Paul Raven

Paul Vincent Raven (ur. 16 stycznia 1961, zm. 20 października 2007) – muzyk rockowy i gitarzysta basowy grup Ministry, Killing Joke, Prong, Godflesh i Pigface.
Kariera.
W 1982 roku trzech członków zespołu Killing Joke (Jaz Coleman, Martin Glover oraz Geordie Walker), podczas promocji albumu "Revelations", przeniosło się na Islandię. Niewiele później Martin Glover wrócił do macierzystego kraju, Anglii, gdzie próbował przekonać Ravena do dołączenia do nowo powstającego zespołu Brilliant. Raven jednakże odrzucił propozycję, a zamiast tego dołączył do Colemana i Walkera, by później zostać nowym basistą Killing Joke. Pierwszym nagraniem z udziałem nowego basisty był album "Fire Dances". W 1987 roku odszedł z grupy, by powrócić w 1990, kiedy to nagrał z nią album "Extremities, Dirt &amp; Various Repressed Emotions". W tym samym czasie rozpoczął także współpracę z Pigface – projektem muzycznym Martina Atkinsa (ówczesnego perkusisty Killing Joke) i Billa Rieflina. W 1991 roku, Paul Raven po zakończeniu trasy promującej nowy album Killing Joke, wraz z Chrisem Connellym oraz z pozostałymi członkami Killing Joke, wyjąwszy Jaza Colemana, uformował supergrupę Murder, Inc. 
W 1993 roku został członkiem thrashmetalowego zespołu Prong. W 1994 zostało wydane pierwsze wspólne dzieło - album "Cleansing". Nagranie to było jednym z pierwszych albumów heavymetalowych zawierających w sobie elementy industrialne, które znalazły się tam przede wszystkim dzięki wpływom Ravena. Kolejnym nagranym album został "Rude Awakening". Zajął on 1. miejsce na liście Billboard Heatseekers. Niedługo potem grupa rozpadła się. 
Paul Raven, wraz z perkusistą grupy Prong, Tedem Parsonsem, stanowił duet, który występował w zespołach Killing Joke, Godflesh (Raven w roku 2002 został ogłoszony członkiem tego zespołu, jednakże grupa rozpadła się przed pierwszą trasą koncertową), jak i przy nagraniach byłych członków zespołu Swans – Normana Westberga i Algisa Kizysa. 
Kolejnym zespołem, w którym występował Paul Raven, był Society 1. Jego partie gitary basowej znalazły się na albumie "Exit Through Fear" z roku 2003. Brał on udział przy nagrywaniu albumu "Brand New History" zespołu Econoline Crush.
Do Killing Joke wrócił dopiero w 2003 roku i pozostał w niej do roku 2005 (oficjalnie jednak nadal był wymieniany wśród członków aktualnego składu). Następnie związał się z Ministry. Z zespołem tym nagrał płyty "Rio Grande Blood" i "The Last Sucker". W 2007 utworzył projekt Mob Research. 
Zmarł 20 października 2007 roku. Przyczyną śmierci muzyka był zawał serca. Spotkanie członków grupy Killing Joke na pogrzebie Paula Ravena było przyczynkiem do powrotu zespołu w oryginalnym składzie.
Utwór „Khyber Pass” autorstwa Paula Ravena i Ala Jourgensena wykorzystano w nagrodzonym Oscarami za rok 2009 filmie "The Hurt Locker. W pułapce wojny".

</doc>
<doc id="1118796" url="https://pl.wikipedia.org/wiki?curid=1118796" title="Sznur pereł">
Sznur pereł

Sznur pereł albo "Naszyjnik pereł", "Kobieta z naszyjnikiem pereł" () – obraz Jana Vermeera datowany na lata 1662–1665. Płótno jest sygnowane, podpis znajduje się na stole.
Obraz pojawia się w spisie kolekcji Jacobusa Dissiusa, która została sprzedana 16 maja 1696 w Amsterdamie. W zachowanym spisie tych dzieł płótno zostało opisane jako "przymierzająca perły". Później wiele razy zmieniał właścicieli i obecnie znajduje się w berlińskim Staatliche Museen.
Obraz przedstawia z profilu młodą kobietę, ubraną w żółty kubraczek z gronostajem i trzymającą za końce wstążki od perłowego naszyjnika. Dziewczyna, zastygła w pół gestu, stoi przed lustrem, zawieszonym na ścianie w pobliżu okna, przysłoniętego żółtą zasłonką. Między nią a ścianą ustawiony jest stół z dwoma krzesłami, na którego blacie leży bilecik wskazujący, że kobieta szykuje się dla ukochanego.
Badacze uważają, że tematem tego obrazu jest próżność i marność, konflikt między cnotą a przywarą.

</doc>
<doc id="1118802" url="https://pl.wikipedia.org/wiki?curid=1118802" title="Anafora (religia)">
Anafora (religia)



</doc>
<doc id="1118805" url="https://pl.wikipedia.org/wiki?curid=1118805" title="Andrzej Gołoński">
Andrzej Gołoński

Andrzej Gołoński (ur. 24 listopada 1799 we Włocławku, zm. 18 września 1854 w Warszawie – polski architekt, uczeń i współpracownik Jakuba Kubickiego.
Życiorys.
Studiował na Królewskim Uniwersytecie Warszawskim. Przedstawiciel późnego klasycyzmu, w swoich projektach stosował także formy gotyckie i renesansowe.
Pełnił funkcję budowniczego Wydziału Przemysłu i Handlu w Komisji Rządowej Spraw Wewnętrznych w Warszawie.
Został pochowany na cmentarzu Powązkowskim w Warszawie (kwatera 17, rząd 2, grób 5/6).

</doc>
<doc id="1118806" url="https://pl.wikipedia.org/wiki?curid=1118806" title="Alegoria wiary">
Alegoria wiary

Alegoria wiary () – obraz Jana Vermeera datowany na lata 1669–1674. Płótno nie jest sygnowane.
Obraz różni się od innych dzieł Vermeera, które w większości bliskie są tematyce życia codziennego. W katalogu sprzedaży z 1699 roku płótno to zostało uznane za przedstawienie Nowego Testamentu. W 1914 roku A.J. Barnonw dowiódł jednak, że jest to alegoria wiary, do której namalowania Vermeer posłużył się "Ikonologią" Caesarego Ripy. Obraz uważany jest za katolicki w charakterze i bliski ikonografii jezuickiej. Przypuszcza się (ale brak na to jednoznacznych dowodów), że powstał na zamówienie jezuitów.
Podobnie jak w przypadku wielu innych dzieł Vermeera, scena rozgrywa się w mieszczańskim wnętrzu. Zgodnie z opisem Ripy, wiara ukazana jest jako siedząca kobieta, u stóp mająca świat (globus). Jabłko i zmiażdżony kamieniem wąż oznaczają grzech. Pewne elementy nie pokrywają się jednak dokładnie z przekazem Ripy. Kulę, zawieszoną u sufitu, malarz zaczerpnął najprawdopodobniej z księgi Willema Heinsiusa "Emblemata Sacra de Fide, Spe, Charitate" (1636), gdzie szklana kula oznacza ludzki rozum.
Na ścianie zawieszone jest przedstawienie ukrzyżowania – uproszczona wersja obrazu Jacoba Jordaensa.

</doc>
<doc id="1118807" url="https://pl.wikipedia.org/wiki?curid=1118807" title="Vaccinio-Piceetea">
Vaccinio-Piceetea



</doc>
<doc id="1118809" url="https://pl.wikipedia.org/wiki?curid=1118809" title="Dicrano-Pinion">
Dicrano-Pinion



</doc>
<doc id="1118817" url="https://pl.wikipedia.org/wiki?curid=1118817" title="Stanisław Jurcewicz">
Stanisław Jurcewicz

Stanisław Jurcewicz (ur. 31 lipca 1961 w Bielawie) – polski polityk, inżynier i samorządowiec, przewodniczący Sejmiku Województwa Dolnośląskiego w latach 2005–2006, senator VII i VIII kadencji.
Życiorys.
Z wykształcenia jest magistrem inżynierem telekomunikacji, absolwentem Wydziału Telekomunikacji i Elektrotechniki Akademii Techniczno-Rolniczej w Bydgoszczy. Pracował jako dyrektor pionu sprzedaży w Telekomunikacji Polskiej.
W latach 1990–1994 był wiceprzewodniczącym rady miejskiej i członkiem zarządu miasta w Piławie Górnej. Przez następne cztery lata pełnił funkcję ponownie członka zarządu miasta, a także wiceprzewodniczącego sejmiku samorządowego województwa wałbrzyskiego. Od 1998 do 2002 był przewodniczącym rady miejskiej w Piławie Górnej. W latach 2002–2007 zasiadał w sejmiku dolnośląskim, będąc m.in. jego przewodniczącym (2005–2006) i wiceprzewodniczącym (2004–2005, 2006–2007). Należał również do założycieli Obywatelskiego Bloku Samorządowego.
W wyborach parlamentarnych w 2001 i 2005 bezskutecznie kandydował do Sejmu z list Platformy Obywatelskiej. W wyborach w 2007, kandydując również z ramienia PO, został wybrany na senatora VII kadencji w okręgu wałbrzyskim, otrzymując 106 618 głosów. W 2011 z powodzeniem ubiegał się o reelekcję, w nowym okręgu jednomandatowym dostał 49 054 głosy. W 2015 nie został wybrany na kolejną kadencję, bez powodzenia kandydował także w wyborach w 2019. W 2018 powrócił natomiast w skład sejmiku dolnośląskiego.
Żonaty, ma troje dzieci.
W 1999 otrzymał Brązowy Krzyż Zasługi.

</doc>
<doc id="1118821" url="https://pl.wikipedia.org/wiki?curid=1118821" title="Przysłop Dolny">
Przysłop Dolny

Przysłop Dolny – polana w Paśmie Gorca w Gorcach. Znajduje się na południowym grzbiecie Przysłopu, już poza granicami Gorczańskiego Parku Narodowego. Jej zbocza opadają do doliny potoków Jamne i Małe Jaszcze (lewe dopływy Ochotnicy). Jeszcze długo po II wojnie światowej tętniła życiem pasterskim, stały na niej szałasy, jednak wskutek nieopłacalności ekonomicznej zaprzestano tu wypasu. Od tego czasu polana zaczyna stopniowo zarastać borówczyskami i pojedynczymi świerkami. W kierunku północnym widoki zasłania las, ale we wszystkich pozostałych kierunkach rozpościera się stąd szeroka panorama widoków na Pieniny, Beskid Sądecki, Pasmo Lubania i Tatry. Przebiegające przez polanę szlaki turystyczne umożliwiają wędrówkę po Gorcach, a noclegi zapewnia schronisko Gorczańska Chata (d. Hawiarska Koliba). W zimie jest dobrym miejscem do uprawiania narciarstwa pozatrasowego.
Niedaleko obok polany, przy zielonym szlaku na Gorc znajduje się w lesie grób Władysława Pisarskiego ps. Piwonia – partyzanta IV baonu 1 Pułku Strzelców Podhalańskich Armii Krajowej, który poległ tu 20 października 1944 r. Był jedynym poległym partyzantem w czasie operacji „bitwa nad Ochotnicą”, do przeprowadzenia której Niemcy ściągnęli oddziały SS „Galizien” w liczbie ok. 600 żołnierzy (w dywizji tej służyli głównie Ukraińcy i niemieccy żołnierze z karnej kompanii). Chcieli zniszczyć zgrupowania partyzanckie w Gorcach. Doskonale znający teren partyzanci AK wspólnie z partyzantką sowiecką zorganizowali zasadzki, w których zabili kilkudziesięciu żołnierzy po stronie niemieckiej. Walki toczyły się na całym południowych zboczach pod Gorcem, Przysłopem i Jaworzyną Kamienicką. Wobec znacznej przewagi wroga partyzanci wycofali się w dalsze rejony Gorców. W odwecie Niemcy spacyfikowali później Ochotnicę, zabijając 53 osoby i paląc 29 gospodarstw.
Nazwa polany pochodzi od wołoskiego słowa "prislop" oznaczającego przełęcz. Po wschodniej stronie szczytu Przysłop znajduje się tutaj w grzbiecie pasma Gorca niewielka przełęcz, a po drugiej stronie szczytu Przysłop druga polana – Przysłop Górny. Polana jest jedną z licznych polan na południowych stokach tego pasma, które niegdyś aż pod sam wierzch zajęte były polanami i polami uprawnymi zaszytej wśród gór wsi Ochotnica Górna, której mieszkańcy mają wołoski rodowód.
Szlaki turystyki pieszej.
olana należy do miejscowości Ochotnica Górna w województwie małopolskim, w powiecie nowotarskim, w gminie Ochotnica Dolna.

</doc>
<doc id="1118823" url="https://pl.wikipedia.org/wiki?curid=1118823" title="Polana Przysłop">
Polana Przysłop



</doc>
<doc id="1118826" url="https://pl.wikipedia.org/wiki?curid=1118826" title="Rezerwat Städjan-Nipfjället">
Rezerwat Städjan-Nipfjället

Rezerwat Städjan-Nipfjället – szwedzki rezerwat przyrody, o powierzchni ponad 200 km², położony w regionie Dalarna, w gminie Älvdalens, około 10 km na północ od miasta Idre. Należy do sieci Natura 2000 (kamping na terenie rezerwatu jest niedozwolony). Do jego największych atrakcji zalicza się górę Städjan (1131 m n.p.m.), masyw Nipfjällets, od których pochodzi nazwa rezerwatu, oraz "Trollvägen" - Trollową Drogę. 
Charakterystyczna fauna: niedźwiedź brunatny, wilk szary, ryś, łoś, oraz renifer (hodowlany).
Städjan (po polsku, "kowadło") jedną z pięciu najwyższych gór południa Skandynawii. Położony w południowo-wschodniej części rezerwatu. Stanowi pozostałość po formacji alochtonicznej w południowej części szwedzkich gór powstałych w wyniku orogenezy kaledońskiej. Stanowi punkt orientacyjny dla pieszych podróżnych w tym regionie. Góra stanowiła inspirację dla wielu szwedzki pisarzy.
Z góry rozpościera się widok na regiony Dalarna, Härjedalen oraz Norwegię.
W latach 90. XX wieku i do 2007 istniały plany zbudowania ośrodka narciarskiego na górze. Miałoby się tam znaleźć 10 tras zjazdowych i 6 wyciągów. Po sporze i dyskusji, 8 marca 2007 rząd Szwecji oficjalnie zablokował te plany, przypominając, że prawo o ochronie środowiska, zarówno szwedzkie jak i europejskie, nie pozostawia żadnych wątpliwości, że teren ten ma pozostać nienaruszony i niezabudowany.
Najwyższym szczytem masywu Nipfjället, położonego w zachodniej części rezerwatu, jest Molnet (1192 m n.p.m.). Pozostałe szczyty masywu: Slagåbäcksstöten (1101 m), Fjätervålen (1001 m), Lillnipen (1100 m), Gränjesåsen, Ulandshögen, Hemmeråsen/Himmeråsen (869 m), Gränjesvålen/Gränjåsvålen (891 m), Svartfjället, Uggen. Masyw Nipfjällets jestem jednym z nielicznych w Szwecji, na który można wjechać, praktycznie na sam szczyt, samochodem. Bezpłatny parking znajduje się na wysokości 1 000 m n.p.m., co pozostawia około 100 m wysokości do wejścia pieszo (około 30 minut wędrówki).

</doc>
<doc id="1118833" url="https://pl.wikipedia.org/wiki?curid=1118833" title="ICF">
ICF



</doc>
<doc id="1118834" url="https://pl.wikipedia.org/wiki?curid=1118834" title="Lucky Dube">
Lucky Dube

Lucky Philip Dube (ur. 3 sierpnia 1964, zm. 18 października 2007 w Johannesburgu) – południowoafrykański muzyk reggae. Zginął zastrzelony podczas próby kradzieży jego samochodu przez bandytów.

</doc>
<doc id="1118835" url="https://pl.wikipedia.org/wiki?curid=1118835" title="Zespół Pierre-Robin">
Zespół Pierre-Robin



</doc>
<doc id="1118839" url="https://pl.wikipedia.org/wiki?curid=1118839" title="Periodyzacja sztuki">
Periodyzacja sztuki

Sztuka prehistoryczna (pradziejowa).
Jej początki datuje się na około 50 tys. lat p.n.e. Wyróżniamy sztukę kultur paleolitu, mezolitu, neolitu, epoki brązu, epoki żelaza.
Sztuka starożytna.
V/III tys. p.n.e. – ok. 300 r. n.e.
W starożytnym okresie dziejów stosuje się podziały geograficzne w ramach krajów Bliskiego Wschodu i basenu Morza Śródziemnego.
Sztuka średniowiecza.
V w. – XV w.
Sztuka nowożytna.
XV–XIX w..
Wiek XV jest okresem przełomu sztuki średniowiecznej i nowożytnej. W okresie kultury nowożytnej stosujemy w dalszym ciągu podział na kolejne style historyczne, zapoczątkowane w Średniowieczu, umiejscowione w Europie. Druga połowa XIX w. jest okresem przełomu ze sztuką nowoczesną.
Modernizm.
Ramy czasowe: 2. połowa XIX w. – 1. połowy XX w.
Sztuka nowoczesna otwiera nowy etap, w którym kończą się wielkie style, stosuje się tu podział na kierunki, tendencje, ugrupowania artystyczne (manifesty).
Sztuka współczesna.
od 2. połowy XX w.
Sztuka drugiej połowy XX wieku, umownie nazywana współczesną, kształtująca się po II wojnie światowej, nie podlega jeszcze ustalonym czasowym podziałom. Ruchy artystyczne, tendencje, manifesty składają się na skomplikowany obraz tej sztuki.

</doc>
<doc id="1118841" url="https://pl.wikipedia.org/wiki?curid=1118841" title="Salomończycy">
Salomończycy

Salomończycy – grupa około dziewięćdziesięciu ludów i plemion melanezyjskich (Melanezyjczycy) zamieszkujących państwo Wyspy Salomona. Ich liczba wynosi około 333 tysiące (dane na rok 1992). Mówią licznymi językami z gałęzi oceanicznej wielkiej rodziny języków austronezyjskich oraz językami papuaskimi (nieaustronezyjskimi). Większość wyspiarzy to chrześcijanie, głównie protestanci (anglikanie), mniej liczne grupy tworzą katolicy oraz wyznawcy rodzimych kultów i religii.

</doc>
<doc id="1118844" url="https://pl.wikipedia.org/wiki?curid=1118844" title="Gleisdorf">
Gleisdorf

Gleisdorf – miasto w Austrii, w kraju związkowym Styria, w powiecie Weiz. Liczy 10456 mieszkańców (1 stycznia 2016). 
Współpraca.
Miejscowości partnerskie:

</doc>
<doc id="1118847" url="https://pl.wikipedia.org/wiki?curid=1118847" title="Pogoanele">
Pogoanele

Pogoanele – miasto w południowo-wschodniej Rumunii (Muntenia), w okręgu Buzău. Liczy 7275 mieszkańców (dane na rok 2011). Merem miasta od 2008 jest Florin Dumitrașcu, członek Partii Socjaldemokratycznej.

</doc>
<doc id="1118848" url="https://pl.wikipedia.org/wiki?curid=1118848" title="Corallium rubrum">
Corallium rubrum



</doc>
<doc id="1118849" url="https://pl.wikipedia.org/wiki?curid=1118849" title="Kiczora">
Kiczora

Kiczora, Kiczera – nazwa pochodząca z języka wołoskiego (por. rum. "chica", czyt: "kicza": „włosy, zarost”, "chicera" „zarośnięta góra”), popularna w różnych formach w Karpatach od Siedmiogrodu aż po morawską Wołoszczyznę.

</doc>
<doc id="1118851" url="https://pl.wikipedia.org/wiki?curid=1118851" title="Brezoi">
Brezoi

Brezoi – miasto w południowej Rumunii, w okręgu Vâlcea. Liczy 7 tys. mieszkańców. Leży 35 kilometrów na północ od Râmnicu Vâlcea i 66 kilometrów na południe od Sybina. Prawa miejskie uzyskało w 1887. Merem miasta jest Elena Corotchi.

</doc>
<doc id="1118853" url="https://pl.wikipedia.org/wiki?curid=1118853" title="Richard Keller">
Richard Keller



</doc>
<doc id="1118854" url="https://pl.wikipedia.org/wiki?curid=1118854" title="Brian Rolston">
Brian Rolston

Brian Rolston (ur. 21 lutego 1973 we Flint, Michigan) – amerykański hokeista, reprezentant Stanów Zjednoczonych. Trzykrotny olimpijczyk.
Jego brat Ron (ur. 1966) także był hokeistą.
Kariera.
Grał w NHL od 1994, mimo że już w 1991 wziął udział w drafcie, gdzie został wybrany w 1 rundzie z numerem 11 przez New Jersey Devils, jednak nie miał miejsca w składzie tej drużyny i został oddany do drużyny z ligi uniwersyteckiej, a następnie grał w drużynie filialnej. Dopiero w sezonie 1994/95 dostał szansę występów w NHL w zespole New Jersey Devils. Od tej pory Rolston już stale grał w klubach NHL. W trakcie sezonu 1999/2000 Brian Rolston przeszedł do drużyny Colorado Avalanche, jednak nie czuł się tam dobrze i jeszcze w tym samym sezonie przeniósł się do Boston Bruins, gdzie grał do czasu lokautu w NHL. Po wznowieniu rozgrywek przez NHL w 2005 został zawodnikiem Minnesota Wild, gdzie grał z powodzeniem przez kilka lat. W latach 2008-2011 był hokeistą drużyny New Jersey Devils. Od lipca 2011 zawodnik New York Islanders, a od lutego 2012 w Boston Bruins, z którym grał do końca sezonu NHL (2011/2012). W kolejnym sezonie NHL nie wystąpił i po nim, 30 kwietnia 2013 ogłosił zakończenie kariery zawodniczej.
Z reprezentacją Stanów Zjednoczonych uczestniczył w turniejach zimowych igrzyskach olimpijskich 1994, 2002, 2006, Pucharu Świata 1996 oraz mistrzostw świata w 1996.

</doc>
<doc id="1118855" url="https://pl.wikipedia.org/wiki?curid=1118855" title="Akshay Kumar">
Akshay Kumar

Akshay Kumar (hindi: अक्षय कुमार, urodzony Rajiv Hari Om-Bhatia, 9 września 1967 w Amritsarze w Pendżabie) – bollywoodzki aktor. Jego żoną od 2001 roku jest Twinkle Khanna, od zamążpójścia niewystępująca już aktorka indyjska ("Baadshah" z Shah Rukh Khanem).

</doc>
<doc id="1118856" url="https://pl.wikipedia.org/wiki?curid=1118856" title="Czamorro">
Czamorro

Czamorro – rdzenna ludność wyspy Guam i sąsiednich wysp archipelagu Marianów, w 1996 roku ich liczebność wynosiła ok. 155 tysięcy. 
Opis.
Posługują się językiem czamorro z wielkiej rodziny austronezyjskiej. Pierwotnie była to ludność mikronezyjska przybyła ze środkowej części archipelagu Filipin w II tysiącleciu p.n.e. Podczas kolonizacji hiszpańskiej między XVII a XIX wiekiem n.e. wyginęła jednak męska część populacji – współcześni Czamorro są Metysami, potomkami pozostałych przy życiu pierwotnych mieszkanek archipelagu i białych osadników. Ich tradycyjna kultura uległa głębokim przemianom, przejmując cechy kultury hiszpańskiej, a w związku z obecnością Amerykanów w XX wieku – również amerykańskiej. Szczególnie widoczne jest to na wyspie Guam, gdzie rdzenni mieszkańcy stopniowo oddalają się kulturowo od Czamorro z pozostałych wysp archipelagu, rozwijając własną tożsamość etniczną jako Guamczycy.

</doc>
<doc id="1118857" url="https://pl.wikipedia.org/wiki?curid=1118857" title="Chamorro">
Chamorro



</doc>
<doc id="1118860" url="https://pl.wikipedia.org/wiki?curid=1118860" title="Instytut Maszyn Przepływowych im. Roberta Szewalskiego Polskiej Akademii Nauk">
Instytut Maszyn Przepływowych im. Roberta Szewalskiego Polskiej Akademii Nauk

Instytut Maszyn Przepływowych im. Roberta Szewalskiego (IMP PAN) – instytut naukowy Polskiej Akademii Nauk z siedzibą w Gdańsku. Został założony w 1956 roku.
Zakres działalności.
Instytut zajmuje się takimi dziedzinami jak: 

</doc>
<doc id="1118862" url="https://pl.wikipedia.org/wiki?curid=1118862" title="Städjan">
Städjan



</doc>
<doc id="1118863" url="https://pl.wikipedia.org/wiki?curid=1118863" title="Nipfjällets">
Nipfjällets



</doc>
<doc id="1118865" url="https://pl.wikipedia.org/wiki?curid=1118865" title="That's the Way My Heart Goes">
That's the Way My Heart Goes

"That's the Way My Heart Goes" jest debiutanckim singlem szwedzkiej wokalistki muzyki pop, Marie Serneholt wydanej na jej debiutanckim albumie "Enjoy The Ride" dnia 22 lutego 2006 roku.
Singel zadebiutował na 2. miejscu na szwedzkiej liście przebojów i osiągnął 1. pozycję w sprzedaży internetowej. Piosenkę poprzedzała silna kampania promocyjna w Szwecji, gdzie singel osiągnął status Złotej Płyty sprzedając się w ponad 10 tysiącach kopii. Utwór osiągnął też złoto w sprzedaży internetowej (także ponad 10 tysięcy kopii).
Singel spędził ponad 2 miesiące na szwedzkiej liście Top 60 aby po 6 tygodniach przerwy powrócić na pozycji 60. w sierpniu 2006 roku. W Niemczech singel zadebiutował na 34. pozycji ale opuścił listę Top 40 w kolejnych tygodniach, aby powrócić na miejscu 30. i spędzić 2 miesiące na liście Top 30 dochodząc do miejsca 19.
Singel został wydany w Europie, a premiera w Ameryce Północnej i Południowej została zaplanowana na koniec roku 2006, jednak plany te nie zostały zrealizowane i do tej pory nie wiadomo nic o dacie wydania utworu na tych rynkach.
Marie odebrała także nagrodę Guldmobilen Award od szwedzkiego operatora telefonii komórkowej "3" za ponad 10 tysięcy sprzedanych dzwonków z ich strony internetowej.
Teledysk.
Teledysk do piosenki został nakręcony w Sztokholmie na początku 2006 roku, a jego premiera odbyła się późnym lutym w Szwecji. Klip ukazuje Marie w różnych sytuacjach i różnych strojach.
Teledysk ma dwie różne wersje. Pierwsza - wersja "szwedzka" odtwarzana w Szwecji i Finlandii, jest wersją oryginalną, ale w odniesieniu do reakcji fanów, którzy stwierdzili, że jest "za słodka", sceny z Marie na różowym koniu zostały usunięte i zastąpione zbliżeniami na twarz artystki. Tak powstała wersja "europejska", która to jest wyświetlana na całym świecie i została zamieszczona na europejskiej pycie CD Maxi.
Ogłoszono, że klip kosztował 500.000 $, czyli 3.700.000 koron.

</doc>
<doc id="1118867" url="https://pl.wikipedia.org/wiki?curid=1118867" title="Projekt Warszawa">
Projekt Warszawa

Projekt Warszawa – polski klub siatkarski z siedzibą w Warszawie, kontynuujący tradycje sekcji siatkarskiej utworzonej w 1954 r. w wielosekcyjnym Klubie Uczelnianym Akademickiego Związku Sportowego Politechniki Warszawskiej. W 2005 r. wydzielono z niego sekcję siatkówki mężczyzn, która stała się samodzielnym klubem sportowym, a od 24 października 2005 działa jako spółka handlowa. Domowe spotkania drużyna rozgrywa w warszawskiej Hali Torwar.
Historia.
Chronologia nazw
Bilans sezon po sezonie.
Poziom rozgrywek:
Obcokrajowcy w zespole.
Dotychczas w drużynie występowało 29 obcokrajowców. Pierwszym był Słowak Peter Turiansky, który w zespole pojawił się w sezonie 2005/2006.
Najliczniejszą grupę zawodników spoza Polski stanowili Ukraińcy. Było ich łącznie pięciu.

</doc>
<doc id="1118869" url="https://pl.wikipedia.org/wiki?curid=1118869" title="Guamczycy">
Guamczycy



</doc>
<doc id="1118870" url="https://pl.wikipedia.org/wiki?curid=1118870" title="Aleksander Groinin">
Aleksander Groinin

Aleksander Groinin ps. „Aleksander” (ur. ?, zm. 19 września 1944 w Warszawie) – podchorąży, uczestnik powstania warszawskiego jako żołnierz plutonu pancernego „Wacek” 2. kompanii „Rudy” batalionu „Zośka” Zgrupowania „Radosław” Armii Krajowej.
W powstaniu warszawskim uczestniczył w walkach swojego oddziału na Woli i Starym Mieście.
Zginął 19 września 1944 podczas walk powstańczych w rejonie ul. Solec na Czerniakowie.
Został odznaczony Orderem Virtuti Militari i Krzyżem Walecznych. Na Powązkach Wojskowych znajduje się jego symboliczna mogiła.

</doc>
<doc id="1118871" url="https://pl.wikipedia.org/wiki?curid=1118871" title="Juana María de Iturbide y Huarte">
Juana María de Iturbide y Huarte

Juana María de Iturbide y Huarte (1811 - 1828), księżniczka Meksyku.
Juana Maria była córką Agustína de Iturbide, cesarza Meksyku i jego żony cesarzowej Marii Anny Huarte. Jej ojciec został rozstrzelany w 1824 roku. Juana wraz z rodziną udała się na wygnanie do USA. Tam księżniczka wstąpiła do waszyngtońskiego klasztoru Nawiedzenia. Razem z nią w klasztorze często przebywała jej matka choć nigdy nie wstąpiła do zakonu. Wierną towarzyszką Juany była Maria Jesús, znana jako Ciucia.

</doc>
<doc id="1118873" url="https://pl.wikipedia.org/wiki?curid=1118873" title="Stopień zagęszczenia">
Stopień zagęszczenia

Stopień zagęszczenia, (ID) – miara zagęszczenia gruntów sypkich. Jest to stosunek zagęszczenia występującego w stanie naturalnym do zagęszczenia maksymalnego i oblicza ze wzoru:
Gdzie:
Stopień zagęszczenia to geotechniczny parametr wiodący dla gruntów niespoistych. Wykorzystuje się go do określenia nośności danego ośrodka gruntowego.

</doc>
<doc id="1118881" url="https://pl.wikipedia.org/wiki?curid=1118881" title="Waldemar Achramowicz">
Waldemar Achramowicz

Waldemar Kazimierz Achramowicz (ur. 3 października 1949 w Toruniu) – polski polityk, samorządowiec, w latach 1999–2006 marszałek województwa kujawsko-pomorskiego.
Życiorys.
Z wykształcenia ekonomista, absolwent Uniwersytetu Mikołaja Kopernika. Pracował na kolei. Należał do PZPR, potem związany z Sojuszem Lewicy Demokratycznej. Pracował w spółkach kolejowych w Inowrocławiu. Od 1994 do 1998 sprawował mandat radnego Torunia. W latach 1999–2006 przez dwie kadencje pełnił funkcję marszałka województwa kujawsko-pomorskiego. Od 1998 do 2010 nieprzerwanie zasiadał w sejmiku województwa. W 2010 nie uzyskał reelekcji. Cztery lata później także nie zdobył mandatu. W wyborach parlamentarnych w 2007 bez powodzenia kandydował do Sejmu z listy LiD. Objął funkcję dyrektora generalnego w prywatnej spółce.
W 2004 otrzymał Złoty Krzyż Zasługi.
Jest bratem polityk Grażyny Ciemniak.

</doc>
<doc id="1118884" url="https://pl.wikipedia.org/wiki?curid=1118884" title="Michał Chaberek (siatkarz)">
Michał Chaberek (siatkarz)

Michał Chaberek (ur. 20 marca 1987 w Warszawie) – polski siatkarz grający na pozycji przyjmującego; były reprezentant Polski kadetów. W latach 2009–2011 był zawodnikiem klubu Trefl Gdańsk. Po sezonie 2010/2011 zakończył sportową karierę.
Kariera klubowa.
Swoją karierę siatkarską rozpoczynał w juniorskiej drużynie Stolarki Wołomin. W tym czasie uczył się w Szkole Mistrzostwa Sportowego Polskiego Związku Piłki Siatkowej w Spale. W 2003 roku został wypożyczony do klubu MOS Wola Warszawa. Zajął z nim 3. miejsce w mistrzostwach Polski juniorów młodszych. Następnie na wypożyczeniu grał w Metrze Warszawa (2. miejsce mistrzostw Polski kadetów), MDK Warszawa oraz Czarnych Radom.
W sezonie 2006/2007 był zawodnikiem drużyny .
W 2007 roku przeszedł do AZS Politechnika Warszawska, gdzie spędził jeden sezon. 9 lutego 2008 roku po meczu z Jadarem Radom po raz pierwszy został wybrany MVP spotkania w Polskiej Lidze Siatkówki.
Przed sezonem 2008/2009 podpisał kontrakt z Jadarem Radom, jednak ze względu na stan zdrowia kontrakt został rozwiązany. Na dzień przed pierwszym meczem sezonu został zawodnikiem klubu AZS Olsztyn. W jego barwach występował w jedenastu meczach PlusLigi, w których zdobył 39 punktów. Otrzymał nagrodę dla najlepszego zawodnika meczu 18. kolejki przeciwko Delekcie Bydgoszcz wygranego przez AZS Olsztyn 3:2.
W 2009 roku przeszedł do I-ligowego zespołu Trefl Gdańsk. W pierwszym sezonie doszedł z nim do finału I ligi, gdzie uległ Fartowi Kielce, w sezonie 2010/2011 awansował natomiast do PlusLigi.
Po zakończeniu sezonu 2010/2011 zakończył karierę sportową.
Kariera reprezentacyjna.
W 2005 roku został powołany przez Zdzisława Gogola do reprezentacji kadetów. Zdobył z nią złoty medal mistrzostw Europy i zajął 7. miejsce w mistrzostwach świata.
W 2008 roku miał grać w kadrze B reprezentacji Polski, jednak musiał zrezygnować ze względu na kontuzję biodra, której nabawił się na treningu.

</doc>
<doc id="1118886" url="https://pl.wikipedia.org/wiki?curid=1118886" title="Wielkanoc piemoncka">
Wielkanoc piemoncka

Wielkanoc piemoncka (w jęz. fr.: "Les Pâques piémontaises") – masakra waldensów dokonana przez wojska księżnej Sabaudii w dniu 24 kwietnia 1655.
Lata 1655 do 1690 to okres największych prześladowań przeciwko waldensom w Sabaudii i Piemoncie. W tym okresie Kościół rzymskokatolicki we Francji triumfuje: klęska militarna hugenotów, odwołanie edyktu nantejskiego, nadanie klerowi katolickiemu monopolu w oświacie oraz kontroli nad życiem osobistym wszystkich Francuzów. W sąsiednim księstwie Sabaudii rządzi regentka Krystyna – siostra króla Francji Ludwika XIII, która podporządkowuje się polityce francuskiej. Tak jak wszyscy ówcześni monarchowie katoliccy, uważa ona, że "wytępienie heretyków" jest koniecznością.
Pierwsze represje dosięgają waldensów w Sabaudii. Wojska książęce pod dowództwem markiza Pianezzy, liczące 4000 żołnierzy, okupują doliny, zamieszkane przez waldensów, zmuszają ich do płacenia daniny i zakwaterowują się w ich domach. Ta sytuacja szybko doprowadza do tragicznych wydarzeń: 24 kwietnia 1655 żołnierze zajmują miejscowość Pra de la Tour, podpalają i burzą domy oraz mordują wszystkich mieszkańców. W kolejnych dniach takie same wydarzenia mają miejsce m.in. w Villar i Bobbio Pellice. Burzenie miejscowości, torturowanie i masakrowanie ludności dokonuje się we wszystkich dolinach, zamieszkanych przez waldensów. Część ludności próbuje stawiać opór: uciekają w wysokie góry, gdzie organizują obronę: np. Josué Janavel przez kilka dni broni wsi Rora. Część waldensów ucieka do Francji, gdzie udaje im się zaalarmować państwa protestanckie, takie jak Anglia, które podejmują interwencje dyplomatyczne. Do waldensów dołączają francuscy ochotnicy-hugenoci i mimo formalnego poddania się waldensów w dniu 10 maja 1655, walki partyzanckie trwają nadal.
Pod presją państw protestanckich księżna Sabaudii wycofuje wojska i przyznaje waldensom prawo powrotu do ojczyzny, jednak są to ustępstwa pozorne. Następują konfiskaty ziemi, porwania dzieci i procesy o herezję. Powoduje to wybuch powstania waldensów, które zmusza księżnę do podpisania kolejnego zawieszenia broni w 1664. Przywódcy powstania, m.in. Janavel i Leger uciekają za granicę do Genewy i Niderlandów.

</doc>
<doc id="1118890" url="https://pl.wikipedia.org/wiki?curid=1118890" title="Salvador de Iturbide y Huarte">
Salvador de Iturbide y Huarte

Salvador de Iturbide y Huarte (ur. 1820, zm. 7 czerwca 1856), książę Meksyku.
Książę Salvador był ósmym dzieckiem (i trzecim synem) Agustína de Iturbide, cesarza Meksyku, i cesarzowej Marii Anny Huarte. W czasie rządów jego ojca był on trzeci w kolejce do meksykańskiego tronu po braciach Ángelu de Iturbide y Huarte i Agustinie Jerónimo de Iturbide y Huarte. Jego ojca rozstrzelano w 1824. Były książę udał się na wygnanie gdzie uczęszczał do szkół z internatem oraz później na studia. W 1845 roku, ku radości swojej matki, ożenił się z Meksykanką z dobrego rodu, Rosarią Marzan-Guisasola. Para żyła razem długo, a małżeństwo okazało się bardzo szczęśliwe. Kiedy Maksymilian I Habsburg został cesarzem Meksyku zwrócił się do Salvadora o pozwolenie na adopcję jego syna Agustína de Iturbide y Green, ten wyraził zgodę.
Książę Salvador utopił się w wypadku podczas pływania łodzią w Tepic River w 1856 roku.

</doc>
<doc id="1118893" url="https://pl.wikipedia.org/wiki?curid=1118893" title="Lubzina (przystanek kolejowy)">
Lubzina (przystanek kolejowy)

Lubzina – przystanek kolejowy w Lubzinie, w gminie Ropczyce, w powiecie ropczycko-sędziszowskim, w województwie podkarpackim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1118896" url="https://pl.wikipedia.org/wiki?curid=1118896" title="Kościół i klasztor pomisjonarski w Lublinie">
Kościół i klasztor pomisjonarski w Lublinie

Kościół i klasztor pomisjonarski – znajdujący się przy ul. Prymasa Wyszyńskiego 6 w Lublinie należy do kompleksu Metropolitalnego Seminarium Duchownego. Otacza go pseudogotycki, XIX-wieczny mur z furtką.
Najstarszym, północnym skrzydłem dawnego klasztoru oo. Misjonarzy jest XVII-wieczny pałac z oryginalnym rzeźbionym fryzem z medalionami, które przedstawiają postacie historyczne.
Dla seminarium duchownego, które rozpoczęło tam działalność w XVIII wieku, wzniesiono w latach 1719–1730 barokowy kościół pw. Przemienienia Pańskiego; do świątyni dostawiono później neogotycką kaplicę. Neobarokowa bryła skrzydła klasztornego powstała w latach 1907–1908 według projektu Władysława Siennickiego.

</doc>
<doc id="1118899" url="https://pl.wikipedia.org/wiki?curid=1118899" title="Rafał Buszek">
Rafał Buszek

Rafał Piotr Buszek (ur. 28 kwietnia 1987 w Dębicy) – polski siatkarz, grający na pozycji atakującego, a od 7 kolejki PlusLigi w sezonie 2008/2009 jako przyjmujący.
21 września 2014, wraz z reprezentacją Polski, wywalczył złoty medal Mistrzostw Świata 2014.
W 2014 został odznaczony Złotym Krzyżem Zasługi.
W reprezentacji Polski rozegrał 90 meczów (stan na 17.08.2016 r.)
Sukcesy klubowe.
Mistrzostwo Polski:
Liga Mistrzów: 
Puchar Polski:
Sukcesy reprezentacyjne.
Mistrzostwa Świata:
Memoriał Huberta Jerzego Wagnera:
Puchar Świata:

</doc>
<doc id="1118902" url="https://pl.wikipedia.org/wiki?curid=1118902" title="Jakub Radomski">
Jakub Radomski

Jakub Radomski (ur. 17 marca 1988 w Warszawie) – polski siatkarz, grający na pozycji przyjmującego. Reprezentant Polski w kadrze B w 2008 roku.
Przez wiele lat grał w warszawskich drużynach. W 2007 roku jako zawodnik AZS-u Politechniki Warszawskiej zadebiutował w Polskiej Lidze Siatkówki. Po 3 latach spędzonych w zespole „Inżynierów” grał w I lidze kolejno w Jadarze Radom (2. miejsce, 2011) i Ślepsku Suwałki. W 2013 roku z drużyną Czarnych Radom wywalczył mistrzostwo I ligi i otrzymał zaproszenie do PlusLigi. Od sezonu 2014/15 ponownie był zawodnikiem AZS Politechnika Warszawska. Od sezonu 2016/2017 występuje w szwajcarskiej drużynie Volley Näfels.
Kariera.
Kariera klubowa.
Piłkę siatkową zaczął trenować w Metrze Warszawa pod okiem trenera Andrzeja Wrotka. Szybko jednak przeszedł pod opiekę szkoleniowca Wojciecha Szczuckiego i pod jego kierunkiem grał do 2007 roku. Początkowo Radomski występował na pozycji środkowego, ale w 2005 roku został przesunięty na przyjmującego. Z warszawskim klubem wywalczył trzy medale młodzieżowych mistrzostw Polski: srebro i złoto w kategorii kadetów (2004 i 2005) oraz brąz w zmaganiach juniorów (2006).
Od 2005 roku równolegle grał w II-ligowej Legii, debiutując w rozgrywkach seniorów. Był kapitanem drużyny, która w sezonie 2006/07 zajęła 4. miejsce w grupie trzeciej II ligi. - „"Te ostatnie dwa lata" [2005-07] "bardzo wiele mi dały. Grając w Legii zdobyłem dużo doświadczenia, które powinno zaprocentować w przyszłości. W zakończonym niedawno sezonie w swojej grupie zajęliśmy czwarte miejsce, chociaż mogliśmy zajść wyżej. Wszystkie drużyny, poza Treflem Gdańsk, były w naszym zasięgu. Jedynie z gdańszczanami nie udało nam się wygrać ani jednego spotkania"” - oznajmił po zakończeniu sezonu Jakub Radomski.
Po udanym sezonie w Legii chęć pozyskania 19-letniego wówczas siatkarza wyraziło kilka klubów z Polskiej Ligi Siatkówki. Jakub Radomski wybrał ofertę warszawskiej Politechniki. W pierwszym swoim sezonie w najwyższej klasie ligowej rozegrał 12 meczów w rundzie zasadniczej. Jego drużyna po wygranych spotkaniach play-out z Delectą Bydgoszcz oraz barażach utrzymała się w lidze, zajmując przedostatnie 9. miejsce. W kolejnym sezonie nie potrafił przebić się do podstawowego składu i był rezerwowym dla Serhija Kapełusia, Karela Kvasnički czy Andrzeja Skórskiego. Początkowo zmagał się również z kontuzją barku, która wykluczyła go z treningów. Do końca rozgrywek na boisku pojawił się jedynie w dwóch meczach ligowych. W klasyfikacji końcowej stołeczna drużyna zajęła 8. miejsce.
W następnym sezonie Radomski zaczął regularnie pojawiać się na boisku. Cały czas pełnił jednak funkcję zmiennika dla Serhij Kapełusia, Pawła Maciejewicza i Rafała Buszka. Po przegranych meczach play-out z Jadarem Radom rozstał się z drużyną. Przeszedł do radomskiego klubu, który w kolejnym sezonie wziął udział w rozgrywkach I ligi, ponieważ sprzedał miejsce w PlusLidze warszawskiej AZS Politechnice.
W Jadarze był podstawowym i często jednym z najskuteczniejszych graczy. Z drużyną wywalczył wicemistrzostwo I ligi po przegranej rywalizacji z Treflem Gdańsk. Baraże o prawo gry w PlusLidze z kieleckim Fartem również zakończyły się porażką. Po zakończeniu sezonu udziały Jadaru zostały sprzedane, dzięki czemu Radomski - mimo ważnego kontraktu - uzyskał zgodę na poszukiwanie nowego pracodawcy. W latach 2012-13 grał w zespole Ślepska Suwałki, z którym zajął 9. miejsce w klasyfikacji końcowej I-ligowych rozgrywek.
W 2012 roku został zawodnikiem beniaminka I ligi, Czarnych Radom. Jego drużyna dotarła do 1/4 finału Pucharu Polski i zdominowała rozgrywki zaplecza PlusLigi. Wywalczyła mistrzostwo I ligi i otrzymała zaproszenie do PlusLigi wraz z BBTS-em Bielsko-Biała jako dwie najlepsze zespoły. Jakub Radomski był jednym z kluczowych zawodników swojej drużyny.
Kariera reprezentacyjna.
W 2006 roku Jakub Radomski otrzymał powołanie od trenera Zdzisława Gogola do szerokiej kadry reprezentacji Polski juniorów, przygotowującej się do mistrzostw Europy. Uczestniczył w towarzyskim turnieju w Brnie. Zrezygnował jednak z dalszych przygotowań, ponieważ uznał, że nie ma najmniejszych szans na wyjazd na mistrzostwa Europy i wolał skupić się wyłącznie na grze w klubie.
W 2008 roku został powołany do drugiej reprezentacji kraju, prowadzonej przez Radosława Panasa. W kadrze B zadebiutował w meczu sparingowym z argentyńską drużyną juniorów, wygranym przez Polaków 3:1.
Styl gry i umiejętności.
Jakub Radomski jest graczem leworęcznym, grającym na pozycji przyjmującego. Jak opisuje jedna z informacji prasowych, siatkarz jest skromny i spokojny, co okazuje także na parkiecie. W trudnych sytuacjach w Metrze i Legii rozgrywający kierowali najważniejsze piłki do niego, ponieważ skutecznymi atakami potrafił poderwać drużynę do walki. Po odejściu z Legii siatkarz wspominał, że został jej kapitanem, gdyż jego klubowi koledzy uznali, iż ma bezkonfliktowy charakter i na ogół pozytywny wpływ na zespół.
W 2012 roku Gazeta Wyborcza napisała, że Radomski na swojej pozycji imponuje w atakach z tzw. trudnych piłek.
Sukcesy klubowe.
Mistrzostwo Polski Kadetów:
Mistrzostwo Polski Juniorów:
Mistrzostwo I Ligi:
Mistrzostwo Szwajcarii:

</doc>
<doc id="1118904" url="https://pl.wikipedia.org/wiki?curid=1118904" title="Bill Moseley">
Bill Moseley

William Moseley (ur. 11 listopada 1951 w Stamford w stanie Connecticut) – amerykański aktor filmowy i telewizyjny.

</doc>
<doc id="1118908" url="https://pl.wikipedia.org/wiki?curid=1118908" title="Mujhse Dosti Karoge!">
Mujhse Dosti Karoge!

Mujhse Dosti Karoge! (hindi मुझसे दोस्ती करोगे, urdu مجھسے دوستی کروگے, dosłowne tłumaczenie: "Czy chcesz być moim przyjacielem??", ang. tytuły: "Let's Be Friends!", "niem. tytuły :"Lass uns Freunde sein!", "Beste Freunde kuesst man nicht!") to bollywoodzki film z 2002 wyreżyserowany przez Kunal Kohli i wyprodukowany przez Aditya Chopra i Yash Chopra. 
Tematem filmu są przeżycia trójki przyjaciół, którzy pogubili się nie wiedząc już, kto kogo kocha, kto jest dla kogo tylko przyjacielem, kogo nie można już kochać, bo należy do kogo innego. Główne role grają Hrithik Roshan, Rani Mukerji i Kareena Kapoor.

</doc>
<doc id="1118909" url="https://pl.wikipedia.org/wiki?curid=1118909" title="ALD-52">
ALD-52

ALD-52 – psychodeliczna substancja psychoaktywna, pochodna ergoliny, analog LSD. Po raz pierwszy ALD-52 został otrzymany przez Alberta Hofmanna. Dawkowanie tej substancji waha się w przedziale 50–175 µg.

</doc>
<doc id="1118917" url="https://pl.wikipedia.org/wiki?curid=1118917" title="Angela Lansbury">
Angela Lansbury

Angela Brigid Lansbury (ur. 16 października 1925 w Londynie, zm. 11 października 2022 w Los Angeles) – amerykańska aktorka filmowa, teatralna, telewizyjna i piosenkarka pochodzenia irlandzko-brytyjskiego. Dama Komandor Orderu Imperium Brytyjskiego (DBE).
Życiorys.
Młodość.
Urodziła się 16 października 1925 w Londynie. Jej matką była aktorka Moyna MacGill (ur. 1895, zm. 1975), a ojcem Edgar Lansbury (ur. 1887, zm. 1935). Miała dwóch braci bliźniaków Edgara i Bruce’a (ur. 1930) oraz przyrodnią siostrę Isolde Denham (ur. 1920, zm. 1987) – żonę aktora Petera Ustinova.
W czasie II wojny światowej rodzina przeniosła się do Stanów Zjednoczonych.
Kariera.
Debiutowała na ekranie w roli przestraszonej służącej Nancy Oliver w filmie "Gasnący płomień" (1944) i natychmiast dostała nominację do Oscara. Następną nominację otrzymała za swoją drugą rolę – Sibyl Vane w dramacie "Portret Doriana Graya" (1945) Alberta Lewina, a trzecią nominację Amerykańska Akademia Filmowa przyznała jej za rolę pani Iselin w dramacie "Przeżyliśmy wojnę" (1962) Johna Frankenheimera.
Największą popularność przyniósł jej telewizyjny serial "" (1984–1996), w którym wcielała się w rolę starszej pani Jessiki Beatrice 'J.B' McGill Fletcher, rozwiązującej skomplikowane zagadki kryminalne. Za tę rolę otrzymała cztery Złote Globy i dwanaście nominacji do nagrody Emmy. Pięciokrotnie zdobyła teatralną nagrodę Tony. W 1997 została wyróżniona Narodowym Medalem Sztuki. W 2013 przyznano jej Honorowego Oscara za całokształt twórczości.
W 1994 za szczególne zasługi dla sztuki królowa Elżbieta II odznaczyła ją Orderem Imperium Brytyjskiego. W 2014 została uhonorowana tytułem Dama Komandor Orderu Imperium Brytyjskiego (DBE) za zasługi dla brytyjskiej kinematografii i pracy charytatywnej.
Od 2013 grała główną rolę w sztuce "Wożąc panią Daisy", z którą jeździła po teatrach całej Wielkiej Brytanii. W 2014 wcieliła się w rolę Madame Arcati w "Blithe Spirit" na londyńskim West Endzie.
Zmarła we śnie w swoim domu w Kalifornii 11 października 2022.
Życie prywatne.
Dwukrotnie zamężna. Jej pierwszym mężem był Richard Cromwell. Małżeństwo to trwało zaledwie rok; zakończyło się rozwodem w 1946. Drugi raz wyszła za mąż w 1949 za Petera Shawa. Była z nim aż do jego śmierci – 29 stycznia 2003. Z tego związku pochodzi dwójka dzieci: Anthony Peter (ur. 1952) i Deidre Angela (ur. 1953).

</doc>
<doc id="1118920" url="https://pl.wikipedia.org/wiki?curid=1118920" title="Waldemar Baliński">
Waldemar Baliński

Waldemar Baliński (ur. 1945 w Będzinie) – polski prawnik.
Życiorys.
Studiował na Wydziale Prawa i Administracji Uniwersytetu Jagiellońskiego. Pracował w sądach rejonowych w Częstochowie, Oleśnie i Lublińcu. Pełnił funkcję Prezesa Sądu Rejonowego w Oleśnie. Sprawował funkcję prezesa Stowarzyszenia Miłośników Olesna. Publikował w prasie prawniczej, regionalnej oraz miesięczniku Notariatu Polskiego "Rejent", magazynie prawniczym "Jurysta" i miesięczniku "Prokuratura i Prawo". W 1984 r. jako członek zespołu redakcyjnego rocznika "Głos Olesna" otrzymał XII Śląską Nagrodę im. Juliusza Ligonia.

</doc>
<doc id="1118923" url="https://pl.wikipedia.org/wiki?curid=1118923" title="Aleksandr Zajcew (1909–2002)">
Aleksandr Zajcew (1909–2002)

Aleksandr Nikołajewicz Zajcew (Artiomow), ros. Александр Николаевич Зайцев (Артемов) (ur. 13 marca 1909, zm. 2 sierpnia 2002 we Frankfurcie nad Menem) – radziecki mikrobiolog, wojskowy Rosyjskiej Armii Wyzwoleńczej, a następnie Sił Zbrojnych Komitetu Wyzwolenia Narodów Rosji podczas II wojny światowej, emigracyjny działacz polityczny, publicysta
Życiorys.
Ukończył szkołę średnią w Riazaniu, a następnie kursy buchalterskie w Rostowie nad Donem. Należał do komsomołu, ale w 1930 r. wykluczono go z niego za krytykę kolektywizacji. Następnie został zmobilizowany do Armii Czerwonej. Służył na Dalekim Wschodzie. Po zdemobilizowaniu ukończył studia biologiczne na uniwersytecie w Moskwie. Został aspirantem w Akademii Nauk Związku Radzieckiego. Specjalizował się w mikrobiologii przemysłowej, był autorem pracy naukowej na ten temat. W poł. 1939 r. ponownie zmobilizowano go do Armii Czerwonej. Otrzymał stopień podporucznika rezerwy. Brał udział w ataku na Polskę w II poł. września tego roku. W 1941 r. awansował do stopnia porucznika. Po ataku wojsk niemieckich na ZSRR 22 czerwca tego roku, dostał się w sierpniu do niewoli niemieckiej. Przebywał w różnych obozach jenieckich. Na pocz. 1942 r. zadeklarował kolaborację z Niemcami, po czym przewieziono go do obozu propagandzistów prowadzonego przez Abwehrę w Wustrau. Wstąpił tam do Narodowego Związku Pracujących (NTS). W marcu 1943 r. objął funkcję starszego wykładowcy w szkole propagandystów ROA w Dabendorfie pod Berlinem. W 1943 r. mianowano go kapitanem Rosyjskiej Armii Wyzwoleńczej. W poaździerniku 1944 r. współtworzył Manifest praski Komitetu Wyzwolenia Narodów Rosji (KONR). Służył w Siłach Zbrojnych KONR. Po zakończeniu wojny uniknął deportacji do ZSRR. Przebywał w obozie dla dipisów w rejonie miasta Kassel, gdzie wybrano go do Rady NTS. Ponadto był jednym z redaktorów nowo utworzonego pisma „Posiew”. Pisał liczne artykuły do pism NTS i pozostałej rosyjskiej prasy emigracyjnej. W latach 1972-1984 stał na czele NTS, będąc jednocześnie członkiem Biura Wykonawczego organizacji. Był przewodniczącym Komisji Ideologicznej i Politycznej Rady NTS.

</doc>
<doc id="1118926" url="https://pl.wikipedia.org/wiki?curid=1118926" title="Herb Orzesza">
Herb Orzesza

Herb Orzesza – jeden z symboli miasta Orzesze w postaci herbu.
Wygląd i symbolika.
Herb przedstawia na błękitnej tarczy złoty krzew leszczyny pospolitej z trzema grubymi konarami oraz z dziesięcioma gałązkami.
Trzy konary symbolizują trzy dawne wsie, tworzące dzisiejsze miasto – Orzesze, Woszczyce i Gardawice. Gałązki symbolizują mniejsze wsie i przysiółki.
Historia.
Pierwszy znany herb Orzesza pochodzi z pierwszej znanej pieczęci (lata 30 XIX w.) – przedstawiał on drwala, stojącego przed czterema drzewami liściastymi, rąbiącego jedno z nich siekierą. Wizerunek ten mówi o głównym zajęciu ówczesnych mieszkańców, którzy byli zobowiązani do wyrobu drewna w ramach świadczenia pańszczyzny. Pieczęć ta była używana zarówno w Orzeszu, jak i Jaśkowicach, o czym świadczy napis: "ORZESCHE U: LASCHKOWITZ / PLESSNER CREYS". Po 1864 pieczęć została wycofana i zapomnieniu uległo również dawny herb Orzesza.
W 1962 r. po uzyskaniu praw miejskich rozpoczęto poszukiwania oryginalnego odcisku pieczęci, ale ponieważ go nie znaleziono, zaprojektowano nowy herb: na trójbarwnej, błękitno-biało-czerwonej trójpolowej tarczy herbowej umieszczono czarną gałązkę leszczyny z dzielonymi barwą wzdłużnie zielono-czarnymi liśćmi ze złotym orzechem. Barwy nawiązywały do jednego elementu barw śląskich (błękit) i polskich (biało-czerwone). Zielono-czarne liście symbolizowały tradycje górnictwa węglowego (barwy górniczego stanu), a orzech laskowy do nazwy miasta. Herb był błędny co do zasad heraldycznych, dobór barw niezgodny z zadami heraldycznymi; podobnie błędne było trójbarwne pole. Ten herb obowiązywał w latach 1979–1991.
Na początku lat 90 XX w. radni miasta Orzesze zastanawiali się czy utrzymać dotychczasowy herb, powrócić do XIX wiecznego lub utworzyć nowy. Wybrali ostatnią propozycję, argumentując, że do dawnego Orzesza przyłączono wiele nowych wsi i przysiółków stąd nowy bardziej odpowiedni.
Na nowy herb ogłoszono konkurs – wśród propozycji pojawiały się nawiązujące do patrona miejscowego kościoła (święty Wawrzyniec) lub do nazwy miasta – orzecha. Wybrano projekt artysty plastyka Zygmunta Stuchlika. Nowy herb miasta Orzesze wprowadzono 24 stycznia 1992 roku.

</doc>
<doc id="1118934" url="https://pl.wikipedia.org/wiki?curid=1118934" title="If You Were a Sailboat">
If You Were a Sailboat

"If You Were a Sailboat" jest piosenką urodzonej w Gruzji brytyjskiej piosenkarki Katie Melua. Napisana i wyprodukowana przez Mike'a Batta, jest dziewiątym singlem piosenkarki, a pierwszym z jej trzeciego albumu zatytułowanego "Pictures" i wydanego w 2007 roku.
Melua powiedziała o utworze:
Utwór został wydany jako singel 24 września 2007 roku. Na krążku znajdują się trzy dodatkowe ścieżki włączając w to piosenkę Davida Graya - "This Year's Love". 30 września piosenka zadebiutowała na 23. pozycji na liście UK Singles Chart.

</doc>
<doc id="1118937" url="https://pl.wikipedia.org/wiki?curid=1118937" title="Christina Hendricks">
Christina Hendricks

Christina Rene Hendricks (ur. 3 maja 1975 w Knoxville) – amerykańska aktorka. Wystąpiła m.in. w filmach "Drive", "Neon Demon" i "", a także w serialach "Mad Men" i "Good Girls".

</doc>
<doc id="1118938" url="https://pl.wikipedia.org/wiki?curid=1118938" title="Gargoilizm">
Gargoilizm



</doc>
<doc id="1118940" url="https://pl.wikipedia.org/wiki?curid=1118940" title="Mukopolisacharydoza typu I">
Mukopolisacharydoza typu I



</doc>
<doc id="1118943" url="https://pl.wikipedia.org/wiki?curid=1118943" title="Mukopolisacharydozy">
Mukopolisacharydozy



</doc>
<doc id="1118944" url="https://pl.wikipedia.org/wiki?curid=1118944" title="CD Leganés">
CD Leganés

Club Deportivo Leganés – hiszpański klub piłkarski, grający obecnie w Segunda División, mający siedzibę w mieście Leganés leżącym w aglomeracji Madrytu.
Historia.
Klub został założony 23 czerwca 1928. Przez większość sezonów występował w niższych ligach, głównie w Tercera División. Działo się tak do 1987 roku, kiedy zespół po raz ostatni występował w tej lidze. W 1990 roku po raz pierwszy w historii awansował do Segunda División. 4 czerwca 2016 drużyna CD Leganés po raz pierwszy w historii awansowała do Primera División.
Swoje mecze Leganés rozgrywa na stadionie Municipal de Butarque mogącym pomieścić 8 tysięcy widzów. Kolory klubu to biały i niebieski.

</doc>
<doc id="1118945" url="https://pl.wikipedia.org/wiki?curid=1118945" title="CD Leganes">
CD Leganes



</doc>
<doc id="1118947" url="https://pl.wikipedia.org/wiki?curid=1118947" title="Republika Konga">
Republika Konga



</doc>
<doc id="1118950" url="https://pl.wikipedia.org/wiki?curid=1118950" title="Mikronezja (państwo)">
Mikronezja (państwo)



</doc>
<doc id="1118951" url="https://pl.wikipedia.org/wiki?curid=1118951" title="Anton Kulikowski">
Anton Kulikowski

Anton Andriejewicz Kulikowski (ros. Антон Андреевич Куликовский; ur. 4 marca 1982 w Moskwie) – rosyjski siatkarz, grający na pozycji przyjmującego. W sezonach 2006/2007 i 2007/2008 występował w polskim klubie AZS Politechnika Warszawska w Polskiej Lidze Siatkówki. Obecnie jest zawodnikiem rosyjskiego klubu Jarosławicz Jarosław.

</doc>
<doc id="1118958" url="https://pl.wikipedia.org/wiki?curid=1118958" title="Chryzanów">
Chryzanów

Chryzanów – obecnie punkt przeładunkowy (z szerokiego toru na normalny), zbudowany
na przełomie lat 60. i 70. XX wieku. Pierwotnie znajdowały się tutaj dwie rampy przeładunkowe każda o długości 500 m i szerokości 8 m. Tor normalny przy rampie południowej został rozebrany. Od 2016 trwały prace budowlane obejmujące rozbiórkę ramp i budowę punktu przeładunkowego. Obecnie mieści się tu Intermodalny Terminal
Kontenerowy Andrex Logistics. 
Niektóre parametry terminalu:

</doc>
<doc id="1118960" url="https://pl.wikipedia.org/wiki?curid=1118960" title="Christopher Meloni">
Christopher Meloni

Christopher Peter Meloni (ur. 2 kwietnia 1961 w Waszyngtonie) – amerykański aktor i reżyser.
Życiorys.
Wczesne lata.
Urodził się w Waszyngtonie w stanie Waszyngton jako najmłodszy z trójki dzieci Cecile Lydii (z domu Chagnon), gospodyni domowej, i dr. Charlesa Roberta Meloni, endokrynologa. Ma brata Roberta i siostrę Michele. Pochodzenie matki jest francusko-kanadyjskie, ojciec pochodzi z Sardynii (Włochy). Uczęszczał do St. Stephen’s School w Aleksandrii w stanie Wirginia. W 1983 ukończył studia na wydziale historii University of Colorado w Boulder, gdzie studiował także aktorstwo. Następnie wyjechała do Nowego Jorku, gdzie kontynuował studia pod kierunkiem Sanforda Meisnera w słynnej szkole Neighborhood Playhouse, jak również w Center for the Media Arts.
Pracował jako robotnik budowlany, ochroniarz, barman, osobisty trener i na drabinie wieszał plakaty z reklamami.
Kariera.
Po raz pierwszy pojawił się jako Ron Weston w dramacie telewizyjnym NBC "Kiedy będę kochana?" ("When Will I Be Loved?", 1990) ze Stefanie Powers i Katherine Helmond, a potem w sitcomie HBO "Jeden plus dziesięć" ("1st &amp; Ten", 1989-90). Zwrócił na siebie uwagę rolą porywczego syna Boza Skanneta w serialu "Ostatni don" ("The Last Don", 1997). W serialu HBO "Oz" (1998-2003) wcielił się w postać biseksualnego kryminalisty Chrisa Kellera, którą skupił na sobie wiele uwagi wśród mediów, szczególnie w społeczności gejowskiej, gdzie jest on uważany za symbol seksu. W 1999 roku podczas kolacji na gali wręczenia nagród GLAAD Media Awards nawet żartobliwie pocałował swojego ekranowego partnera Lee Tergesena, który w serialu grał rolę Tobiasa Beechera.
Producent filmowy Dick Wolf był pod wrażeniem umiejętności aktorskich Meloniego i zaangażował go do swoich dwóch seriali NBC: "" ("Law &amp; Order: SVU", 1999-2011) i "Prawo i porządek" ("Law &amp; Order", 2000). Powrócił na duży ekran w roli Gene’a w satyrycznej komedii romantycznej "Wet Hot American Summer" (2001) u boku Bradleya Coopera, Davida Hyde’a Pierce’a, Molly Shannon i Paula Rudda oraz komedii "O dwóch takich, co poszli w miasto" ("Harold &amp; Kumar Go to White Castle", 2004) jako Randy / Freakshow, mechanik samochodowy z zainfekowanymi pryszczami na twarzy i szyi, który stał za samochodem Harolda (John Cho) i Kumara (Kal Penn) i sequelu "Harold i Kumar uciekają z Guantanamo" ("Harold &amp; Kumar Escape from Guantanamo Bay", 2008) jako wielki czarodziej.
31 maja 2006 w kasyno Harrah’s New Orleans w Nowym Orleanie wziął udział w ósmej serii programu telewizyjnego Bravo "Celebrity Poker Showdown", kończąc na drugim miejscu, tuż za Robin Tunney, a przed Macy Gray, Joy Behar i Andy Dickiem. Z kolei 10 listopada 2006 roku również pojawił się w "Celebrity Jeopardy!", pokonując serialowych kolegów "" - Sama Waterstona i Kathryn Erbe. Meloni podzielił swoją wygraną 50 tys. dolarów na cele charytatywne - Big Apple Circus Clown Care Program i Montefiore Advocacy Center.
W 2006 został wybrany najseksowniejszym mężczyzną roku przez magazyn „People”. 6 lipca 2006 roku został nominowany do swojej pierwszej nagrody Emmy w kategorii Najlepszy aktor w serialu dramatycznym, za rolę detektywa Elliota Stablera w serialu NBC: ' ("Law &amp; Order: Special Victims Unit"). Użyczył swojego głosu Halowi Jordanowi w filmie animowanym ' ("Green Lantern: First Flight", 2009), w oparciu o postacie występujące w świecie DC Comics. Na krótko pojawił się w pierwszym odcinku sitcomu Comedy Central "Michael i Michael mają problemy" ("Michael &amp; Michael Have Issues", 2009).
Życie prywatne.
1 lipca 1995 ożenił się scenografką Doris Sherman (z domu Williams) i mają dwoje dzieci - córkę Sophię Evę Pietrę (ur. 23 marca 2001), i syna Dantego Amadeo (ur. 2 stycznia 2004).
Nosi podrabiany tatuaż z herbem United States Marine Corps (orzeł, globus i kotwica), a na lewym ramieniu ma tatuaż przedstawiający ukrzyżowanego Chrystusa - krucyfiks, a także tatuaż motyla na lewym udzie i chiński astrologiczny wykres jego rodziny na prawej goleni. W 2007 został wprowadzony do swojej szkoły w sław sportowych jako członek niepokonany 1978 w piłce nożnej.
Meloni był długoletnim zwolennikiem praw homoseksualistów - sytuacja prawna i społeczna osób LGBT na świecie, a w 2011 dołączył do kampanii nowojorczyków Human Rights Campaign „New Yorkers for Marriage Equality”. Jego przyjacielem jest Maynard James Keenan z zespołu z pogranicza rocka i metalu progresywnego Tool.

</doc>
<doc id="1118962" url="https://pl.wikipedia.org/wiki?curid=1118962" title="Janusz Gałązka">
Janusz Gałązka

Janusz Gałązka (ur. 26 kwietnia 1987 w Mińsku Mazowieckim) – polski siatkarz, grający na pozycji środkowego. 
Sukcesy klubowe.
Puchar Challenge:
Mistrzostwo I ligi:

</doc>
<doc id="1118967" url="https://pl.wikipedia.org/wiki?curid=1118967" title="Wiktor Położewicz">
Wiktor Położewicz

Wiktor Położewicz (ukr. Віктор Положевець; ur. 20 maja 1980) – ukraiński siatkarz, grający na pozycji rozgrywającego w rosyjskim klubie MGTU Moskwa.

</doc>
<doc id="1118970" url="https://pl.wikipedia.org/wiki?curid=1118970" title="Damian Wojtaszek">
Damian Wojtaszek

Damian Wojtaszek (ur. 7 września 1988 w Miliczu) – polski siatkarz grający na pozycji libero; reprezentant Polski.
31 marca 2011 roku został powołany do szerokiej kadry narodowej przez trenera Anastasiego. Zadebiutował w reprezentacji 30 sierpnia 2013 roku w towarzyskim meczu z Serbią. Niedługo potem otrzymał powołanie na mistrzostwa Europy. 15 kwietnia 2022 roku poinformował, że kończy karierę reprezentacyjną.
Sukcesy klubowe.
Puchar Challenge:
Mistrzostwo Polski: 
Liga Mistrzów:
Sukcesy reprezentacyjne.
Memoriał Huberta Jerzego Wagnera:
Letnia Uniwersjada:
Liga Europejska:
Mistrzostwa Świata:
Mistrzostwa Europy:
Puchar Świata:
Liga Narodów:

</doc>
<doc id="1118977" url="https://pl.wikipedia.org/wiki?curid=1118977" title="Felix Platter">
Felix Platter

Felix Platter (Platerus) (ur. 28 października 1536 w Bazylei, zm. 28 lipca 1614 tamże) – szwajcarski lekarz i pisarz.
Był synem drukarza, Thomasa Plattera, i Anny Dietschi. Po otrzymaniu klasycznego wykształcenia rozpoczął studia medyczne w Montpellier w 1552 roku i zdobył stopień bakałarza w 1556. Następnie podróżował po Francji i Niemczech, by powrócić do Bazylei, gdzie prowadził prosektorium i został doktorem medycyny w 1557 roku. W następnych latach został lekarzem miejskim, a w zakres jego obowiązków wchodziły nadzór nad zdrowiem publicznym i miejskimi szpitalami.
Był jednym z pionierów anatomii ludzkiej. Zasłynął wykopaniem 31 stycznia 1555 w Montpellier ciał niedawno pochowanej staruszki i dziecka i wykonaniem na miejscu sekcji zwłok. Do innych osiągnięć w dziedzinie medycyny należały utworzenie klasyfikacji chorób psychiatrycznych i opisanie kretynizmu.

</doc>
<doc id="1118981" url="https://pl.wikipedia.org/wiki?curid=1118981" title="Liège-Bastogne-Liège 2003">
Liège-Bastogne-Liège 2003

89. edycja klasyku Liège-Bastogne-Liège odbyła się 27 kwietnia na trasie długości 258,5 kilometra. Wyścig wygrał Amerykanin, Tyler Hamilton.

</doc>
<doc id="1118982" url="https://pl.wikipedia.org/wiki?curid=1118982" title="Iwona Katarzyna Pawlak">
Iwona Katarzyna Pawlak

Iwona Katarzyna Pawlak (ur. 28 października 1963 w Sulechowie) – polska aktorka filmowa i teatralna.
Życiorys.
Jest absolwentką VII Liceum Ogólnokształcącego w Zielonej Górze. W 1986 roku ukończyła studia na Wydziale Aktorskim PWSFTviT w Łodzi, a rok później otrzymała dyplom. Pracę aktorki teatralnej rozpoczęła w 1986 roku w Teatrze Nowym w Łodzi. Przebywała też w Australii i Nowej Zelandii, gdzie grała w serialu TVNZ "Gloss" oraz w filmie Marvina Chomskiego "Brotherhood of the Rose". W roku 1991 przeniosła się do Poznania. Najpierw pracowała w Teatrze Nowym, a następnie – w latach 1992–1996 – w Teatrze Polskim. Wystąpiła także na deskach Teatru Narodowego w Warszawie w sztuce Sławomira Mrożka "Miłość na Krymie" w roli carycy Katarzyny (spektakl z 2007 roku w reżyserii Jerzego Jarockiego). W 2012 roku ukończyła podyplomowo „Zarządzanie w mediach dla producentów filmowych i tv” w Akademii Koźmińskiego w Warszawie.
Pierwszą rolą filmową aktorki była kreacja Justyny Orzelskiej w adaptacji powieści Elizy Orzeszkowej "Nad Niemnem" w roku 1986 (film i serial). Wystąpiła też m.in. w filmach "Porno", "Nowy Jork, czwarta rano", "Psy 2. Ostatnia krew", a także w serialach "Na dobre i na złe" oraz "39 i pół". W 2016 zagrała w filmie pt. "Kolekcja sukienek" (rola: Katarzyna), który został nagrodzony na dwóch międzynarodowych festiwalach filmowych – Singapore World International Film Festival oraz Creative International Open Festival New York/Dhaka. W styczniu 2020 r, zagrała w filmie "Psy 3. W imię zasad" w reżyserii Władysława Pasikowskiego rolę Marioli Morawiec, żony „Nowego”.
W marcu 2021 w TVP wyemitowano dokument "Niemy Niemen" w reż. Jarosława Banaszka z udziałem pary głównych aktorów i grupy twórców filmu "Nad Niemnem". Dokument przedstawiał podróż twórców filmu na Grodzieńszczyznę do miejsc związanych z powieścią Elizy Orzeszkowej.
Od stycznia 2023 występuje w serialu TVP „Korona Królów. Jagiellonowie” jako Greta Zielarka.
Nagrody.
Za osiągnięcia aktorskie otrzymała w 1986 roku wyróżnienie za rolę Zofii w przedstawieniu dyplomowym "Ballady o ostatnich" według Maksyma Gorkiego w reżyserii Eugeniusza Korina. W roku 1996 została uhonorowana „Różą”, nagrodą krytyków poznańskich dla najlepszych aktorów. Film "Kolekcja sukienek", w którym aktorka wystąpiła w roli malarki Katarzyny, w 2016 uhonorowano na Singapore World International Film Festival Nagrodą Za Najlepszy Wkład Artystyczny w kategorii pełnometrażowych filmów fabularnych. W czerwcu 2016 film ten otrzymał również nagrodę dla najlepszego filmu polskiego na Creative International Open Festival New York/Dhaka. W czerwcu 2018 otrzymała nadane przez Prezydenta RP odznaczenie Medal Srebrny za Długoletnią Służbę.

</doc>
<doc id="1118986" url="https://pl.wikipedia.org/wiki?curid=1118986" title="Ni-Vanuatu">
Ni-Vanuatu

Ni-Vanuatu – grupa ponad 100 ludów i plemion melanezyjskich (Melanezyjczycy), stanowiących rdzenną ludność państwa – archipelagu Vanuatu. Ich liczba wynosi około 144 tys. (dane na rok 1993), dalsze 33 tys. żyją na emigracji na Fidżi, Nowej Zelandii i w USA. Mówią kilkudziesięcioma językami i dialektami należącymi do gałęzi oceanicznej wielkiej rodziny języków austronezyjskich. Językiem komunikacji ponadetnicznej jest kreolski język bislama, w użyciu są także języki angielski i francuski.

</doc>
<doc id="1118989" url="https://pl.wikipedia.org/wiki?curid=1118989" title="Herb Indonezji">
Herb Indonezji



</doc>
<doc id="1118992" url="https://pl.wikipedia.org/wiki?curid=1118992" title="Arka Noego (ujednoznacznienie)">
Arka Noego (ujednoznacznienie)



</doc>
<doc id="1119000" url="https://pl.wikipedia.org/wiki?curid=1119000" title="Petasites japonicus">
Petasites japonicus



</doc>
<doc id="1119003" url="https://pl.wikipedia.org/wiki?curid=1119003" title="Sowia Kopa">
Sowia Kopa

Sowia Kopa (672 m n.p.m.) – szczyt w Górach Złotych, najbardziej wysunięty ku dolinie w jednym z pasm wcinających się w dolinę w pobliżu Stronia Śląskiego.
U jego stóp leżą: Stronie Śląskie, Strachocin, Goszów i Stary Gierałtów. Na jego północno-zachodnim stoku znajdują się ogrody działkowe "Pod Świerkiem". Południowe i wschodnie zbocza to teren spacerowy z trzema grupami wychodni skał (m.in. "Sowie Stopnie") i punktem widokowym. W pobliżu przechodzi żółty szlak turystyczny. Bezpośrednio pod Sowią Kopą ulokowana jest Huta Szkła Kryształowego "Violetta". W Sowią Kopę wcinają się dwa niewielkie, obecnie nieeksploatowane wyrobiska zlokalizowane u jej podnóża: od strony Strachocina i od Goszowa.
Większą część masywu obejmują tereny leśne należące do Nadleśnictwa Lądek-Zdrój (Lasy Państwowe), porośnięte głównie bukiem z domieszką świerka i jodły.

</doc>
<doc id="1119006" url="https://pl.wikipedia.org/wiki?curid=1119006" title="Chłodnia">
Chłodnia

Chłodnia – zajmuje się przechowywaniem, schładzaniem lub zamrażaniem nietrwałych surowców i produktów w celu zachowania jakości przez dłuższy czas.
Historia.
Zanim powstały i upowszechniły się elektryczne chłodziarki (pierwszą chłodziarkę mechaniczną skonstruowano w 1862 r.) produkty na dworach i folwarkach przechowywane były w chłodniach lodowych, gdzie wraz z żywnością przechowywano bloki śniegu lub lodu pozyskanego w okresie zimowym (w krajach strefy umiarkowanej, w których zimą występują temperatury ujemne) albo przywiezionego z wysokich gór (np. z Alp do Rzymu). Od połowy XIX wieku w lodowniach zamiast lodu naturalnego zaczęto stosować lód sztuczny lub tzw. suchy lód, czyli wytwarzany sztucznie zestalony dwutlenek węgla.
Budowa.
Współczesna chłodnia składa się z maszynowni z agregatem lub agregatami chłodniczymi (napędzanymi silnikami elektrycznymi lub spalinowymi) i izolowanej komory chłodniczej. W przeszłości powszechnie stosowano jako materiał izolacyjny warstwę kory z dębu korkowego, jak również drewno w formie sklejki, obecnie często używane są różnorodne materiały z tworzyw sztucznych (styropian, poliuretan spieniony) a także mineralne materiały izolacyjne (np. wełna szklana).
Temperatura.
W zależności od przeznaczenia chłodni, utrzymywana w jej wnętrzu temperatura może wynosić nieznacznie powyżej zera stopni Celsjusza (zazwyczaj od 0 do 4°C, do przechowywania niezamrożonych warzyw i owoców i innych produktów spożywczych), albo znacznie poniżej zera (np. około –25°C, do długotrwałego przechowywania zamrożonej żywności), dla której często stosuje się określenie „mroźnia”.
Namiastką chłodni, stosowaną w niektórych gospodarstwach domowych może być też czasem zwykła piwnica, a w rejonach świata, gdzie występuje wieczna zmarzlina (Alaska, Syberia) stacjonarne chłodnie ani lodownie nie są na ogół potrzebne, najczęściej wystarczają podziemne magazyny, których ściany w naturalny sposób utrzymują niską temperaturę i chłodzą powietrze wewnątrz
Typy chłodni.
Pomieszczenie chłodni może mieć także postać komory przewoźnej, np. na podwoziu samochodu ciężarowego albo kolejowym lub kontenera–chłodni, specjalnie skonstruowanej ładowni na statku wodnym (np. statku rybackim albo specjalnie skonstruowanym statku–chłodniowcu). Wymogi chłodni przewoźnych ustalone są szczegółowo w konwencji ATP.

</doc>
<doc id="1119007" url="https://pl.wikipedia.org/wiki?curid=1119007" title="Park Beihai">
Park Beihai

Park Beihai (chin. upr.: 北海公园; chin. trad.: 北海公園; pinyin: "Běihǎi Gōngyuán") – dawny ogród cesarski, obecnie park w Pekinie, leżący na północny zachód od Zakazanego Miasta. Park jest jednym z najstarszych i najlepiej zachowanych obiektów tego typu w Chinach. Nazwa "Beihai" oznacza dosłownie "Północne Morze".
Kompleks parkowy ma powierzchnię ok. 69 ha, z czego ponad połowa to zbiorniki wodne. W centrum parku leży wyspa "Qionghua", która jest otoczona dużym stawem – jeziorem "Taiye", zwanym też inaczej "Beihai", od czego pochodzi nazwa całego parku.
Na wyspie "Qionghua" znajduje się lamaistyczna dagoba, zwana Białą Dagobą. Wzdłuż brzegów jeziora stanął zespół otwartych altan – pawilony Pięciu Smoków. Północny brzeg zamyka ściana Dziewięciu Smoków ozdobiony barwnymi wizerunkami smoków wykonanymi z glazurowanych, rzeźbionych cegieł. Jest to mur, który osłaniał nieistniejącą świątynię. W południowej części parku znajduje się "Tuancheng" – "Okrągłe Miasto", otoczone wysokim murem, długim na 276 metrów.
W przeszłości tereny wokół Beihai połączone były z kompleksem Zhongnanhai, który służy obecnie chińskim władzom i jest zamknięty dla zwiedzających. 
Historia.
Ogród powstał na początku X w., za czasów dynastii Liao. Wraz z ogrodem powstał pałac Yaoyu. Za panowania dynastii Jin utworzono jezioro. Ziemię, którą usunięto podczas budowy zbiornika, użyto do usypania trzech wysp. Na przestrzeni wieków, dwie z nich zostały połączone z lądem, jednak główną wyspę wciąż otaczają wody jeziora. W XIII w., Kubilaj-chan powiększył obszar parku i uczynił go centrum stolicy swojego kraju, zwanej "Dadu". Za panowania cesarza Yongle park uległ przebudowie, powiększono także jezioro. Większość budynków, które stoją w parku do dnia dzisiejszego, m.in. pawilony Pięciu Smoków czy ściana Dziewięciu Smoków, powstało za rządów cesarza Qianlonga z dynastii Qing. W 1651 roku, zgodnie z sugestią tybetańskiego lamy Naomuhana wzniesiono Białą Dagobę. Cesarz Shunzhi zgodził się na ten projekt, aby pokazać oddanie wierze buddyjskiej oraz chęć zjednoczenia różnych narodowości Chin. Do roku 1911 park był niedostępny dla zwykłych ludzi. Dopiero kilkanaście lat po upadku dynastii Qing, w roku 1925 kompleks otworzono dla publiczności. W 1961 roku park stał się jednym z pierwszych obiektów kulturalnych objętych ochroną państwa.
Legenda.
Uważa się, że park powstał zgodnie z tradycyjną legendą chińską, która mówi, że na wschód od Zatoki Pohaj istniały trzy magiczne góry – "Penglai", "Yingzhou" i "Fangzhang", w których podobno żyli bogowie, mający ziołowy lek, który miał pomóc ludziom w uzyskaniu nieśmiertelności. W rezultacie wielu cesarzy próbowało odnaleźć te góry. Pierwszy cesarz Chin, Qin Shihuang, wysłał ludzi w ich poszukiwaniu, jednak wyprawa się nie udała. W końcu cesarz rozkazał utworzyć jezioro przy swoim pałacu oraz usypać na nim trzy wzgórza, które miały imitować te opisane w legendzie. Podobnie uczynił także cesarz Wudi z dynastii Han. Najprawdopodobniej Beihai został również zbudowany zgodnie z tym trendem.
Opis.
Mająca 35,9 m wysokości Biała Dagoba to lamaistyczna stupa znajdująca się w najwyższym punkcie na wyspie "Qionghua". Dagoba została zbudowana z białego marmuru. Dagoba jest zwieńczona u góry dwoma brązowymi daszkami w kształcie parasola, wokół których wisi 14 dzwonków, również wykonanych z brązu. Wewnątrz dagoby znajdują się pisma buddyjskie, płaszcz mnicha, miska na jałmużnę oraz dwa kawałki Śariry. Naprzeciwko dagoby znajduje się Świątynia Białej Dagoby. Ponadto na wyspie znajdują się inne budynki, m.in. Sala Zhengjue, Wieże Bębna i Dzwonu oraz Świątynia Yong’an. 
W północno-zachodniej części parku znajdują się pawilony Pięciu Smoków. Na budynek składa się pięć połączonych ze sobą pawilonów, gdzie zachowało się dużo rzeźb i malowideł na filarach i belkach.
Na północ od pawilonów Pięciu Smoków stoi, wzniesiony w 1756 roku ściana Dziewięciu Smoków. Jego długość wynosi 27 m, wysokość 6,65 m, a szerokość 1,42 m. Mur wykonano z siedmiokolorowych, glazurowanych kafli. Dziewięć smoków ozdabia obie strony muru.
W południowej części parku znajduje się "Tuancheng", czyli "Okrągłe Miasto". Jest to obszar o powierzchni 4500 m², otoczony murem o wysokości 4,6 m, którego łączna długość wynosi 276 m. Głównym budynkiem w "Okrągłym Mieście" jest "Chengguangdian", wewnątrz którego znajduje się 1,6-metrowy posąg Buddy, wyrzeźbiony z jednego kawałka białego jadeitu ozdobiony kamieniami szlachetnymi. Został on przekazany cesarzowi Guangxu przez władcę Kambodży. Podczas inwazji na Pekin w 1900 roku, rzeźbie urwano lewe ramię.

</doc>
<doc id="1119011" url="https://pl.wikipedia.org/wiki?curid=1119011" title="Objection (Tango)">
Objection (Tango)

Objection (Tango) ( "Te aviso, te anuncio") – czwarty singel Shakiry wydany w 2002 roku, który pochodzi z albumu "Laundry Service".

</doc>
<doc id="1119016" url="https://pl.wikipedia.org/wiki?curid=1119016" title="Electric Sheep">
Electric Sheep

Electric Sheep – amerykański garażowy zespół rockowy działający w latach 1980–1987, w którego składzie byli Adam Jones (przyszły gitarzysta Tool) i Tom Morello (przyszły gitarzysta Rage Against the Machine i Audioslave).
Electric Sheep obok takich zespołów jak The Grateful Dead, MC5, Sonic Youth i Radiohead, miała dwóch członków znajdujących się na liście "Rolling Stone'a" stu najlepszych gitarzystów wszech czasów.
Singel Cuntry Boner (2007) z repertuaru zespołu Puscifer to cover piosenki skomponowanej przez Morello i nagranej przez Electric Sheep.

</doc>
<doc id="1119019" url="https://pl.wikipedia.org/wiki?curid=1119019" title="Chamitataxus">
Chamitataxus

Chamitataxus – wymarły monotypowy rodzaj ssaka drapieżnego z podrodziny Taxidiinae w obrębie rodziny łasicowatych (Mustelidae), zamieszkujących Amerykę Północną pod koniec miocenu 6 mln lat temu. 
Charakterystyka.
Został opisany na podstawie niemal kompletnej czaszki znalezionej w 1935 i sklasyfikowanej jako "Chamitataxus avitus". Spośród 3 rodzajów borsuków kiedykolwiek żyjących w Ameryce Północnej, "Chamitataxus" był najprymitywniejszy.
Z tych 3 znanych rodzajów jedynie borsucznik amerykański ("Taxidea taxus") przetrwał do naszych czasów. Trzeci rodzaj, "Pliotaxidea", jest znany wyłącznie ze skamielin.
Jak dotąd udało się znaleźć jedynie jedną czaszkę "Chamitataxus avitus". Na podstawie analiz za pomocą promieniowania rentgenowskiego udało się zbadać wewnętrzną strukturę czaszki tego wymarłego drapieżnika.

</doc>
<doc id="1119026" url="https://pl.wikipedia.org/wiki?curid=1119026" title="Warsztaty terapii zajęciowej">
Warsztaty terapii zajęciowej



</doc>
<doc id="1119029" url="https://pl.wikipedia.org/wiki?curid=1119029" title="Ifugao">
Ifugao



</doc>
<doc id="1119030" url="https://pl.wikipedia.org/wiki?curid=1119030" title="Pomnik Odkrywców">
Pomnik Odkrywców

Pomnik Odkrywców (pt. "Padrão dos Descobrimentos") – monumentalny pomnik, znajdujący się w lizbońskiej dzielnicy Belém.
Prowizoryczna konstrukcja została zbudowana w 1940 na portugalską wystawę światową. Obecna konstrukcja została odsłonięta w 1960, dokładnie w pięćsetną rocznicę śmierci księcia Henryka Żeglarza. Sama konstrukcja jest zbudowana z betonu, ma kształt karaweli i liczy sobie 52 metry wysokości.
Pomnik przedstawia ważne postacie z okresu wielkich odkryć geograficznych, zarówno żeglarzy, jak i naukowców i misjonarzy. Są to m.in. Henryk Żeglarz, Vasco da Gama, Ferdynand Magellan, Diogo Cão, Nuno Gonçalves, Luís de Camões, Bartolomeu Dias, Afonso de Albuquerque.
Na samym szczycie pomnika jest mały taras widokowy, z którego widać dzielnicę Belém. Przed pomnikiem położona jest marmurowa mozaika o średnicy 50 m, przedstawiająca mapę i trasy podróży portugalskich odkrywców. Mozaika ta została podarowana w 1960 r. przez RPA.

</doc>
<doc id="1119034" url="https://pl.wikipedia.org/wiki?curid=1119034" title="Polska Agencja Informacji Handlowej">
Polska Agencja Informacji Handlowej

Polska Agencja Informacji Handlowej (PAIH) - polska instytucja wywiadu gospodarczego, utworzona w grudniu 1932 jako firma pozornie prywatna, z siedzibą w Warszawie. PAIH Została utworzona z kredytów Ministerstwa Spraw Wojskowych (Biura Wojskowego Ministerstwa Przemysłu i Handlu) i podlegała Oddziałowi II Sztabu Generalnego WP.
Cele.
PAIH powstała w odpowiedzi na działalność instytucji wywiadu gospodarczego, które ze względu na nieograniczony formalnie zakres działalności i brak efektywnej kontroli ze strony państwa polskiego, stanowiły istotne źródło informacji dla krajów zagranicznych - według oceny polskiego wywiadu, będąc przy tym wykorzystywanych przez służby wywiadowcze państw obcych do zbierania informacji (świadomie, nieświadomie, lub drogą nielegalną) ze strategicznych sektorów przemysłu polskiego i wykorzystywania ich (przez określone wywiady zagraniczne) do analizy potencjału obronnego Polski.
Działalność.
Zakres działalności prowadzonej przez PAIH, wykonywanych na zlecenie Oddziału II Sztabu generalnego WP, koncentrował się na zadaniach o charakterze profilaktycznym. PAIH prowadziła wywiady dotyczące zlecanych zagadnień, dostarczała informacji i opinii o przedsiębiorstwach działających na terytorium II Rzeczypospolitej, dostawcach i firmach mających kontakty z Wojskiem Polskim. W raportach PAIH oceniano ich lojalność wobec państwa polskiego, a także poziom ogólnej kompetencji (np. fachowość, odpowiedzialność finansowa).
Sieć informacyjna PAIH pełniła stwarzała także pewne możliwości i ułatwienia dla wywiadu wojskowego (Oddział II Sztabu Generalnego WP), które wykraczały poza zagadnienia typowo ekonomiczne - dotyczyło to analizy ujemnego wpływu różnych zjawisk gospodarczych i zachowań określonych przedsiębiorstw (zagranicznych oraz polskich), na interesy i funkcjonowanie polskiego przemysłu zbrojeniowego i obronnego. W związku z tym PAIH na bieżąco sporządzał analizy tematyczne (na zlecenie Oddziału II SG WP, według instrukcji Sekretariatu Komitetu Obrony Rzeczypospolitej), w których prezentował szkodliwy wpływ na obronność kraju różnych operacji gospodarczych w sektorze przemysłu i handlu prywatnego - opartego na kapitale obcym (firmy o przewadze w strukturze akcjonariatu podmiotów zagranicznych).
Zadania dla wywiadu wojskowego realizował praktycznie wydział "S" w PAIH, sporządzając okresowo szczegółowe studium kluczowych gałęzi gospodarki, przemysłu i handlu, analizując ich stan pod kątem interesów i potrzeb obronności kraju oraz samowystarczalności gospodarczej. Wydział "S" sporządzał raporty poświęcone przemysłowi artykułów precyzyjnych, produkcji energii elektrycznej, akumulatorowemu, samochodowemu, chemicznemu i cementowemu - oraz drzewnemu, mineralnemu, obuwniczemu, dostaw skór surowych dla wojska itp. Osobne analizy dotyczyły sektora handlu hurtowego.
Analizy przeprowadzone przez PAIH np. w roku 1937, wskazywały na istnienie niekorzystnych zjawisk w gospodarce polskiej, mających miejsce w wybranych firmach z przewagą kapitału zagranicznego działających na terytorium II Rzeczypospolitej, m.in. trzykrotne zmniejszenie produkcji ołowiu (firmy "Giesche", "Gepner", "Wyrgumet") - w czasie gdy kraje sąsiadujące z Polską zwiększyły znacznie produkcję tego metalu, przeciwstawianie się projektom uniezależnienia produkcji w polskim przemyśle tłuszczowym do importu surowców zagranicznych (wspólne porozumienie firmy o kapitale brytyjskim "Schicht-Lever SA" i firmy o kapitale niemieckim "Zakłady Przemysłowe E. Kołłontaya"), zwalczanie polskich firm działających w przemyśle akumulatorowym przez podmioty zagraniczne (koncern o przewadze kapitału niemiecko-szwedzkiego, oparty o firmy "Ericsson" i "Niffe"), nieprawidłowe księgowanie i rabunkowa gospodarka (spółka francuska zarządzająca Elektrownią Warszawską - "Compagnie d`Electricité à Varsovie"), likwidacja podmiotów polskiego przemysłu cukrowniczego przez zagraniczny kartel cukrowniczy pod pretekstem ich nierentowności (godziło to w interesy w zakresie obrony państwa polskiego, z uwagi na istotne znaczenie dla zaopatrzenia armii w czasie wojny w cukier, melasę i wytłoki buraczane), zorganizowane współdziałanie kluczowych dostawców skór surowych dla wojska w celu zawyżenia cen rynkowych tego surowca (porozumienie firm "A. Hartfeil, Temler i Szwede SA", "L. Ch. Blunck", "Bracia Pfeiffer"), i tym podobne zjawiska.
Finansowanie i rozwój.
Działalność PAIH oparta była początkowo na zasadzie finansowej samowystarczalności i rentowności. Dalszy rozwój wymagał jednak pozyskania dofinansowania z funduszy wywiadu. W latach 1932-1934 Oddział II Sztabu Generalnego WP przekazał PAIH subsydia w wysokości 2-4 tys. złotych miesięcznie. Osobno rozliczane były raporty i wywiady - za jedno opracowanie tego typu PAIH otrzymywała ok. 100-200 złotych od zleceniodawców (Oddział II Sztabu Generalnego WP, Samodzielne Referaty DOK, Ministerstwo Przemysłu i Handlu oraz inne resorty). W 1936 pozwoliło to na osiągnięcie zysku z działalności PAIH, w wysokości 36 000 złotych polskich.
Rozbudowa struktury PAIH miała miejsce w latach 1934-1937, kiedy to utworzono filie terenowe w Katowicach, Łodzi, Gdyni, Poznaniu i Lwowie oraz znacznie powiększono terenową sieć informacyjną - w 1937 rejestr współpracowników PAIH obejmował 4500 korespondentów terenowych i 200 wykwalifikowanych informatorów stałych, którzy zajmowali się opracowywaniem i wyjaśnianiem zagadnień specjalistycznych (branżowych).
PAIH dysponowała dodatkowo doświadczonymi pracownikami, tzw. reszerszerami (franc. "rechércheur"), kierowanymi do realizacji najtrudniejszych zadań - działali oni tajnie. Ogółem w PAIH działało kilkudziesięciu tajnych reszerszerów, z czego 20 na terenie Warszawy. Do 1937 aktywność agencji znacznie się nasiliła, o ile w 1934 wykonywano przeciętnie 13,6 zleceń dziennie, to w 1937 było ich już 270 dziennie. Ok. 10% tych zadań przypadało na Oddział II Sztabu Generalnego WP, a reszta na resorty gospodarcze, głównie Ministerstwo Przemysłu i Handlu i inne instytucje centralne.
Sposób komunikowania się PAIH z centralą Oddziału II Sztabu Generalnego WP (oraz innymi instytucjami centralnymi), odbywał się za pomocą poufnych kanałów porozumiewania się i łączności, mimo iż agencja działała jako zarejestrowana firma prywatna - faktycznie będąc niejawną placówką wywiadu gospodarczego. W Warszawie informacje i instrukcje przekazywane były drogą dyskretnych kontaktów osobistych. Napływające zlecenia z Samodzielnych Referatów DOK, kierowano pocztą poleconą pod umowny adres prywatny przy ul. Czackiego 6 w Warszawie, lub do jednego z wyznaczonych urzędników cywilnych referatu ochrony wydziału II b kontrwywiadowczego (Oddziału II SG WP) na ul. Senatorskiej 35.
Zakończenie.
PAIH w okresie swojej działalności wykonał wiele analiz wykorzystywanych przez instytucje centralne i Oddział II Sztabu Generalnego WP, który traktował je niekiedy z rezerwą i sceptycyzmem. Oddział II SG WP w przypadku wątpliwości weryfikował wybrane raporty dla kontroli, za pomocą własnych źródeł wywiadowczych. Pod koniec 1937 Oddział II SG oceniał materiały PAIH stosunkowo wysoko, w większości określając je jako "dobre" lub "bardzo dobre". Podejmowano próby wykorzystania działalności PAIH w zakresie wywiadu głębokiego na terenie Niemiec, ze szczególnym uwzględnieniem sektorów przemysłu niemieckiego mających kluczowe znaczenie dla obronności i sektora zbrojeniowego III Rzeszy. Do 1939 zdołano utworzyć jedną placówkę wywiadowczą opartą na filii zagranicznej PAIH, wykorzystywano również niektóre placówki handlu zagranicznego w celu pozyskiwania informacji.
Działalność PAIH w stosunku do skali penetracji gospodarczej stosowanej głównie przez Niemcy w międzywojennej Polsce (różne instytucje wywiadu gospodarczego), była znacznie mniejsza. Wynikało to z lepszej organizacji tego typu struktur, rozwijanych w Niemczech już od 1918 (główne z nich to "Sonderdienst Nuntia" - przejęta przez Abwehrę w 1930 organizacja wywiadu ekonomicznego, czy "Sicherheitsdienst IG Farben Leverkusen" - wywiad gospodarczy koncernu IG Farben obejmujący swym zasięgiem ponad 11 największych zakładów przemysłowych i ich placówek zagranicznych), oraz z przesadnie ostrożnej polityki polskiego ministra spraw zagranicznych - Józefa Becka, który w obawie przed "zadrażnianiem stosunków" nie wywierał wystarczającego nacisku na ten typ działalności wywiadu, dając tym samym dużą przewagę Niemcom w wywiadzie ekonomicznym.
Analizy agencji nie mogły wpłynąć w istotny sposób na układ stosunków ekonomiczno-wojskowych istotnych dla państwa, pomogły jednak ograniczyć niekorzystne z punktu widzenia potencjału obronnego kraju zjawiska, będące przejawem nielojalności wybranych firm i przedsiębiorstw, kontrolowanych przez kapitał zagraniczny.
PAIH przestała istnieć we wrześniu 1939 wraz z likwidacją struktur wywiadu polskiego (w tym Oddziału II Sztabu Generalnego WP), po klęsce Polski w kampanii wrześniowej. Część pracowników PAIH przeszła do konspiracji, gdzie pełniła różne zadania związane z wcześniejszym profilem działalności agencji.

</doc>
<doc id="1119036" url="https://pl.wikipedia.org/wiki?curid=1119036" title="Osbornoceros">
Osbornoceros

Osbornoceros - prehistoryczny widłoróg zamieszkujący Amerykę Północną pod koniec miocenu 7-6 mln lat temu.
Gatunek "Osbornoceros osborni" jest jedynym znanym przedstawicielem rodzaju "Osbornoceros".

</doc>
<doc id="1119038" url="https://pl.wikipedia.org/wiki?curid=1119038" title="ND Gorica">
ND Gorica

Nogometno Društvo Gorica – słoweński klub piłkarski, grający obecnie w pierwszej lidze, mający siedzibę w mieście Nova Gorica leżącym na zachodzie kraju.
Historia.
Klub został założony w 1947 roku. Za czasów istnienia Jugosławii klub występował w niższych ligach tego kraju, a po uzyskaniu niepodległości przez Słowenię zaczął występować w pierwszej lidze słoweńskiej. Początkowo był w cieniu potentatów ligi, NK Maribor i Olimpiji Lublana tylko raz zdobywając mistrzostwo w 1996 roku, ale w XXI wieku już trzykrotnie sięgnął po tytuł w latach 2004, 2005 i 2006. Do 2003 roku zespół występował pod nazwą "HIT Gorica".
Stadion.
Swoje domowe mecze ND Gorica rozgrywa na obiekcie o nazwie Športni park Nova Gorica, mogącym pomieścić 3.066 widzów. Został on wybudowany w 1964 roku.

</doc>
<doc id="1119042" url="https://pl.wikipedia.org/wiki?curid=1119042" title="Myśliciel">
Myśliciel

 
Myśliciel () – rzeźba w brązie/marmurze wykonana w 1880 przez Auguste’a Rodina, znajduje się w zbiorach Muzeum Rodina w Paryżu. Przedstawia postać zamyślonego mężczyzny, zmagającego się z przejmującym wewnętrznym konfliktem. Charakterystyczna sylwetka używana jest czasami jako symbol filozofii.
Oryginał.
Początkowo nazywana "Poetą" rzeźba była częścią zamówienia Muzeum Sztuk Zdobniczych w Paryżu (fr. "Musée des Arts décoratifs") i miała stanowić element projektowanego monumentalnego portalu wejściowego muzeum. Rodin oparł tematykę pracy na „Boskiej komedii” Dantego. Każda z postaci portalu miała odnosić się do jednej z głównych postaci eposu. Według początkowego konceptu "Myśliciel" przedstawiał samego Dantego przed wrotami piekieł, tworzącego swoją epopeję. Ostatecznie identyczna figura trafiła w wersji miniaturowej na szczyt "Bramy Piekieł", gdzie rozmyśla nad tragicznym losem tych, którzy przedstawieni są poniżej. Rzeźba przedstawia nagiego człowieka, ponieważ Rodin chciał stworzyć heroiczną postać w tradycji Michała Anioła, z jednoczesnym odniesieniem do intelektu i poezji.
Pierwsza – gipsowa wersja "Myśliciela" powstała około roku 1880.
Pełnowymiarowy odlew z brązu został ukończony w roku 1902, lecz dopiero w roku 1904 wystawiono go na widok publiczny. Rzeźba stała się własnością Paryża dzięki akcji zorganizowanej przez zwolenników twórczości Rodina – w 1906 roku stanęła przed paryskim Panteonem. W roku 1922 przeniesiono ją do Hotelu Birion, przekształconego następnie w Muzeum Rodina.
"Myślicielowi" udało się bardziej niż jakiejkolwiek innej rzeźbie Rodina przeniknąć do powszechnej kultury jako symbol intelektualnego wysiłku. Efektem ubocznym był fakt, że stała się również stałym elementem satyry, i to już za życia Rodina. Armand Hammer zanotował, że podczas osobistego spotkania z Leninem w 1912 roku, podarował przywódcy bolszewików statuetkę przedstawiającą szympansa w pozie "Myśliciela", medytującego nad ludzką czaszką, jako aluzję do darwinistycznego zabarwienia filozofii Lenina.
Do września roku 2006, oryginalny odlew był przez jakiś czas wystawiony w muzeum "Sakip Sabanci" w Stambule w Turcji. Nieco wcześniej, w marcu i kwietniu tego samego roku można go było podziwiać w stolicy amerykańskiego stanu Connecticut, Hartford, w najstarszym w USA publicznym muzeum sztuki – Wadsworth Athenaeum. Na początku roku 2007 rzeźba powróciła do Paryża.
Kolejne odlewy.
Ponad dwadzieścia odlewów rzeźby jest rozsianych po muzeach całego świata. Część z tych kopii to wersje powiększone lub w inny sposób przeskalowane. Ostatnio rzeźba ozdobiła szkołę podstawową "Penleigh and Essendon" z okazji wprowadzenia zajęć z filozofii do programu szkoły.

</doc>
<doc id="1119044" url="https://pl.wikipedia.org/wiki?curid=1119044" title="Synthetoceras">
Synthetoceras

†Synthetoceras - prehistoryczny ssak parzystokopytny zamieszkujący Amerykę Północną pod koniec miocenu 5 mln lat temu do końca pliocenu 2,5 mln lat temu.

</doc>
<doc id="1119045" url="https://pl.wikipedia.org/wiki?curid=1119045" title="Ifugao (grupa etniczna)">
Ifugao (grupa etniczna)

Ifugao – grupa etniczna zamieszkująca północną część wyspy Luzon na Filipinach, odłam słabo rozwiniętych gospodarczo ludów Igorot w górskich rejonach kraju. W 1992 roku liczebność Ifugao wynosiła ok. 185 tysięcy. Posługują się językiem ifugao z wielkiej rodziny austronezyjskiej. Do ich tradycyjnych zajęć zalicza się uprawa ryżu i roślin bulwiastych, a także łowiectwo i zbieractwo.
Ifugao żyją w odizolowanych górskich wioskach, w przeszłości byli wojowniczym ludem walczącym z sąsiadami. W ich religii dominują wierzenia animistyczne.

</doc>
<doc id="1119046" url="https://pl.wikipedia.org/wiki?curid=1119046" title="Claire Holt">
Claire Holt

Claire Rhiannon Holt (ur. 11 czerwca 1988 w Brisbane) – australijska aktorka filmowa i telewizyjna. Grała m.in. Emmę Gilbert w serialu "H2O – wystarczy kropla" i Rebekah Mikaelson w serialach "Pamiętniki wampirów" oraz "The Originals".
Wraz z Phoebe Tonkin i Caribą Heine została nominowana do Nickelodeon UK Kids Choice Awards 2007.
Kariera.
Oprócz udziału w rolach filmowych i telewizyjnych, Claire pojawiła się również w reklamach Dreamworld, Sizzlers i Queensland Lifesaving. W roku 2006 wygrała casting do roli Emmy Gilbert w serialu telewizyjnym dla młodzieży "H2O – wystarczy kropla". Serial ten okazał się międzynarodowym sukcesem i otrzymał Logie Award oraz Nickelodeon Australia Kids’ Choice Award. Nie wystąpiła jednak w trzecim sezonie serialu ze względu na pracę nad filmem "". Aktorkę w serialu zastąpiła Indiana Evans.
W 2008 Claire podpisała kontrakt na kontynuację horroru "Posłańcy" – "". Film nakręcono w 2008 roku w Sofii. Claire wystąpiła tam obok Normana Reedusa i Heathera Stephensena.
Grała również w serialach "Pamiętniki wampirów" i "The Originals" jako Rebekah Mikaelson.
Życie prywatne.
W 2015 ogłosiła zaręczyny z Mattem Kaplanem, producentem TV. Wzięli ślub w kwietniu 2016. 27 kwietnia 2017 Kaplan wystąpił o rozwód, powołując się na "różnice nie do pogodzenia". 2 maja 2017 aktorka złożyła dokument o przywrócenie panieńskiego nazwiska. 3 grudnia 2017 ogłosiła zaręczyny z Andrew Joblonem, za którego wyszła 18 sierpnia 2018. 28 marca 2019 urodził im się syn James Holt Joblon, a 9 września 2020 córka Elle Holt Joblon.

</doc>
<doc id="1119047" url="https://pl.wikipedia.org/wiki?curid=1119047" title="Dekanat Raduń">
Dekanat Raduń

Dekanat Raduń – jeden z 16 dekanatów diecezji grodzieńskiej na Białorusi. W jego skład wchodzi 13 parafii. Dziekanem jest ks. Henryk Jabłoński.

</doc>
<doc id="1119050" url="https://pl.wikipedia.org/wiki?curid=1119050" title="NK Gorica">
NK Gorica



</doc>
<doc id="1119060" url="https://pl.wikipedia.org/wiki?curid=1119060" title="Sonchus arvensis">
Sonchus arvensis



</doc>
<doc id="1119061" url="https://pl.wikipedia.org/wiki?curid=1119061" title="Rejon borowicki">
Rejon borowicki

Rejon borowicki (ros. "Боровичский район") – rejon na północnym zachodzie europejskiej części Federacji Rosyjskiej, w obwodzie nowogrodzkim.
Rejon leży we wschodniej części obwodu i zajmuje powierzchnię 3,1 tys. km². Obszar ten zamieszkuje 73 958 osób (2007 r.).
Ośrodkiem administracyjnym rejonu jest miasto Borowicze, liczące 56 673 mieszkańców (2007 r.)
Ludność.
3/4 populacji rejonu zamieszkuje w mieście Borowicze. Ponadto na terenie rejonu znajdują się 324 większe i mniejsze wsie. Liczba ludności rejonu systematycznie spada.Zmiany populacji rejonu na przestrzeni lat:

</doc>
<doc id="1119063" url="https://pl.wikipedia.org/wiki?curid=1119063" title="Sonchus">
Sonchus



</doc>
<doc id="1119064" url="https://pl.wikipedia.org/wiki?curid=1119064" title="Bruno Vale">
Bruno Vale

Bruno Miguel Esteves Vale (ur. 8 kwietnia 1983 roku w Mafamude) - portugalski piłkarz, grający na pozycji bramkarza. Mierzy 193 cm wzrostu, waży 84 kilogramy. Aktualnie zawodnik Apollon Limassol, do którego trafił latem 2012 roku. Zaliczył jeden występ w Reprezentacji Portugalii.

</doc>
<doc id="1119068" url="https://pl.wikipedia.org/wiki?curid=1119068" title="Zdzisław Józef Czucha">
Zdzisław Józef Czucha



</doc>
<doc id="1119072" url="https://pl.wikipedia.org/wiki?curid=1119072" title="Rejon chołmski">
Rejon chołmski

Rejon chołmski (ros. ) – rejon na północnym zachodzie europejskiej części Federacji Rosyjskiej, w obwodzie nowogrodzkim.
Rejon leży w południowej części obwodu i zajmuje powierzchnię 2,2 tys. km². Obszar ten zamieszkuje 6947 osób (2007 r.).
Ośrodkiem administracyjnym rejonu jest miasto Chołm, liczące 4002 mieszkańców (2002 r.). Ponadto na terenie tym znajdują się 144 wsie.

</doc>
<doc id="1119082" url="https://pl.wikipedia.org/wiki?curid=1119082" title="Rejon chwojniński">
Rejon chwojniński

Rejon chwojnicki (ros. "Хвойнинский район") – rejon na północnym zachodzie europejskiej części Federacji Rosyjskiej, w obwodzie nowogrodzkim.
Rejon leży w północno-wschodniej części obwodu i zajmuje powierzchnię 3,2 tys. km². Obszar ten zamieszkuje 15 820 osób (2007 r.).
Ośrodkiem administracyjnym rejonu jest osiedle typu miejskiego Chwojnaja, liczące 6351 mieszkańców (2007 r.). Ponadto na terenie tym znajduje się 149 wsi.

</doc>
<doc id="1119098" url="https://pl.wikipedia.org/wiki?curid=1119098" title="North Hollywood">
North Hollywood

North Hollywood – dzielnica miasta Los Angeles w Stanach Zjednoczonych leżąca w regionie doliny San Fernando. W North Hollywood doszło do jednej z największych strzelanin w historii Los Angeles.

</doc>
<doc id="1119104" url="https://pl.wikipedia.org/wiki?curid=1119104" title="Powiat dubieński">
Powiat dubieński

Powiat dubieński (dubnowski) – dawny powiat guberni wołyńskiej, później pod Zarządem Cywilnym Ziem Wschodnich w Okręgu Wołyńskim, od 17 stycznia 1920 r. pod Zarządem Cywilnym Ziem Wołynia i Frontu Podolskiego. 1 czerwca 1920 r. przekazany Rządowi Rzeczypospolitej Polskiej, 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Dubno. W skład powiatu wchodziło 12 gmin wiejskich, 2 miejskie, 353 gromady wiejskie (sołectwa) i 2 miasta.
Przed 1918 r..
Powiat lub ujezd dubieński dawny powiat guberni wołyńskiej z siedzibą w Dubnie. Położony między powiatami: włodzimierskim, łuckim, rówieńskim, ostrogskim i krzemienieckim, od zachodu zaś częściowo rzeka Styr i jej dopływy oddzielają go od Galicyi.
Dane.
Powiat dubieński zajmował południową część województwa wołyńskiego i graniczył: na zachodzie z powiatem horochowskim, od północy z powiatem łuckim, od wschodu z powiatem rówieńskim i zdołbunowskim, od południa z powiatem krzemienieckim.
Powierzchnia powiatu wynosiła 3275 km², a ludność – 226,7 tys. osób (według spisu z 1931 r.), dając wskaźnik zamieszkania 69 osób na 1 km².
Powiat w większości zamieszkany był przez ludność ukraińską liczącą 158,3 tys. (69,8%). Drugą narodowością – pod względem liczebności – byli tam Polacy w liczbie 34,0 tys. (15%) osób, reszta to Żydzi, Czesi i inne nieliczne grupy narodowościowe.
Według drugiego powszechnego spisu ludności z 1931 roku powiat liczył 226 709 mieszkańców, 27 638 było rzymskokatolickiego wyznania, 838 – unickiego, 172 674 – prawosławnego wyznania, 2 569 – augsburskiego, 181 – reformowanego, 47 – unijne ewangelickie, 748 osób podało wyznanie ewangelickie bez bliższego określenia, 3 664 – inne chrześcijańskie, 18 227 – mojżeszowe, 12 – inne niechrześcijańskie, 83 osób nie podało przynależności konfesyjnej.

</doc>
<doc id="1119105" url="https://pl.wikipedia.org/wiki?curid=1119105" title="Tentacle">
Tentacle



</doc>
<doc id="1119118" url="https://pl.wikipedia.org/wiki?curid=1119118" title="Szczupaczek żyworodny">
Szczupaczek żyworodny

Szczupaczek żyworodny ("Belonesox belizanus") – jeden z największych gatunków ryb z rodziny piękniczkowatych (Poeciliidae), jedyny przedstawiciel rodzaju "Belonesox". Bywa hodowany w akwariach.
Występowanie.
Honduras, Meksyk i Nikaragua (Ameryka Północna i Środkowa); zawleczony również na Florydę.
Siedlisko.
Wolno płynące i stojące wody słodkie oraz słonawe.
Pokarm.
Szczupaczek to drapieżnik polujący na mniejsze ryby.
Akwarystyka.
Szczupaczki są drapieżnikami i należy zapewnić im ciągłe dostawy żywego pokarmu. W tym celu można założyć hodowlę karmową gupików lub innych ryb piękniczkowatych. Szczupaczki są mało ruchliwe, większość czasu spędzają nieruchomo, kiedy czatują na przepływającą ofiarę, by ją błyskawicznie zaatakować. Akwarium powinno być zarośnięte, niezbyt intensywnie oświetlone, z wieloma kryjówkami i zakamarkami. Te drapieżniki zjedzą wszystkie ryby, które są od nich przynajmniej o 1/3 mniejsze, zatem należy je zestawiać raczej z gatunkami zbliżonej wielkości, Nie powinno się ich łączyć również z rybami szczególnie ruchliwymi albo napastliwymi, ponieważ mogą zestresować szczupaczki, które przestaną wówczas polować.
Rozmnażanie.
Samce są mniejsze (14 cm) i szczuplejsze od samic, które osiągają ok. 20 cm długości; są wyposażone w gonopodium. Zbyt duże różnice w wielkości samca i samicy czasami umożliwiają tej drapieżnej rybie kanibalizm, dlatego dobrze trzymać je w grupie z przewagą samców. Ciąża trwa 40-50 dni i kończy się narodzinami 30-150 młodych, które mają ok. 2 cm długości.

</doc>
<doc id="1119123" url="https://pl.wikipedia.org/wiki?curid=1119123" title="Powiat horochowski">
Powiat horochowski

Powiat horochowski – powiat utworzony 12 grudnia 1920 r. pod Zarządem Terenów Przyfrontowych i Etapowych z części powiatu włodzimierskiego (gminy: Brany, Chorów, Podberezie, Świniuchy, Skobiełka, Kisielin i Horochów). 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Horochów. W skład powiatu wchodziło 7 gmin wiejskich, 2 miejskie 181 gromad wiejskich (sołectw) i 2 miasta.
Dane.
Powiat horochowski zajmował południowo-zachodnią część województwa wołyńskiego i graniczył: na zachodzie z powiatem włodzimierskim i sokalskim (województwo lwowskie), od północy z powiatem kowelskim, od wschodu z powiatem łuckim, od południa z powiatem radziechowskim (województwo tarnopolskie).
Powierzchnia powiatu wynosiła 1257 km2, a ludność 122,1 tys. osób (według spisu z 1931 r.), dając wskaźnik zamieszkania 69 osób na 1 km2.
Powiat w większości zamieszkany był przez ludność ukraińską liczącą 84,3 tys. (69,0%). Drugą narodowością pod względem liczebności byli tam Polacy w liczbie 21,1 tys. (17,3%) osób. Reszta to Żydzi i inne, nieliczne grupy narodowościowe.
Według drugiego powszechnego spisu ludności z 1931 roku powiat liczył 122 045 mieszkańców, 17 675 było rzymskokatolickiego wyznania, 2 060 – unickiego, 85 273 – prawosławnego wyznania, 4 598 – augsburskiego, 179 – reformowanego, 8 – unijne ewangelickie, 414 osób podało wyznanie ewangelickie bez bliższego określenia, 1 672 – inne chrześcijańskie, 10 112 – mojżeszowe, 1 – inne niechrześcijańskie, 33 osób nie podało przynależności konfesyjnej.

</doc>
<doc id="1119126" url="https://pl.wikipedia.org/wiki?curid=1119126" title="Renholdër">
Renholdër



</doc>
<doc id="1119130" url="https://pl.wikipedia.org/wiki?curid=1119130" title="Powiat kostopolski">
Powiat kostopolski

Powiat kostopolski – jeden z 11 powiatów województwa wołyńskiego II Rzeczypospolitej. Jego siedzibą było miasto Kostopol. Został utworzony 1 stycznia 1925 r. z części powiatu rówieńskiego. W skład powiatu wchodziło 6 gmin wiejskich, 2 miejskie, 233 gromady wiejskie (sołectwa) i 2 miasta.
Dane.
Powiat kostopolski zajmował środkowo-wschodnią część województwa wołyńskiego i graniczył: na zachodzie z powiatem łuckim, na północy z powiatem sarneńskim, na wschodzie wzdłuż granicy z ZSRR oraz na południu z powiatem rówieńskim.
Powierzchnia powiatu wynosiła 3,496 km², a ludność – 159,6 tys. osób (według spisu z 1931 r.), dając wskaźnik zamieszkania 46 osób na 1 km².
Powiat w większości zamieszkany był przez ludność ukraińską, liczącą 105,5 tys. (66,1%). Drugą narodowością pod względem liczebności byli tam Polacy w liczbie 35,0 tys. (21,9%) osób. Reszta to Żydzi, Niemcy i inne nieliczne grupy narodowościowe.
Według drugiego powszechnego spisu ludności z 1931 roku powiat liczył 159 602 mieszkańców, 34 450 było rzymskokatolickiego wyznania, 1 303 – unickiego, 102 609 – prawosławnego wyznania, 6 088 – augsburskiego, 156 – reformowanego, 26 – unijne ewangelickie, 424 osób podało wyznanie ewangelickie bez bliższego określenia, 3 643 – inne chrześcijańskie, 10 786 – mojżeszowe, 6 – inne niechrześcijańskie, 110 osób nie podało przynależności konfesyjnej.

</doc>
<doc id="1119133" url="https://pl.wikipedia.org/wiki?curid=1119133" title="Racing Club de France Football">
Racing Club de France Football

Racing Club de France – francuski klub piłkarski, grający obecnie w amatorskiej pierwszej lidze, mający siedzibę w Paryżu.
Historia.
Klub został założony w 1896 roku i jest obecnie jednym z najstarszych we Francji. Jego najlepszy okres przypada na lata 30. i lata 40. XX wieku, kiedy to w 1936 roku zdobył jedyny raz w historii mistrzostwo Francji, a w latach 1936, 1939, 1940, 1945 i 1949 pięciokrotnie Puchar Francji. Sukcesy odniósł także w latach 60., gdy w 1961 i 1962 roku zostawał wicemistrzem Francji. W latach 80. został wykupiony przez biznesmena Jeana-Luka Lagardère, który miał zamiar zbudować mistrzowską drużynę opartą na kilku ówczesnych gwiazdach futbolu, jednak jego plany nie wypaliły. Z czasem Lagardère odszedł z klubu, który przeżywał kłopoty finansowe i obecnie gra na amatorskim poziomie.

</doc>
<doc id="1119137" url="https://pl.wikipedia.org/wiki?curid=1119137" title="RCF Paryż">
RCF Paryż



</doc>
<doc id="1119140" url="https://pl.wikipedia.org/wiki?curid=1119140" title="Racing Paryż">
Racing Paryż



</doc>
<doc id="1119141" url="https://pl.wikipedia.org/wiki?curid=1119141" title="Martin Čech">
Martin Čech



</doc>
<doc id="1119142" url="https://pl.wikipedia.org/wiki?curid=1119142" title="RC Paris">
RC Paris



</doc>
<doc id="1119145" url="https://pl.wikipedia.org/wiki?curid=1119145" title="Synagoga w Mysłowicach-Brzezince">
Synagoga w Mysłowicach-Brzezince

Synagoga w Mysłowicach-Brzezince – synagoga z 2. połowy XIX wieku w Mysłowicach-Brzezince.
Synagoga została zbudowana w latach 1910-1911. W 1922 roku po rozwiązaniu tutejszej filii gminy żydowskiej synagoga została sprzedana i przestała pełnić funkcje sakralne. Początkowo odbywały się w niej zebrania powstańców śląskich, następnie została adaptowana na dom mieszkalny. Obecnie (stan na 2018) znajduje się w niej sklep z odzieżą używaną, wcześniej mieściła m.in. zakład fryzjerski.
Murowany budynek synagogi wzniesiono na planie prostokąta. Wewnątrz w zachodniej części znajdował się przedsionek, z którego wschodziło się do obszernej głównej sali modlitewnej. Obecnie częściowo zachował się jej wystrój zewnętrzny, w tym ozdobny szczyt fasady głównej. Około 2017 roku elewacja budynku została wyremontowana i ocieplona.
Budynek został ujęty w gminnej ewidencji zabytków Mysłowic jako „dom mieszkalny”.

</doc>
<doc id="1119148" url="https://pl.wikipedia.org/wiki?curid=1119148" title="Synagoga w Brzezince">
Synagoga w Brzezince



</doc>
<doc id="1119151" url="https://pl.wikipedia.org/wiki?curid=1119151" title="Powiat kowelski">
Powiat kowelski

Powiat kowelski – dawny powiat guberni wołyńskiej, później pod Zarządem Cywilnym Ziem Wschodnich w Okręgu Wołyńskim, od 17 stycznia 1920 r. pod Zarządem Cywilnym Ziem Wołynia i Frontu Podolskiego. 1 czerwca 1920 r. przekazany Rządowi Rzeczypospolitej Polskiej. 12 grudnia 1920 r. pod Zarządem Terenów Przyfrontowych i Etapowych z powiatu wyłączono gminy: Chociszów, Lelików, Wielka Głusza, Soszyczno, Borowno i Kamień Koszyrski do nowo utworzonego powiatu koszyrskiego oraz przyłączono gminy: Krymno i Nowy Dwór z powiatu włodzimierskiego. 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Kowel. W skład powiatu w II Rzeczypospolitej wchodziło 15 gmin wiejskich, 2 miejskie, 314 gromad wiejskich (sołectw) i 2 miasta.
Dane.
Powiat kowelski zajmował północno-zachodnią część województwa wołyńskiego i graniczył: od zachodu z powiatem lubomelskim, od północy z województwem poleskim (powiaty koszyrski i brzeski), od wschodu z powiatem sarneńskim oraz od południa z powiatami: łuckim, horochowskim i włodzimierskim.
Powierzchnia powiatu wynosiła 5.682 km2 i stawiała go w rzędzie największych powiatów w Polsce, był też największym powierzchniowo powiatem na terenie województwa wołyńskiego. Ludność powiatu wynosiła 255,1 tys. osób (według spisu z 1931 r.), a więc dawała wskaźnik zaludnienia 45 osób na 1 km2.
Powiat w większości zamieszkany był przez ludność ukraińską liczącą 185,4 tys. (72,7%). Drugą narodowością pod względem liczebności byli tam Polacy liczący 36,7 tys. (14,4%) osób. Reszta to głównie: Żydzi oraz Niemcy, Czesi, Rosjanie i inni.
Według drugiego powszechnego spisu ludności z 1931 roku powiat liczył 255 095 mieszkańców, 35 191 było rzymskokatolickiego wyznania, 2 412 – unickiego, 185 305 – prawosławnego wyznania, 2 330 – augsburskiego, 305 – reformowanego, 27 – unijne ewangelickie, 736 osób podało wyznanie ewangelickie bez bliższego określenia, 1 833 – inne chrześcijańskie, 26 719 – mojżeszowe, 9 – inne niechrześcijańskie, 181 osób nie podało przynależności konfesyjnej.
Wzmianka słownikowa z 1882 r..
"Powiat kowelski graniczy na płn. z powiatami: 
bobrujskim i kobryńskim, na wsch. z pińskim i łuckim, 
na płd. z łuckim i włodzimierskim, na zach. z włodzimierskim. 
Rozległy 6159 w. kw. 
(Stołpiański podaje 5919 w. czyli 616562 dzieś. i tak je dzieli: 
174403 dzieś. roli orn., 
96225 dz. łąk, 
28360 dzieś. wygonów, dróg, krzewów, 
259405 dzies. lasu, 
32260 dzies. wody i błota., 
25905 dzies. ogrodów i zabudowań. 
Zwierząt domowych w powiecie: 170356 
t. j. koni 13254, 
bydła rogatego 59482, 
owiec zwyczajnyeh 33178, cienko-wełnistych 25532, 
świń 37207, 
kóz 1081, 
muły 2.)
Mieszkańców 135 506 
(Stołpiański podaje 113 596: 
W tem wylicza: 
4446 katolików, 
7375 izr., 
reszta prawosławni; 
według plemion wylicza: 
32 620 małorusów, 
38 581 drewlan (?), 
9 412 bużan (?), 
4 812 żmujdzinów (!),
4480 łotyszów (!) 
i 4817 polaków; 
według stanu 1382 szlachty dziedzicznej, 362 osobistej, 1005 prawosł. duchowieństwa, 8 katolickiego, 93 żydowskiego, mieszczan 11369, włościan 94287 i i.). Dzieli się 
powiat na cztery stany t. j. okręgi policyjne: 
Maciejów, Kamień-Koszyrski, Ratne, Hołoby. 
Gmin wiejskich ma 18; miejsc zaludnionych w 
ogóle 312. Ze wszystkich powiatów gub. wołyńskiej powiat ten ma najmniej żydów: według kalendarza Hurlanda. w r. 1879-80 było 
ich 6908 męż., 4314 kob. (?). Głównem zajęciem ludności rolnictwo, ale produkcya zboża 
dotąd niewiele zapotrzebowania miejscowe 
przenosi. Wieśniacy głównie ziemniakami się 
żywią. Ogrodnictwo, sadownictwo, pszczelnictwo i rybołówstwo mało rozwinięte. Z przemysłu znane prawie wyłącznie tylko gorzelnictwo: wszystkich fabryk w powiecie (bez miasta pow.) 19; zatrudniaja. one 91 robotników 
i produkują (1880 r.) wyrobów za. 44520 rs 
Pod względem fizyograficznym powiat należy 
do Polesia, grunta ma niskie i błotniste; wyższe nieco spotykamy tylko nad brzegami rzek i 
gdzieniegdzie pośród błót i lasów; te jedynie zaludnione. Północna część powiatu niższa od 
południowej o 117 stóp czyli 13 saż. 
Jeziór jest dużo, rozrzuconych po błotach leśnych, 
otwartych, które zajmują do 1000 w. kw. t. j. 
blisko szóstą, część powiatu. Same otwarte błota, trzciną tylko i oczeretem zarosło zajmują do 
30000 dzies. Z pomiędzy jeziór odznacza się 
rozległością jeziora Tur. Rzeki powiatu kowelskiego płyną z połud. na półn.: Wyżwa, 
Turya, Stochod; w płn. za.ś stronie płynie Prypeć z zach. na wschód. Gleba roli ornej piaszczysta, gliniasta i błotna. Na błotach grube 
pokłady torfu i czarnoziemu, mieszanina próchnicy, piasku i gliny, gąbczastej budowy, na 
której rosną gęste, soczyste, wysokie trawy."

</doc>
<doc id="1119152" url="https://pl.wikipedia.org/wiki?curid=1119152" title="Matra Racing Paryż">
Matra Racing Paryż



</doc>
<doc id="1119154" url="https://pl.wikipedia.org/wiki?curid=1119154" title="Ipsonas">
Ipsonas

Ipsonas (gr. "Ύψωνας") – miasto w Republice Cypryjskiej, w dystrykcie Limassol. W 2011 roku liczyło 11 117 mieszkańców. Położone jest kilka kilometrów na zachód od miasta Limassol. Południowa część miasta graniczy z brytyjską bazą wojskową Akrotiri.

</doc>
<doc id="1119157" url="https://pl.wikipedia.org/wiki?curid=1119157" title="Lucian Bute">
Lucian Bute

Lucian Bute (ur. 28 lutego 1980 w Pechei) – rumuński bokser, były zawodowy mistrz świata organizacji IBF w kategorii super średniej (do 168 funtów).
Kariera amatorska.
W 1999 zdobył brązowy medal na mistrzostwach świata amatorów w Houston.
Kariera zawodowa.
Zawodową karierę rozpoczął w listopadzie 2003. Do końca 2005 stoczył 15 walk – wszystkie zakończyły się jego zwycięstwem. W 2006 wygrał kolejne trzy pojedynki: najpierw na punkty z Andre Thysse i Lolengą Mockiem, a następnie przez techniczny nokaut w ósmej rundzie z Jamesem Obede Toneyem.
26 stycznia 2007 wygrał na punkty z Siergiejem Tatewosjanem z Rosji. 15 czerwca wygrał walkę eliminacyjną IBF z Kameruńczykiem Sakio Biką i cztery miesiące później, 19 października, spotkał się z dotychczasowym mistrzem świata IBF, Alejandro Berrio. Rumun wygrał przez techniczny nokaut w jedenastej rundzie i odebrał Kolumbijczykowi pas mistrzowski.
29 lutego 2008 pokonał przez techniczny nokaut w dziesiątej rundzie byłego trzykrotnego mistrza świata WBA w kategorii średniej Williama Joppy. 24 października tego samego roku, podczas drugiej obrony swojego tytułu, pokonał na punkty oficjalnego pretendenta do tytułu, Librado Andrade. Pojedynek miał niecodzienny przebieg – przez większość walki przewagę miał Rumun, a w dziesiątej rundzie posłał rywala na deski. Jednak w dwunastej, ostatniej rundzie, na pięć sekund przed końcem walki, Andrade zdołał znokautować Bute, który jednak zdołał podnieść się przed upływem regulaminowych dziesięciu sekund, dzięki czemu wygrał walkę decyzją sędziów.
W marcu 2009 pokonał przez techniczny nokaut w czwartej rundzie Fulgencio Zunigę, a osiem miesięcy później w pojedynku rewanżowym w czwartej rundzie znokautował Librado Andrade. W kwietniu 2010, w piątej obronie mistrzowskiego tytułu, pokonał w trzeciej rundzie Edisona Mirandę. 26 maja 2012 doznał pierwszej porażki przegrywając przez techniczny nokaut w piątej rundzie z Carlem Frochem tracąc pas mistrzowski.
3 listopada 2012 roku Lucian Bute pokonał na punkty Denisa Graczewa.
18 stycznia 2014 w Montrealu przegrał jednogłośnie na punkty z Kanadyjczykiem Jeanem Pascalem.
15 sierpnia 2015 w Montrealu pokonał przez techniczny nokaut w czwartej rundzie Włocha Andrea Di Luisa (17-3, 13 KO).
30 kwietnia 2016 w Waszyngtonie remisował z Badou Jack (20-1-2, 12 KO) po raz drugi tytuł mistrza świata kategorii super średniej według federacji WBC. Jeden z sędziów wytypował przewagę 117:111 Szweda, a dwaj pozostali remis 114:114. Werdykt sędziowski wzbudził wiele kontrowersji.

</doc>
<doc id="1119159" url="https://pl.wikipedia.org/wiki?curid=1119159" title="AG2R Prevoyance">
AG2R Prevoyance



</doc>
<doc id="1119162" url="https://pl.wikipedia.org/wiki?curid=1119162" title="Mysłaków (przystanek kolejowy)">
Mysłaków (przystanek kolejowy)

Mysłaków – przystanek kolejowy w Mysłakowie, w województwie łódzkim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1119164" url="https://pl.wikipedia.org/wiki?curid=1119164" title="Powiat krzemieniecki">
Powiat krzemieniecki

Powiat krzemieniecki – dawny powiat województwa wołyńskiego Wielkiego Księstwa Litewskiego, następnie Korony Królestwa Polskiego w Rzeczypospolitej Obojga Narodów, po rozbiorach w guberni wołyńskiej, a po uzyskaniu przez Polskę niepodległości jeden z 11 powiatów województwa wołyńskiego II Rzeczypospolitej. Jego siedzibą było miasto Krzemieniec. W skład powiatu wchodziło 12 gmin wiejskich, 1 miejska, 252 gromady wiejskie (sołectwa) i 1 miasto.
Dane.
Powiat krzemieniecki zajmował południową część województwa wołyńskiego i graniczył: od zachodu z województwem tarnopolskim (powiaty: brodzki, zborowski), od północy z powiatem dubieńskim i zdołbunowskim, od wschodu wzdłuż granicy ZSRR oraz od południa znowu z województwem tarnopolskim (powiat zborowski).
Powierzchnia powiatu wynosiła 2700 km², a ludność 243 tys. osób (według spisu z 1931 r.), a więc dawała wskaźnik zamieszkania 46 os./km².
Powiat w większości zamieszkany był przez ludność ukraińską liczącą 196,2 tys. osób (80,7%). Drugą narodowością pod względem liczebności byli Polacy w liczbie 25,8 tys. (10,6%) osób. Pozostali to Żydzi i inne nieliczne grupy narodowościowe.
Według drugiego powszechnego spisu ludności z 1931 roku powiat liczył 243 032 mieszkańców, 25 082 było rzymskokatolickiego wyznania, 716 – unickiego, 194 517 – prawosławnego, 504 – augsburskiego, 84 – reformowanego, 22 – unijne ewangelickie, 588 osób podało wyznanie ewangelickie bez bliższego określenia, 2571 – inne chrześcijańskie, 18 751 – mojżeszowe, 5 – inne niechrześcijańskie, 178 osób nie podało przynależności konfesyjnej.

</doc>
<doc id="1119168" url="https://pl.wikipedia.org/wiki?curid=1119168" title="Ardizja">
Ardizja

Ardizja ("Ardisia" Sw.) – rodzaj roślin z rodziny pierwiosnkowatych ("Primulaceae"). Należy tu od 200 do 500 gatunków (w zależności od ujęcia systematycznego). Występują w tropikalnych i subtropikalnych rejonach Azji oraz Ameryki Południowej, Środkowej i Północnej.
Morfologia.
Wiecznie zielone krzewy lub małe drzewa. Liście skórzaste, zazwyczaj o falistych i ząbkowanych brzegach. Kwiaty drobne, gwiazdkowate, najczęściej białe lub różowe. Owocami są drobne, jednonasienne jagody. 
Systematyka.
"Amatlania" Lundell, "Auriculardisia", Lundell, "Bladhia" Thunb., "Graphardisia" (Mez) LundellI, "Cacorea" Aubl., "Oerstedianthus" Lundell, "Parardisia" M. P. Nayar &amp; G. S. Giri, "Pimelandra" A. DC., "Valerioanthus" Lundell
Ardizja jest jednym z rodzajów podrodziny myrsinowych "Myrsinoideae" w obrębie rodziny pierwiosnkowatych "Primulaceae" z rzędu wrzosowców "Ericales". Rząd ten wchodzi w skład grupy astrowych (asterids) w obrębie dwuliściennych właściwych (eudicots).
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Primulanae" R. Dahlgren ex Reveal, rząd pierwiosnkowce ("Primulales" Dumort.), podrząd "Primulineae" (Burnett), rodzina borowicowate "Myrsinaceae" R.Br., plemię "Ardisieae" Bartl., podplemię "Ardisiinae" (Bartl.) Miq., rodzaj ardizja "Ardisia" Sw..

</doc>
<doc id="1119181" url="https://pl.wikipedia.org/wiki?curid=1119181" title="Okręg wyborczy East Clare">
Okręg wyborczy East Clare

Okręg wyborczy od brytyjskiej Izby Gmin East Clare został utworzony w 1885, po podziale dawnego okręgu Clare. Obejmował wschodnią część hrabstwa Clare. Do parlamentu westminsterskiego wysyłał jednego deputowanego. Po uznaniu przez Wielką Brytanię niepodległości Irlandii w 1922 r. okręg został zniesiony.
Wyniki wyborów w okręgu East Clare.
Wybory uzupełniające 10 lipca 1917.
Wybory zostały rozpisane po śmierci Williego Redmonda. Oddanych głosów: 7 045
Wybory uzupełniające 1917 były jednymi wyborami przeprowadzonymi w tym okręgu wyborczym. 

</doc>
<doc id="1119182" url="https://pl.wikipedia.org/wiki?curid=1119182" title="Co z tym Bobem?">
Co z tym Bobem?

Co z tym Bobem? ("ang. What About Bob?") – komedia produkcji amerykańskiej w reżyserii Franka Oza z 1991 roku.
Fabuła.
Dla doktora Leo Marvina może to być udany dzień. Wybiera się na oczekiwany urlop z rodziną, a na dodatek ekipa popularnego programu telewizyjnego "Dzień dobry, Ameryko!" potwierdziła swój przyjazd do letniej posiadłości Marvina, by przeprowadzić z nim wywiad. Chodzi o najnowszą książkę doktora "Dziecięce kroczki" na temat nowych osiągnięć w psychiatrii. Książka podbiła rynek wydawniczy i znalazła uznanie w środowisku wybitnych specjalistów w tej dziedzinie. W ostatnim dniu pracy przed urlopem dzwoni do niego z gratulacjami dawny znajomy psychiatra, który przy okazji prosi o przysługę. Doktor nie odmawia.
W ten sposób doktor Marvin, nieświadomy kłopotów, przejmuje pacjenta kolegi po fachu. Pojawia się nowy podopieczny, Bob Wiley. Wszyscy, oprócz doktora, zdają sobie sprawę, że będą z nim kłopoty. Bob jest nachalny i dociekliwy, nie daje się łatwo zbyć. Chce najpierw znać warunki terapii, wypytuje o wszystkie szczegóły, opowiada o swoich problemach i spostrzeżeniach. Psychiatra, który jest już myślami na wakacjach, daje mu swoją najnowszą książkę i zachęca do lektury, chcąc jak najszybciej pozbyć się pacjenta. Oczarowany książkowymi poradami Bob opuszcza gabinet. Wydaje mu się, że już pokonał dręczące go obawy i lęki przed otaczającą go rzeczywistością. Czuje się wyzwolony i uzdrowiony.
Doktor Leo Marvin sądzi, że przed nim już tylko wakacje i wizyta ekipy telewizyjnej. Przygotowuje się do jak najlepszego zaprezentowania się przed kamerą. W letniej posiadłości wszystko jest gotowe. W przygotowaniach pomagają Marvinowi żona oraz córka i syn. Doktor nie spodziewa się jednak ponownej wizyty pacjenta.

</doc>
<doc id="1119185" url="https://pl.wikipedia.org/wiki?curid=1119185" title="Formica polyctena">
Formica polyctena



</doc>
<doc id="1119187" url="https://pl.wikipedia.org/wiki?curid=1119187" title="Andrej Bajuk">
Andrej Bajuk

Andrej Bajuk (ur. 18 października 1943 w Lublanie, zm. 16 sierpnia 2011 tamże) – słoweński polityk i przedsiębiorca, w 2000 premier Słowenii, parlamentarzysta i minister finansów.
Życiorys.
Działalność do 1999.
Urodził się na terenie okupowanej przez wojska niemieckie Słowenii. Jego rodzina opuściła kraj w 1945 po przejęciu władzy przez komunistów. Po trzech latach, spędzonych w obozie dla uchodźców w dolnej i górnej Austrii, wyjechała do Argentyny, gdzie osiedliła się w mieście Mendoza.
Andrej Bajuk uzyskał dyplom licencjacki z ekonomii na Universidad Nacional de Cuyo w Mendozie. Po międzynarodowych dwuletnich studiach organizowanych przez Uniwersytet Chicagowski uzyskał magisterium. Kształcił się także na Uniwersytecie Kalifornijskim w Berkeley. Po zakończeniu edukacji wrócił do Mendozy, gdzie na tamtejszym uniwersytecie rozpoczął prowadzenie wykładów z ekonomii. Później wyjechał do Waszyngtonu, był zatrudniony w Banku Światowym i w Międzyamerykańskim Banku Rozwoju (BID). W instytucji tej doszedł do stanowiska doradcy wicedyrektora. Był później członkiem rady dyrektorów, a od 1994 europejskim przedstawicielem BID w Paryżu.
Działalność od 1999.
W połowie 1999 powrócił na stałe do Słowenii, zaangażował się w działalność polityczną w ramach Słoweńskich Chrześcijańskich Demokratów. Po zjednoczeniu ze się tego ugrupowania oraz Słoweńskiej Partii Ludowej został wiceprzewodniczącym wspólnej formacji SLS+SKD.
3 maja 2000, po upadku centrolewicowego gabinetu Janeza Drnovška, Andrej Bajuk stanął na czele rządu, tworzonego przez centroprawicową koalicję. W sierpniu tego samego roku odszedł z SLS+SKD i wraz z grupą stronników (do których należał m.in. Lojze Peterle) powołał partię Nowa Słowenia. Został też wybrany do Zgromadzenia Państwowego w wyborach krajowych. 16 listopada 2000 na urzędzie premiera zastąpił go ponownie Janez Drnovšek, któremu udało się uzyskać większość w parlamencie.
W 2004 lider NSi uzyskał reelekcję, zrezygnował jednak z mandatu poselskiego w związku z powołaniem go na funkcję ministra finansów w rządzie Janeza Janšy. Urząd ten sprawował przez cztery lata. W wyborach w 2008 Nowa Słowenia nie przekroczyła progu wyborczego. W rezultacie Andrej Bajuk zrezygnował z kierowania tym ugrupowaniem, został zastąpiony przez Ljudmilę Novak.

</doc>
<doc id="1119191" url="https://pl.wikipedia.org/wiki?curid=1119191" title="Tomasz Malicki">
Tomasz Malicki

Tomasz Malicki (ur. 24 grudnia 1885 w Łukawcu, zm. 18 kwietnia 1951 we Wrocławiu) – urzędnik państwowy okresu międzywojennego, wojewoda tarnopolski w latach 1937–1939.
Życiorys.
Urodził się 24 grudnia 1885 w Łukawcu jako syn Agaty. W maju 1908 zdał egzamin dojrzałości w C. K. Gimnazjum w Rzeszowie
. Studiował prawo na Uniwersytecie Jagiellońskim i na Wydziale Prawa Uniwersytetu Lwowskiego, gdzie uzyskał tytuł magistra prawa i administracji. Od 1903 do 1908 był zaangażowany w działalność niepodległościową. Od 1913 do 31 października 1918 pracował w Głównej Krajowej Radzie Szkolnej, a następnie w administracji byłego zaboru austriackiego. Podczas I wojny światowej od 1915 do 1918 działał w Polskiej Organizacji Wojskowej, w tym w ramach werbunku do II Brygady Legionów Polskich
W służbie Rzeczypospolitej przeszedł wszystkie stopnie awansu służby państwowej – powiatowej i wojewódzkiej. Pracę urzędniczą rozpoczął jako koncypient w Mościskach, następnie komisarz powiatowy w Kosowie i Tarnowie, skąd w 1921 został oddelegowany do Starostwa w Krakowie. W 1922 przeniósł się do Kuratorium Okręgu Szkolnego w Toruniu, następnie do Tarnopola, a w 1925 został komisarzem miasta Trembowla. W 1926 został starostą powiatu tarnopolskiego. W kwietniu 1936 w Tarnopolu odbyły się obchody 10-lecia urzędowania Malickiego na stanowisku starosty. 14 kwietnia 1937 otrzymał mianowanie na stanowisko wicewojewody i p.o. wojewody tarnopolskiego, a 16 stycznia 1938 – wojewody tarnopolskiego. Urząd ten pełnił do agresji ZSRR na Polskę 17 września 1939.
Za jego urzędowania wybudowano na terenie województwa 22 Domów Ludowych, 3 kościołów, 9 kaplic, 5 szkół publicznych, ufundowano 3 probostwa i wiele orkiestr dla związków strzeleckich.
W 1936 otrzymał od papieża Piusa XI godność szambelana papieskiego za wybitną działalność na polu budowy kościołów i kaplic w powiecie tarnopolskim. Latem 1939 otrzymał tytuł członka honorowego Stowarzyszenie Uczestników Bitwy pod Zadwórzem z dnia 17 sierpnia 1920 (Stowarzyszenia Zadwórzaków).
W 1940 zgłosił się ochotniczo do Polskich Sił Zbrojnych na Zachodzie. Walczył na Bliskim Wschodzie w Samodzielnej Brygadzie Strzelców Karpackich i jako szeregowy (nr ew. 7947) odbył kampanię afrykańską 1941-1943. W czerwcu 1947 wrócił z rodziną do Polski i osiadł we Wrocławiu.
Zmarł 18 kwietnia 1851 we Wrocławiu i został pochowany na tamtejszym Cmentarzu Grabiszyńskim. W tym miejscu spoczęła też jego żona Małgorzata (1897-1982), która podczas pracy męża w Tarnopolu była przewodniczącą Sekcji Pracy Kobiet TSL, przewodniczącą Delegatury Związku Kół Gospodyń Wiejskich.

</doc>
<doc id="1119196" url="https://pl.wikipedia.org/wiki?curid=1119196" title="Kręg wystający">
Kręg wystający

Kręg wystający (łac. "vertebra prominens") jest siódmym, ostatnim kręgiem szyjnym. Swoją nazwę zawdzięcza temu, że jest pierwszym wyczuwalnym kręgiem na ludzkiej szyi.
Charakterystyka.
Poza znaczną długością wyrostek kolczysty kręgu jest pojedynczy (bez rozdwojenia na końcu). Trzon jest masywniejszy, a otwór wyrostków poprzecznych znacznie pomniejszony i nie przebiega przez niego tętnica kręgowa, lecz żyła kręgowa.&lt;br&gt;
Wyczuwalność na szyi, poza wielkością kręgu, jest spowodowana także ukształtowaniem kręgosłupa (zobacz też: lordoza, kifoza).&lt;br&gt;
Czasami listewka przednia jest znacznych rozmiarów i oddzielona od wyrostka poprzecznego - ma wtedy nazwę żebra szyjnego.

</doc>
<doc id="1119197" url="https://pl.wikipedia.org/wiki?curid=1119197" title="Port lotniczy Brisbane">
Port lotniczy Brisbane

Port lotniczy Brisbane (ang. "Brisbane Airport", kod IATA: BNE kod ICAO: YBBN) – międzynarodowy port lotniczy położony 12 km na północny wschód od ścisłego centrum Brisbane. Jest największym portem lotniczym w Queensland i 3 co do wielkości w Australii. Brisbane obsługuje 44 połączenia we wszystkich regionach i terytoriach Australii. W 2019 roku obsłużyło ponad 24 mln pasażerów.
Jest głównym węzłem Virgin Australia i regularnym centrum dla nisko kosztowego przewoźnika Pacific Blue Airlines i węzłem pomocniczym zarówno dla linii Qantas i Jetstar Airways. Trasa lotnicza Brisbane-Sydney jest dwunastą najbardziej ruchliwą trasą na świecie, a siódmą najbardziej ruchliwą w regionie Azji i Pacyfiku.
W Brisbane Airport znajdują się warsztaty dla Boeinga 767-300 i Airbusa A330. Virgin Australia posiada mniejsze stanowiska obsługi, gdzie konserwuje się Boeingi 737. Inne linie lotnicze, a mianowicie QantasLink i Alliance posiadają również warsztaty do utrzymywanie swojej floty.
Lotnisko posiada międzynarodowy i krajowy terminal pasażerski, terminal cargo, General Aviation Terminal, a także dwa pasy startowe. Brisbane Airport jest dostępne od centralnej dzielnicy biznesowej przez Gateway Motorway i połączenie kolejowe Airtrain, co jest związane z siecią Citytrain. Nowa autostrada Airport Link planowana jest jako połączenie Brisbane CBD i lotniska.
Lotnisko otrzymał IATA Eagle Award w 2005, jako drugie z dwóch australijskich portów lotniczych. Brisbane został wybrany najlepszym lotniskiem w Australii i Pacyfiku oraz lotniskiem najbardziej przyjaznym dla pracowników na świecie w 2008 według Skytrax. W 2009 roku został wybrany najlepszym lotniskiem w Australii i ponownie wygrał konkurs za najbardziej przyjazne lotnisko dla personelu w regionie Azji i Pacyfiku. Międzynarodowy terminal zdobył także nagrodę architektury Queensland. W 2010 został ponownie wybrany "Najlepszym australijskim lotniskiem" przez Skytrax i znalazł się 20 najlepszych lotnisk świata.
Historia.
Ze względu na płaską powierzchnię, Eagle Farm, pierwotnie obszar rolniczy, został ogłoszony jako miejsce na lotnisko w 1925 roku. Chociaż Qantas rozpoczęły działalność w 1926 roku, większość lotów z Brisbane odbywało się z Archerfield, który posiadał największą powierzchnię do lądowanie. W czasie pracy Charles Kingsford Smith wylądował tam w dniu 9 czerwca 1928 roku, po zakończeniu pierwszego trans-pacyficznego lotu w Fokkerem F. VII, należącego do Southern Cross. Obecnie mieści się tam muzeum zawierające oryginalny statek powietrzny, wraz z pomnikiem.
W czasie II wojny światowej, Brisbane był siedzibą Naczelnego Wodza wojsk alianckich w południowo-zachodnim obszaru Pacyfiku, generała Douglasa MacArthura. Amerykańskie siły zbrojne zmodernizowały lotnisko w celu zwiększenia lotów wojskowych, dostosowując go do takiej normy, że stał się on głównym lotniskiem cywilnym dla miasta.
W 1970 stało się jasne, że urządzenia w Eagle Farm były niewystarczające dla miasta wielkości Brisbane. Wiele długich trasach międzynarodowych do Azji musiały korzystać z międzylądowania (tj. Darwin), co było na niekorzyść miasta, by zwabić potencjalnych przewoźników i zwiększyć możliwość biznesową. Rząd federalny ogłosił budowę nowego lotniska na północ od Eagle Farm. Nowe lotnisko zostało zbudowane przez Leighton Holdings i otwarte w 1988 roku. Nowe lotnisko zostało zbudowane na dawnych mieszkalnych przedmieściach Brisbane, Cribb Island zostało zburzone, by zrobić miejsce na lotnisko. Duże ilości piasku zostało dostarczone z pobliskiej Moreton Bay.
Lotnisko zyskało nowe obiekty: dwa niezależne terminale, nowe warsztaty z zapleczem, nowe fartuchy dla towarów na dotychczasowym terminalu pasażerskim; dwa pasy z równoległym systemem kołowania, nowe drogi dojazdowe oraz parkingi oraz nową 75 m wieżę kontroli ruchu.
W ramach prywatyzacji wielu australijskich lotnisk, lotnisko zostało nabyte od Federal Airports Corporation na 99 lat dzierżawy przez konsorcjum rządowe i finansowe prowadzone przez Port lotniczy Amsterdam-Schiphol, który obecnie posiada umowę o zarządzaniu dla obiektu. Zgodnie z ogólną polityką w Schiphol, Brisbane Airport znajduje się obecnie w sercu masterplanu "Airport City. Lotnisko jest także partnerem w Australia TradeCoast, strefy rozwoju gospodarczego.
Terminale.
Brisbane Airport posiada dwa terminale pasażerskie.
Terminal międzynarodowy (I).
Terminal międzynarodowy został zbudowany w 1995 r. i zatoki 12/14 (2 lub A380 lub 4 A320) są obsługiwane przez rękawy. Ogólnie rzecz biorąc, wraz z rozwojem międzynarodowego terminalu znajduje się na nim 12 zatok parkingowych poza terminalem, 2 dla A380, reszta pojedyncze.
Terminal posiada 4 poziomy: Poziom 1 jest miejscem dla linii lotniczych, obsługi bagażu i operatorów turystycznych, poziom 2 obsługuje przyloty, poziom 3 to hala odlotów, a poziom 4 to strefa Check-in.
Lotnisko zawiera również salon pierwszej klasy Emirates, który jest pierwszym poza Dubajem, który ma bezpośredni dostęp do rękawów obsługujących A380. Terminal posiada również salony linii Air New Zealand, Qantas i Singapore Airlines.
Terminal posiada również 5-kondygnacyjny, długoterminowy parking i mniejszy parking krótkoterminowy.
Terminal krajowy (D).
Terminal Krajowy składa się z trzech odrębnych obszarów służących Qantas i QantasLink na północnym końcu budynku, Virgin Australia na południowym krańcu budynku i innych przewoźników, takich jak Jetstar, Tiger i Skytrans znajdują się w centralnej, wspólnej części obiektu.
Hala Qantas posiada 9 zatok obsługiwanych przez rękawy w tym 1 obsługiwanych przez podwójny most. Ma trzy salony – Qantas Club, Business Class Lounge i Chairman's Lounge. Virgin Australia zajmuje obszar po Ansett Australia na końcu terminala. Jego hala ma 11 zatok parkingowych, z których sześć jest obsługiwana przez rękawy (wszystkie pojedyncze mosty). Ma jeden salon – salon, który jest zlokalizowany w byłym Golden Wing Club naprzeciwko Bramy 41.
Zdalne zatoki są położone na północ i na południe od budynku (obsługa samolotów nie odrzutowych) i w centralnej części (samoloty odrzutowe).
Transport.
Samochodowy.
Port lotniczy Brisbane ma 4 parkingi, wszystkie działają 24 godziny na dobę, 7 dni w tygodniu. Istnieją 2 wielopoziomowe, kryte parkingi przy terminalu międzynarodowym, zapewniające krótko- i długoterminowe usług, a także przy terminalu krajowym, zapewniające tylko usługi długoterminowe. Pozostałe parkingi nie są zadaszone. Parkingi ParkShort znajdują się przy każdym z terminali, Qantas Valet Parking tylko przy terminalu krajowym. Ze względu na obecny rozwój lotniska (najszybciej rozwijające się lotnisko w Australii), obecnie w budowie jest nowy, wielokondygnacyjny parking, który zapewni dodatkowe 5000 miejsc parkingowych w terminalu, co da w sumie do 9000 miejsc parkingowych.
Kolej.
Lotnisko posiada dwa dworce kolejowe na specjalnej linii kolejowej. Stacja International Terminal jest stacją nadziemną, położoną obok terminala międzynarodowego, podobnie jak stacja Domestic Terminal. Stacje te nie należą do sieci podmiejskiej Citytrain i są własnością prywatną. Obsługuje je konsorcjum AirTrain. W rezultacie pasażerowie zobowiązani są do zakupu biletu znacznie droższego w porównaniu do podmiejskich usług o podobnej długości. Chociaż port lotniczy Brisbane funkcjonuje 24 godziny na dobę, usługi AirTrain działają tylko między 6:00 i 20:00, z częstotliwością odjazdów co 30 lub 10 minut w godzinach szczytu. Ponad 55 lotów występuje jednak każdego dnia poza tymi godzinami, co powoduje wiele obaw dla osób dojeżdżających do lotniska.
Inter-terminal bus.
Istnieje połączenie autobusowe między terminalami autobusowe, które łączy dwa terminale oraz okolicę, pasaż handlowy DFO i hotel Novotel. Autobusy kursują między 5:00 a 23:00 między terminalami i od 06:00 do 18:00 od pasażu DFO.
Ruch i statystyki.
Brisbane, wraz z Sydney, Melbourne, Perth, miały zmiany terminalu, aby pomieścić nowego Airbusa A380, A380 po raz pierwszy przybył w Brisbane w dniu 14 listopada 2005 roku. Roczna liczba pasażerów w Brisbane wyniesie ponad 25,6 milionów w 2015 r. i około 50 mln do 2035 r. Lotnisko w Brisbane obsłużyło ponad 18,5 milionów pasażerów w latach 2007-08. 4,1 milionów osób z lotów międzynarodowych, a pozostałe 14,4 mln z krajowych.

</doc>
<doc id="1119198" url="https://pl.wikipedia.org/wiki?curid=1119198" title="Powiat lubomelski">
Powiat lubomelski

Powiat lubomelski – powiat utworzony 12 grudnia 1920 r. pod Zarządem Terenów Przyfrontowych i Etapowych z części powiatu włodzimierskiego (gminy: Bereźce, Hołowno, Huszcza, Luboml, Pulmo, Szack i Zgorawy). 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Luboml. W skład powiatu wchodziło 7 gmin wiejskich, 1 miejska 101 gromad wiejskich (sołectw) i 1 miasto.
Dane.
Powiat lubomelski zajmował północno-zachodnią część województwa wołyńskiego i graniczył: od zachodu z województwem lubelskim, wzdłuż rzeki Bug (powiaty włodawski i chełmski), od północy z województwem poleskim (powiat brzeski), od wschodu z powiatem kowelskim oraz od południa z powiatem włodzimierskim.
Powierzchnia powiatu wynosiła 2.054 km2, a ludność 85,5 tys. osób (według spisu z 1931 r.), a więc dawała wskaźnik zamieszkania 42 osoby na 1 km2.
Powiat w większości zamieszkany był przez ludność ukraińską liczącą 66,0 tys. osób (72,2%). Drugą narodowością pod względem liczebności byli Polacy w liczbie 12,1 tys. osób (14,2%), pozostali to Żydzi i inne nieliczne grupy narodowościowe.
Według drugiego powszechnego spisu ludności z 1931 roku powiat liczył 85 507 mieszkańców, 10 998 było rzymskokatolickiego wyznania, 107 – unickiego, 65 578 – prawosławnego wyznania, 860 – augsburskiego, 18 – reformowanego, 5 – unijne ewangelickie, 47 osób podało wyznanie ewangelickie bez bliższego określenia, 931 – inne chrześcijańskie, 6 861` – mojżeszowe, 2 – inne niechrześcijańskie, 94 osób nie podało przynależności konfesyjnej.

</doc>
<doc id="1119199" url="https://pl.wikipedia.org/wiki?curid=1119199" title="End (klawisz)">
End (klawisz)

End – klawisz klawiatury, który znajduje się zarówno na klawiaturze numerycznej, jak i nad strzałkami.
Jego funkcje różnią się w zależności od systemu operacyjnego.
Windows.
W nowoczesnym edytorze tekstu pod systemem Microsoft Windows, jest głównie używany, żeby przesunąć kursor na koniec linii w której się znajduje. Kiedy tekst nie jest edytowalny klawisz ten jest używany do przenoszenia się na koniec dokumentu. Można tego dokonać również w edytowalnym pliku pod warunkiem przytrzymania kombinacji klawiszy END i Control.
macOS.
W aplikacjach uruchamianych na systemie macOS klawisz ten działa inaczej niż na innych platformach. Kiedy jest naciśnięty, okno przewija się na dół, podczas gdy znak (ang. caret) nie przesuwa się wcale; klawisz ten jest przywiązany do okna, a nie do edytowanego pola tekstowego (ang. text box) . Aby osiągnąć ten sam rezultat co na platformie Windows (czyli przesunąć kursor na koniec linii), trzeba nacisnąć prawą strzałkę trzymając klawisz Command key.
Linux.
W Linuksie, ma podobną funkcjonalność jak w środowisku Windows. Umieszcza kursor na końcu linii jeśli tekst jest edytowalny w przeciwnym razie przewija dokument do końca.

</doc>
<doc id="1119203" url="https://pl.wikipedia.org/wiki?curid=1119203" title="Powiat łucki">
Powiat łucki

Powiat łucki – dawny powiat województwa wołyńskiego Wielkiego Księstwa Litewskiego, następnie Korony Królestwa Polskiego w Rzeczypospolitej Obojga Narodów, po rozbiorach w guberni wołyńskiej, później pod Zarządem Cywilnym Ziem Wschodnich w Okręgu Wołyńskim, od 17 stycznia 1920 r. pod Zarządem Cywilnym Ziem Wołynia i Frontu Podolskiego. 1 czerwca 1920 r. przekazany Rządowi Rzeczypospolitej Polskiej. 12 grudnia 1920 r. pod Zarządem Terenów Przyfrontowych i Etapowych z powiatu wyłączono gminy: Bereźnica, Włodzimierzec, Horodziec, Rafałówka i Bielska Wola i przyłączono do powiatu sarneńskiego. 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Łuck. W skład powiatu wchodziło 13 gmin wiejskich, 3 miejskie, 446 gromad wiejskich (sołectw) i 3 miasta.
Dane.
Powiat łucki zajmował centralną część województwa wołyńskiego i graniczył: od zachodu z powiatem kowelskim i horochowskim, od północy z powiatem sarneńskim, od wschodu z powiatem kostopolskim i rówieńskim, od południa z powiatem dubieńskim.
Powierzchnia powiatu wynosiła 4.767 km², a ludność – 290,8 tys. osób (według spisu z 1931 r.), a więc dawała wskaźnik zamieszkania 61 osób na 1 km².
Powiat w większości zamieszkany był przez ludność ukraińską liczącą 172,1 tys. osób (59,2%). Drugą narodowością pod względem ilościowym byli tam Polacy w liczbie 56,4 tys. osób (19,4%), poza tym to Żydzi i inne nieliczne grupy narodowościowe.
Według drugiego powszechnego spisu ludności z 1931 roku powiat liczył 290 805 mieszkańców, 55 802 było rzymskokatolickiego wyznania, 916 – unickiego, 176 461 – prawosławnego wyznania, 15 997 – augsburskiego, 840 – reformowanego, 12 – unijne ewangelickie, 2 133 osób podało wyznanie ewangelickie bez bliższego określenia, 4 110 – inne chrześcijańskie, 34 354 – mojżeszowe, 55 – inne niechrześcijańskie, 64 osób nie podało przynależności konfesyjnej.
Wzmianka z roku 1884.
Powiat łucki graniczy na płn. z pow. pińskim, na wsch. i płd.-wsch. z pow. rowieńskim i dubieńskim, na zach. z pow. włodzimierskim i kowelskim. Rozległość powiatu wynosi 6626 w. kw., czyli 580,88Q dzies., z których było w 1872 r.: pod zabudowaniami, ogrodami, drogami, wygonami 9,045. dz., pod rolą 241,000 dz., pod lasem 232,900 dz., pod błotami i stawami 57,225 dz. Powiat posiada pokłady rudy żelaznej, dobrego gatunku, ale ta dotąd wyzyskiwana, nie była. Przemysł fabryczny mało rozwinięty i z wyjątkiem gorzelnictwa, do drobniejszego winien być zaliczony; trudni się nim wyłącznie prawie ludność starozakonna, z wyjątkiem sukiennictwa, którem się zajmują, emigranci Niemcy w m. Rożyszczach osiedli.
Przemysł fabryczny pow. łuckiego w 1880 r. przedstawiał się jak następuje: gorzelni 10, rob. 77, prod. 158,700 rs.; browarów 5, rob. 25, prod. 15,600 rs.; olejarni 2, rob. 2, prod. 900 rs.; świec. łojowych 3, rob. 4, prod. 1,500 rs.; smoły i terpentyny 7, rob. 26, prod. 10,400 rs.; garbarni 38, rob. 36, prod. 6,140 rs.; tytuniu 2, rob. 12, prod. 12,000rs.; snkna 37, rob. 130, prod. 380,000 rs.; cegielni 5, rob. 15, prod. 1,200; wapna 4, rob. 4, prod. 350 rs.; farbiernia 1, rob. 1, prod. 150; fabr. posadzki drewnianej 1, robotno i prod. niewiadoma.; razem fabryk 105, robotno 332, produkcya 587,040 rs.
Mieszkańców było 1866 r. 107,132” w 1881 zaś 159,860 (w Łucku 11,464); w r. 1879 było 15,945 żydów. Dzieli się powiat na 4 okręgi policyjne (stany): Kołki, Różyszcze (dawn. Karasino), Torczyn i Włodzimierzec, gmin 16, miejscowości osiadłych 344. Główne dorzecza: Horynia, Stochodu i Styru. Marszałkami powiatu byli w epoce 1807-1825 Kossowski, Majewski, Lipski, Podhorodeński.

</doc>
<doc id="1119204" url="https://pl.wikipedia.org/wiki?curid=1119204" title="Tetranychus urticae">
Tetranychus urticae



</doc>
<doc id="1119205" url="https://pl.wikipedia.org/wiki?curid=1119205" title="Kongo (plemię)">
Kongo (plemię)

Kongo lub Bakongo, Wakongo, Sundi – lud afrykański z grupy Bantu, zamieszkujący ziemie wzdłuż dolnego biegu rzeki Kongo oraz nadmorskie prowincje Angoli, Demokratycznej Republiki Konga, Konga, Gabonu; około 8 milionów (lata 90. XX wieku); wierzenia tradycyjne (kult przodków, kult boga-stwórcy Nzambi Mpungu) i o charakterze synkretycznym (kimbangizm i inne); w XIV–XVIII w. zorganizowani w ramach Królestwa Konga; główne zajęcia: uprawa zbóż, myślistwo, w niektórych rejonach hodowla; dawne i bogate tradycje rzemiosła (głównie tkactwo, plecionkarstwo, garncarstwo); rozwinięta sztuka (nagrobne rzeźby kamienne, fetysze itp.); struktura rodowa oparta na poligynicznej (poligynia) rodzinie matrylinearnej (matrylinearność).

</doc>
<doc id="1119208" url="https://pl.wikipedia.org/wiki?curid=1119208" title="Bladość">
Bladość

Bladość – efekt spowodowany zmniejszeniem ilości oksyhemoglobiny w naczyniach krwionośnych skóry lub błon śluzowych, który może wynikać z choroby, wstrząsu emocjonalnego, stresu, unikania światła słonecznego, bądź też niedokrwistości. Bladość może mieć podłoże genetyczne. Jest najlepiej widoczna na twarzy i dłoniach. W zależności od przyczyny może pojawić się nagle lub stopniowo.
Bladość ma istotne znaczenie kliniczne jeśli jest uogólniona (obejmuje zarówno powłoki skórne jak i błony śluzowe). Bladość należy odróżniać od podobnego objawu - hipopigmentacji (utrata pigmentu skóry).
Blada skóra występuje częściej u osób pochodzących z krajów Europy północnej.

</doc>
<doc id="1119221" url="https://pl.wikipedia.org/wiki?curid=1119221" title="Basinet">
Basinet

Basinet (ang. "bascinet", fr. "bassinet") – typ średniowiecznego hełmu otwartego, powstałego jako forma ewolucyjna łebki. Jego późna wersja (przyłbica) stała się jednym z najpopularniejszych hełmów używanych przez rycerstwo końca XIV i początku XV wieku. 
W terminologii stosowanej w Polsce, otwarty basinet zazwyczaj uznaje się za osobny typ hełmu względem wyposażonej w zamykaną zasłonę przyłbicy (w którą się przeistoczył). Natomiast w terminologii zagranicznej przyłbica uznawana jest za formę basinetu i nie rozróżnia się ich względem siebie.
Historia.
Najstarsze znane wzmianki o użyciu nazwy „basinet” pojawiają się we włoskiej Padwie w 1281 r.. Pod względem konstrukcyjnym basinet wyewoluował bezpośrednio od prostej w formie łebki, do której zaczęto dodawać kołnierz kolczy, a sam dzwon hełmu uległ powiększeniu. Od XIV w. basinet wyraźnie zyskał na popularności, a jego dzwon zaczął się stopniowo rozrastać, w formę bardziej spiczastą i sięgając aż do szyi, zakrywając kark i policzki. Kolejnym krokiem ewolucyjnym było pojawienie się w jego konstrukcji ruchomego nosala, od drugiej połowy XIV w. zastępowanego zamykaną zasłoną klapową (niem. "klappvisier"), co doprowadziło do przekształcenia basinetu w przyłbicę.

</doc>
<doc id="1119223" url="https://pl.wikipedia.org/wiki?curid=1119223" title="Slovak Airlines">
Slovak Airlines

SLOVENSKÉ AEROLÍNIE akciová spoločnosť (angielski "Slovak Airlines") – nieistniejąca słowacka linia lotnicza z siedzibą w Bratysławie. Obsługiwała połączenia pomiędzy Bratysławą, Brukselą i Moskwą oraz połączenia czarterowe.
Linia zakończyła loty w lutym 2007.
Flota.
W styczniu 2007 we flocie znajdowały się:
Wszystkie samoloty mają nowych właścicieli.
Poprzednio używane samoloty:

</doc>
<doc id="1119233" url="https://pl.wikipedia.org/wiki?curid=1119233" title="Parafia Ewangelicko-Augsburska Zbawiciela w Żorach">
Parafia Ewangelicko-Augsburska Zbawiciela w Żorach

Parafia Ewangelicko-Augsburska w Żorach – parafia ewangelicko-augsburska, należąca do diecezji katowickiej. W 2017 liczyła około 700 wiernych.
Grupy parafialne.
Koło Pań, szkółka niedzielna w Żorach

</doc>
<doc id="1119234" url="https://pl.wikipedia.org/wiki?curid=1119234" title="Symphyta">
Symphyta



</doc>
<doc id="1119235" url="https://pl.wikipedia.org/wiki?curid=1119235" title="Zabłotczyzna (stacja kolejowa)">
Zabłotczyzna (stacja kolejowa)

Zabłotczyzna – towarowa stacja kolejowa i punkt przeładunkowy gazu na szerokotorowej linii nr 59 nieopodal wsi Zabłotczyzna. W bezpośrednim sąsiedztwie stacji ma swoją siedzibę zakład "Cyklon" przeładowujący gaz z cystern kolejowych na samochodowe.
Znajduje się tutaj także odgałęzienie do bazy paliw "Naftobaza"

</doc>
<doc id="1119237" url="https://pl.wikipedia.org/wiki?curid=1119237" title="Powiat rówieński">
Powiat rówieński

Powiat rówieński – dawny powiat w południowo-zachodniej części guberni wołyńskiej Imperium Rosyjskiego, później pod Zarządem Cywilnym Ziem Wschodnich w Okręgu Wołyńskim, od 17 stycznia 1920 r. pod Zarządem Cywilnym Ziem Wołynia i Frontu Podolskiego. 1 czerwca 1920 r. przekazany Rządowi Rzeczypospolitej Polskiej, 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Równe. 1 stycznia 1925 r. z części gmin powiatu utworzono powiat kostopolski. W skład powiatu wchodziło 9 gmin wiejskich, 2 miejskie, 306 gromad wiejskich (sołectw) i 2 miasta.
Dane.
Powiat rówieński zajmował środkowo-wschodnią część województwa wołyńskiego i graniczył: od zachodu z powiatami dubieńskim i łuckim, od północy z powiatem kostopolskim, od wschodu wzdłuż granicy z ZSRR, zaś od południa graniczył z powiatem zdołbunowskim.
Powierzchnia powiatu wynosiła 2.898 km2, a ludność 252,8 tys. osób (według spisu z 1931 r.), a więc dawała stosunkowo duży wskaźnik gęstości zamieszkania, bo 87 osób na 1 km2.
Powiat w większości zamieszkiwała ludność ukraińska licząca 160,6 tys. osób (63,5%). Drugą narodowością pod względem liczebności byli tam Polacy w liczbie 37,0 tys. osób (14.6%). Reszta to głównie Żydzi oraz Niemcy i Czesi.
Według drugiego powszechnego spisu ludności z 1931 roku powiat liczył 252 787 mieszkańców, 36 444 było rzymskokatolickiego wyznania, 501 – unickiego, 166 469 – prawosławnego wyznania, 6 109 – augsburskiego, 650 – reformowanego, 63 – unijne ewangelickie, 930 osób podało wyznanie ewangelickie bez bliższego określenia, 3 686 – inne chrześcijańskie, 37 713 – mojżeszowe, 34 – inne niechrześcijańskie, 166 osób nie podało przynależności konfesyjnej.

</doc>
<doc id="1119239" url="https://pl.wikipedia.org/wiki?curid=1119239" title="Kwiaty dla Algernona">
Kwiaty dla Algernona

Kwiaty dla Algernona – opowiadanie amerykańskiego pisarza Daniela Keyesa, rozbudowane później do rozmiarów powieści. Opublikowane w 1959 roku w czasopiśmie "The Magazine of Fantasy &amp; Science Fiction", zdobyło w roku następnym nagrodę Hugo za najlepszą miniaturę literacką. Po rozbudowaniu go do formy powieściowej Keyes zdobył także nagrodę Nebula w 1966.
W Polsce opowiadanie opublikowano po raz pierwszy w miesięczniku popularnonaukowym "Problemy" (nr 12, 1974), a następnie w 6. t. antologii "Kroki w nieznane" w 1976 roku. oraz w 4 t. antologii "Droga do science fiction" w 1988 w przekładzie Krzysztofa Malinowskiego, zaś powieść wydało wydawnictwo Prószyński i S-ka w tłumaczeniu Krzysztofa Sokołowskiego w 1996.
Treść.
Narrator, Charlie Gordon, niepełnosprawny umysłowo mężczyzna w średnim wieku bierze udział w eksperymencie medycznym, który ma podnieść poziom inteligencji u ludzi. Na polecenie lekarzy w czasie eksperymentu prowadzi „Dziennik postępów”, w którym zapisuje swoje odczucia. Jednym z bohaterów zapisków jest Algernon, poddawana tym samym eksperymentom myszka laboratoryjna, która bez kłopotów wyprzedza Charliego podczas przechodzenia przez testowy labirynt. Stopniowo, w miarę trwania eksperymentu Charlie rozwija się coraz bardziej. Wkrótce nie tylko bez kłopotu pokonuje labirynt, ale zagłębia się w coraz to bardziej skomplikowane zagadnienia naukowe, przewyższając swoich lekarzy. W szczytowej fazie eksperymentu Charlie staje się geniuszem umysłowym. Błyskawicznie uczy się wielu języków obcych, komponuje muzykę poważną, pisze dysertacje naukowe z wielu dziedzin. Pewnego dnia Algernon zaczyna zdradzać objawy regresji umysłowej i w końcu umiera. Także u Charliego po dłuższym okresie postępów przychodzi faza obniżenia poziomu umysłowego.
Analiza.
Ważna dla utworu jest jego warstwa leksykalna – Charlie początkowo robi wielkie błędy ortograficzne i językowe (oryginalny tytuł jego dziennika to „progris riport”, w tł. pol. „Dziennik postępuw”), stopniowo pisze coraz klarowniej, a potem znów wraca do fazy prostych błędów. Innym aspektem powieści są stosunki Charliego z jego naturalnym otoczeniem, które wykorzystuje jego poziom umysłowy, a potem, gdy Charlie przewyższa ich inteligencją – odrzuca go.
Odbiór.
Książka odniosła wielki sukces, do 2004 została przetłumaczona na 27 języków, opublikowana w 30 krajach i sprzedała się w ponad 5 milionach egzemplarzy. Popularna jest zwłaszcza w Japonii i rodzimych Stanach Zjednoczonych, gdzie miała ponad 130 wznowień.
Pomimo wielkiej popularności na całym świecie, książka bywa krytykowana w USA za śmiałość opisów „przebudzenia” seksualnego Charliego i była wielokrotnie wyrzucana z bibliotek szkolnych i programów nauczania. Zajmuje 47. miejsce na liście American Library Association książek najczęściej zakazywanych w latach 90.
W 1999, 40 lat po pierwszej publikacji opowiadania, w „The Magazine of Fantasy &amp; Science Fiction” ukazał się tekst Daniela Keyesa "Algernon, Charlie and I: A Writer’s Journey" pokazujący historię tworzenia i publikacji powieści.
Adaptacje i nawiązania.
Utwór miał wiele adaptacji scenicznych, radiowych i filmowych w różnych krajach, m.in.:
Pewną analogię do tekstu Daniela Keyesa można odnaleźć w filmie Penny Marshall "Przebudzenie" z Robertem De Niro i Robinem Williamsem w rolach głównych.
W grze Fallout 2 w piwnicy New Reno Arms znajduje się niepełnosprawna umysłowo postać o imieniu Algernon mogąca ulepszać broń.
Płyta Tony’ego Banksa, "A Curious Feeling" (1979), miała początkowo nosić tytuł "Flowers for Algernon," ostatecznie do powieści nawiązuje część utworów.

</doc>
<doc id="1119240" url="https://pl.wikipedia.org/wiki?curid=1119240" title="Czwórbój lekkoatletyczny">
Czwórbój lekkoatletyczny

Czwórbój lekkoatletyczny – zawody lekkoatletyczne rozgrywane wśród uczniów klas szkoły podstawowej, najczęściej wśród dzieci poniżej 14. roku życia.
Organizacja i zasady.
Szkołę reprezentuje 6 zawodników lub 6 zawodniczek, obowiązkowo startujących we wszystkich konkurencjach.
Rozgrywki polegają na przeprowadzeniu – zgodnie z nazwą – czterech konkurencji lekkoatletycznych (najczęściej uznaje się, że bieg powinien być ostatnią konkurencją, reszta może właściwie występować w dowolniej kolejności, zależnej od organizatora konkursu):
Punktacja.
Po zakończeniu wszystkich konkurencji wyniki każdego zawodnika przeliczane są na punkty według tabel lekkoatletycznych, po czym wyniki poszczególnych zawodników są dodawane do siebie. Na wynik zespołu składa się 5 najwyższych wyników.
Jeśli jedna lub więcej szkół (zespołów) uzyskają taką samą liczbę punktów, przyznawane są miejsca dzielone. Jeśli dwa zespoły uzyskają taką samą liczbę punktów i uplasują się na I, II lub III miejscu, o ich lokacie decydują wyniki najlepszych zawodników z obydwu drużyn.
Szczeble rywalizacji.
Zawody rozgrywane są na szczeblach rywalizacji:

</doc>
<doc id="1119242" url="https://pl.wikipedia.org/wiki?curid=1119242" title="Nosal (część hełmu)">
Nosal (część hełmu)

Nosal – część konstrukcyjna niektórych typów hełmów otwartych. Początkowo miał postać prostej metalowej płytki chroniącej nos. Później - rozbudowanej osłony, chroniącej również częściowo twarz (np. w kapalinach i szyszakach husarskich).
Rozróżnia się nosale nieruchome - w starszych typach (na stałe połączone z dzwonem hełmu) i ruchome - w nowszych (montowane na zawiasach i podnoszone w poziomie oraz montowane za pomocą śruby pozwalającej na podnoszenie w pionie).

</doc>
<doc id="1119254" url="https://pl.wikipedia.org/wiki?curid=1119254" title="Powiat włodzimierski">
Powiat włodzimierski

Powiat włodzimierski – dawny powiat województwa wołyńskiego Wielkiego Księstwa Litewskiego, następnie Korony Królestwa Polskiego w Rzeczypospolitej Obojga Narodów, po rozbiorach w guberni wołyńskiej, później pod Zarządem Cywilnym Ziem Wschodnich w Okręgu Wołyńskim, od 17 stycznia 1920 r. pod Zarządem Cywilnym Ziem Wołynia i Frontu Podolskiego. 1 czerwca 1920 r. przekazany Rządowi Rzeczypospolitej Polskiej. 12 grudnia 1920 r. pod Zarządem Terenów Przyfrontowych i Etapowych z powiatu wyłączono gminy: Brany, Chorów, Podberezie, Świniuchy, Skobiełka, Kisielin i Horochów do nowo utworzonego powiatu horochowskiego gminy: Bereźce, Hołowno, Huszcza, Luboml, Pulmo, Szack i Zgorawy do nowo utworzonego powiatu lubomelskiego oraz gminy: Krymno i Nowy Dwór do powiatu kowelskiego. 19 lutego 1921 r. wszedł w skład nowo utworzonego województwa wołyńskiego II Rzeczypospolitej. Jego siedzibą było miasto Włodzimierz. W skład powiatu wchodziło 7 gmin wiejskich, 2 miejskie, 250 gromad wiejskich (sołectw) i 2 miasta.
Dane.
Powiat włodzimierski zajmował południowo-zachodnią część województwa wołyńskiego i graniczył: od zachodu z województwem lubelskim (powiat hrubieszowski), od północy z powiatem lubomelskim, od wschodu częściowo z powiatem kowelskim, częściowo zaś z horochowskim, od południa z województwem lwowskim (powiat sokalski).
Powierzchnia powiatu wynosiła 2208 km², zaś ludność określała się liczbą 150,4 tys. osób (według spisu z 1931 r.), a więc dawała wskaźnik zaludnienia 68 os./km².
Powiat w większości zamieszkany był przez ludność ukraińską liczącą 88,2 tys. osób (58,6%). Drugą narodowością pod względem liczebności była ludność polska licząca 40,2 tys. (26,7%), reszta to głównie Żydzi i Czesi.
Według drugiego powszechnego spisu ludności z 1931 roku powiat liczył 150 374 mieszkańców, 38 483 było rzymskokatolickiego wyznania, 1636 – unickiego, 88 005 – prawosławnego wyznania, 2262 – augsburskiego, 10 – reformowanego, 693 osób podało wyznanie ewangelickie bez bliższego określenia, 1926 – inne chrześcijańskie, 17 331 – mojżeszowe, 3 – inne niechrześcijańskie, 16 osób nie podało przynależności konfesyjnej.

</doc>
<doc id="1119258" url="https://pl.wikipedia.org/wiki?curid=1119258" title="Nakarczek">
Nakarczek

Nakarczek – część konstrukcyjna hełmu będąca przedłużeniem tylnej części jego dzwonu, zapewniająca ochronę karku. Nakarczek może być wykonany z jednego profilowanego płata blachy lub kilku nitowanych do skórzanego podkładu metalowych folg.

</doc>
<doc id="1119262" url="https://pl.wikipedia.org/wiki?curid=1119262" title="Obojczyk (uzbrojenie)">
Obojczyk (uzbrojenie)



</doc>
<doc id="1119266" url="https://pl.wikipedia.org/wiki?curid=1119266" title="Powiat zdołbunowski">
Powiat zdołbunowski

Powiat zdołbunowski (do 1 stycznia 1925 r. jako powiat ostrogski z siedzibą w Ostrogu) – jeden z 11 powiatów województwa wołyńskiego II Rzeczypospolitej. Jego siedzibą było miasto Zdołbunów. W skład powiatu wchodziło 6 gmin wiejskich, 2 miejskie, 129 gromad wiejskich (sołectw) i 2 miasta.
Dane.
Powiat zdołbunowski zajmował południowo-wschodnią część województwa wołyńskiego i graniczył: od zachodu z powiatem dubieńskim, od północy z powiatem rówieńskim, od wschodu wzdłuż granicy z ZSRR oraz od południa z powiatem krzemienieckim.
Powierzchnia powiatu wynosiła 1.309 km² z ludnością 118,3 tys. (według spisu z 1931 r.), a więc dawała wskaźnik gęstości zamieszkania 88 na 1 km².
Powiat w większości zamieszkany był przez ludność ukraińską liczącą 81,8 tys. osób (69,1%). Drugą narodowością pod względem liczebności byli tam Polacy w liczbie 17,9 tys. osób (15,1%), reszta to Żydzi i inne niewielkie grupy narodowościowe.
Według drugiego powszechnego spisu ludności z 1931 roku powiat liczył 118 334 mieszkańców, 17 901 było rzymskokatolickiego wyznania, 198 – unickiego, 86 750 – prawosławnego wyznania, 631 – augsburskiego, 122 – reformowanego, 3 – unijne ewangelickie, 308 osób podało wyznanie ewangelickie bez bliższego określenia, 1438 – inne chrześcijańskie, 10 850 – mojżeszowe, 11 – inne niechrześcijańskie, 109 osób nie podało przynależności konfesyjnej.

</doc>
<doc id="1119271" url="https://pl.wikipedia.org/wiki?curid=1119271" title="Synagoga w Imielinie">
Synagoga w Imielinie

Synagoga w Imielinie − nieistniejący dom modlitwy znajdujący się w Imielinie przy ulicy Imielińskiej 81.
Synagoga została założona w połowie lat 20. XX w. w przybudówce domu towarowego Ludwika Schaala. W latach 30. XX w. gmina Imielin kupiła od Schaala cały budynek. Przybudówka, w której znajdował się dom modlitwy została wyburzona, a gruz wywieziono na utwardzenie drogi w okolicach Pidła. Po 70 latach od zburzenia w czasie prac budowlanych w tym miejscu natrafiono na gruz oraz na fragment tablicy pamiątkowej ufundowanej przez imielińskich oraz kosztowskich Żydów z okazji wybudowania i oddania do użytku synagogi.

</doc>
<doc id="1119275" url="https://pl.wikipedia.org/wiki?curid=1119275" title="Szyszak (wojskowość)">
Szyszak (wojskowość)



</doc>
<doc id="1119278" url="https://pl.wikipedia.org/wiki?curid=1119278" title="Olivia Munn">
Olivia Munn

Lisa Olivia Munn (ur. 3 lipca 1980 w Oklahoma City, USA), amerykańska aktorka i modelka.
Życiorys.
Jest najmłodszym z pięciorga dzieci. Jej matka jest Chinką, która urodziła się w Wietnamie; gdy Olivia miała 2 lata, wyszła ponownie za mąż i wyjechała z dziećmi do Japonii.
Do wczesnych ról Olivii Munn należą m.in. Mily Acuna w serialu obyczajowym "Ponad falą" (2006) oraz recepcjonistka Maria w filmie "Wielki Stach".

</doc>
<doc id="1119285" url="https://pl.wikipedia.org/wiki?curid=1119285" title="Irena Kwinto">
Irena Kwinto

Irena Kwinto, Irena Kwintowa (ur. 23 stycznia 1914 na Wileńszczyźnie, zm. 1 lutego 1981) – polska bajkopisarka.
Życiorys.
Od 1945 na stałe była związana z Lidzbarkiem Warmińskim, gdzie pracowała jako instruktor Domu Kultury Dzieci i Młodzieży (obecnie Młodzieżowy Dom Kultury noszący jej imię). W 1974 została odznaczona Orderem Uśmiechu. 
1 grudnia 2005 roku, z okazji 60-lecia szkoły, została patronką Szkoły Podstawowej w Szymonowie. Od 6 czerwca 2008 roku jest patronką Szkoły Podstawowej w Żabim Rogu. Jej imię nosi też Młodzieżowy Dom Kultury w Lidzbarku Warmińskim.

</doc>
<doc id="1119295" url="https://pl.wikipedia.org/wiki?curid=1119295" title="Forma (grupa artystyczna)">
Forma (grupa artystyczna)



</doc>
<doc id="1119301" url="https://pl.wikipedia.org/wiki?curid=1119301" title="Lista odcinków serialu Miodowe lata">
Lista odcinków serialu Miodowe lata

Artykuł przedstawia listę wyemitowanych odcinków serialu "Miodowe lata" (1998–2003) oraz "Całkiem nowe lata miodowe" (2004).
Przy wybranych odcinkach podano także w nawiasach oryginalne tytuły anglojęzycznych pierwowzorów w serialu "The Honeymooners" i w skeczach "Jackie Gleason Show".

</doc>
<doc id="1119309" url="https://pl.wikipedia.org/wiki?curid=1119309" title="Cirsium waldsteinii">
Cirsium waldsteinii



</doc>
<doc id="1119310" url="https://pl.wikipedia.org/wiki?curid=1119310" title="Okręg wyborczy Brackley">
Okręg wyborczy Brackley

Okręg wyborczy Brackley był miejskim okręgiem wyborczym wysyłającym dwóch deputowanych do Izby Gmin najpierw Anglii, później Wielkiej Brytanii a wreszcie Zjednoczonego Królestwa. Okręg powstał w 1547 r. Położone w hrabstwie Northamptonshire Brackley było miastem handlowym. W 1831 r. liczyło 378 domów. Mieszkało tam 2 107 ludzi, ale prawo głosu miało tylko 33. Byli to: burmistrz, 6 "aldermanów" i 26 bogatszych kupców. W tym uznawanym za "zgniły" okręgu wyborczym najwięcej do powiedzenia przy wyborach mieli miejscowi landlordowie. W połowie XVIII w. o tym, kto reprezentował Brackley w Izbie Gmin decydowali książęta Bridgewater. Na początku XIX w. wpływy w okręgu były podzielone między hrabiów Bridgawet i markizów Stafford, z których każdy nominował po jednym deputowanym. Okręg wyborczy Brackley został zniesiony w 1832 r. na podstawie Great Reform Act.

</doc>
<doc id="1119311" url="https://pl.wikipedia.org/wiki?curid=1119311" title="Przestrzeń Frecheta">
Przestrzeń Frecheta



</doc>
<doc id="1119314" url="https://pl.wikipedia.org/wiki?curid=1119314" title="Przestrzeń Frecheta (analiza funkcjonalna)">
Przestrzeń Frecheta (analiza funkcjonalna)



</doc>
<doc id="1119320" url="https://pl.wikipedia.org/wiki?curid=1119320" title="Flaga gminy Świdwin">
Flaga gminy Świdwin



</doc>
<doc id="1119323" url="https://pl.wikipedia.org/wiki?curid=1119323" title="Italia (ujednoznacznienie)">
Italia (ujednoznacznienie)

Italia może odnosić się do:

</doc>
<doc id="1119326" url="https://pl.wikipedia.org/wiki?curid=1119326" title="Mojl">
Mojl



</doc>
<doc id="1119329" url="https://pl.wikipedia.org/wiki?curid=1119329" title="Luci Christian">
Luci Christian

Louisa Michelle Christian (ur. 18 marca 1973 w Hico w stanie Teksas, USA), amerykańska aktorka.

</doc>
<doc id="1119331" url="https://pl.wikipedia.org/wiki?curid=1119331" title="Osiedle Przylesie (Leszno)">
Osiedle Przylesie (Leszno)

Osiedle Przylesie – osiedle mieszkaniowe wielkiego zespołu mieszkaniowego, położone w południowo-wschodniej części Leszna. Osiedle powstało w latach 80. XX wieku, gdy miasto silnie rozrastało się jako stolica nowego województwa.
Osiedle składa się z ulic: Leśna Osada, Rejtana i Zamenhofa.
Na osiedlu znajduje się szkoła podstawowa nr 13 oraz gimnazjum nr 7. 
Wierni wyznania rzymskokatolickiego podlegają pod parafię św. Kazimierza.

</doc>
<doc id="1119332" url="https://pl.wikipedia.org/wiki?curid=1119332" title="Herb gminy Świdwin">
Herb gminy Świdwin

Herb gminy Świdwin stanowi tarcza herbowa typu hiszpańskiego, na której w polu srebrnym wieża obronna blankowana z jednym oknem i wejściem bez drzwi. Wieża umieszczona jest pomiędzy dwiema gałązkami świdwy o dwóch liściach i czterech owocach. Wszystkie elementy są koloru czerwonego.

</doc>
<doc id="1119340" url="https://pl.wikipedia.org/wiki?curid=1119340" title="Schalk Burger">
Schalk Burger

Schalk Burger Jr. (wym. []; ur. 13 kwietnia 1983 w Port Elizabeth) – rugbysta południowoafrykański występujący na pozycji . 
W reprezentacji RPA w rugby zadebiutował w 2003 roku w meczu z Gruzją i rozegrał 37 spotkań zdobywając w nich 50 punktów, wszystkie przez przyłożenia. Wielkim wyróżnieniem dla zawodnika był fakt uznania go przez IRB za najlepszego rugbystę 2004 roku na świecie. 
Uczestnik Pucharu Świata we Francji w 2007 roku, podczas którego RPA zdobyła złoty medal. Podczas tego turnieju brał udział we wszystkich zwycięskich meczach drużyny "Springboks". Wystąpił również podczas Pucharów Świata w Australii w 2003 i w Nowej Zelandii w 2011.

</doc>
<doc id="1119342" url="https://pl.wikipedia.org/wiki?curid=1119342" title="Aleksandra Lubomirska">
Aleksandra Lubomirska



</doc>
<doc id="1119350" url="https://pl.wikipedia.org/wiki?curid=1119350" title="Powiat sarneński">
Powiat sarneński

Powiat sarneński - dawna jednostka samorządu terytorialnego II stopnia i podziału administracyjnego, utworzona 15 marca 1920 r. pod Zarządem Cywilnym Ziem Wołynia i Frontu Podolskiego z dotychczasowych gmin powiatu rówieńskiego: Wysock, Dąbrowica, Lubikowicze, Niemowicze i Wiry oraz gmin powiatu owruckiego: Kisorycze, Olewsk i Jurowo. 1 czerwca 1920 r. przekazany Rządowi Rzeczypospolitej Polskiej (w granicach należących dawniej do powiatu rówieńskiego). 12 grudnia 1920 r. do powiatu pod Zarządem Terenów Przyfrontowych i Etapowych przyłączono gminy: Bereźnica, Włodzimierzec, Horodziec, Rafałówka i Bielska Wola z powiatu łuckiego. 19 lutego 1921 r. wszedł w skład nowo utworzonego województwa poleskiego II Rzeczypospolitej. 16 grudnia 1930 r. został przyłączony do województwa wołyńskiego. Jego siedzibą było miasto Sarny. W skład powiatu wchodziło 9 gmin wiejskich, 3 miejskie, 172 gromady wiejskie (sołectwa), 1 miasto i 5 miasteczek.
1 stycznia 1923 r. wyłączono gminę Wysock do nowo utworzonego powiatu stolińskiego.
Dane.
Powiat sarneński zajmował północno-wschodnią część województwa wołyńskiego i graniczył: od zachodu z powiatami kowelskim i łuckim, od północy z województwem poleskim (powiaty piński i stoliński), od wschodu granica jego przebiegała wzdłuż granicy państwowej Polska-ZSRR, zaś od południa graniczył z powiatem kostopolskim.
Powierzchnia powiatu wynosiła 5.478 km2, a ludność 181,3 tys. osób (według spisu z 1931 r.), a więc dawała wskaźnik zamieszkania 33 osoby na 1 km2.
Według drugiego powszechnego spisu ludności z 1931 roku powiat liczył 181 284 mieszkańców, 28 192 było rzymskokatolickiego wyznania, 450 – unickiego, 132 241 – prawosławnego wyznania, 816 – augsburskiego, 65 – reformowanego, 57 – unijne ewangelickie, 762 osób podało wyznanie ewangelickie bez bliższego określenia, 2 478 – inne chrześcijańskie, 16 088 – mojżeszowe, 5 – inne niechrześcijańskie, 122 osób nie podało przynależności konfesyjnej.

</doc>
<doc id="1119354" url="https://pl.wikipedia.org/wiki?curid=1119354" title="Nowa Rewolucyjna Alternatywa">
Nowa Rewolucyjna Alternatywa

Nowa Rewolucyjna Alternatywa, NRA (ros. "Новая Революционная Альтернатива") – działająca w Rosji od 1996 grupa bojowa anarchokomunistów i zwolenników insurekcjonizmu licząca ok. 100 członków. Po aresztowaniu głównych aktywistów działalność NRA osłabła. W dniu 14 kwietnia 2003 roku zapadły wyroki w procesie członkiń "NRA" Olgi Newskiej, Nadieżdy Rak (członkini Komunistycznej Unii Młodych Rewolucyjnych Bolszewików) i Larisy Romanowej. Wyroki od 5 do 9 lat "kolonii karnej".
Akcje:

</doc>
<doc id="1119355" url="https://pl.wikipedia.org/wiki?curid=1119355" title="Tahuantinsuyo">
Tahuantinsuyo



</doc>
<doc id="1119356" url="https://pl.wikipedia.org/wiki?curid=1119356" title="Cliff Robertson">
Cliff Robertson

Clifford Parker „Cliff” Robertson III (ur. 9 września 1923 w La Jolla, zm. 10 września 2011 w Stony Brook) – amerykański aktor, reżyser i scenarzysta, znany z występów kinowych i telewizyjnych.
Życiorys.
Zaczynał karierę w latach 50. Wystąpił m.in.: w "Trzech dniach kondora" (1975), "Bitwie o Midway" (1976), "Ucieczce z Los Angeles" (1996), "PT 109" (1963) w roli prezydenta Johna F. Kennedy'ego oraz miniserialu ABC "Waszyngton za zamkniętymi drzwiami" (1976) wg powieści Johna Ehrlichmana jako William Martin.
Znany był też z roli wujka Bena w trylogii filmowej "Spider-Man" Sama Raimiego. Wystąpienie w filmie "Spider-Man 3" było jego ostatnią rolą aktorską.
Był laureatem Oscara w 1969 za najlepszą rolę męską w filmie "Charly" (1968) w reżyserii Ralpha Nelsona. Został uhonorowany gwiazdą w Alei Gwiazd w Hollywood.
Zmarł 10 września 2011 z przyczyn naturalnych w swoim domu w Stony Brook na Long Island, w dzień po swoich 88. urodzinach.

</doc>
<doc id="1119358" url="https://pl.wikipedia.org/wiki?curid=1119358" title="Nefrytowy tron">
Nefrytowy tron

Nefrytowy tron (tytuł oryg. "Throne of Jade") – powieść fantasy amerykańskiej pisarki Naomi Novik, druga część z cyklu "Temeraire".
Akcja powieści toczy się w alternatywnym świecie, gdzie w czasie wojen napoleońskich oprócz środków konwencjonalnych stosowanych w tamtych czasach w wojnach, wykorzystuje się także smoki. Opowiada historię Temeraire’a, smoka niebiańskiego z Chin, oraz jego kapitana i przyjaciela Williama Laurence’a, byłego członka floty królewskiej. Książka zawiera elementy historyczne oraz elementy fantastyczne.
Fabuła.
Do Anglii przybywa delegacja dworu cesarskiego z Chin, na czele której stoi sam brat cesarza, książę Yongxing, który zamierza odebrać Temaraire'a Anglikom. Wobec braku sprzeciwu władz brytyjskich Laurence, stawiając na szali własną karierę, zdecydowanie się temu przeciwstawia. Aby nie zostać skazany za niesubordynację, zgadza się towarzyszyć swemu smokowi w podróży do Chin. Podczas kilkumiesięcznej morskiej podroży załoga transportowca przeżywa wiele przygód, Laurence ma zaś okazję dobrze poznać delegację chińską. Obok wrażeń pozytywnych doświadcza także nieżyczliwości, zwłaszcza ze strony chińskiego księcia, przeżywa także zamachy na swoje życie. Po przybyciu na miejsce Europejczycy przekonują się jak inna jest w Chinach kultura współżycia ze smokami. Są one tu traktowane prawie jak ludzie, obdarzane szacunkiem, mają dużo więcej praw, dostają nawet wynagrodzenie za pracę. Temeraire, traktowany z wyjątkowymi honorami, jest tu obiektem zabiegów mających na celu odciągnięcie go od Laurence’a. Awiator uchodzi z życiem z kolejnych zamachów. Ostatecznie okazuje, że za wszystkim stoi książę Yongxing, który, przy pomocy swej białej smoczycy Lien, zamierzał obalić cesarza, wykorzystując m.in. Temeraire’a. Laurence udaremnia spisek, a Yongxing ginie w czasie walki Temeraire’a z Lien. Cesarz, w uznaniu zasług Laurence’a, formalnie adoptuje go, przyznając mu tym samym prawo do opiekowania się niebiańskim smokiem, a delegacja angielska uzyskuje pożądaną koncesję handlową.
Jak podano na końcu książki, Peter Jackson planuje ekranizację książek z cyklu "Temeraire".

</doc>
<doc id="1119381" url="https://pl.wikipedia.org/wiki?curid=1119381" title="Język tubu">
Język tubu



</doc>
<doc id="1119388" url="https://pl.wikipedia.org/wiki?curid=1119388" title="Hobgoblin (postać komiksowa)">
Hobgoblin (postać komiksowa)

Hobgoblin – postać z komiksów Marvela stworzona przez Rogera Sterna i Johna Romitę, Jr.
Pierwszy występ Hobgoblina nastąpił w "Peter Parker," "The Spectacular Spider-Man" (vol. 1) #43 (jako Kingsley) oraz w "Amazing Spider-Man" (vol. 1) #238 (już jako Hobgoblin). Przez wiele lat w postać Hobgoblina wcieliło się wielu ludzi. Jednak tylko trzech z nich zrobiło to całkiem świadomie. Pierwszym Hobgoblinem był Roderick Kingsley, drugim został Jason Macendale. Podobnie jak Green Goblin, Hobgoblin latał na odrzutowych Gliderach oraz używał dynio-bomb.
Od 2010 roku Hobgoblinem w komiksach stał się Phil Ulrich, który zabił Rodericka i porzucił glider dla nowszych technologii. W następnych wydaniach komiksu Phil odkrywa, że zabił jedynie brata Rodericka, a pierwotny Goblin wciąż go ściga. Ostatecznie obu przestępcom udaje się wypracować kompromis – od tej pory Phil oddaje Roderickowi część łupów w zamian za używanie jego sekretnej tożsamości.

</doc>
<doc id="1119389" url="https://pl.wikipedia.org/wiki?curid=1119389" title="Język tubu (polinezyjski)">
Język tubu (polinezyjski)

Język tubu (inna nazwa: "język australski", także: "język tubuai") – język z rodziny języków polinezyjskich. Używany jest przez lud Tubuai na terenie Wysp Australskich w Polinezji Francuskiej. Jest wypierany przez język tahitański.

</doc>
<doc id="1119400" url="https://pl.wikipedia.org/wiki?curid=1119400" title="Trisacharydy">
Trisacharydy

Trisacharydy ("trójcukry") – węglowodany (sacharydy) należące do oligosacharydów powstałe na skutek połączenia trzech monosacharydów wiązaniem glikozydowym. Występują przede wszystkim w roślinach wyższych. Na przykład rafinoza złożona jest z glukozy, fruktozy i galaktozy, znajduje się w dużych ilościach w burakach cukrowych.
Inne trisacharydy: maltotrioza, melecytoza, rafinoza, erloza, panoza, izopanoza.
Zobacz też: disacharydy

</doc>
<doc id="1119401" url="https://pl.wikipedia.org/wiki?curid=1119401" title="Anton Graff">
Anton Graff

Anton Graff (ur. 18 listopada 1736 w Winterthur, zm. 22 czerwca 1813 w Dreźnie) – niemiecki malarz portrecista, pochodzący ze Szwajcarii. 
Życiorys.
Początkowo działał w Augsburgu, w roku 1766 powołany został do Drezdeńskiej Akademii Sztuki jako malarz i wykładowca. Sławę zyskał jako portrecista w sferach dworskich i mieszczańskich, portretował takich ludzi jak Friedrich Schiller, Christoph Willibald Gluck, Heinrich von Kleist, Fryderyk II Wielki, Stanisław Kostka Potocki, Konstancja Małgorzata z Lubomirskich Rzewuska i innych. W późniejszym okresie swojego życia malował też pejzaże.
Ocalało około 2000 jego prac eksponowanych w Muzeum Goethego we Frankfurcie nad Menem i Galerii miejskiej w Dreźnie.

</doc>
<doc id="1119403" url="https://pl.wikipedia.org/wiki?curid=1119403" title="Okręg wyborczy Banbury">
Okręg wyborczy Banbury

Okręg wyborczy Banbury jest jednym z okręgów wyborczych do brytyjskiej Izby Gmin. Powstał w 1553 r. i wysyła do parlamentu westminsterskiego jednego deputowanego. Okręg położony jest w północno-wschodniej części hrabstwa Oxfordshire, wokół miasta Banbury.

</doc>
<doc id="1119404" url="https://pl.wikipedia.org/wiki?curid=1119404" title="Konstancja z Lubomirskich Rzewuska">
Konstancja z Lubomirskich Rzewuska



</doc>
<doc id="1119407" url="https://pl.wikipedia.org/wiki?curid=1119407" title="Vittoria Colonna">
Vittoria Colonna

Vittoria Colonna (ur. w kwietniu 1490 w Marino, zm. 25 lutego 1547 w Rzymie) – markiza Pescary, włoska poetka, przyjaciółka Michała Anioła.
Życiorys.
Córka Fabrizia Colonny (magnata z królestwa Neapolu) i Agnese da Montefeltro, już w wieku 4 lat została zaręczona z Fernandem Franceskiem D'Avalosem, a ślub wzięli, gdy miała 19 lat. Otrzymała wszechstronne wykształcenie i wcześnie objawiła zamiłowanie do literatury. Gdy jej mąż (kapitan w armii Karola V) dostał się do niewoli w 1512, nawiązała się między małżonkami korespondencja wierszem i prozą, która świadczy o ich wielkiej wzajemnej miłości. Ferrante zmarł w listopadzie 1525 a Vittoria pogrążyła się w głębokiej żałobie i zaczęła szukać pociechy w religii. Napisała cykl poezji religijnych "Rime spirituali". Od 1529 zaczęła podróżować po Włoszech, w 1537 wraz z zakonnikiem Bernardinem Ochinem (przyszłym działaczem reformacji) założyła klasztor kapucynów.
W 1536, podczas pobytu w Rzymie, wzbudzała szacunek swoją pobożnością. Zaprzyjaźniła się z kardynałami: Pole'em i Contarinim, a szczególna przyjaźń połączyła ją z Michałem Aniołem, który napisał dla niej kilka sonetów i narysował kilka jej portretów.
Wspólne zainteresowanie literaturą połączyło ją z wybitnymi pisarzami włoskiego odrodzenia m.in. Pietrem Bembem, Luigim Alamannim i Baldassare Castiglionem. Przyjaźniła się także z wieloma protestantami, skupionymi wokół Juana de Valdésa, m.in. Pietrem Carnesecchim. Umarła, zanim włoska Inkwizycja rozpoczęła prześladowania innowierców, dlatego sama nie była oskarżona o herezję i chociaż popierała tolerancję religijną to najprawdopodobniej nigdy nie była protestantką.
Napisała cykl poematów elegijnych (opublikowane w 1538 w Parmie) oraz poezje religijne "Rime Spirituali" (wydane w Wenecji w 1544).
Vittoria Colonna była i jest nadal uważana za najwybitniejszą renesansową poetkę włoską.
Vittoria Colonna była cioteczną siostrą Bony Sforzy, późniejszej żony Zygmunta I Starego i królowej Polski.

</doc>
<doc id="1119410" url="https://pl.wikipedia.org/wiki?curid=1119410" title="Toxicity (singel)">
Toxicity (singel)

Toxicity – singel amerykańskiej grupy System of a Down, wydany w roku 2002. Pochodzi on z płyty "Toxicity" wydanej w 2001 roku.
Twórcami słów do utworu są Malakian/Odadjian/Tankian. Teledysk do piosenki został wyreżyserowany przez grającego na gitarze basowej Shavo Odadjiana. Został on nakręcony w Los Angeles, przedstawia ludzi żyjących na ulicy, całość wyświetlana jest na torsach członków zespołu tak jakby umieszczone tam były wyświetlacze. Malakian nosi przez większą część trwania wideoklipu sweter grupy hokejowej Los Angeles Kings, ze swoim nazwiskiem na plecach.
Utwór ten nie osiągnął nigdy takiego sukcesu jak „Chop Suey!” czy „B.Y.O.B.”, jednak jest i tak według fanów grupy jest jedną z najbardziej popularnych piosenek zespołu System of a Down. Osiągnęła ona miejsce #14 na liście 40 Greatest Metal Songs stacji VH1.
Podczas występu na Download Festival w roku 2005, Daron Malakian stwierdził, że piosenka traktuje o ADHD.

</doc>
<doc id="1119422" url="https://pl.wikipedia.org/wiki?curid=1119422" title="Hrabstwo Adair (Iowa)">
Hrabstwo Adair (Iowa)

Hrabstwo Adair – hrabstwo w USA, w stanie Iowa. Jego siedzibą jest miasto Greenfield. W roku 2000 hrabstwo zamieszkiwały 8 243 osoby.
Geografia.
Według danych amerykańskiego Biura Spisów Ludności, hrabstwo zajmuje powierzchnię 1477 km2, z czego 1474 km2 stanowią lądy, a 3 km2 (0,18%) stanowią wody.
Historia.
Hrabstwo zostało założone w roku 1851 i nazwane na cześć amerykańskiego generała Johna Adaira.
Demografia.
Według danych amerykańskiego Biura Spisów Ludności, w roku 2000 hrabstwo zamieszkiwały 8243 osoby, które tworzyły 3398 gospodarstw domowych oraz 2324 rodzin. Gęstość zaludnienia wynosiła 6 osób/km2. Na terenie hrabstwa znajdowało się 3690 budynków mieszkalnych o średniej częstości występowania na poziomie 2 budynków/km2. W 98,91% ludnością hrabstwa byli ludzie biali, 0,07% czarni, 0,07% rdzenni Amerykanie, 0,23% Azjaci, 0,23% ludność innych ras, 0,49% to ludność wywodząca się z dwóch lub większej ilości ras, 0,70% to Hiszpanie lub Latynosi.
W hrabstwie znajdowało się 3398 gospodarstw domowych, z czego w 29,20% z nich znajdowały się dzieci poniżej 18 roku życia. 59,50% gospodarstw domowych tworzyły małżeństwa, 5,70% stanowiły kobiety bez męża, a 31,60% to nie rodziny. 28,10% wszystkich gospodarstw składało się z jednej osoby. W 15,90% znajdują się samotne osoby powyżej 65 roku życia. Średnia wielkość gospodarstwa domowego wynosi 2,37 osoby, a średnia wielkość rodziny to 2,89 osoby.
Populacja hrabstwa rozkładała się na 23,90% osób poniżej 18 lat, 6,90% osób z przedziału wiekowego 18-24 lat, 24,40% osób w wieku od 25 do 44 lat, 22,70% w wieku 45-64 lat i 22,10% osób w wieku 65 lub więcej lat. Średni wiek wynosił 42 lata. Na każde 100 kobiet przypadało 95,90 mężczyzn, a na każde 100 kobiet w wieku 18 lub więcej lat 93,00 mężczyzn.
Średni roczny dochód w hrabstwie dla gospodarstwa domowego wynosił 35 179 USD, a średni roczny dochód dla rodziny to 42 884 USD. Średni roczny dochód mężczyzny to 29 008 USD, kobiety 21 680 USD. Średni roczny dochód na osobę wynosił 17 262 USD. 4,90% rodzin i 7,60% populacji hrabstwa żyło poniżej minimum socjalnego, z czego w 9,40% były to osoby poniżej 18 lat a w 8,70% powyżej 65 lat.

</doc>
<doc id="1119426" url="https://pl.wikipedia.org/wiki?curid=1119426" title="Herb Złotego Stoku">
Herb Złotego Stoku

Herb Złotego Stoku – jeden z symboli miasta Złoty Stok i gminy Złoty Stok w postaci herbu.
Wygląd i symbolika.
Herb przedstawia czarno-czerwonego orła księstwa ziębickiego z mitrą książęcą na głowie. Jego heraldycznie prawa, czarna połowa mieści się w polu o barwie złotej, zaś lewa, czerwona – w polu o barwie srebrnej. Na piersi orła tzw. tarcza sercowa, z czwórdzielnym w krzyż herbem Podiebradów ziębicko-kłodzkich: w polu pierwszym i czwartym herb hrabstwa kłodzkiego (dwa złote, wykrzywione pasy na czerwonym tle), w polu drugim i trzecim herb rodu Podiebradów (trzy czarne belki na białym tle). Za orłem dwa skrzyżowane młoty górnicze.
Dwuczęściowy orzeł z herbu błędnie interpretowany jest czasem jako zestawienie pół-orłów: dolnośląskiego i brandenburskiego.
Historia.
Herb został nadany miastu 17 lutego 1491 przez księcia ziębickiego i hrabiego kłodzkiego, Henryka I z Podiebradów. Jego symbolika nawiązuje do przynależności politycznej miasta (orzeł), jego górniczej funkcji (młoty) oraz godności i pochodzenia władcy (tarcza sercowa). Herb z 2013 został uchwalony w niemal niezmienionym kształcie, różni się jedynie położeniem najwyższego z trzech czarnych pasów w polach II i III tarczy sercowej, które w herbie z 1491 roku przylegają do górnego brzegu pola, we współczesnym natomiast są obniżone.

</doc>
<doc id="1119429" url="https://pl.wikipedia.org/wiki?curid=1119429" title="Tubuai (grupa etniczna)">
Tubuai (grupa etniczna)

Tubuai (nazwa własna: "Tubu") – rdzenna ludność Wysp Tubuai w Polinezji Francuskiej, odłam Polinezyjczyków. W 1985 r. ich liczebność wynosiła ok. 12 tysięcy. Posługują się językiem tubu z rodziny polinezyjskiej, w użyciu jest także język francuski. Wyznają głównie protestantyzm (75%) i katolicyzm. W ostatnich latach obserwuje się postępującą integrację kulturową Tubuai z innymi ludami Polinezji Francuskiej, zwłaszcza Tahitańczykami.

</doc>
<doc id="1119442" url="https://pl.wikipedia.org/wiki?curid=1119442" title="GPU-Z">
GPU-Z

GPU-Z – darmowa aplikacja dla Microsoft Windows, która wyświetla specyfikację posiadanej karty graficznej. Informuje między innymi o częstotliwości taktowania zegarów, technologii wykonania, wersji BIOS-u, przepustowości pamięci czy numeru wersji używanego sterownika. Zebrane informacje przedstawione są w pojedynczym oknie. Może służyć jako narzędzie wykorzystywane do sprawdzenia rezultatów podkręcania karty graficznej.
Program nie wymaga instalacji. Składa się z jednego pliku wykonywalnego i nie dokonuje żadnych modyfikacji w systemie.

</doc>
<doc id="1119443" url="https://pl.wikipedia.org/wiki?curid=1119443" title="Roderick Kingsley">
Roderick Kingsley

Roderick Kingsley – Hobgoblin, postać z komiksów Marvela stworzona przez Rogera Sterna, Mike’a Zecka i . Kingsley to pierwszy Hobgoblin, który staje na drodze Spider-Mana.
Fikcyjna historia.
Roderick Kingsley znany jest jako milioner zajmujący się modą. Niewielu jednak wie o jego kontaktach ze światem przestępczym. Jego działalność przysporzyła mu wielu wrogów takich jak Narda Ravanna. Po jednym z zamachów na swoje życie, Kingsley postanowił bronić siebie i swego finansowego imperium. Pewnego dnia Kingsley dowiedział się o kryjówce Normana Osborna. Uznał, że to właśnie szansa na jaką czekał. Dzięki zapiskom Zielonego Goblina Roderick odnowił formułę która dawała mu ogromną siłę. Używając porzuconego arsenału Normana Osborna, Roderick przyjął imię "Hobgoblin" a następnie stał się jednym z wielu super przestępców z którymi walczył Spider-Man.
Moce i umiejętności.
Z początku Roderick Kingsley nie posiadał żadnych mocy. Dzięki notatkom Normana Osborna udało mu się odnowić "środek" który znacznie zwiększył zdolności fizyczne jego ciała. Nie dość, że go odnowił to jeszcze udało mu się wyeliminować efekty uboczne takie jak wywoływanie paranoi. Kingsley jest również utalentowanym projektantem oraz mistrzem hipnozy.

</doc>
<doc id="1119447" url="https://pl.wikipedia.org/wiki?curid=1119447" title="Linkozamidy">
Linkozamidy

Linkozamidy ("linkosamidy") − grupa antybiotyków bakteriostatycznych. W lecznictwie stosowane są:
Budowa.
Linkozamidy różnią się budową od innych grup antybiotyków. Są pochodną kwasu 1-propylohygronowego i ośmiowęglowego aminocukru − metylotiolinkozaminy. Te dwie główne części składowe są połączone wiązaniem amidowym.
Mechanizm działania.
Linkozamidy działają podobnie do makrolidów. Powodują zahamowanie syntezy białek bakteryjnych, co doprowadza do śmierci komórki. 
Łączą się z podjednostką 50S rybosomu bakteryjnego i blokują zawarte w niej białko L16 oraz miejsce akceptorowe (miejsce A). Uniemożliwiają w ten sposób przyłączanie się kolejnych aminokwasów do powstającego łańcucha peptydowego "(Zobacz też: biosynteza białka)".
W wyższych stężeniach linkozamidy mogą działać również bakteriobójczo.
Makrolidy oraz chloramfenikol, ze względu na fakt, że działają w ten sam sposób mogą osłabiać (antagonizować) działanie linkozamidów.
Zakres działania i zastosowanie.
Linkozamidy są skuteczne w walce z bakteriami Gram-dodatnimi i Gram-ujemnymi beztlenowcami. Nie działają na Gram-ujemne tlenowce (np. "Shigella, Salmonella, Proteus"). Stosuje się je m.in. w chorobach takich jak:
Farmakokinetyka.
Klindamycyna wchłania się dobrze z przewodu pokarmowego, jednak ze względu na jej bardzo gorzki smak, podaje się raczej estry (palmitynian klindamycyny). Linkomycyna natomiast wchłania się z przewodu pokarmowego słabo.
Antybiotyki te ulegają łatwej i szybkiej dystrybucji, silnie przenikają do tkanek (bardzo dobrze do zębów i kości).
Po dostaniu się do układu krążenia, ulegają biotransformacji (klindamycyna w 90%). Metabolity i antybiotyk w postaci niezmienionej są wydalane z moczem.
Działania niepożądane.
Linkozamidy należą do niezbyt toksycznych antybiotyków. Najczęstszym działaniem niepożądanym są biegunki. Mogą też spowodować wtórne zakażenia przewodu pokarmowego bakteriami "Clostridium difficile", które mogą zasiedlić jelito po przetrzebieniu naturalnej flory bakteryjnej.
Niekiedy mogą wywoływać reakcje uczuleniowe lub podrażnienie w miejscu podania.

</doc>
<doc id="1119463" url="https://pl.wikipedia.org/wiki?curid=1119463" title="Malá Domaša (zbiornik wodny)">
Malá Domaša (zbiornik wodny)

Malá Domaša – niewielki sztuczny zbiornik wodny na rzece Ondawa na Pogórzu Ondawskim, w historycznym regionie Zemplin we wschodniej Słowacji. Przeciętna powierzchnia lustra wody – 39 ha, długość – 1 km, szerokość do 250 m. Malá Domaša to zbiornik wyrównawczy Veľkiej Domašy, położonej kilka kilometrów dalej na północ.
Malá Domaša dzieli wsie Slovenská Kajňa na zachodnim brzegu i Malá Domaša na wschodnim brzegu. Wzdłuż wschodniego brzegu jeziora biegnie droga krajowa nr 15 ze Svidníka przez Stropkov do Vranova nad Topľou.

</doc>
<doc id="1119467" url="https://pl.wikipedia.org/wiki?curid=1119467" title="Javi Martínez">
Javi Martínez

Javier „Javi” Martínez Aginaga [] (ur. 2 września 1988 w Ayegui) – hiszpański piłkarz występujący na pozycji pomocnika w katarskim klubie Qatar SC. 
Kariera klubowa.
W sezonie 2005/2006 rozegrał w zespole rezerw Osasuny 32 mecze i zdobył 2 bramki, a latem za 6 milionów euro trafił do Athleticu Bilbao. W Primera División zadebiutował 27 sierpnia 2006 w zremisowanym 1:1 meczu z Realem Sociedad. 16 grudnia zdobył obydwa gole dla Athleticu w wygranym 2:0 spotkaniu z Deportivo La Coruña. Pierwszą bramkę strzelił 17 września w przegranym 1:4 spotkaniu z Atlético Madryt. Sezon 2006/2007 zakończył z 35 ligowymi występami i 3 zdobytymi golami.
W kolejnych sezonach Martínez dalej był podstawowym zawodnikiem baskijskiego zespołu. W 2009 roku doszedł z nim do finału Pucharu Króla, w którym Athletic przegrał 1:4 z Barceloną. Martínez grał w tym spotkaniu przez 90 minut. 30 lipca w przegranym 0:1 meczu eliminacji do Ligi Europy z BSC Young Boys zadebiutował w europejskich pucharach, a w wygranym 3:2 spotkaniu z Tromsø zdobył pierwszego gola.
W sezonie 2011/2012 doszedł z zespołem do finału Ligi Europy, w którym Athletic przegrał 0:3 z Atlético Madryt. Martínez całe to spotkanie rozegrał na pozycji środkowego obrońcy. 25 maja zagrał także z Athletikiem w finale Pucharu Króla, w którym Baskowie ponownie ulegli Barcelonie. Tym razem przegrali 0:3, a Martínez rozegrał cały mecz.
Bayern Monachium.
29 sierpnia 2012 roku oficjalnie stał się piłkarzem Bayernu Monachium. Kwota wydana przez monachijczyków to 42 mln euro, co jest rekordem transferowym w 1. Bundeslidze. Początkowo przegrywał walkę z Bastianem Schweinsteigerem i Luizem Gustavo, jednak trener Jupp Heynckes szybko się do niego przekonał i Javi zajął miejsce u boku właśnie Schweinsteigera. W Lidze Mistrzów po raz pierwszy zagrał z Valencią, w 69 minucie został zmieniony przez Luiza Gustavo. W 13. kolejce w spotkaniu z Hannoverem, wygranym przez Bayern 5:0 Javi otworzył wynik w 3 minucie.
Kariera reprezentacyjna.
Martínez wraz z reprezentacją Hiszpanii do lat 21 występował na Mistrzostwach Europy w 2009 roku, gdzie jego zespół nie potrafił wyjść z grupy.
20 maja 2010 roku Vicente del Bosque powołał go na mundial. Dziewięć dni później zadebiutował w kadrze w wygranym 3:2 towarzyskim meczu z Arabią Saudyjską. Zmienił wówczas w 75. minucie Xaviego. W kolejnym spotkaniu z Koreą Południową znalazł się już z wyjściowym składzie, a w 80. minucie zastąpił go David Silva.
Martínez na mundialu pojawił się tylko raz na boisku. 25 czerwca w wygranym 2:1 grupowym spotkaniu z Chile zmienił w 75. minucie spotkania Xabiego Alonso. Hiszpania ostatecznie dotarła do finału, w którym pokonała Holandię i zdobyła tytuł mistrza świata.
Martínez w 2011 roku ponownie wystąpił na Mistrzostwach Europy U-21. Był kapitanem zespołu, który zdobył tytuł mistrzowski po pokonaniu w finale Szwajcarii
Powołany do składu reprezentacji Hiszpanii na letnie igrzyska olimpijskie w 2012 w Londynie.
Życie prywatne.
Jego brat Álvaro również jest piłkarzem. Występował na pozycji prawego obrońcy m.in. w Alicante i SD Eibar.

</doc>
<doc id="1119470" url="https://pl.wikipedia.org/wiki?curid=1119470" title="Javier Martinez">
Javier Martinez



</doc>
<doc id="1119475" url="https://pl.wikipedia.org/wiki?curid=1119475" title="Surjawarman II">
Surjawarman II

Surjawarman II (ur. ok. 1094 zm. ok. 1150) – władca Imperium Khmerskiego od 1113 do 1145–1150 i budowniczy świątyni Angkor Wat.
Życiorys.
Około 1112 roku obalił władcę Dharanindrawarmana I. Został koronowany na króla w 1119 roku. Władca ten scentralizował Kambodżę.
Nawiązał również po ponad 300-letniej przerwie stosunki dyplomatyczne z Chinami(1116). Pomimo tego wiadomo, że toczył z Chinami wojnę w 1132 roku. 
W 1128 roku przegrał wojnę z Annamem.
Zbudował świątynie Angkor Wat poświęconej hinduskiemu bogu Wisznu, a w którym złożono jego szczątki po śmierci.
Podczas swojego panowania wielokrotnie próbował podbić Wietnam sprzymierzając się z Czamami. Kiedy jednak jego sprzymierzeńcy zawarli pokój z Wietnamem, podbił Czampę w 1138 lub 1145 roku .
Monumentalne osiągnięcia za czasów jego panowania w architekturze, licznych wojskowych kampaniach i przywracaniu silnego rządu, zaliczyły Surjawarmana II do jednego z największych królów imperium.
Zmarł około 1150 roku, zapewne podczas nieudanej kampanii w Wietnamie. 
Jego następcą został Dharanindrawarman II.

</doc>
<doc id="1119488" url="https://pl.wikipedia.org/wiki?curid=1119488" title="Kodeks Świętości">
Kodeks Świętości

Kodeks Świętości (niem. "Heiligkeitsgezetz", skrót H) – termin stosowany przez krytyków biblijnych w odniesieniu do ostatniej części biblijnej Księgi Kapłańskiej, która ma charakter zbioru prawnego. Obejmuje on rozdziały od 17 do 26.
Geneza kodeksu i czas powstania.
Kodeks Świętości po raz pierwszy wyodrębniony został z Księgi Kapłańskiej w 1893. Dokonał tego ewangelicki teolog August Klostermann. Istnienie Kodeksu Świętości zostało w XX wieku przyjęte przez większość egzegetów, przy czym niektórzy uczeni ograniczają kodeks jedynie do rozdziałów 17–22.
Jako potwierdzenie hipotezy, że fragment ten powstał niezależnie od innych rodzajów księgi przemawia m.in. specyficzne słownictwo i charakterystyczne wyrażenia. Istnieją także różnice pomiędzy źródłem kapłańskim (P; zob. Teoria źródeł), któremu przypisywana jest Księga Kapłańska, a treścią kodeksu: 
W przeciwieństwie do zdania większości biblistów, K. Ellinger uważa Kodeks Świętości za świadome uzupełnienie źródła P.
Dokładnie określenie osoby autora, jak i czasu powstania nie jest możliwe. Wielu egzegetów uważa, że główny trzon kodeksu pochodzi z końca monarchii i odzwierciedla zwyczaje świątyni Jerozolimskiej. Inni uważają, że kodeks powstał podczas niewoli babilońskiej. 
Kodeks Świętości podobny jest do fragmentu Księgi Ezechiela (rozdziały 40-48). Stąd też niektórzy egzegeci twierdzili, że autorem kodeksu jest sam prorok Ezechiel. Możliwe jest również, że prorok korzystał z istniejącego już kodeksu, bądź też te dwa fragmenty biblijne mają wspólne źródło. Ponieważ Ezechiel był jednym z jerozolimskich kapłanów deportowanych do Babilonii w 597 roku, sugeruje się, że kodeks mógł być dziełem związanych z prorokiem kręgów kapłańskich.
W przeciwieństwie do Pwt 12,15-16.20-25, Kpł 17,1-5 dopuszcza jedynie ubój ofiarniczy. Może to być regulacja pochodząca z czasów przed dopuszczeniem uboju profanicznego przez tradycję deuteronomiczną (co wskazywałoby na wczesne datowanie), ale i świadome zdystansowanie się wobec tego zezwolenia.
Treść Kodeksu Świętości.
Sama nazwa „Kodeks Świętości” pochodzi od idei "świętości", która stanowi jego temat przewodni. Kodeks ma ukazać Izraelowi drogę do osiągnięcia świętości. Często powtarza się formuła: "bądźcie świętymi, bo Ja jestem święty, Jahwe, Bóg Wasz". Jahwe jest według kodeksu święty, gdyż różni się od otaczającego świata i stanowi kontrast ze światem grzechu – podobnie oddzielony ma być naród izraelski: "oddzieliłem was od innych narodów, abyście byli moimi". 
Na kodeks składają się następujące części:
Rozdział 19 kodeksu zawiera przykazanie o miłości bliźniego, które zostało powtórzone przez w Nowym Testamencie przez Jezusa () oraz Jakuba ():

</doc>
<doc id="1119489" url="https://pl.wikipedia.org/wiki?curid=1119489" title="Produkty rolne">
Produkty rolne

Produkty rolne – płody ziemi, produkty hodowli i rybołówstwa oraz bezpośrednio związane z nimi produkty pierwszego stopnia przetworzenia. Definicja produktów rolnych zawarta jest w art. 32 ust. traktatu rzymskiego.
Trybunał Sprawiedliwości Wspólnot Europejskich wskazał, że przy definiowaniu określenia "produkty rolne pierwszego stopnia przetworzenia" decydujący jest "ekonomiczny związek między produktem podstawowym a produktem przetworzonym, a nie liczba kolejnych etapów przetwórstwa".
Ust. 3 art. 32 Traktatu Rzymskiego zawiera listę produktów rolnych, których dotyczą postanowienia traktatu. Co do zaliczania produktów do tej listy stosuje się taką samą nomenklaturę co przy Wspólnym Systemie Taryf Celnych.

</doc>
<doc id="1119494" url="https://pl.wikipedia.org/wiki?curid=1119494" title="Paleogeografia">
Paleogeografia

Paleogeografia – jeden z działów geologii historycznej, zajmujący się rekonstrukcją położenia dawnych lądów, mórz i oceanów na kuli ziemskiej w przeszłości geologicznej.

</doc>
<doc id="1119496" url="https://pl.wikipedia.org/wiki?curid=1119496" title="Michel Jonasz">
Michel Jonasz

Michel Jonasz (ur. 21 stycznia 1947 w Drancy) – francuski piosenkarz, autor piosenek i aktor.
Jest synem węgierskich emigrantów i w wieku 15 lat porzucił szkołę i zajął się twórczością artystyczną.
W 1966 roku ze swoim przyjacielem gitarzystą stworzyli zespół "King Set". Zespół odniósł sukcesy w latach 1967-1968. Potem w 1968 roku rozpoczął karierę solową początkowo jako Michel Kingset, a od 1970 r. pod własnym nazwiskiem. Jednak dopiero od 1974 roku jego twórczość zyskała większą popularność. Jego popularność została ugruntowana na scenie francuskiej i Michel Jonasz łącznie wydał ponad 25 albumów, z których wiele zyskało status złotej lub platynowej płyty.

</doc>
<doc id="1119499" url="https://pl.wikipedia.org/wiki?curid=1119499" title="Interferon γ">
Interferon γ



</doc>
<doc id="1119502" url="https://pl.wikipedia.org/wiki?curid=1119502" title="Mala Domasa">
Mala Domasa



</doc>
<doc id="1119505" url="https://pl.wikipedia.org/wiki?curid=1119505" title="Taurowie">
Taurowie

Taurowie (gr. "Tauroi", łac. "Tauri", ros. тавры) – lud irański, stanowiący pierwotną, autochtoniczną ludność południowej części Półwyspu Krymskiego – wybrzeża i Gór Krymskich. 
Starożytni pisarze o Taurach.
Najstarsze zabytki związane z Taurami pochodzą z przełomu II i I tysiąclecia p.n.e. Nieco później wymienia się ich w źródłach pisanych. O Taurach pisali Herodot, Strabon, Diodor Sycylijski, Tacyt i Ammianus Marcellinus. Starożytni pisarze mieli o Taurach negatywne zdanie, uważając ich za barbarzyńców. 
Herodot w swoich "Dziejach" taką daje charakterystykę Taurów:
"Taurowie mają takie zwyczaje: Składają na ofiarę dziewiczej bogini rozbitków okrętowych oraz wszystkich zagnanych do nich i pojmanych Hellenów w następujący sposób: po dopełnieniu wstępnych obrządków rozbijają im głowę maczugą. Niektórzy twierdzą, że strącają oni ciało na dół ze stromej skały (bo na niej wybudowana jest i świątynia), a głowę wbijają na pal; inni znów co do głowy są zgodni, tylko ciała jak mówią, nie zrzuca się ze skały, lecz grzebie się je w ziemi. Bóstwem, któremu te ofiary składają, ma być, jak utrzymują sami Taurowie, Ifigenia, córka Agamemnona. A z nieprzyjaciółmi, których dostaną w swą moc, tak postępują: Każdy ucina wrogowi głowę i zanosi do domu; potem wtyka na wielki drąg i umieszcza wysoko sterczącą ponad dachem, przeważnie nad kominem. Twierdzą, że są to strażnicy całego ich domu, którzy bujają w powietrzu. Żyją zaś Taurowie z łupu i z wojny."
Strabon w swojej "Geografii" zarzucał również Taurom, szczególnie z okolic współczesnej Bałakławy, że trudnili się piractwem, a zasięg osadnictwa tauryjskiego oceniał na sięgający aż po zatokę Kerkinitis, dzisiejszej Eupatorii.
Taurowie a Kimerowie.
Związek tego ludu z Kimerami jest sprawą sporną. Istnieje kilka hipotez, pragnących wyjaśnić związki między Taurami a Kimerami; według nich Taurowie byli:
Taurowie prowadzili osiadły tryb życia, hodowali bydło, zajmowali się myślistwem i rybołówstwem. Posługiwali się narzędziami z brązu i żelaza. Niektórzy uczeni wywodzą ich z kultury archeologicznej Kemi-Oba, z którą łączy Taurów podobieństwo ceramiki i pochówków.
Taurowie a Scytowie.
W okresie istnienia państwa scytyjskiego na Krymie stosunki między Taurami i Scytami układały się dobrze, o czym świadczą zbadane pochówki stepowej części Krymu. Groby scytyjskie na północnym przedgórzu Gór Krymskich orientowane są na sposób tauryjski, a pochówki ułożone są w pozycji skurczonej. W płaskich pochówkach na cmentarzysku w pobliżu wsi Partizanskoje i na nekropoli Neapolu Scytyjskiego spotyka się pochówki zbiorowe, typowe dla Taurów. Na ścisłe kontakty między Taurami i Scytami wskazuje nie tylko forma pochówków, ale także wyposażenie grobów. W pierwszych wiekach n.e. pojawia się nawet termin „Tauroscytowie”, co mogłoby świadczyć o częściowej asymilacji Taurów przez Scytów. Doszło również do połączenia kultu scytyjskiego wężonogiej bogini z dziewicą-bóstwem, czczonym przez Taurów.
W trakcie wojny Scytów z perskim władcą Dariuszem Taurowie, według Herodota, nie wsparli Scytów w walce pomimo propozycji sojuszu. Cztery wieki później Taurowie okazali się wiernymi sprzymierzeńcami scytyjskich władców Skilurosa oraz jego syna i następcy Palakosa, w wyniku czego stali się obiektem pacyfikacji armii pontyjskiej dowodzonej przez Diofantosa. 
Ostatnie wzmianki o nich pochodzą z czasów najazdu huńskiego w IV wieku n.e., gdy ostatnie osady Taurów w górach zajęli uciekający przed Hunami Scytowie.
Taurowie a pierwotna nazwa Krymu.
Nazwa tego ludu stanowiło źródło nazwy określającej cały Półwysep Krymski („Tauryda”) w czasach starożytnych („Chersonez Taurydzki”, czyli półwysep Taurów), średniowiecznych, a także w okresie rządów rosyjskich w latach 1784-1920.

</doc>
<doc id="1119506" url="https://pl.wikipedia.org/wiki?curid=1119506" title="Norbert Jan Pellowski">
Norbert Jan Pellowski

Norbert Jan Pellowski SAC (ur. 27 stycznia 1903 w Pszczółkach, zm. 15 marca 1942 w Auschwitz-Birkenau) – polski duchowny katolicki, pallotyn, męczennik oświęcimski i kandydat do beatyfikacji.
Życiorys.
Był synem Franciszka i Marcjanny z domu Plata. Pierwszą Komunię Św. przyjął w parafialnym kościele św. Marcina w Starej Kiszewie. Ukończył seminarium nauczycielskie i przez pewien czas pracował jako nauczyciel w szkole powszechnej. 15 września 1924 w Wadowicach wstąpił do stowarzyszenia pallotynów, noszącego wówczas nazwę Pobożnego Stowarzyszenia Misyjnego. Strój Stowarzyszenia otrzymał 7 października 1925 i rozpoczął nowicjat, a pierwszą profesję złożył 24 września 1927 w Sucharach na ręce przełożonego Regii Polskiej ks. Wojciecha Turowskiego. Studiował filozofię w Sucharach i Ołtarzewie (1926-1928), w 1928 wyjechał na studia teologiczne do Rzymu (na Uniwersytecie Gregoriańskim). W Rzymie przyjął święcenia kapłańskie - 19 lipca 1931 z rąk kardynała Francesco Marchettiego-Selvaggianiego. Ostatni rok studiów teologicznych (1931-1932) odbył w Metropolitalnym Seminarium Duchownym w Warszawie.
Był w stowarzyszeniu pallotynów od 1933 radcą domowym oraz ekonomem domu ołtarzewskiego, uczył także religii w samym Ołtarzewie i w okolicy. Na łamach „Kalendarza Królowej Apostołów” ogłosił kilka artykułów, m.in. "Jak starego Werocha diabeł gonił" (1932), "Katakumby" (1932), "Dobry Janeczek i Pallotti" (1933), "Wawrzon z Wróblego Zdroju" (1934). Po wybuchu II wojny światowej pełnił obowiązki kapelana Armii Krajowej na terenie Ożarowa Mazowieckiego. 23 maja 1941 w Ołtarzewie został aresztowany przez gestapo (razem z grupą pallotynów) i osadzony na Pawiaku, a następnie wywieziony do niemieckiego obozu koncentracyjnego Auschwitz. W kacecie rozchorował się i trafił na oddział infekcyjny (izba chorych na biegunkę), gdzie według relacji współwięźnia ks. Konrada Szwedy zyskał opinię miłosiernego samarytanina, udzielającego pomocy innym chorym, zarówno fizycznej, jak i w formie posługi kapłańskiej. Zmarł wskutek wycieńczenia i nawrotu choroby w marcu 1942, jego zwłoki spalone zostały w krematorium.
Ks. Norbert Pellowski znalazł się na liście męczenników II wojny światowej, których proces beatyfikacyjny rozpoczęto w 2003 w Pelplinie. W gronie 122 kandydatów na ołtarze znalazło się łącznie pięciu pallotynów – poza Pellowskim księża Franciszek Bryja, Franciszek Kilian i Jan Szambelańczyk oraz brat Paweł Krawczewicz.

</doc>
<doc id="1119507" url="https://pl.wikipedia.org/wiki?curid=1119507" title="Synagoga w Szczekocinach">
Synagoga w Szczekocinach

Synagoga w Szczekocinach – synagoga znajdująca się w Szczekocinach przy ulicy Marii Konopnickiej 3.
Synagoga została zbudowana na początku XIX w. Podczas II wojny światowej hitlerowcy zdewastowali synagogę. Po zakończeniu wojny została przebudowana z przeznaczeniem na magazyn. W 2009 odsłonięto tablicę pamiątkową z napisem w języku: polskim, angielskim i hebrajskim. Obecnie (2022) w synagodze znajduje się sklep i restauracja.
Architektura.
Murowany budynek synagogi wzniesiono na planie prostokąta. Ściany zewnętrzne rozczłonkowane szerokimi, płaskimi lizenami z gzymsem koronującym, między którymi znajdują się wysokie półokrągłe zakończone okna. Całość jest nakryta dachem czterospadowym. Wewnątrz w zachodniej części znajduje się prostokątny przedsionek, nad którym na piętrze znajduje babiniec, na który prowadzą zewnętrzne, dostawiane drewniane schody. Z przedsionka wchodzi się do kwadratowej głównej sali modlitewnej, nakrytej sklepieniem dziewięciopolowym. Sklepienia sali krzyżowe na gurtach.
We wnętrzu sali modlitw na środku znajdują się cztery filary z nałożonymi pilastrami, między którymi dawniej stała ośmioboczna, drewniana bima obramowana tralkową drewnianą balustradą . Na ścianie wschodniej znajdował się pierwotnie bogato zdobiony Aron ha-kodesz ujęty w pary kolumn niosących wysokie, łamane belkowanie. Zwieńczone było tablicami Dekalogu nakrytymi koroną na Torę, które podtrzymywały dwa lwy. 

</doc>
<doc id="1119508" url="https://pl.wikipedia.org/wiki?curid=1119508" title="Hypochoeris radicata">
Hypochoeris radicata



</doc>
<doc id="1119513" url="https://pl.wikipedia.org/wiki?curid=1119513" title="Hypochaeris radicata">
Hypochaeris radicata



</doc>
<doc id="1119516" url="https://pl.wikipedia.org/wiki?curid=1119516" title="Kościół Świętej Trójcy w Hermaniszkach">
Kościół Świętej Trójcy w Hermaniszkach

Kościół Świętej Trójcy w Hermaniszkach (biał. "Касцёл Найсв. Троіцы ў Германішках)" – kościół katolicki w dekanacie Raduń, w diecezji grodzieńskiej.
Historia.
Kościół został wybudowany w latach 1886-1909. Pierwsza świątynia powstała w czasach erygowania parafii w 1559 r. W 1965 r. władze sowieckie zamknęły kościół. Parafianie odzyskali dostęp do świątyni w 1987 r. Ponowne poświęcenie kościoła miało miejsce 17 czerwca 2000 r. Obecnie w parafii posługują księża pallotyni.

</doc>
<doc id="1119521" url="https://pl.wikipedia.org/wiki?curid=1119521" title="Producent rolny">
Producent rolny

Producent rolny - istnieje kilka definicji producenta rolnego. Według definicji uproszczonej producentem rolnym jest wytwórca produktów rolnych. Bardziej szczegółową definicję zawierają rozwiązania prawne dotyczące polityki strukturalnej Wspólnot Europejskich.
Grupy producentów rolnych.
Ich istnienie reguluje ustawa o grupach producentów rolnych i ich związkach z 15 września 2000 roku. Grupy producentów rolnych mogą tworzyć osoby fizyczne, osoby prawne i jednostki organizacyjne nieposiadające osobowości prawnej. Podmioty te muszą prowadzić gospodarstwo rolne w rozumieniu przepisów o podatku rolnym lub prowadzić działalność rolniczą w zakresie działów specjalnych produkcji rolnej.
Grupa producentów rolnych, aby prowadzić działalność jako przedsiębiorca, musi spełnić następujące przesłanki podmiotowe:
Wniosek o wydanie decyzji administracyjnej dotyczącej rejestracji grupy producentów rolnych składa się do marszałka województwa właściwego ze względu na siedzibę gminy. Od decyzji marszałka przysługuje odwołanie do ministra właściwego do spraw rolnictwa. Marszałek jest także organem nadzorczym grup producentów rolnych: przeprowadza kontrolę w zakresie spełniania przez grupę warunków zawartych w ustawie, przyjmuje roczne sprawozdania finansowe grup oraz wydaje decyzje administracyjne o stwierdzeniu zaprzestania spełniania warunków ustawowych i skreśleniu grupy z rejestru grup producentów rolnych.
Związki grup producentów rolnych.
Grupy producentów rolnych jednego produktu lub grupy produktów, jeżeli nie są członkami innego związku grup producentów rolnych tych samych produktów lub grupy produktów rolnych, mogą stworzyć związek grupy producentów rolnych. Wniosek o rejestrację takiej grupy składa się do ministra właściwego do spraw rolnictwa.

</doc>
<doc id="1119529" url="https://pl.wikipedia.org/wiki?curid=1119529" title="James van Allen">
James van Allen



</doc>
<doc id="1119533" url="https://pl.wikipedia.org/wiki?curid=1119533" title="Turnie">
Turnie



</doc>
<doc id="1119536" url="https://pl.wikipedia.org/wiki?curid=1119536" title="Malden Island">
Malden Island

Malden Island – nizinna, niezamieszkana wyspa na Oceanie Spokojnym, o powierzchni 39 km², leżąca 448 km na południe od równika i 2834 km na południe od Honolulu. Należy do Republiki Kiribati. Odkryta została 30 lipca 1825 r. przez Brytyjczyka, George'a Ansona Byrona – kuzyna poety George'a Byrona, płynącego okrętem wojennym HMS "Blonde". W 1957 r. na Malden i na pobliskiej Christmas Island Wielka Brytania przeprowadziła operację "Grapple", podczas której dokonano 9 próbnych wybuchów termojądrowych.
Tajemnicze ruiny.
W momencie odkrycia wyspy przez G.A. Byrona w 1825 była ona niezamieszkana, jednak pozostawione ruiny świątyń i innych budowli świadczyły o obecności ludzi na tej wyspie we wcześniejszych stuleciach. W przeszłości obecność dziwnych ruin na opustoszałej wyspie interpretowano jako pozostałości po rozbitkach, korsarzach, a nawet ślady pozostawione przez Inków, czy żeglarzy chińskich. W 1924 r. ruiny zostały przebadane przez Kennetha Emory, archeologa z Bishop Museum w Honolulu, który uznał, że są to pozostałości po budowlach wzniesionych przez względnie niewielką grupę mieszkańców Polinezji, którzy przebywali na wyspie przez kilka pokoleń na kilka stuleci przed jej odkryciem.
Ruiny budowli wznoszą się wzdłuż grzbietu plaży głównie od strony południowej i północnej. W sumie odkryto 21 stanowisk archeologicznych z których trzy (znajdujące się po północno-zachodniej stronie wyspy) są większe od pozostałych. Ruiny obejmują fragmenty świątyń, domów oraz grobów. Odkryto również wyschnięte studnie używane przez osadników.

</doc>
<doc id="1119542" url="https://pl.wikipedia.org/wiki?curid=1119542" title="Flaga gminy Gryfice">
Flaga gminy Gryfice



</doc>
<doc id="1119547" url="https://pl.wikipedia.org/wiki?curid=1119547" title="Dicrocoelium dendriticum">
Dicrocoelium dendriticum



</doc>
<doc id="1119548" url="https://pl.wikipedia.org/wiki?curid=1119548" title="Poeta doctus">
Poeta doctus

Poeta doctus (łac. "poeta uczony") – pojęcie oznaczające osobę wszechstronnie wykształconą, erudytę znającego języki klasyczne, takie jak łacina, greka czy język hebrajski, jak również człowieka o wszechstronnych zainteresowaniach. Jest to także osoba obeznana z literaturą poprzednich epok, kulturą, sztuką oraz tradycją. Termin ten był używany w odniesieniu do poetów starożytności. "Poeta doctus" był ideałem dla pisarzy humanizmu. W Polsce za takich poetów uważano m.in. Klemensa Janickiego, Jana Kochanowskiego, Mikołaja Sępa-Szarzyńskiego, Mikołaja Reja i Daniela Naborowskiego. 

</doc>
<doc id="1119549" url="https://pl.wikipedia.org/wiki?curid=1119549" title="Giovanni Valentino Gentile">
Giovanni Valentino Gentile

Giovanni Valentino Gentile (ur. około 1520 w Scigliano, zm. 10 września 1566 w Bernie) – włoski działacz reformacyjny, propagator unitarianizmu m.in. w Polsce, teolog i pisarz. Ścięty za poglądy religijne.
Życiorys.
W bardzo młodym wieku zapoznał się z poglądami Giorgio Siculo – mistyka, głoszącego bliski koniec świata, propagującego chrzest dorosłych (anabaptyzm) i negującego transsubstancjację podczas eucharystii. 
W Neapolu znalazł się w kręgu reformatora Juana de Valdésa i należał do Akademii w Cosenza, zwanej "Telesiana". W 1546 w Vicenza poznał Lelio Socyna, który przekonał go do unitarianizmu. Tam Gentile poznał również Szymona Budnego i Gianpaolo Alciati. Ich poglądy zwróciły uwagę Inkwizycji i Gentile musiał uciec do Genewy 14 października 1557 wraz z Apollonio Meranda.
W 1558 Jan Kalwin nakazał wszystkim Włochom w Genewie podpisać deklarację wiary w Trójcę Świętą (Kalwin chciał wygnać z Genewy antytrynitarzy). Odmówili tylko Alciati i Jerzy Blandrata. Gentile początkowo także odmówił, jednak później zgodził się podpisać deklarację.
Gentile i Blandrata przyjęli tryteizm – doktrynę odrzucającą jedność Boga, Chrystusa i Ducha Świętego oraz głoszącą, że tylko Bóg ma naturę boską, a pozostałe Osoby są mu podporządkowane. Napisał książkę "Antidotat" uzasadniającą antytrynitaryzm na podstawie cytatów z dzieł Ojców Kościoła.
Gentile był jednak cały czas zagrożony w Genewie, już po upływie miesiąca od podpisania deklaracji został oskarżony wraz z Nicolas Gallo o złorzeczenie Kalwinowi. Gentile został skazany na śmierć, lecz wyrok zmieniono na zakaz opuszczania Genewy i karę publicznego upokorzenia: Gentile musiał boso i w samej koszuli prosić rajców miejskich o wybaczenie. 
Jednak Gentile wolał uciec, najpierw do Lyonu, a potem do Grenoble, gdzie wraz z Matteo Gribaldi Mofa szerzyli doktrynę antytrynitariańską wśród włoskich imigrantów. Około 1561 wrócił do Szwajcarii, gdzie wkrótce został aresztowany i mimo oskarżeń, zawartych w piśmie Kalwina pt."Impiétas Valentine Gentile" ("Bezbożnik Valentino Gentile", 1561), został uwolniony, jednak nakazano mu opuszczenie kraju.
W 1562 Gentile wraz z Alciatim wyjechał do Polski – kraju znanego z tolerancji dla innowierców – gdzie osiedlił się w Pińczowie (ważnym ośrodku kalwinizmu, w którym mieszkał Jerzy Blandrata i inni włoscy unitarianie).
W 1564 król Zygmunt II August, za namową nuncjusza papieskiego Giovanniego Commendonego, wydał edykt nakazujący wygnanie wszystkich cudzoziemców-innowierców.
Gentile musiał uciekać do Berna, gdzie z powodu śmierci Kalwina był chwilowo bezpieczny. 
Gentile jednak znowu zwrócił na siebie uwagę władz, organizując publiczną debatę protestantów Francji i Sabaudii na temat Trójcy Świętej. Został aresztowany w 1566 jako podejrzany o wyznawanie unitarianizmu, a najwięksi szwajcarscy reformatorzy: Johann Heinrich Bullinger i Teodor de Bèze zażądali dla niego najsurowszej kary. Gentile nie chciał wyrzec się swoich poglądów i został skazany na ścięcie. Nawet na szafocie kontynuował debatę teologiczną ze strażnikami więziennymi, oskarżając ich o sabelianizm.

</doc>
<doc id="1119551" url="https://pl.wikipedia.org/wiki?curid=1119551" title="Lakshya">
Lakshya

Lakshya (tłumaczenie: "Cel", inne tytuły – ang. "Objective", niem. "Mut zur Entscheidung") – indyjski dramat wojenny z wątkiem miłosnym wyreżyserowany w 2004 roku przez Farhan Akhtara. W rolach głównych Hrithik Roshan, Preity Zinta, Amitabh Bachchan, Om Puri i Boman Irani. Film jest fikcją opartą na historycznych faktach związanych z walkami o Kargil, z bitwą, która rozegrała się między Pakistanem i Indiami w 1999 roku w górach w stanie Dżammu i Kaszmir na granicy między obu państwami. Film zaprezentowano na Międzynarodowym Festiwalu Filmowym w Marrakeszu w Maroku. Tematem filmu jest przemiana człowieka, jego odnalezienie celu w życiu i dorastanie do odpowiedzialności.
Fabuła.
W 1947 roku podczas podziału Indii dokonanego przez Brytyjczyków, tuż przed opuszczeniem przez nich okupowanego dotychczas kraju, rodzina Shergill zmuszona została do ucieczki z Lahaur. Przyzwyczajeni do życia w pałacu, musieli odnaleźć się w 1-pokojowym mieszkaniu. Ojciec z pasją rzucił się w pracę przysięgając sobie, że jego dzieci nie zaznają biedy i zmienności losu. Teraz ma on dwóch synów. Udash zaangażował się z nim w prowadzenie biznesu rodzinnego, więc Karan (Hrithik Roshan) spokojnie może się oddawać próżniactwu. Czas wypełnia mu flirtowanie ze studentką Romilą Dutta (Preity Zinta) i włóczenie się z kumplami. Flirt zmienia się w miłość i marzenie o poślubieniu dziewczyny. Pierwszy raz Karan, żyjący dotychczas dniem dzisiejszym, myśli o przyszłości. Oglądając film akcji z Arnoldem Schwarzeneggerem postanawia, ku zaskoczeniu rodziny, złożyć papiery do szkoły wojskowej. Trening okazuje się bardzo wyczerpujący i Karan poddaje się. Ucieka z powrotem do domu, do roli rozleniwionego beniaminka. Jego rodzina czuje się zawiedziona. Romila jest tak rozczarowana jego słabością, że odchodzi od niego. Upokorzony Karan decyduje się wrócić do szkoły wojskowej, aby udowodnić ojcu (Boman Irani) i dziewczynie, że może się stać silnym, zdecydowanym mężczyzną. Tym razem udaje mu się zakończyć szkolenie i zostaje przydzielony do trzeciego pendżabskiego pułku pod dowództwem pułkownika Sunila Damle (Amitabh Bachchan), który stacjonuje w Kaszmirze. Zaczyna się wojna z Pakistanem. Po ataku Pakistańczyków na drogę "National Highway 1A" w rejonie Kargilu zadaniem jednostki porucznika Karana jest zdobyć mający strategiczne znaczenie szczyt 5179. Przebiegiem akcji grożącej śmiercią żołnierzy jest żywo zainteresowana zaręczona z biznesmenem Manishem Kunj dziennikarka telewizyjna – Romila Dutta.
Muzyka i piosenki.
Muzykę do filmu stworzyło trio Shankar-Ehsaan-Loy, nagrodzone Nagrodami Filmfare za "Dil Chahta Hai", "Bunty i Babli", "Gdyby jutra nie było", nominowane za film "Misja w Kaszmirze". Teksty napisał Javed Akhtar.

</doc>
<doc id="1119558" url="https://pl.wikipedia.org/wiki?curid=1119558" title="Aromatica Germenexcitación en Orgías De Viscosa Y Amarga Putrefación">
Aromatica Germenexcitación en Orgías De Viscosa Y Amarga Putrefación

Aromatica Germenexcitación en Orgías De Viscosa Y Amarga Putrefación jest kolejnym pełnym albumem meksykańskiej grupy goregrindowej Paracoccidioidomicosisproctitissarcomucosis. Album znów prezentuje długie tytuły piosenek i szokujące ich teksty na temat seksu i pornografii.

</doc>
<doc id="1119559" url="https://pl.wikipedia.org/wiki?curid=1119559" title="Antti Niemi (piłkarz)">
Antti Niemi (piłkarz)

Antti Mikko Niemi (ur. 31 maja 1972 w Oulu) – fiński piłkarz.
Kariera.
Karierę zaczynał w HJK Helsinki. W 1995 roku przeszedł do najbardziej znanego duńskiego klubu, FC København. Po dwóch latach gry przeniósł się do szkockiego Rangers. Nie grał tam jednak regularnie, czego skutkiem był transfer do Heart of Midlothian. W tym klubie wiodło mu się znacznie lepiej, był podstawowym bramkarzem drużyny. Po dwóch sezonach podpisał kontrakt z Southampton, w którym rozegrał ponad 100 spotkań. Od 2006 do września 2008 roku występował w Fulham, po czym zakończył karierę sportową. Mimo to w sierpniu 2009 roku trafił do Portsmouth.
Niemi zadebiutował w reprezentacji w 1992 roku. Rozegrał w niej 66 meczów. W 2004 roku zrezygnował z gry w kadrze.

</doc>
<doc id="1119565" url="https://pl.wikipedia.org/wiki?curid=1119565" title="Blackout">
Blackout



</doc>
<doc id="1119568" url="https://pl.wikipedia.org/wiki?curid=1119568" title="Kodeks zografski">
Kodeks zografski



</doc>
<doc id="1119573" url="https://pl.wikipedia.org/wiki?curid=1119573" title="Lyck">
Lyck



</doc>
<doc id="1119574" url="https://pl.wikipedia.org/wiki?curid=1119574" title="Moodswinger">
Moodswinger

Moodswinger – instrument muzyczny, należący do grupy chordofonów szarpanych, cytra elektryczna. Stworzył go w roku 2006 Yuri Landman, holenderski muzyk i lutnik.
Koło kwintowe: E-A-D-G-C-F-A#-D#-G#-C#-F#-B
Yuri w 2006 r. postanowił bardziej skupić się na wytwarzaniu instrumentów niż na graniu. Zaczął od instrumentów dla zespołu Liars.

</doc>
<doc id="1119575" url="https://pl.wikipedia.org/wiki?curid=1119575" title="Góry Humieńskie">
Góry Humieńskie

Góry Humieńskie (słow. "Humenské vrchy") – niewielkie pasmo górskie we wschodniej Słowacji.
Góry Humieńskie stanowią najdalej wysuniętą na zachód część pasma górskiego Wyhorlatu. Pasmo ma kształt równoramiennego trójkąta skierowanego podstawą na wschód. Składa się z dwóch części: grupy Humenskego Sokola na północy i grupy Krivoštianki na południu, rozdzielonych dolina Jasenovskiego potoku. Na północy doliny Laborca i Cirochy oddzielają je od Pogórza Ondawskiego. Na zachodzie pasmo sięga do odcinka Laborca zwanego Przełomem Brekovskim. Na południu Góry Humieńskie graniczą z Niziną Wschodniosłowacką. Na wschodzie i południowym wschodzie przechodzą we właściwy Wyhorlat.
Kulminacje Gór Humieńskich to Drieňová (386 m), Martinovo (417 m), Humenská (445 m) i Červená skala (447 m) w masywie Humenskiego Sokola oraz Krivoštianka (549 m), Pľuštie (483 m), Uhliská (486 m) i Chlm (495 m) w masywie Krivoštianki.
Wyższe partie Gór Humieńskich porasta las bukowy. W obrębie pasma znajdują się cztery rezerwaty: "Humenská", "Humenský Sokol", "Jasenovská bučina" i "Chlmecká skalka".

</doc>
<doc id="1119576" url="https://pl.wikipedia.org/wiki?curid=1119576" title="Region Macedonia Zachodnia">
Region Macedonia Zachodnia

Region Macedonia Zachodnia (nwgr. "Δυτική Μακεδονία", trl. "Dytikī́ Makedonía") – jeden z 13 regionów administracyjnych w Grecji, położony w północnej części kraju. Współtworzy administrację Epir-Macedonia Zachodnia.
Obejmuje swoim obszarem zachodni fragment greckiej Macedonii. Region graniczy od zachodu z regionem Epir, od północy z Albanią i Macedonią Północną, od wschodu z regionem Macedonia Środkowa, a od południa z regionem Tesalia.
Stolicą regionu jest Kozani.
Region Macedonia Zachodnia podzielony jest na 12 gmin (demosów), zgrupowanych w cztery jednostki regionalne:

</doc>
<doc id="1119577" url="https://pl.wikipedia.org/wiki?curid=1119577" title="Humenské vrchy">
Humenské vrchy



</doc>
<doc id="1119579" url="https://pl.wikipedia.org/wiki?curid=1119579" title="Emotional Elvis">
Emotional Elvis

Emotional Elvis to holenderski zespół rockowy, założony w 2002 w Eindhoven przez Michela Geelena, Adrie Kauwenberga, Roelof van Driela oraz Ralpha van Leeuwena.
Zespół wykorzystuje również inne style muzyczne - pop, country, noise, hip hop.
Dyskografia.
W Polsce jeden utwór Emotional Elvis umieszczono na składance "Alternative Trippin"' wydanej przez wytwórnię Chaos Management Group.

</doc>
<doc id="1119580" url="https://pl.wikipedia.org/wiki?curid=1119580" title="Humenske vrchy">
Humenske vrchy



</doc>
<doc id="1119582" url="https://pl.wikipedia.org/wiki?curid=1119582" title="Góry Humeńskie">
Góry Humeńskie



</doc>
<doc id="1119585" url="https://pl.wikipedia.org/wiki?curid=1119585" title="Alex Damiaony">
Alex Damiaony

Alex Henrique Veras Damiaony (ur. 1 stycznia 1981 w Rio de Janeiro) – brazylijski siatkarz, grający na pozycji atakującego.

</doc>
<doc id="1119588" url="https://pl.wikipedia.org/wiki?curid=1119588" title="Sinatruces">
Sinatruces

Sinatrukes I (pers. "سیناتروک", również Sanatruces lub Sanatruk, ur. ok. 157 p.n.e., zm. ok. 70 p.n.e.) – król Partów w latach ok. 77 p.n.e.–ok. 70 p.n.e.
Sinatrukes prawdopodobnie był synem Mitrydatesa I z rodu Arsakidów. Ogłosił się królem w Suzjanie i wystąpił jako uzurpator przeciwko władzy Mitrydatesa II Wielkiego w latach ok. 93/92 p.n.e.–88/87 p.n.e. Ostatecznie Gotarzes I zmusił go do ucieczki na stepy środkowoazjatyckie. Po latach ponownie zajął tron partyjski, gdy obalił Orodesa I głównie dzięki wsparciu sakijskiego plemienia Sakarauków, u którego wcześniej znalazł schronienie kiedy musiał uciekać z kraju. W chwili objęcia władzy miał 80 lat, a miał panować jeszcze przez siedem. Przeciwko władzy Sinatrukesa wystąpił król Armenii Tigranes II, który najechał i spustoszył Medię oraz spalił królewską rezydencję Adrapana niedaleko Ekbatany. Poza tym zajął Gordyene, Adiabene, północną Mezopotamię i czasowo Medię Atropatene.
W czasie III wojny mitrydatejskiej między Mitrydatesem VI, królem Pontu a Rzymianami, obie strony konfliktu próbowały wciągnąć Sinatrukesa do walki po swojej stronie. Jednakże ze względu na słabą pozycję w Partii pozostał neutralny.
Po śmierci Sinatrukesa władzę objął jego syn Fraates III. W ten sposób powstała nowa gałąź władców z dynastii Arsakidów na tronie partyjskim, która odsunęła od władzy potomków Mitrydatesa II i obejmowała oprócz Fraatesa III również Mitrydatesa III, Orodesa II, Fraatesa IV, Fraatesa V (Fraatakes), Wononesa I i Tiridatesa II. Być może należał do niej, ale po kądzieli, Artabanus II. Nowa gałąź spotykała się z oporem niektórych możnowładców partyjskich, mogła natomiast liczyć na wsparcie wschodnich plemion nomadów, szczególnie Saków i rodu Suren.

</doc>
<doc id="1119590" url="https://pl.wikipedia.org/wiki?curid=1119590" title="Region Macedonia Wschodnia i Tracja">
Region Macedonia Wschodnia i Tracja

Region Macedonia Wschodnia i Tracja (nwgr. "Ανατολική Μακεδονία και Θράκη", trl. "Anatolikī́ Makedonía kai Thrákī") – jeden z 13 regionów administracyjnych w Grecji położony w północno-wschodniej części kraju. Obejmuje swoim obszarem fragment greckiej Macedonii, tę część Tracji, która należy do Grecji oraz wyspy Tasos i Samotrakę. Region graniczy od zachodu z regionem Macedonia Środkowa, od północy z Bułgarią, od wschodu z Turcją. Od południa ograniczony jest przez Morze Trackie, północną część Morza Egejskiego.
Wraz z regionem Macedonia Środkowa współtworzy Administrację Macedonia-Tracja.
Stolicą regionu jest Komotini.
Administracyjnie region Macedonia Wschodnia i Tracja podzielony jest bezpośrednio na 22 gminy (demos).
Gminy regionu Macedonia Wschodnia i Tracja zgrupowane są w sześć jednostek regionalnych: 

</doc>
<doc id="1119592" url="https://pl.wikipedia.org/wiki?curid=1119592" title="Porte d’Italie (stacja metra)">
Porte d’Italie (stacja metra)

Porte d’Italie – stacja linii 7 metra w Paryżu, położona w 13. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Nazwa stacji pochodzi od bramy Italie (fr. "Porte d’Italie") – bramami są nazywane w Paryżu miejsca pozwalające przekroczyć obwodnicę i granice administracyjne miasta (w większości dawniej były to przerwy w wałach miejskich). Brama Italie znajduje się nad stacją, a jej nazwa bierze się od Avenue d’Italie – paryskiej alei, której przedłużenie za bramą (dziś droga krajowa nr 7) prowadzi do granicy Francji z Włochami (fr. "Italie").
Przesiadki.
Stacja umożliwia przesiadki na linię T3 tramwaju Île-de-France oraz autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1119595" url="https://pl.wikipedia.org/wiki?curid=1119595" title="Porte de Choisy (stacja metra)">
Porte de Choisy (stacja metra)

Porte de Choisy – stacja linii 7 metra w Paryżu, położona w 13. dzielnicy.
Stacja.
Stacja została otwarta w 1930 roku na linii 10. Posiada jednonawową halę peronową z dwoma peronami bocznymi. Odcinek ten został włączony do linii 7 w 1931 roku.
Nazwa stacji pochodzi od bramy Choisy (fr. "Porte de Choisy") – bramami są nazywane w Paryżu miejsca pozwalające przekroczyć obwodnicę i granice administracyjne miasta (w większości dawniej były to przerwy w wałach miejskich). Brama Choisy znajduje się nad stacją, a jej nazwa bierze się od Avenue de Choisy – paryskiej alei, której przedłużenie za bramą (dziś droga krajowa nr 305) prowadzi do miejscowości Choisy-le-Roi.
Przesiadki.
Stacja umożliwia przesiadki na linię T3 tramwaju Île-de-France oraz autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1119599" url="https://pl.wikipedia.org/wiki?curid=1119599" title="Porte d’Ivry (stacja metra)">
Porte d’Ivry (stacja metra)

Porte d’Ivry – stacja linii 7 metra w Paryżu, położona w 13. dzielnicy.
Stacja.
Stacja została otwarta w 1931 roku. Posiada jednonawową halę peronową z trzema torami i dwoma peronami – jednym bocznym i jednym centralnym.
Nazwa stacji pochodzi od bramy Ivry (fr. "Porte d’Ivry") – bramami są nazywane w Paryżu miejsca pozwalające przekroczyć obwodnicę i granice administracyjne miasta (w większości dawniej były to przerwy w wałach miejskich). Brama Ivry znajduje się nad stacją, a jej nazwa bierze się od Avenue d’Ivry – paryskiej alei, której przedłużenie za bramą prowadzi do miejscowości Ivry-sur-Seine.
Przesiadki.
Stacja umożliwia przesiadki na linię T3 tramwaju Île-de-France oraz autobusy dzienne RATP i nocne Noctilien.
Otoczenie.
W pobliżu stacji znajdują się:

</doc>
<doc id="1119600" url="https://pl.wikipedia.org/wiki?curid=1119600" title="Strefa zero">
Strefa zero

Strefa zero – miejsce na powierzchni ziemi, gdzie miała miejsce eksplozja jądrowa. W przypadku eksplozji ponad ziemią, strefa zero obejmuje miejsce bezpośrednio pod eksplozją.
Strefa zero jest zazwyczaj kojarzona z eksplozjami pocisków nuklearnych i innych większych bomb, ale terminu używa się również w związku z trzęsieniami ziemi, epidemiami i innymi nieszczęściami o charakterze masowym, aby zaznaczyć punkt o najpoważniejszych zniszczeniach lub obrażeniach. Zniszczenia stopniowo maleją w miarę oddalania się od tego punktu.
Historia.
Początki określenia „strefa zero” wiążą się z Projektem Manhattan i bombardowaniem Japonii. Oksfordzki Słownik Angielskiego, cytując użycie tego terminu w raporcie New York Times z 1946 r. dotyczącym zniszczenia Hiroszimy, definiuje strefę zero jako „taką część ziemi, która jest usytuowana bezpośrednio w miejscu uderzenia bomby, szczególnie atomowej”.
„Strefa zero” w Nowym Jorku.
Terminem „strefa zero” (ang. "ground zero") określa się również miejsce w Nowym Jorku, w którym do czasu zamachów z 11 września 2001 stało World Trade Center.

</doc>
<doc id="1119604" url="https://pl.wikipedia.org/wiki?curid=1119604" title="Pierre et Marie Curie">
Pierre et Marie Curie

Pierre et Marie Curie – stacja linii 7 metra w Paryżu, położona w gminie Ivry-sur-Seine w departamencie Dolina Marny.
Stacja.
Stacja została otwarta w 1946 roku. Posiada jednonawową halę peronową z dwoma peronami bocznymi.
Nazwa stacji pochodzi od pobliskiej ulicy – początkowo Rue Pierre Curie, a od 2007 Rue Pierre et Marie Curie. Nazwa ulicy upamiętnia francuskiego fizyka Pierre’a Curie i jego żonę Marię Skłodowską-Curie, pochodzącą z Polski uczoną, prekursorkę radiochemii. W 1903 małżeństwo otrzymało nagrodę Nobla za odkrycie promieniotwórczości naturalnej. Kolejna nagroda przyznana Skłodowskiej-Curie w 1911 za badania nad polonem i radem uczyniła z niej podwójną noblistkę.
Przesiadki.
Stacja umożliwia przesiadki na autobusy dzienne RATP.

</doc>
<doc id="1119607" url="https://pl.wikipedia.org/wiki?curid=1119607" title="Mairie d’Ivry">
Mairie d’Ivry

Mairie d’Ivry – końcowa stacja linii 7 metra w Paryżu, położona w gminie Ivry-sur-Seine w departamencie Dolina Marny.
Stacja.
Stacja została otwarta w 1946 roku. Posiada jednonawową halę peronową z trzema torami i dwoma peronami – jednym bocznym i jednym centralnym. Na południe od stacji znajduje się komora torów odstawczych.
Jest to jedno z dwóch zakończeń linii 7 na południe od Paryża. Ponieważ rozgałęzia się ona za stacją "Maison Blanche", dalej pociągi jadą na przemian do stacji końcowej "Mairie d’Ivry" lub "Villejuif – Louis Aragon".
Nazwa stacji pochodzi od znajdującego się w pobliżu merostwa (fr. "mairie") gminy Ivry-sur-Seine.
Przesiadki.
Stacja umożliwia przesiadki na autobusy dzienne RATP.
Otoczenie.
W sąsiedztwie stacji znajdują się:

</doc>
<doc id="1119608" url="https://pl.wikipedia.org/wiki?curid=1119608" title="Pałac Sierakowskiego">
Pałac Sierakowskiego

Pałac Sierakowskiego ("Koszary Sierakowskie, Koszary Konwiktorskie") – pałac przy ul. Konwiktorskiej 3/5 na Nowym Mieście w Warszawie.
Historia.
Budynek pałacu wzniesiony został ok. roku 1780 dla kasztelana płockiego Maksymiliana Sierakowskiego, na działce wydzielonej w wyniku parcelacji gruntów konwiktu skasowanego zakonu jezuitów. Działka ta miała nietypowy kształt – płytki i długi, co wpłynęło na rozmieszczenie zabudowań – pałac znalazł się bliżej Wisły we wschodniej części, zabudowania gospodarcze wznoszono sukcesywnie na zachód od niego.
W roku 1818 pałac został zakupiony przez Komisję Rządową Wojny na mieszkania dla wojskowych – kadry zawodowej i rezerwistów, budynki gospodarcze przeznaczono zaś na potrzeby 4. pułku piechoty liniowej „Dzieci Warszawy” stacjonującego w Koszarach Sapieżyńskich – mieściły się tu pułkowe magazyny, piekarnie, warsztaty, stajnie i wozownie. W latach 1819–1820 budynki zostały zaadaptowane na koszary według projektu Jakuba Kubickiego lub Wilhelma Henryka Mintera. Podczas owej modernizacji pałac otrzymał nową, późnoklasycystyczną oprawę w miejsce istniejącego dotąd wystroju późnobarokowego. Przed rokiem 1830 stacjonował tu już prawdopodobnie cały II batalion 4. pułku piechoty liniowej „Dzieci Warszawy”.
Po powstaniu listopadowym koszary zajęło wojsko rosyjskie nieprzerwanie aż do roku 1915 z przerwą w latach 1852–1861, gdy mieścił się tu Szpital Św. Ducha usunięty z pałacyku Doroty Miączyńskiej przy ul. Przyrynek. Od roku 1861 i przeniesienia szpitala na ul. Elektoralną stacjonował tu Gwardyjski Sankt-Petersburski Pułk im. Króla Fryderyka Wilhelma III.
Po odzyskaniu niepodległości przez Polskę od roku 1919 w koszarach stacjonował najpierw 1 Dywizjon Samochodowy. W 1931 roku w koszarach została zorganizowana Doświadczalna Grupa Pancerno-Motorowa. W 1933 roku, w wyniku połączenia 1 Dywizjonu Samochodowego z I batalionem 3 Pułku Pancernego, został utworzony 3 Batalion Czołgów i Samochodów Pancernych. W 1935 roku jednostka została przeformowana w 3 Batalion Pancerny. Ograniczona pojemność koszar spowodowała, że dowództwo, garaże i warsztaty znalazły się w Forcie Wola, lecz w 1938 dowództwo przeniesiono na Marymont, a część oddziałów zajęła też Fort Traugutta. W 1938 roku w koszarach siedzibę znalazło też dowództwo I Warszawskiego Batalionu Obrony Narodowej.
Pałac ucierpiał w roku 1939 w czasie wojny obronnej – zniszczeniu uległ sam pałac i połowa oficyny frontowej, w 1944 w czasie powstania warszawskiego zniszczono resztę zabudowań. Odbudowa pałacu miała miejsce w latach 1951–1954 według projektu Barbary Andrzejewskiej, w oparciu o zachowany projekt Jakuba Kubickiego. Nie odbudowano jednak budynków gospodarczych – w ich miejscu wzniesiono Zespół Szkół nr 12 (Konwiktorska 5/7).
Obecnie w pałacu mieści się Centrum Pomocy Społecznej Dzielnicy Śródmieście im. prof. Andrzeja Tymowskiego. Na ścianie budynku znajduje się tabliczka „Barykada 1944”. Za pałacem znajduje się ujęcie wody oligoceńskiej i fontanna w kształcie niedźwiadka.

</doc>
<doc id="1119611" url="https://pl.wikipedia.org/wiki?curid=1119611" title="Produkt rolny">
Produkt rolny



</doc>
<doc id="1119612" url="https://pl.wikipedia.org/wiki?curid=1119612" title="Secret Sister EP">
Secret Sister EP



</doc>
<doc id="1119614" url="https://pl.wikipedia.org/wiki?curid=1119614" title="Louis Blanc (stacja metra)">
Louis Blanc (stacja metra)

Louis Blanc – stacja linii 7 i 7 bis metra w Paryżu, położona w 10. dzielnicy.
Stacja.
Stacja została otwarta w 1911 roku. Linia 7 wówczas, rozgałęziając się w tym miejscu, obsługiwała odcinki do stacji "Porte de la Villette" i "Pré Saint-Gervais". W 1967 jedno z odgałęzień wydzielono z linii 7, a powstałej w ten sposób niezależnej linii nadano oznaczenie 7 bis.
Nazwa stacji odwołuje się do leżącej nad nią ulicy Rue Louis Blanc. Ta zaś upamiętnia swą nazwą Louisa Blanca (1811-1882) – polityka, autora prac, które wywarły znaczący wpływ na rozwój idei socjalistycznych we Francji.
Wejście na stację, zaprojektowane w 1900 roku przez Hectora Guimarda, jest od 29 maja 1978 wpisane na listę zabytków
Przesiadki.
Stacja umożliwia przesiadki na autobusy dzienne RATP i nocne Noctilien.

</doc>
<doc id="1119616" url="https://pl.wikipedia.org/wiki?curid=1119616" title="Karpińsk">
Karpińsk

Karpińsk (ros. "Карпинск", do 1941 Bogosłowsk) – miasto w azjatyckiej części Rosji, w obwodzie swierdłowskim, nad rzeką Turią (dopływem Obu), liczy 31.216 mieszkańców (2002); ośrodek wydobycia węgla brunatnego; przemysłu maszynowego i materiałów budowlanych. W latach 1946−1994 w mieście był eksploatowany tramwaj.

</doc>
<doc id="1119619" url="https://pl.wikipedia.org/wiki?curid=1119619" title="Jan Zelencik">
Jan Zelencik



</doc>
<doc id="1119620" url="https://pl.wikipedia.org/wiki?curid=1119620" title="Tri tably">
Tri tably

Tri tably (825 m) – przełęcz we wschodniej części głównego grzbietu Wyhorlatu, między szczytami Motrogon i Sninský kameň.
Na przełęczy zbiegają się szlaki:

</doc>
<doc id="1119621" url="https://pl.wikipedia.org/wiki?curid=1119621" title="Chaussée d’Antin – La Fayette">
Chaussée d’Antin – La Fayette

Chaussée d’Antin – La Fayette – stacja linii 7 i 9 metra w Paryżu, położona w 9. dzielnicy.
Stacja.
Stacja została otwarta w 1910 roku. Posiada dwie jednonawowe hale peronowe, każda z dwoma peronami bocznymi.
Nad torami linii 7 znajduje się fresk Hiltona McConnico o powierzchni 470 m², wykonany z okazji dwustulecia rewolucji francuskiej w 1989 roku. Przedstawia on markiza La Fayette wskazującego palcem Nowy Świat pod postacią dziecka spoglądającego na żołnierzy i La Fayette'a. Wolność, symbolizowana przez młodą kobietę, trzyma płomień i patrzy na traktat o współpracy między La Fayettem a Jerzym Waszyngtonem. Dalej La Fayette patrzy w stronę Wolności.
Przesiadki.
Stacja umożliwia przesiadki na autobusy dzienne RATP.
Otoczenie.
W pobliżu stacji znajduje się dom handlowy Galeries Lafayette.
Wydarzenia.
24 kwietnia 2012 w wejście na stację wpadł samochód. Żaden z przechodniów nie został potrącony. Kierowca pojazdu pomylił schody prowadzące na stację z wjazdem do podziemnego garażu.

</doc>
<doc id="1119626" url="https://pl.wikipedia.org/wiki?curid=1119626" title="I-Kiribati">
I-Kiribati



</doc>
<doc id="1119627" url="https://pl.wikipedia.org/wiki?curid=1119627" title="Charles Bonnet">
Charles Bonnet

Charles Bonnet (ur. 13 marca 1720 w Genewie, zm. 1793 tamże) – szwajcarski przyrodnik i filozof, członek Królewskiej Szwedzkiej Akademii Nauk.
Życiorys.
Rodzice Bonneta emigrowali z Francji z powodu prześladowań hugenotów. Studiował prawo i został wybranym sędzią w ojczystym mieście. Zainteresowania Bonneta dotyczyły też historii naturalnej i z czasem poświęcił się jej całkowicie. Dokonał dużego wkładu w rozwój wiedzy o biologii owadów. Jako pierwszy w 1746 opisał partenogenezę u mszyc.

</doc>
<doc id="1119630" url="https://pl.wikipedia.org/wiki?curid=1119630" title="Miroslav Formanek">
Miroslav Formanek



</doc>
<doc id="1119632" url="https://pl.wikipedia.org/wiki?curid=1119632" title="Košljun (wyspa)">
Košljun (wyspa)

Košljun - niewielka chorwacka wyspa na Adriatyku w pobliżu wyspy Krk. Jej powierzchnia wynosi 7,24 ha a długość linii brzegowej 1 083 m. Swego czasu wyspę zamieszkiwali franciszkanie z miejscowego klasztoru.

</doc>
<doc id="1119633" url="https://pl.wikipedia.org/wiki?curid=1119633" title="Krzysztof Beśka">
Krzysztof Beśka

Krzysztof Beśka (ur. 2 kwietnia 1972 w Mrągowie) – polski poeta, prozaik, autor tekstów piosenek i słuchowisk radiowych.
Biografia.
Urodził się w Mrągowie nad jeziorem Czos. Dorastał w Iławie nad jeziorem Jeziorak. Ukończył Liceum Wojskowe w Olsztynie. Absolwent filologii polskiej w Wyższej Szkole Pedagogicznej w Olsztynie. Jako poeta debiutował w roku 1990 wierszem „Październik” na łamach "Dziennika Północy", pierwsze wiersze drukował m.in. w "Borussii", "Portrecie", "Gazecie Olsztyńskiej" i "Wiadomościach Kulturalnych". Autor tekstów piosenek, dramaturg, twórca słuchowisk realizowanych przez Teatr Polskiego Radia. W latach 2000-2005 członek Związku Literatów Polskich. Pierwsza powieść Krzysztofa Beśki "Wrzawa" ukazała się w Później jego dzieła zmierzają w stronę literatury sensacyjno-kryminalnej. Najpierw są to opowiadania wydane w zbiorach: "Opowiadania kryminalne" (2009) i "Piątek, 2:45" (2010). Kolejne jego powieści to m.in. cykl kryminałów retro: "Trzeci brzeg Styksu", "Pozdrowienia z Londynu" i "Dolina popiołów".

</doc>
<doc id="1119634" url="https://pl.wikipedia.org/wiki?curid=1119634" title="Roundabout">
Roundabout

"Roundabout" – pierwszy utwór z płyty Fragile brytyjskiego progresywnego zespołu Yes. Został napisany przez wokalistę Jona Andersona oraz Steve'a Howe'a. W styczniu 1972 roku utwór został wydany na singlu z "Long Distance Runaround" na stronie B, i stał się jednym z najbardziej znanych dzieł zespołu.

</doc>
<doc id="1119637" url="https://pl.wikipedia.org/wiki?curid=1119637" title="41 potencjometrów pana Jana">
41 potencjometrów pana Jana

41 potencjometrów pana Jana – album Czesława Niemena wydany w roku 2007. Znajduje się na nim zapis koncertu projektu Niemen Aerolit – improwizowanego nagrania live z warszawskiego klubu Riviera z dnia 9 maja 1974.
Koncert trwał 82 minuty, jednak sam Niemen dokonał pocięcia utworu, usuwając te części, które mu się nie podobały. Obrobione nagranie trafiło do archiwów Polskiego Radia. Nazwa albumu pochodzi od jego długości – 41 minut, zaś imieniem Jan nazwał Niemen Janusza Kosińskiego, który pomagał w obróbce materiału.
Album był nominowany do Nagrody Fryderyki 2008 w kategorii „Album Roku Muzyka alternatywna”.

</doc>
<doc id="1119639" url="https://pl.wikipedia.org/wiki?curid=1119639" title="Bezrzecze (Szczecin)">
Bezrzecze (Szczecin)

Bezrzecze (niem. "Brunn") – część miasta Szczecina na osiedlu Krzekowo-Bezrzecze, położone przy granicy miasta z gminą Dobra sąsiadujące z wsią o tej samej nazwie zwaną potocznie Bezrzeczem Górnym.
Bezrzecze zostało włączone w granice Szczecina w 1939 podczas tworzenia tzw. Wielkiego Miasta Szczecina. Do 1945 roku wieś nosiła nazwę "Brunn" natomiast nazwa "Zdrój", będąca dosłownym tłumaczeniem nazwy niemieckiej, wraz z nazwą "Broń" były nazwami przejściowymi od 1945 r. W obecnym brzmieniu nazwa została administracyjnie zatwierdzona 12 listopada 1946. W 1954 część wschodnia Bezrzecza, zwana potocznie Bezrzeczem Dolnym, została ponownie przyłączona do miasta.
Bezrzecze ma typowo mieszkaniowy charakter, brak jest zakładów przemysłowych i usługowych. Zabudowa pochodzi z okresu międzywojennego i powojennego. Główną ulicą dojazdową jest Koralowa położona w jego południowej części. Komunikację z innymi dzielnicami zapewniają linie autobusowe 74 i 105 (dzienne) oraz 527 (nocna).
Bezrzecze zostało upamiętnione w piosence "Do Ciebie, Aniu, szłem" szczecińskiego rapera Łony.

</doc>
<doc id="1119644" url="https://pl.wikipedia.org/wiki?curid=1119644" title="Giedymin Pilecki">
Giedymin Pilecki

Giedymin Pilecki, pseud. "Długosz", "Kazimierz" (ur. 14 lutego 1903 w Brodziszczach - powiat wołożyński, zm. 7 grudnia 1967 w Gutkowie pod Olsztynem) – polski duchowny rzymskokatolicki, kapelan Armii Krajowej, kanonik kapituły kolegiackiej w Dobrym Mieście, wieloletni proboszcz w Elblągu.
Życiorys.
Pochodził z rodziny szlachty zaściankowej, był synem Ludwika i Marii z Pileckich. W miejscowościach archidiecezji wileńskiej przyjął pierwsze sakramenty - chrzest w Trąbach, bierzmowanie w Łazdunach koło Lidy. Nauki początkowe pobierał w konspiracyjnych szkółkach polskich, ściganych przez władze carskie. Później uczęszczał do gimnazjum realnego w Oszmianie oraz gimnazjum przy wileńskim seminarium duchownym, gdzie w 1923 zdał egzamin dojrzałości. W latach 1923–1929 studiował w Wyższym Seminarium Duchownym w Wilnie oraz na Wydziale Teologicznym Uniwersytetu Stefana Batorego. W czasie nauki był prezesem studenckiego Koła Teologów.
Święcenia kapłańskie otrzymał 2 maja 1929 w Wilnie z rąk arcybiskupa Romualda Jałbrzykowskiego. Pierwszą placówką duszpasterską Pileckiego były Widze koło Brasławia, gdzie jako wikariusz i prefekt aktywnie uczestniczył w pracy oświatowej oraz organizował struktury Akcji Katolickiej. Podobną działalność prowadził w Gródku i Chołchle koło Mołodeczna, gdzie był proboszczem w latach 1934–1936, oraz w Hruzdowie koło Postaw (proboszcz od 1936). W Gródku i Hruzdowie przeprowadził także remonty kościołów. Na przełomie 1938 i 1939 arcybiskup Jałbrzykowski powołał go do pracy w wileńskim Instytucie Akcji Katolickiej; był tam archidiecezjalnym asystentem Katolickiego Stowarzyszenia Młodzieży Męskiej, zajmował się też prezentacją filmów katolickich.
We wrześniu 1939 tymczasowo zastępował proboszcza w Porudominie koło Wilna (po powołaniu miejscowego duszpasterza do posługi kapelana wojskowego). W listopadzie tegoż roku przeszedł na probostwo do Hermaniszek koło Lidy. Włączył się tam aktywnie w działalność konspiracyjną. Od 1941 pozostając w szeregach Związku Walki Zbrojnej i Armii Krajowej (pod pseudonimem Długosz), dosłużył się stopnia podpułkownika. W latach 1943–1944 był dziekanem Okręgu Nowogródzkiego Armii Krajowej, potem kapelanem 19 Dywizji Armii Krajowej. Jako kapelan partyzancki wielokrotnie niósł posługę duszpasterską w lesie, m.in. odprawiając polowe msze. Organizował i patronował lokalnemu tajnemu nauczaniu, na plebanii udzielał schronienia osobom pochodzenia żydowskiego i partyzantom, zarówno polskim, jak i radzieckim. Nadzorował też miejsca schronienia rannych AK-owców. Do pracy konspiracyjnej wciągnął wielu księży, zakonników i sióstr zakonnych.
Szczególne zasługi Giedymin Pilecki położył jako organizator tajnej drukarni Okręgu Nowogródzkiego Armii Krajowej. Działała ona w Hermaniszkach od 1942, mając do dyspozycji specjalny oddział wartowniczy. Pilecki wydawał i redagował szereg pism, korzystając przy tym z własnego nasłuchu radiowego; były to m.in. „Świt”, „Echa leśne”, „Biuletyn Informacyjny”, „Ostatnie Wiadomości”. Część z nich miała charakter oficjalnych periodyków Okręgu Nowogródzkiego. Pilecki był również redaktorem jedynego w Polsce pisma podziemnego dla kapelanów wojskowych i oficerów oświatowych Armii Krajowej - „Sursum Corda”. W 1944 wydał broszurę powielaczową "O rycerskości narodu". W marcu tegoż roku, wobec zagrożenia dekonspiracji, przeniósł drukarnię do odległej o 6 kilometrów od Hermaniszek kolonii rolnej Porubiszki. „Cechuje go ofiarna praca, nieugięty charakter, wybitne męstwo osobiste, talent i zdolności organizacyjne do działań w najtrudniejszych warunkach. W pracy podziemnej rozważny, a jednocześnie w nieprzewidzianych sytuacjach - śmiały aż do granic brawury” (Stanisław Krasucki).
Od 1944 ponownie administrował parafią Porudomino. Na tamtejszej plebanii został w styczniu 1945 aresztowany przez NKWD; wywieziony do łagrów radzieckich, przebywał tam do schyłku 1948. Po powrocie do Polski początkowo zatrzymał się u rodziny w Bydgoszczy. Zamierzał podjąć pracę duszpasterską w Poznaniu, skierowany został jednak do diecezji warmińskiej. W 1949 został najpierw wikariuszem w Kętrzynie, by w sierpniu tegoż roku przejść do pracy w parafii Najświętszego Serca Pana Jezusa w Olsztynie. Parafią kierował wówczas przedwojenny proboszcz ks. Alfons Wardecki, który ze względu na słabą znajomość języka polskiego potrzebował duszpasterzy pomocniczych ("vicarius adiutor"). Pilecki zastąpił w olsztyńskiej parafii zmarłego wikariusza ks. Franciszka Skalskiego, ale nie pracował długo - już 12 grudnia 1949 został zatrzymany przez Urząd Bezpieczeństwa Publicznego i osadzony w areszcie olsztyńskim; tym samym w ważnym dla życia religijnego okresie Adwentu i Bożego Narodzenia znacznie ograniczono pracę duszpasterską parafii (dopiero w styczniu 1950 nowym wikariuszem został inny łagiernik, późniejszy wieloletni proboszcz ks. Jan Romejko). Pilecki, osadzony pod zarzutem działalności antypaństwowej, spędził w więzieniach w Łęczycy i Łodzi kolejne 15 miesięcy.
Po zwolnieniu w 1951 Giedymin Pilecki został mianowany administratorem wiejskiej parafii Nebrowo Wielkie koło Kwidzyna; odnowił tamtejszy kościół parafialny oraz kościół w pobliskich Sadliszkach. W latach 1953–1954 był proboszczem parafii św. Brunona w Bartoszycach i tam także rozpoczął pracę nad odbudową świątyni, mającej charakter zabytkowy. Podobny cel postawił sobie na kolejnej placówce duszpasterskiej – w parafii św. Mikołaja w Elblągu, dokąd przeniesiono go w 1954. W ciągu 13 lat pracy w Elblągu, w największej wówczas parafii diecezji warmińskiej, odbudował ze zniszczeń wojennych i wyposażył monumentalny, zabytkowy kościół, prowadził aktywną pracę duszpasterską, dążył do powiększenia grona księży. Sprowadził do diecezji dwa zgromadzenia sióstr klauzurowych - karmelitanki bose i franciszkanki Najświętszego Sakramentu, otoczył je opieką i umożliwił założenie domów zakonnych w Elblągu. Organizował ponadto Dni Kultury Chrześcijańskiej. „Ksiądz Giedymin posiada ogromny talent organizacyjny, optymizm i energię. W ciągu 13 lat nie korzysta z żadnych urlopów, zawsze zajęty i twórczy, pomimo poważnie nadwątlonego zdrowia wojennymi przeżyciami. Często do późnej nocy przebywa na budowach kościelnych, a następnie do rana opracowuje plany związane z budową” (Stanisław Krasucki).
29 września 1960 ks. Pilecki znalazł się w gronie kanoników rzeczywistych kapituły kolegiackiej w Dobrym Mieście, reaktywowanej w tymże roku po 150-letniej przerwie dekretem prymasa Wyszyńskiego. W 1966, jako uznany ekspert odbudowy świątyń, został powołany do Diecezjalnej Komisji Artystycznej.
W grudniu 1967 zginął w wypadku samochodowym w podolsztyńskim Gutkowie.
10 grudnia 1967 został pochowany na cmentarzu parafialnym w Elblągu, w uroczystościach pogrzebowych uczestniczyło duchowieństwo diecezjalne na czele z biskupami Józefem Drzazgą (wówczas administratorem apostolskim diecezji warmińskiej) i Janem Obłąkiem (wówczas biskupem pomocniczym w Gnieźnie, późniejszym biskupem warmińskim) oraz wielu wiernych. Zmarły duchowny był odznaczony m.in. Srebrnym Krzyżem Zasługi z Mieczami (nadanym 14 lipca 1944 rozkazem komendanta Obszaru Północno-Wschodniego Armii Krajowej Aleksandra Krzyżanowskiego), Złotym Krzyżem Zasługi (1955), Krzyżem Walecznych, Krzyżem Partyzanckim, Medalem Niepodległości (1959); w 1958 odmówił przyjęcia Krzyża Oficerskiego Orderu Odrodzenia Polski.
Jedna z sióstr Giedymina Pileckiego, Ludwika (ur. 24 marca 1912, zm. 3 kwietnia 1998), była żoną Władysława Stawowskiego (1909-1955), kapitana Wojska Polskiego, majora Armii Krajowej, zastępcy szefa sztabu Okręgu Nowogródzkiego Armii Krajowej; po śmierci Stawowskiego wyszła ponownie za mąż (secundo voto Guzińska) i mieszkała w Gdyni.

</doc>
<doc id="1119647" url="https://pl.wikipedia.org/wiki?curid=1119647" title="Konkwistadorzy">
Konkwistadorzy



</doc>
<doc id="1119648" url="https://pl.wikipedia.org/wiki?curid=1119648" title="Wele-Nzas">
Wele-Nzas

Prowincja Wele-Nzas – jedna z ośmiu prowincji Gwinei Równikowej. Stolicą prowincji jest Mongomo. W 2015 roku prowincja liczyła 191 383 mieszkańców. Zajmuje powierzchnię 5478 km².
Demografia.
W spisie ludności z 19 lipca 2015 roku populacja prowincji liczyła 299 836 mieszkańców.
Podział na dystrykty.
Prowincja Wele-Nzas podzielona jest na sześć dystryktów: Ayene, Aconibe, Añisok, Mongomeyen, Mongomo i Nsork.

</doc>
<doc id="1119649" url="https://pl.wikipedia.org/wiki?curid=1119649" title="Dana Kimmell">
Dana Kimmell

Dana Kimmell (ur. 26 października 1959 w Teksarkanie w stanie Arkansas, USA) – amerykańska aktorka filmowa i telewizyjna.
Życiorys.
Urodzona w stanie Arkansas pod koniec lat pięćdziesiątych, dojrzewała w Teksasie. W szkole średniej była cheerleaderką. Studiowała na Uniwersytecie Kalifornijskim, kampusie w Los Angeles.
Aspiracje aktorskie zaszczepił jej występ w reklamie Kentucky Fried Chicken w 1977 roku. Jeszcze tego samego roku Kimmell odegrała epizodyczną rolę w serialu "Aniołki Charliego". Szczególną popularność przyniosła jej postać Chris Higgins, prześladowanej przez psychopatycznego Jasona Voorheesa studentki, wykreowana w horrorze "Piątek, trzynastego III" ("Friday the 13th Part III", 1982) w reżyserii Steve’a Minera. Zagrała też filmową córkę Chucka Norrisa, Sally McQuade, w filmie akcji "Samotny wilk McQuade" ("Lone Wolf McQuade", 1983). W latach 1983-1984 występowała jako Diane Parker w operze mydlanej "Dni naszego życia", w roku 1980 grała także postać Dawn Marshall w serialu "Texas"; za te role nominowano ją do Nagrody Młodych Artystów w 1985 i 1981 r. Była koproducentem filmu "Capote" (2005).
W 1983 r. wyszła za mąż za Johna Andersona, któremu urodziła dwoje dzieci: Kyle’a i Cody’ego.

</doc>
<doc id="1119656" url="https://pl.wikipedia.org/wiki?curid=1119656" title="Jagoda Władoń">
Jagoda Władoń

Jagoda Władoń (ur. 22 lipca 1954) – specjalistka terapii uzależnień, absolwentka wydziału resocjalizacji, magister pedagogiki.
Życiorys.
Ukończyła studia podyplomowe w zakresie seksuologii i edukacji seksualnej dzieci i młodzieży, teatrolog – autorka opracowania mapy teatrów amatorskich w Polsce. Po certyfikowanych szkoleniach z zakresu przeciwdziałania uzależnieniom, odbyła staż i przeszła weryfikację w Ośrodku Monar w Marianówku. Staż wolontariacki w zakresie metod pracy z osobami uzależnionymi odbyła w Hamburgu na zaproszenie niemieckiej organizacji PAUKE. Absolwentka szkoleń i stażu w zakresie pracy z kobietami uzależnionymi, zakażonymi wirusem HIV i pracy "harm – reduction". Odbyła szkolenie i staż w organizacji Stupieni w Odessie, posiada przygotowanie w zakresie metod pracy z osobami uzależnionymi odbywającymi karę pozbawienia wolności.
Autorka programu "Alternative Dance" dla młodzieży używającej narkotyków syntetycznych. J. Władoń legitymuje się Certyfikatem Ministra Zdrowia z zakresu rehabilitacji osób uzależnionych, nadającym tytuł Specjalisty Terapii Uzależnień.
Wyróżniona nagrodą Polskiej Federacji Społeczności Terapeutycznych CREDO „Za serce i oddanie osobom uzależnionym”, jest laureatką nagrody Wojewody Mazowieckiego za zasługi w przeciwdziałaniu narkomanii w woj. mazowieckim, posiada nagrodę Polskiego Towarzystwa Zapobiegania Narkomanii za pracę z osobami uzależnionymi i integrację środowiska przeciwdziałania narkomanii.
Sprawowała funkcję wiceprezesa Zarządu Głównego Stowarzyszenia Monar, pozostając w tych latach najbliższym współpracownikiem jego twórcy – Marka Kotańskiego. Organizatorka Wielkiego Koncertu na Rzecz Dzieci z HIV – „Niech świat się do nich uśmiechnie” z udziałem polskiej czołówki sceny muzycznej i brytyjskiej legendy rocka Uriah Heep na Stadionie Dziesięciolecia 14 sierpnia 1992. Inicjatorka programu „PROFIBUS” – pierwszych mobilnych punktów konsultacyjnych dla narkomanów w Warszawie, animatorka ruchu Street Workers w ramach programu wczesnego kontaktu z uzależnionymi na terenie stołecznych dworców PKP. Współautorka programu eksperymentalnych form readaptacji społecznej dla ludzi bezdomnych w osadach „Victoria Kotan”, przekształconych w 1993 r. w Ruch Wychodzenia z Bezdomności Markot, konsultantka szeregu produkcji filmowych poświęconych problematyce uzależnień i terapii. W 2001 r. uhonorowana została aktem nadania tytułu Przyjaciel Ludzi Bezdomnych. Kieruje monarowskim niepublicznym zakładem opieki zdrowotnej – ośrodkiem rehabilitacji w Wyszkowie.

</doc>
<doc id="1119659" url="https://pl.wikipedia.org/wiki?curid=1119659" title="Leland Melvin">
Leland Melvin

Leland Devon Melvin (ur. 15 lutego 1964 w Lynchburgu, stan Wirginia) – amerykański astronauta i inżynier.

</doc>
<doc id="1119663" url="https://pl.wikipedia.org/wiki?curid=1119663" title="Alois Riess de Riesenhorst">
Alois Riess de Riesenhorst

Alois Edler Rieß von Riesenhorst vel Alois Riess (ur. 1844 w Cieszynie, zm. 1920 w Tarnowie) – major cesarsko-królewskiej Obrony Krajowej.
Życiorys.
Najmłodszy syn Józefa Riessa i Alojzji Hecht. Żonaty z Anną z Pytlewiczów (1855-1945), z którą miał trzech synów: Stanisława, Witolda i Henryka.
W 1866 roku walczył na wojnie prusko-austriackiej. 3 lipca 1866 wziął udział w bitwie pod Sadową. 28 czerwca 1866 został mianowany na stopień podporucznika. W 1867 służył w Galicyjski Pułku Piechoty Nr 20 w Krakowie. W 1875 był przydzielony do kadry instruktorskiej Czeskiego Batalionu Piechoty Obrony Krajowej Horšovský Týn Nr 50 w Horšovský Týn (ówcześnie ). 1 listopada 1875 został mianowany na stopień porucznika. W 1878 należał do kadry instruktorskiej Galicyjskiego Batalionu Piechoty Obrony Krajowej Nowy Sącz Nr 60 w Bochni. 1 maja 1883 został mianowany na stopień kapitana. W 1885 należał do kadry instruktorskiej Galicyjskiego Batalionu Piechoty Obrony Krajowej Wadowice Nr 54 w Wadowicach. W 1891 pełnił służbę w Batalionie Obrony Krajowej Tarnów Nr 53 w Tarnowie na stanowisku oficera ewidencyjnego i administracyjnego. W 1895, jako oficer 16 Pułku Piechoty Obrony Krajowej Kraków pełnił służbę w Komendzie Okręgu Pospolitego Ruszenia Nr 53 w Tarnowie. W 1901 został przeniesiony do 32 Pułku Piechoty Obrony Krajowej Nowy Sącz i przydzielony do Ekspozytury w Tarnowie Komendy Okręgu Pospolitego Ruszenia Nr 32 w Nowym Sączu. W 1902 został nobilitowany przez cesarza Franciszka Józefa. 1 maja 1903 został mianowany na stopień majora. W tym samym roku został przydzielony do Komendy 45 Dywizji Piechoty Obrony Krajowej w Przemyślu na stanowisko referenta do spraw pospolitego ruszenia. W 1905 został przydzielony do Komendy 10 Korpusu w Przemyślu na stanowisko referenta do spraw pospolitego ruszenia w Oddziale Wojskowym Grupy Obrony Krajowej. W następnym roku został przeniesiony w stan spoczynku.
Razem z żoną został pochowany na Starym Cmentarzu w Tarnowie.

</doc>
<doc id="1119664" url="https://pl.wikipedia.org/wiki?curid=1119664" title="Cmentarz żydowski w Wieluniu">
Cmentarz żydowski w Wieluniu

Cmentarz żydowski w Wieluniu – kirkut utworzony ok. 1850 roku w Wieluniu.
Cmentarz ma powierzchnię 1,3 ha. Ostatni zanotowany pochówek odbył się w 1940 r. Podczas II wojny światowej hitlerowcy zlikwidowali cmentarz. Macewy użyto do budowy dróg i basenu kąpielowego. Nie zachował się żaden nagrobek.
W latach 80. XX wieku przeprowadzono prace porządkowe na kirkucie. Wystawiono wówczas obelisk pamiątkowy z tablicą ku czci Żydów pomordowanych przez Niemców w latach II wojny. Cmentarz żydowski w Wieluniu znajduje się w dzielnicy Kijak.

</doc>
<doc id="1119666" url="https://pl.wikipedia.org/wiki?curid=1119666" title="Sheffield Wednesday Football Club">
Sheffield Wednesday Football Club



</doc>
<doc id="1119667" url="https://pl.wikipedia.org/wiki?curid=1119667" title="Wielkopolski Klub Bokserski">
Wielkopolski Klub Bokserski

Wielkopolski Klub Bokserski, (WKB) Poznań - pierwszy oficjalny klub bokserski założony 14 września 1922 roku w Poznaniu.
Klub powstał z inicjatywy Władysława Kowalskiego, pierwszego prezesa tego klubu.

</doc>
<doc id="1119675" url="https://pl.wikipedia.org/wiki?curid=1119675" title="Katastrofa B-52 w bazie Fairchild">
Katastrofa B-52 w bazie Fairchild

Katastrofa B-52 na lotnisku Bazy Sił Powietrznych Fairchild – katastrofa lotnicza, która wydarzyła się 24 czerwca 1994 roku. W zderzeniu z ziemią należącego do USAF bombowca strategicznego B-52H zginęła cała czteroosobowa załoga wykonująca lot treningowy. Podczas feralnego lotu pierwszym pilotem maszyny o kodzie wywoławczym "Czar 52", stacjonującej w Bazie Sił Powietrznych Fairchild był podpułkownik Bud Holland, który w czasie wykonywania bardzo głębokiego zakrętu przekroczył graniczne parametry lotu, doprowadzając do przeciągnięcia i utraty sterowności. Ze względu na bardzo niski pułap wykonywanej ewolucji niemożliwe było odzyskanie panowania nad maszyną i w konsekwencji nastąpiło zderzenie z ziemią. Zdarzenie zostało utrwalone na taśmie filmowej i było wielokrotnie prezentowane przez środki masowego przekazu.
Komisja badająca okoliczności katastrofy doszła do wniosku, że łańcuch zdarzeń prowadzących do wypadku był bezpośrednio związany z osobowością i zachowaniem Hollanda, brakiem reakcji jego przełożonych na to zachowanie oraz sekwencją zdarzeń, które zaszły podczas nieszczęśliwego lotu. Dziś katastrofa ta i okoliczności jej zajścia są wykorzystywane w wojskowych i cywilnych środowiskach lotniczych jako studium do nauczania zarządzania zasobami ludzkimi. Ponadto zapis zdarzenia jest często wykorzystywany przez Siły Powietrzne i Armię Stanów Zjednoczonych podczas szkoleń na temat bezpieczeństwa, jako przykład ważności przestrzegania regulaminów i zwracania uwagi każdemu, kto narusza procedury bezpieczeństwa.
Katastrofa.
O godzinie 7.30 czasu lokalnego (UTC-8) 24 czerwca 1994 w Bazie Sił Powietrznych Fairchild w stanie Waszyngton, stacjonująca tam załoga samolotu B-52H, przygotowywała się do lotu treningowego przed zbliżającymi się pokazami lotniczymi, gdzie miała zaprezentować przelot bombowca. Załoga składała się z trzech pilotów: ppłk. Arthura "Buda" Hollanda (46 lat), ppłk. Marka McGeehana (38), płk. Roberta Wolffa (46) oraz operatora systemów uzbrojenia i radionawigatora ppłk Kena Hustona (41). Holland pełnił podczas lotu funkcję dowódcy, McGeehan drugiego pilota, a Wolff obserwatora i nadzoru bezpieczeństwa. Na co dzień Holland był szefem działu standaryzacji i oceny 92 skrzydła bombowego, McGeehan dowódcą 325 eskadry bombowej, a Wolff zastępcą dowódcy 92 skrzydła bombowego. Houston pełnił funkcję oficera operacyjnego 325 eskadry bombowej.
Plan lotu zakładał serię przelotów na niskim pułapie, zakręty z 60-stopniowym przechyłem, gwałtowne wznoszenie i symulację lądowania na pasie numer 23 bazy Fairchild. Lot ten miał być ostatnim w karierze pułkownika Wolffa (ang. "fini flight"), tradycyjnym pożegnaniem ze służbą. Zgodnie ze zwyczajem krótko po lądowaniu odchodzący ze służby oficer miał spotkać się na przyjęciu ze znajomymi, przyjaciółmi, współpracownikami i być przez nich polewany wodą, dlatego zarówno żona Wolffa jak i wielu jego przyjaciół znajdowało się na lotnisku, aby obserwować lot i uczestniczyć w ceremonii, która miała nastąpić zaraz po nim. Żona i dwaj najmłodsi synowie McGeehana obserwowali lot z podwórka jego mieszkania znajdującego się nieopodal.
B-52 wystartował do feralnego lotu o 13.58 i bez problemów wykonał większość z zaplanowanych elementów pokazu. Podczas przygotowań do symulacji lądowania na pasie numer 23 (dotknięcie kołami powierzchni pasa i poderwanie maszyny bez zakończenia procedury lądowania), polecono załodze wykonanie kolejnego kręgu nad lotniskiem i powtórzenie podejścia, ze względu na znajdujący się na pasie startowym powietrzny tankowiec KC-135 Stratotanker, który chwilę wcześniej wylądował i nie zdążył opuścić drogi startowej. Utrzymując wysokość względną około 75 metrów (250 stóp) Holland przez radio połączył się z wieżą kontroli lotów i poprosił o pozwolenie na wykonanie kręgu z zakrętem w lewo, na co uzyskał zgodę. Bombowiec B-52 rozpoczął zakręt w lewo naokoło wieży, zaczynając manewr w okolicy środka pasa startowego. Za wieżą kontrolną znajdowała się strefa zakazu lotów, prawdopodobnie ze względu na znajdujące się tam magazyny broni nuklearnej, dlatego aby uniknąć lotu w zakazanym obszarze Holland rozpoczął niebezpiecznie ciasny i ze znacznym przechyleniem maszyny zakręt, utrzymując pułap około 75 metrów. Po przebyciu około 3/4 okręgu, o godzinie 14.16, samolot pogłębił przechył na skrzydło, przekraczając kąt 90 stopni i gwałtownie tracąc wysokość uderzył o ziemię, eksplodując i grzebiąc w swych szczątkach całą czteroosobową załogę. McGeehan podjął próbę katapultowania się, ale sekwencja wyrzucania fotela z samolotu została przerwana uderzeniem maszyny o ziemię zanim zdążył on opuścić kabinę. Poza załogą nie odnotowano żadnych postronnych ofiar wypadku ani rannych. Katastrofa została zarejestrowana na taśmie filmowej i była wielokrotnie pokazywana w różnych serwisach informacyjnych.
Dochodzenie.
Natychmiast po katastrofie podjęto dochodzenie pod kierownictwem Szefa Bezpieczeństwa USAF generała brygady Orina L. Godseya. Komisja opublikowała pierwszy raport na temat katastrofy 10 sierpnia 1994 roku, a ostateczna ocena dochodzeniowa została opracowana 31 stycznia 1995 roku. Raport bezpieczeństwa USAF został udostępniony tylko pracownikom Departamentu Obrony i nie został oficjalnie upubliczniony. Komisja do spraw badania wypadków lotniczych ("AFR 110-14 Investigation") opublikowała w 1995 roku własny raport, którego treść w przeciwieństwie do raportu USAF została podana do wiadomości publicznej.
Komisja AFR 110-14 stwierdziła, że do wypadku doprowadziło kilka czynników, włącznie z samym przebiegiem katastrofy, osobowością i wcześniejszym zachowaniem pilota Buda Hollanda, brak reakcji przełożonych mających na celu jego zdyscyplinowanie, plan i wykonanie misji oraz inne czynniki ludzkie i środowiskowe.
Przebieg katastrofy.
W wyniku dochodzenia wykazano, że gdy B-52 rozpoczął zakręt dookoła wieży, jego prędkość wynosiła 337 km/h (182 węzły). Pomimo że Holland zwiększył moc silników po wejściu w zakręt, zrobił to jednak zbyt późno, by utrzymać prędkość maszyny, ponieważ jej silniki turbinowe potrzebują 8 sekund, by zareagować na ruch dźwigni ciągu. Chociaż prędkościomierz był widoczny dla wszystkich czterech członków załogi, nikt nie podjął działań przeciwdziałających spadkowi prędkości maszyny. Osiem sekund przed uderzeniem w ziemię prędkościomierz wskazywał 269 km/h (145 węzłów), a przechył na skrzydło zwiększył się do ponad 60 stopni, co z kolei spowodowało wejście samolotu w stan przeciągnięcia. Pomimo tego, że Holland lub McGeehan jednocześnie wysunął w maksymalne położenie prawe spojlery, wychylił w prawo ster kierunku i stery wysokości do góry, samolot nadal pozostawał w stanie przeciągnięcia, prezentując zachowanie zwane "przyśpieszającym przeciągnięciem". Zjawisko to zachodzi, gdy prędkość przeciągnięcia samolotu wzrasta bez zmniejszenia jego prędkości postępowej i jest spowodowane warunkami środowiskowymi i/lub wcześniejszym manewrem maszyny.
Z powodu przechyłu pod kątem 60 stopni lub większym, prędkość przeciągnięcia dla samolotu wynosiła około 272 km/h (147 węzłów), a jego prędkość postępowa w tym momencie była niższa i miała wartość około 269 km/h (145 węzłów). W celu wyprowadzenia maszyny ze stanu przeciągnięcia należało zwiększyć prędkość kosztem wysokości, co jednak w tym momencie było niemożliwe ze względu na zbyt niski pułap lotu. W konsekwencji maszyna uderzyła w ziemię.
Wcześniejsze zachowanie Hollanda i reakcje dowódców USAF.
Komisja dochodzeniowa stwierdziła, że osobowość Buda Hollanda bardzo mocno wpłynęła na rozwój wypadków. Z zeznań personelu USAF wynika, że Holland miał reputację pilota "agresywnego", często łamiącego regulaminy bezpieczeństwa lotów, a także inne przepisy. Łamanie zasad dotyczyło latania poniżej regulaminowego pułapu, przekraczania ograniczeń dotyczących przechyłów w czasie zakrętów i kątów wznoszenia. Ponadto pilot regularnie i wbrew przepisom parkował samochód w strefie zakazu parkowania w pobliżu budynku kwatery głównej bazy i nigdy nie zwrócono mu na to uwagi.
Jednym z wcześniejszych przypadków łamania przez Hollanda zasad było wykonanie w 1991 roku przez jego B-52 okręgu nad boiskiem softballa, na którym rozgrywano mecz z udziałem córki pilota. Rozpoczynając krąg na pułapie 760 metrów (2500 stóp), samolot Hollanda wykonał ewolucję z 65 stopniowym przechyłem. Podczas manewru opisany przez jednego ze świadków jako „spirala śmierci”, dziób samolotu opadał przez cały czas trwania manewru, a kąt przechyłu zwiększył się aż do 80 stopni. Maszyna straciła 300 metrów i dopiero wtedy Holland odzyskał nad nią kontrolę.
19 maja 1991 podczas pokazów lotniczych w Fairchild dowódcą bombowca B-52 przeprowadzającego lot demonstracyjny był ppłk Holland. W czasie przelotu złamał on kilka zasad bezpieczeństwa, włączając w to przekroczenie kątów przechylenia i natarcia, przelot bezpośrednio nad widzami pokazu i prawdopodobnie przekroczenie minimalnego pułapu. Dowódca bazy i skrzydła, pułkownik Arne Weinman, wraz ze swoimi współpracownikami obserwował pokaz, ale najprawdopodobniej nie podjął żadnych działań.
Również 12 lipca 1991 Holland dowodził B-52 wykonującym przelot podczas ceremonii zmiany dowódcy 325 Eskadry Bombowej w Fairchild. Zarówno w czasie próbnego jak i oficjalnego przelotu samolot Hollanda leciał na pułapie mniejszym niż 30 m (100 stóp) – dużo poniżej minimalnej wysokości – zakręcał z przechyłem przekraczającym 45 stopni i ze zbyt dużymi kątami natarcia. Wykonał również ranwers (przewrót) – manewr, który wprawdzie nie jest zabroniony, ale nie zaleca się jego wykonywania tak dużymi maszynami, ze względu na możliwość uszkodzenia samolotu. Świadkami przelotu byli pułkownik Weinman i jego zastępca do spraw operacyjnych pułkownik Julich, którzy słownie upomnieli Hollanda, nie podejmując jednak żadnych kroków formalnych.
Podczas pokazu lotniczego w Fairchild, który odbył się 17 maja 1992 roku, Holland ponownie dowodził bombowcem B-52 wykonującym lot pokazowy. Podczas tego przelotu samolot Hollanda po raz kolejny złamał zasady bezpieczeństwa, włączając w to kilka ostrych zakrętów o przechyleniu ponad 45 stopni, wykonanych na niskim pułapie, oraz przekroczenie kątów wznoszenia ocenianego na ponad 60 stopni, które dodatkowo zostało zakończone ranwersem. Także w tym przypadku nowy dowódca skrzydła, pułkownik Michael G. Ruotsala, nie zrobił nic. Tydzień później nowy zastępca dowódcy do spraw operacyjnych, pułkownik Capotosti, z własnej inicjatywy ostrzegł Hollanda, że jeżeli jeszcze raz naruszy on zasady bezpieczeństwa, to zostanie uziemiony (pozbawiony prawa pilotowania samolotów bojowych). Capotosti nie zapisał w dokumentach ostrzeżenia udzielonego Hollandowi i nie podjął innego rodzaju formalnych kroków.
14 i 15 kwietnia 1993 Holland dowodził grupą dwóch bombowców B-52, których zadaniem bojowym było zrzucenie bomb niedaleko Guam na Oceanie Spokojnym. W czasie wspólnego lotu Holland przekroczył minimalną odległość między maszynami, zbliżając się niebezpiecznie do drugiego samolotu. Ponadto polecił nawigatorowi nagranie na wideo z wnętrza komory bombowej wypadających bomb, co również jest regulaminowo zakazane. Nawigator ten próbował później zwrócić uwagę trzech dowódców bazy Fairchild na to nagranie, jednak bez rezultatu. Pierwszy z nich, ówczesny dowódca 325 Eskadry Bombowej, podpułkownik Bullock, nie zrobił nic w tej sprawie, a prawdopodobnie próbował nawet wykorzystać nagranie przeciwko nawigatorowi w celu zaszantażowania go i zmuszenia do przyjęcia stanowiska oficera odpowiedzialnego za planowanie misji całego skrzydła. Drugi z oficerów, zastępca operacyjny dowódcy skrzydła, podpułkownik Harper, powiedział członkowi załogi, aby ten zataił dowody zajścia. Trzeci z kolei, zastępca dowódcy, rzekomo miał odpowiedzieć na zgłoszony problem słowami "Okey, nie chcę nic wiedzieć na temat tego nagrania. Nic mnie to nie obchodzi".
Kolejny raz Holland dowodził bombowcem B-52 wykonującym lot demonstracyjny 8 sierpnia 1993 na pokazie lotniczym w Fairchild. Tak jak wielokrotnie wcześniej, także teraz podczas lotu maszyna zaprezentowała zakręty o przechyleniu większym niż 45 stopni, przeloty na zbyt niskim pułapie i gwałtowne wznoszenie na dużym kącie natarcia. Kąt wznoszenia był tak ostry, że ze znajdujących się na skrzydłach zaworów zbiorników wypływało paliwo. Nowy dowódca skrzydła, generał brygady James M. Richards, i nowy zastępca dowódcy do spraw operacyjnych, pułkownik William E. Pellerin, choć obaj byli świadkami tego pokazu, nie podjęli żadnych działań w celu zdyscyplinowania pilota.
10 marca 1994 Holland dowodził misją treningową, wykonywaną przez jedną maszynę na poligonie bombowym w hrabstwie Yakima w stanie Washington, aby umożliwić znajdującemu się na ziemi autoryzowanemu fotografowi dokumentowanie maszyny zrzucającej amunicję szkoleniową. Minimalny pułap przelotu dozwolony nad tym obszarem to 150 metrów (500 stóp), ale podczas misji samolot Hollanda został sfilmowany przy przelocie nad granią na pułapie tylko 10 metrów. Później z obawy o swoje bezpieczeństwo, zespół fotografów przerwał filmowanie, ukrywając się przed samolotem Hollanda, który ponownie przeleciał nad grzbietem, ale tym razem na pułapie określanym jedynie na 1 metr (3 stopy). Drugi pilot samolotu zeznał, że to on pociągnął za wolant, uniemożliwiając Hollandowi uderzenie w grzbiet wzniesienia, podczas gdy dwaj członkowie załogi samolotu krzyczeli wielokrotnie do dowódcy, aby ten poderwał maszynę. Holland odpowiedział śmiechem i nazwał jednego z załogantów tchórzem.
Po zakończeniu misji załoga bombowca zdecydowała, że już nigdy nie będzie latała z Hollandem i zaraportowała incydent dowództwu eskadry. Podpułkownik Mark McGeehan, pełniący funkcję dowódcy eskadry, zgłosił zajście Pellerinowi i zarekomendował uziemienie Hollanda. Pellerin jednak porozmawiał tylko z Hollandem, dając mu słowną reprymendę i ostrzegając przed powtarzaniem tego rodzaju zachowań, ale odmówił odsunięcia go od pełnienia służby w powietrzu. Także ten incydent, ani reprymenda nie zostały udokumentowane i nie dotarły do wiadomości przełożonych. W związku z obowiązkiem chronienia załóg samolotów McGeehan zdecydował, że będzie on drugim pilotem podczas wszystkich misji dowodzonych przez Hollanda. Istnieją dowody na to, że po tym incydencie pomiędzy Hollandem a McGeehanem istniała "wyczuwalna animozja".
W ramach przygotowań do air show w bazie Fairchild w 1994 roku, Holland został ponownie wybrany na dowódcę bombowca B-52, który miał wykonać przelot pokazowy. Plan lotu został zgłoszony nowemu dowódcy skrzydła pułkownikowi Williamowi Brooksowi 15 czerwca 1994 i znów zawierał on kilka figur naruszających ustalenia regulaminów, w tym głębokie zakręty, przeloty na niskim pułapie oraz strome wznoszenia. Brooks zakazał Hollandowi wykonywania zakrętów z przechyleniem większym niż 45 stopni i wznoszenia z kątami natarcia przekraczającymi 25 stopni. Podczas pierwszej próby, która odbyła się 17 czerwca 1994, Holland wielokrotnie naruszył te rozkazy, czego Brooks był świadkiem, ale nie podjął żadnych działań. Pellerin znajdował się podczas przelotu na pokładzie samolotu Hollanda i po wylądowaniu zaraportował Brooksowi, że "według niego przelot wygląda dobrze, jest bardzo bezpieczny i nie przekracza zabronionych parametrów". Następny lot ćwiczebny wykonany 24 czerwca skończył się katastrofą.
Pozostałe czynniki.
Plan pokazowego lotu dowodzonej przez Hollanda maszyny zawierał 360-stopniowy zakręt (krąg) dookoła wieży kontrolnej lotniska w Fairchild, manewr, którego nie wykonywał on nigdy wcześniej podczas imprez typu air show. Podczas ostatniego lotu Holland wykonał serię ostrych zakrętów z przechyłem 60 stopni oraz szybkie wznoszenie pod kątem 68 stopni, naruszając rozkazy wydane przez Brooksa. Nie ma dowodów na to, że McGeehan lub Wolff próbowali interweniować w momencie gdy Holland wykonywał te manewry.
Zgodnie ze wstępnymi ustaleniami w przelocie miał uczestniczyć również pułkownik Pellerin, tak samo jak podczas lotu z dnia 17 czerwca, ale ze względu na jego nieobecność w dniu 24 czerwca miejsce to zajął pułkownik Wolff. Zbyt późne zawiadomienie o przydziale do załogi bombowca uniemożliwiło
Wolffowi uczestnictwo w odprawie przedstartowej, zapoznanie się z planem lotu i wniesienie ewentualnych poprawek przed startem, gdyż wszedł on na pokład maszyny już po uruchomieniu silników.
Ponadto wszyscy członkowie załogi znajdujący się na pokładzie B-52 mieli zbyt mało wylatanych godzin w miesiącach przed wypadkiem i najwidoczniej do ostatniej chwili przed wypadkiem nie zdawali sobie sprawy z tego, że maszyna zaczęła spadać. Dowodem na to może być brak jakiejkolwiek próby wyprowadzenia maszyny ze stanu przeciągnięcia poprzez zastosowanie standardowych procedur. Pomimo to komisja badająca katastrofę stwierdziła, że nawet po zastosowaniu właściwych czynności samolot był zbyt nisko, aby udało się zapobiec zderzeniu z ziemią.
Cztery dni przed katastrofą w bazie Fairchild zaszło zdarzenie, które mogło mieć wpływ na stan emocjonalny pracowników jednostki. 20 czerwca emocjonalnie rozchwiany były żołnierz USAF wszedł do szpitala w bazie i zastrzelił pięciu ludzi, a wielu ranił, zanim sam został zabity przez żołnierza żandarmerii wojskowej. Strzelanina ta mogła być powodem rozkojarzenia personelu stacjonującego w bazie Fairchild jeszcze przez pewien czas po zdarzeniu.
Wnioski.
Dochodzenie w sprawie wypadku wykazało, że łańcuch zdarzeń prowadzących do katastrofy był związany głównie z osobowością i zachowaniem Hollanda, brakiem reakcji jego przełożonych z USAF na naganne zachowania pilota oraz przebieg zdarzeń podczas ostatniego lotu. Lekceważenie przez Hollanda procedur bezpieczeństwa w czasie lotów na samolotach B-52 oraz brak jasnej i wyraźnej reakcji ze strony jego przełożonych pozwoliły mu wierzyć, że może on wykonać manewr zakrętu dookoła wieży kontrolnej w sposób niebezpieczny – na zbyt niskim pułapie, pod bardzo dużym kątem i przy niskiej prędkości, co było wymuszone bliskością strefy zakazu lotów.
Na feralny przebieg ostatniego lotu Hollanda miały wpływ również inne czynniki: wymuszony nowy manewr (krąg wokół wieży), nieadekwatne przygotowanie przedstartowe pułkownika Wolffa, a także ogólne rozkojarzenie w bazie spowodowane strzelaniną sprzed czterech dni. Suma tych czynników w połączeniu z niebezpiecznym i ryzykownym stylem pilotażu Hollanda doprowadziła do powstania warunków, w których mogło dojść do wypadku. Ostatecznym elementem tego łańcucha zdarzeń był wiatr od tyłu o prędkości 10 węzłów (16 km/h), który, działając na pochylony w zakręcie samolot, przyśpieszył przeciągnięcie, co w konsekwencji doprowadziło do katastrofy.
Następstwa wypadku.
W toku dochodzenia 19 maja 1995 pułkownik Pellerin został przez sąd wojskowy sił powietrznych uznany winnym dwukrotnego zaniedbania obowiązków służbowych, a właściwie braku ich należytego wykonywania, co zostało uznane za przyczynek do katastrofy. Wyrokiem sądu został on skazany na grzywnę w postaci potrącenia 1500 dolarów z żołdu przez 5 kolejnych miesięcy oraz udzielono mu pisemnej nagany. Siły powietrzne nie ujawniły, czy jakiś inny oficer zaangażowany w łańcuch zdarzeń prowadzący do katastrofy został ukarany na drodze administracyjnej bądź dyscyplinarnej. Krytycy stanu bezpieczeństwa w USAF wymieniają wypadek jako jaskrawy przykład problemów związanych z naruszaniem procedur bezpieczeństwa w amerykańskich siłach powietrznych.
Jakkolwiek komisja badająca wypadek stwierdziła istnienie odpowiednich przepisów i procedur bezpieczeństwa mających na celu zapobieganie tego typu katastrofom, sam fakt rozbicia się samolotu pokazał, że w co najmniej w jednym przypadku egzekwowanie poziomu bezpieczeństwa było niewystarczające. Aby ponownie podkreślić znaczenie przestrzegania obowiązujących zasad bezpieczeństwa i konieczność korygowania działań każdego, kto kiedykolwiek je narusza, siły powietrzne szybko rozpowszechniły wnioski płynące z raportu komisji badającej katastrofę. Obecnie zdarzenie to jest wykorzystywane podczas szkoleń zarówno przez wojskowe i cywilne środowiska lotnicze, a sam zapis katastrofy jest często prezentowany jako przykład znaczenia egzekwowania zasad i procedur bezpieczeństwa przez nadzór oraz ważności ich przestrzegania i działania zgodnie z nimi przez personel lotniczy.

</doc>
<doc id="1119677" url="https://pl.wikipedia.org/wiki?curid=1119677" title="Superpies">
Superpies

Superpies (ang. "Top Dog") – amerykańska komedia kryminalna w reżyserii Aarona Norrisa. Premiera filmu odbyła się w lutym 1995 roku.

</doc>
<doc id="1119679" url="https://pl.wikipedia.org/wiki?curid=1119679" title="Humko Deewana Kar Gaye">
Humko Deewana Kar Gaye

Humko Deewana Kar Gaye (hindi हमको दीवाना कर गये, urdu ہم کو دیوانا کر گۓ inne tytuły: "Hum Ko Deewana Kar Gaye"; "Crazy in Love") – indyjski dramat miłosny wyreżyserowany w 2006 przez Raj Kanwara, autora debiutu Shah Rukh Khana ("Deewana" 1992). W rolach głównych Akshay Kumar i Katrina Kaif. Role drugoplanowe grają Bipasha Basu i Anil Kapoor. Muzykę skomponował Anu Malik, także do piosenek z tekstami Sameera.
Fabuła.
Aditya (Akshay Kumar) spóźnia się na zaręczyny, zapomina pierścionka. Jego narzeczona (Bipasha Basu) wzbrania się przed pocałunkiem, często wyjeżdża zajęta pokazami mody. Z góry ustala, że w ich małżeństwie najpierw czas na karierę, a dzieci, których nie lubi, jeśli się pojawią, to za kilka lat. Adityi rzednie mina, nie wie, co ma myśleć, co czuje. W tym samym czasie Jia (Katrina Kaif) daremnie prosi zajętego wielkim biznesem narzeczonego o chwilę czasu, o dzielenie z nią radości przedślubnych zakupów. Częściej rozmawia z jego sekretarką niż z nim samym. Czuje się zagubiona i samotna. Co się stanie z Adityą i Jią, gdy nagle niespodziewanie wpadną na siebie w tłumie.
Muzyka i piosenki.
Muzykę do filmu stworzył Anu Malik nagradzany za kompozycje do takich filmów jak "Baazigar 1993, "Refugee 2000 i "Jestem przy tobie" 2004, a nominowany do nagród za "Akele Hum Akele Tum" 1995, "Namiętność" i "Fiza" 2000 i "Aśoka Wielki" z 2001.

</doc>
<doc id="1119680" url="https://pl.wikipedia.org/wiki?curid=1119680" title="Betsy Palmer">
Betsy Palmer

Betsy Palmer, właśc. Patricia Betsy Hrunek (ur. 1 listopada 1926 w East Chicago w stanie Indiana, zm. 29 maja 2015 w Danbury w stanie Connecticut) – amerykańska aktorka filmowa i telewizyjna.
Kariera.
Najlepiej znana jest z roli psychopatycznej Pameli Voorhees, matki legendarnego bohatera horrorów z cyklu "Piątek, trzynastego" – Jasona. Kariera Betsy rozpoczyna się jednak na lata przed premierą filmu Seana S. Cunninghama. W 1955 roku jako początkująca aktorka wystąpiła w roli młodej porucznik u boku nagrodzonego Oscarem Jacka Lemmona w filmie "Mister Roberts". Jeszcze tego samego roku wcieliła się w postać Kitty Carter w wojennym projekcie Johna Forda "The Long Gray Line", zrealizowanym na podstawie książki "Bringing Up The Grass". W późnych latach pięćdziesiątych została reporterką stacji NBC. Następnie oddała się karierze telewizyjnej, grając w licznych pełnometrażowych produkcjach ekranowych, jak i popularnych serialach. Przełom nastąpił w roku 1980, gdy Palmer wystąpiła we wspomnianym dreszczowcu, rozpoczynającym klasyczną serię slasherów. Za rolę okrutnej Pameli Voorhees została wprawdzie nominowana do Złotej Maliny, jednak na stałe wpisała się w historię kinematografii. Po występie w "Piątku, trzynastego" powróciła do gry w telewizji. W roku 2007 wcieliła się w tytułową rolę w horrorze "Bell Witch: The Movie".
W 2006 została bohaterką filmu dokumentalnego w reżyserii Shane'a Marra "Betsy Palmer: A Scream Queen Legend".
Palmer zmarła w 2015 roku w wieku 88 lat z przyczyn naturalnych.
Życie prywatne.
Od 1954 do 1971 roku była żoną doktora Vincenta J. Marandino. Z tego związku narodziła się córka Missy (ur. 1962).

</doc>
<doc id="1119681" url="https://pl.wikipedia.org/wiki?curid=1119681" title="Afinacja">
Afinacja

Afinacja () – oczyszczanie substancji z domieszek. Proces stosowany głównie w cukrowniach do oczyszczania kryształów cukru z syropu cukrowego, a także do wydobywania z rudy metali szlachetnych.
Urządzenie do afinacji to afinator.

</doc>
<doc id="1119683" url="https://pl.wikipedia.org/wiki?curid=1119683" title="Rub Pulse">
Rub Pulse

Rub Pulse – polski sound system grający muzykę reggae i dancehall.
Powstał w 1998 roku w Częstochowie z inicjatywy twórców reggae-zina "Rub Puls": Adriana Jędryki (Jeremi I) i Przemka Stobieckiego (Geronimo). Pierwsze częstochowskie imprezy były mieszaniną dubowego angielskiego grania ze starym jamajskim roots reggae, polskimi produkcjami oraz pewną dawką dancehallu w stylu conscious. W 1999 do składu dołączył Tomek Kisiel (Tomas), który wspierał imprezy od strony technicznej i pomagał przy redagowaniu magazynu "Rub Puls".
Na przełomie roku 1999/2000 Rub Pulse grywa kolejne imprezy, w głównej mierze w rodzinnym mieście. Pojawiają się na nich zaproszeni goście: Cenzor (ex-Habakuk, obecnie One Way Sound System), Gruby (1000), Zan (Ideo), Pietia (CDS) i Broda (Habakuk).
We wrześniu 2001 roku Rub Pulse uczestniczy w pierwszej w Polsce sesji nagrywania dubplate’ów, która odbyła się podczas opolskiego festiwalu "Nowa Era". Klasyczny jamajski wokalista Fred Locks nagrywa specjalne utwory dla 27Pablo, DJ Leo i Rub Pulse.
W styczniu 2002 Rub Pulse występuje obok serwisu Reggaenet jako jury pojedynku sound systemów "II Anti Babilon Sound Clash’u" - jednej z największych tego typu imprez w kraju. Rok później, w Warszawie występuje już jako uczestnik marcowego "Anti Babilon Sound Clash III".
W kwietniu Jeremi I wyjeżdża do Londynu, a Rub Pulse na krótki czas zawiesza swoją działalność.
W sierpniu 2002 kształtuje się zupełnie nowy skład: DJ DaBass, czyli Arkadiusz Dubas (Transformacja, Stay Positive, Jah Squad), DubMasta Illegal Herbs (IHR), czyli Jacek Matyja (Transformacja, Gangez, So What?, Cabana) oraz selekta Jeremi I (Adrian Jędryka).
We wrześniu 2002 Rub Pulse już w nowym składzie bierze udział w krakowskim "Dancehall Ragga 100% Vinyl Clash", zorganizowanym przez "Roots Music Promotion", gdzie zdobywa tytuł Champion Sound.
W grudniu 2002 Rub Pulse organizuje pierwszą imprezę w sosnowieckim pubie "U-Boot", rozpoczynając tym samym cykl sound systemów "Black Sounds Party". Na każdej imprezie pojawiali się zaproszeni goście, m.in.: DJ Haem, Libero, Plastic Smile, Rocket Version, Zjednoczenie, DJ Analogz, DJ Edee E (THC Underground), DJ Leo, Geronimo, Uszat, Rainbow Hi-Fi, South Sisteam, Kadubra, Ri!Codeh, Selektaz &amp; Mouse Studio, One Way i Black Sound Yard.
W styczniu 2003 dociera do półfinałów wrocławskiego "Sound Clash’u 2003", a w kwietniu bierze udział w "Sound Clash’u 2003" w Poznaniu. Na gdańskim majowym festiwalu sound systemów "Jammin 2003", występuje obok Lecturera i Rootsmana. W sierpniu bierze udział w "Letnim Festiwalu Soundsystemów" w Ustce.
Pod koniec roku 2003 do składu dołącza DJ Bob One (Bogumił Morawski), założyciel sound systemu Rainbow Hi-Fi, stały bywalec „Black Sounds Party”, często aktywnie uczestniczący w imprezach.
Z sound systemu Rub Pulse wywodzi się Rub Pulse Movement, jednostka wydawniczo-koncertowa, gdzie główne role odgrywają Jeremi I i Ribbeck (Łukasz Rybak). W Częstochowie organizuje cykliczne imprezy pod szyldami: "Made In Jamaica", "Reggae Specialist" i soundclash "Run De Riddim Selekta". Na początku 2008 roku nakładem RPM ukazał się pierwszy siedmiocalowy singel.
Z soundsystemem związana jest też seria odzieżowa Ritual.

</doc>
<doc id="1119685" url="https://pl.wikipedia.org/wiki?curid=1119685" title="Feliks Ignacy Kretkowski">
Feliks Ignacy Kretkowski

Feliks Ignacy Kretkowski (ur. 14 lipca 1657 w Chełmnie zm. 6 grudnia 1730) – biskup chełmiński, archidiakon chełmiński, kanclerz kujawski, proboszcz gnieźnieński, kanonik gnieźnieńskiej kapituły katedralnej.
Życiorys.
Był synem kasztelana chełmińskiego Damiana Franciszka i Anny z Kryskich. Studiował w Krakowie a od 1679 w Rzymie jako stypendysta fundacji Perucka. W 1682 otrzymał od swojego krewnego bpa Opalińskiego kanonikat chełmiński, był też kanonikiem gnieźnieńskim i włocławskim, w 1687 został archidiakonem chełmińskim, a w 1699 archidiakonem gnieźnieńskim.. Aktywnie uczestniczył w działalności publicznej, był posłem królewskim na sejmik malborski, kilkukrotnie był prezydentem i wiceprezydentem Trybunału Głównego Koronnego, a w latach 1717–1722 referendarzem koronnym. W latach 1696–1699 był administratorem "sede vacante" diecezji chełmińskiej, a w latach 1721–1722 diecezji gnieźnieńskiej.
20 listopada 1722 nominowany przez Augusta II na biskupstwo chełmińskie, prowizję papieską otrzymał 30 sierpnia 1723, konsekrowany na biskupa 31 października 1723, a rządy w diecezji objął przez swojego pełnomocnika 16 października 1723. Zamierzał sprowadzić do Lubawy zakon pijarów, aby utworzyli tam kolegium, jednak na skutek protestów jezuitów posiadających już szkoły w Toruniu, Grudziądzu i Malborku zamiaru tego nie zrealizował. W latach 1724–1730 wizytował wszystkie kościoły diecezji. Erygował cztery kanonikaty przy katedrze, w tym archidiakonat pomezański. W 1726 dobrał na koadiutora opata pelplińskiego Tomasza Czapskiego, który po jego śmierci objął diecezję chełmińską.
Zmarł 6 grudnia 1730 w miejscowości Kretki w ziemi dobrzyńskiej, został pochowany w katedrze w Chełmży.

</doc>
<doc id="1119690" url="https://pl.wikipedia.org/wiki?curid=1119690" title="Kościół św. Trójcy w Hermaniszkach">
Kościół św. Trójcy w Hermaniszkach



</doc>
<doc id="1119691" url="https://pl.wikipedia.org/wiki?curid=1119691" title="Laurie Bartram">
Laurie Bartram

Laurie Bartram, właściwie Laurie Lee Bartram McCauley (ur. 16 maja 1958 roku w St. Louis w stanie Missouri, USA, zm. 25 maja 2007 roku w Lynchburgu w stanie Wirginia, USA) – amerykańska aktorka telewizyjna i filmowa, primaballerina.
Biogram.
Urodziła się w St. Louis, ma brata. Ukończyła Liberty Baptist College.
W latach 1978-1979 odgrywała postać Karen Campbell w operze mydlanej NBC "Inny świat" ("Another World"). Wcieliła się w jedną z głównych ról w klasycznym filmie grozy "Piątek, trzynastego" ("Friday the 13th", 1980), który zapoczątkował całą serię popularnych slasherów. Po występie w tym projekcie zerwała z zawodem aktorki.
Nim zajęła się sztuką aktorską, intensywnie trenowała taniec.
Jej mężem był Gregory McCauley, mieszkała w Lynchburgu i miała piątkę dzieci: Lauren, Scotta, Jordan, Francis i Isabelle.

</doc>
<doc id="1119696" url="https://pl.wikipedia.org/wiki?curid=1119696" title="LAN Argentina">
LAN Argentina

LAN Argentina – argentyńskie linie lotnicze, z siedzibą w Buenos Aires. Ma połączenia z 11 krajami. Głównym węzłem jest Port lotniczy Buenos Aires-Ezeiza.

</doc>
<doc id="1119699" url="https://pl.wikipedia.org/wiki?curid=1119699" title="Mieszek (fotografia)">
Mieszek (fotografia)

Mieszek (mieszek pośredni) – urządzenie oddalające obiektyw od powierzchni filmu; wykorzystywany niegdyś w mieszkowych aparatach fotograficznych. 
Dzięki jego zastosowaniu zmniejsza się minimalna odległość fotografowania, przez co rośnie skala odwzorowania, czyli powiększenie fotografowanego obiektu na materiale światłoczułym. 
Obecnie mieszki fotograficzne są używane najczęściej w makrofotografii (montowane pomiędzy korpus lustrzanki jednoobiektywowej a obiektyw fotograficzny) i w aparatach fotograficznych wielkoformatowych.
Mieszek pozwala na stosowanie bardzo dużego zakresu ogniskowych.

</doc>
<doc id="1119705" url="https://pl.wikipedia.org/wiki?curid=1119705" title="Pentatlon Poznań">
Pentatlon Poznań

Pentatlon Poznań – klub sportowy Wojska Polskiego z siedzibą w Poznaniu. Rozwiązany podczas II wojny światowej.
Historia klubu.
Klub Sportowy „Pentatlon Poznań” został założony w grudniu 1922 roku, z inicjatywy oficerów i podoficerów pełniących służbę w Centralnej Wojskowej Szkole Gimnastyki i Sportów w Poznaniu. Inicjatorem założenia klubu był kapitan Jan Baran, a prezesem został profesor Eugeniusz Piasecki. Członkami klubu mogły być także osoby spoza wojska. W latach 1923/1925 klub zaliczany był obok Warty do najsilniejszych w mieście, zwłaszcza w lekkiej atletyce i boksie. Jednym z pierwszych zawodników sekcji bokserskiej był wachmistrz Feliks Stamm. 
Klub zaprzestał działalności w 1929 roku, z chwilą przeniesienia CSWGiS do Warszawy. Sekcja piłki nożnej działała jednak aż do 1939 roku. W 1938 roku KS Pentatlon wygrywa mistrzostwo Klasy A i awansuje do najwyższej, po I lidze państwowej, klasy rozgrywek - Ligi Okręgowej, gdzie sezon 1939 zakończył na 6 przedostatnim miejscu. Po wojnie nie reaktywowany.

</doc>
<doc id="1119708" url="https://pl.wikipedia.org/wiki?curid=1119708" title="Kompleks alkenowy">
Kompleks alkenowy



</doc>
<doc id="1119711" url="https://pl.wikipedia.org/wiki?curid=1119711" title="Puchar Miast Targowych 1961/1962">
Puchar Miast Targowych 1961/1962

IV Puchar Miast Targowych 1961/1962

</doc>
<doc id="1119712" url="https://pl.wikipedia.org/wiki?curid=1119712" title="Kompleks alkilidenowy">
Kompleks alkilidenowy



</doc>
<doc id="1119716" url="https://pl.wikipedia.org/wiki?curid=1119716" title="Fraates III">
Fraates III

Fraates III – król Partów w latach ok. 70 p.n.e. - ok. 57 p.n.e.
Był synem Sinatrucesa, po którego śmierci objął rządy. Najważniejsze wydarzenia jego panowania były związane z wojną jaką Rzymianie prowadzili przeciwko Tigranesowi II, który kilkanaście lat wcześniej zdobył szereg partyjskich terytoriów na pograniczu Armenii i Medii Atropatene zwanych krainą "Siedemdziesięciu Dolin". Mimo tej zadawnionej wrogości Fraates początkowo w roku 69 p.n.e. odmówił zawarcia sojuszu z rzymskim dowódcą Lukullusem, zachowując neutralność. Dopiero kiedy w roku 66 p.n.e. na Wschód przybył Pompejusz, Fraates zawarł z nim przymierze i w następnym roku zaatakował Armenię korzystając z buntu syna Tigranesa, Tigranesa Młodszego, który poślubił jego córkę. Nie udało mu się jednak zdobyć Artaksaty. Tigranes Młodszy został wkrótce pobity przez swojego ojca i uciekł do obozu Pompejusza, który niedługo potem przyjął kapitulację Tigranesa II, pozostawił go jednak na tronie Armenii. Partowie odzyskali większość ziem dawniej utraconych na rzecz Tigranesa, a jego syn otrzymał prowincję Sophene jako apanaż, po to tylko żeby szybko stracić łaskę Pompejusza i zostać pod przymusem wysłanym do Rzymu. Próby odzyskania wolności dla swojego zięcia przez Fraatesa III zakończyły się fiaskiem, zaś Pompejusz zaczął prowadzić politykę w stosunku do niego wrogą, tytułując go jedynie królem, a tytuł Króla królów używając w stosunku do Tigranesa II, a ponadto rozpoczynając okupację wasalnego księstwa Partów Gordyene. Ponadto Pompejusz nawiązał bezpośrednie stosunki z innymi wasalami Fraatesa, władcami Medii i Elymais, tym samym dążąc do stworzenia całego łańcucha państw przyjaznych Rzymowi, które okrążałaby królestwo Partów. Fraates nie zdołał przedsięwziąć środków zaradczych przeciwko tej polityce, gdyż jego synowie Mitrydates i Orodes zamordowali go ok. roku 57 p.n.e.
Generalnie tytulatura używana przez Fraatesa III na jego monetach nie odbiega od tytulatury jego ojca. Na niektórych tetradrachmach używa on tytułu BAΣIΛEΩΣ MEΓAΛOY APΣAKOY ΘEOY EYEPΓETOY EΠIΦANOΣ ΦIΛEΛΛHNOΣ ([moneta] Wielkiego Króla Arsakesa Boga Dobroczyńcy Objawionego Przyjaciela Hellenów), na innych pomija tytuł ΘEOY (Bóg). Stosowanie tego ostatniego tytułu sugeruje że pretendował on do boskości podobnie jak niektórzy wcześniejsi władcy hellenistyczni i partyjscy.

</doc>
<doc id="1119718" url="https://pl.wikipedia.org/wiki?curid=1119718" title="Łysek (ujednoznacznienie)">
Łysek (ujednoznacznienie)



</doc>
<doc id="1119719" url="https://pl.wikipedia.org/wiki?curid=1119719" title="Mieszko Cieszyński">
Mieszko Cieszyński



</doc>
<doc id="1119720" url="https://pl.wikipedia.org/wiki?curid=1119720" title="I’ll Stand by You">
I’ll Stand by You

I'll Stand by You – piosenka zespołu The Pretenders, z szóstego studyjnego albumu zatytułowanego "Last of the Independents". Piosenka została napisana przez liderkę zespołu Chrissie Hynde we współpracy z zawodowymi autorami piosenek Tomem Kellym i Billym Steinbergiem. Singel został wydany w 1994 roku.
"I'll Stand by You" w wykonaniu girls bandu Girls Aloud.
Wersja Girls Aloud jest drugim singlem promującym płytę Greatest Hits The Sound of Girls Aloud. Oficjalna premiera singla miała miejsce w Wielkiej Brytanii 15 listopada 2004 roku.
Piosenka dotarła do 1 miejsca zestawienia Billboard na Wyspach Brytyjskich.
"I'll Stand By You" w wykonaniu Carrie Underwood.
W 2007 roku powstał kolejny cover piosenki I'll Stand by You nagrany przez Carrie Underwood, uczestniczkę programu "Idol Gives Back". Piosenka jest singlem charytatywnym – dochód ze sprzedaży został przeznaczony na pomoc ludności Afryki.

</doc>
<doc id="1119722" url="https://pl.wikipedia.org/wiki?curid=1119722" title="Techno Party">
Techno Party

Techno Party – miesięcznik poświęcony muzyce elektronicznej, ukazujący się w latach 1998-2001.
Pismo poruszało tematykę elektronicznej muzyki tanecznej oraz subkultury z nią związaną. Zamieszczane w nim były nowinki sprzętowo-programowe, wywiady, kursy, recenzje płyt oraz książek. Nierzadko publikowano również artykuły niezwiązane bezpośrednio z muzyką. Do czasopisma dołączana była płyta CD zawierająca darmowe oprogramowanie, nagrania promocyjne oraz materiał nadesłany przez czytelników. Gazeta poruszała w szczególności tematykę muzyki Trance, Psychedelic Trance.

</doc>
<doc id="1119723" url="https://pl.wikipedia.org/wiki?curid=1119723" title="Harmonizacja (norma)">
Harmonizacja (norma)

Harmonizacja – proces minimalizowania zbędnych lub sprzecznych norm, które mogły ewoluować niezależnie. Norma przyjęta przez europejskie organizacje normalizacyjne CEN lub CENELEC w odpowiedzi na mandat wydany przez Komisję Europejską po konsultacjach z krajami członkowskimi i odniesienie do której zostało opublikowane w Dzienniku Urzędowym UE. Norma ta wiąże się z obowiązkiem wprowadzenia jej na szczeblu krajowym przynajmniej przez publiczne ogłoszenie numeru i tytułu oraz wycofania wszystkich sprzecznych norm krajowych. W Polsce normy publikuje Polski Komitet Normalizacyjny.
Dokumenty harmonizacyjne są przyjmowane do stosowania w państwach UE oraz na obszarze EFTA. Dotyczą one w szczególności wyrobów, które objęte są obowiązkową oceną zgodności.

</doc>
<doc id="1119724" url="https://pl.wikipedia.org/wiki?curid=1119724" title="Marketing polityczny">
Marketing polityczny

Marketing polityczny – jedna z form komunikacji politycznej, w której następuje oferowanie, tworzenie i wymiana wartości między uczestnikami rynku politycznego. Sprowadza się ona do wykorzystania zespołu technik społecznych, teorii oraz metod zaczerpniętych z marketingu klasycznego, w celu stworzenia odpowiedniego obrazu kandydata, wypromowania jego osoby, wyróżnienia go spośród jego rywali oraz uzyskania jak największego poparcia przy jak najmniejszym zużyciu środków.
Definicja.
Marketingiem politycznym nazywamy zespół technik, które wykorzystuje się do stworzenia odpowiedniego obrazu kandydata wśród jego elektoratu, wypromowania jego osoby, wyróżnienia go spośród rywali i uzyskania określonej liczby głosów przy jak najmniejszym zużyciu środków (lub przy poniesieniu określonych środków uzyskać maksymalną liczbę głosów).
Marketing polityczny zajmuje się również badaniem procesów wymiany między podmiotami politycznymi a ich środowiskiem, jak i podmiotów politycznych pomiędzy nimi samymi.
Działania marketingowe powinny być prowadzone nie tylko podczas wyborów, gdy następuje ich szczególna intensyfikacja, ale przez cały czas, a politycy są wkomponowywani w obraz partii politycznej, w której działają. W marketingu politycznym stosuje się nowoczesne metody promocji, zarządzania wizerunkiem oraz wzbogacania własnej marki.
Historia marketingu politycznego.
Pojęcie marketingu zdefiniowano po raz pierwszy w 1941 roku, a zastosowany został w praktyce w 1952 roku w wyborach prezydenckich w USA. W 1959 roku został po raz pierwszy wykorzystany w Europie, podczas wyborów parlamentarnych w Wielkiej Brytanii. Od lat dziewięćdziesiątych XX w. jest powszechnie stosowany w krajach Europy Wschodniej, a także w Rosji, zarówno w wyborach prezydenckich, jak i wyborach parlamentarnych i lokalnych.
Wraz z rozwojem technik marketingu politycznego zaczęły powstawać specjalności zawodowe z nimi związane:
Partie polityczne coraz częściej korzystają z usług agencji specjalizujących się w marketingu politycznym.
Strategie.
W "marketingu politycznym" wyróżnia się następujące rodzaje strategii:
Wybory prezydenckie w USA a reklama w mediach społecznościowych.
W 2017 roku podczas wyborów prezydenckich w USA na portalu społecznościowym Facebook pojawiały się reklamy polityczne. Po wyborach okazało się, że część z nich nie była uruchamiana przez żaden z komitetów wyborczych. Wybuchała afera. O prowadzenie reklamy politycznej kierowanej do amerykańskich wyborców zostali oskarżeni Rosjanie. 
Facebook zaczął przykładać o wiele większą wagę do wiarygodności podmiotów, które prowadzą reklamy na portalu. Dla partii politycznych na całym świecie obowiązkowa stała się weryfikacja. Dodatkowo użytkownicy dostali opcję sprawdzenia kto jest autorem konkretnej reklamy. 
Marketing polityczny w Polsce.
Po raz pierwszy techniki marketingu politycznego zostały zastosowane w Polsce w pierwszej kampanii wyborczej odbywającej się w demokratycznej Polsce – w czerwcu 1989 roku.
Do prowadzenia kampanii politycznej w 1989 roku „Solidarność” zaangażowała specjalistę od marketingu politycznego, Francuza Jacques Séguéla. Każdy z kandydatów Solidarności miał zdjęcie z Lechem Wałęsą – znany przywódca opozycji miał być ich przepustką do parlamentu. Natomiast podczas wyborów prezydenckich w 1995 roku Jacques Seguel kreował wizerunek polityczny Aleksandra Kwaśniewskiego.

</doc>
<doc id="1119726" url="https://pl.wikipedia.org/wiki?curid=1119726" title="Nélson Piquet">
Nélson Piquet



</doc>
<doc id="1119727" url="https://pl.wikipedia.org/wiki?curid=1119727" title="Anthemis cotula">
Anthemis cotula



</doc>
<doc id="1119729" url="https://pl.wikipedia.org/wiki?curid=1119729" title="Rumian barwierski">
Rumian barwierski



</doc>
<doc id="1119731" url="https://pl.wikipedia.org/wiki?curid=1119731" title="Falkenštejn">
Falkenštejn

Falkenštejn (pol. "Falkensztejn", niem. "Falkenstein") – zamek położony na skale na Wyżynie Dieczyńskiej ("Děčínská vrchovina") w północnych Czechach.
Położenie.
Zamek skalny znajduje się w północnych Czechach, na obszarze Parku Narodowego Czeska Szwajcaria ("NP České Švýcarsko"), na skałach południowego zbocza wzniesienia ("Havraní skála"), w północno-wschodniej części Wyżyny Dieczyńskiej, około 0,5 km na północny wschód od centrum miejscowości Jetřichovice w powiecie ("okres") Děčín.
Opis.
Zamek usytuowany jest na piaskowcowych skałach, droga na górny poziom zamku prowadzi szczelinami między skałami. W środku wysokości na skalnym występku w załomie, znajduje się studnia wydrążona na planie okręgu. Na górnym poziomie zamku znajduje się obszerna wnęka w skale z wyciosanym oknem oświetlającym wnętrze, która łączy się z sąsiednim pomieszczeniem z niszą w skale, służącym dawniej jako zamkowa kaplica. Zabudowania zamku spoczywały na drewnianych belkach zamocowanych w wykutych w skale otworach, oraz wykorzystano naturalne występy i płaskie powierzchnie skały. Wejście na górny poziom zamku umożliwiał system schodów, który zaczynał się wysoko nad poziomem. Dostęp do poziomu schodów umożliwiały drabiny, które w czasie ataku wroga były wciągane na wyższy poziom zamku.
Historia.
Według prac archeologicznych zamek został prawdopodobnie założony pod koniec XIII wieku przez ród Michaloviców jako zamek obronny. Pierwsza pisemna wzmianka o zamku na skale odnotowana jest w miejskich księgach miasta Česká Kamenice i pochodzi z 1395 roku. Z początkiem XV wieku zamek wraz z całym czeskokamienickim państwem kupił Hynek Berka z Dubé. W 1428 roku zamek przeszedł pod władanie Vartemberka. W tym czasie na zamku urzędował hetman Mikeš Blekta. W 1444 roku zamek był oblężony, po czym podupadł na znaczeniu. Późniejsza wzmianka pochodzi z 1457 roku. W 1852 księżna Vilemína Kinská umożliwiła dostęp do zamku dla turystów.

</doc>
<doc id="1119735" url="https://pl.wikipedia.org/wiki?curid=1119735" title="Maciej Męclewski">
Maciej Męclewski

Maciej Męclewski (ur. 1945, zm. 12 listopada 2008) – polski menedżer, absolwent Wydziału Architektury Politechniki Warszawskiej.

</doc>
<doc id="1119736" url="https://pl.wikipedia.org/wiki?curid=1119736" title="Santolina chamaecyparissus">
Santolina chamaecyparissus



</doc>
<doc id="1119743" url="https://pl.wikipedia.org/wiki?curid=1119743" title="Krzekowo">
Krzekowo

Krzekowo (niem. "Kreckow") – część miasta Szczecina na osiedlu Krzekowo-Bezrzecze, położone przy granicy miasta z gminą Dobra.
W 1909 w Krzekowie powstało pierwsze w okolicach Szczecina lotnisko (niem. "Kreckower Feld"), na którym wylądowali bracia Wright. 18 czerwca 1910 doszło na nim do pierwszej w historii Niemiec katastrofy lotniczej, której ofiarą była osoba cywilna – kolarz Thaddäus Robl, w 1918 r. przekształcono je w lotnisko cywilne. W 1939 Krzekowo, jak i wiele okolicznych wsi, zostało włączone w granice Wielkiego Miasta Szczecina. Krzekowo, to typowa ulicówka z główną ulicą – ul. Szeroką.
Granice Krzekowa wyznaczają ulice: Modra, ciąg Szeroka-Bracka oraz częściowo Popiełuszki i potok Bukowa. Samo osiedle podzielone jest na dwie części, które rozdziela potok Bukowa: wschodnią z zabudową mieszkalną i zachodnią, której większość obszaru zajmują ogrody działkowe. Przy ul. Łukasińskiego znajduje się największa w mieście piekarnia „Arion-Polbak”. Tuż poza granicami znajduje się jednostka korpusu NATO – Koszary Bałtyckie; wcześniej obszar ten był zaliczany do Krzekowa. Najcenniejszym zabytkiem dzielnicy jest XIII-wieczny kościół pw. Św. Trójcy.
Duży obszar dzielnicy stanowią Rodzinne Ogrody Działkowe „Krzekowo” i „Pionier” będące miejscem spotkań i wypoczynku szczecinian.
Komunikację z innymi dzielnicami zapewniają mające na obrzeżach dzielnicy pętlę autobusowo-tramwajową. Dzielnica Krzekowo jest obsługiwana przez linie tramwajowe 5 i 7 oraz autobusowe 60, 74, 75, 80 i 105, oraz linie autobusowe nocne 521, 525, 529, 531 i 535

</doc>
<doc id="1119747" url="https://pl.wikipedia.org/wiki?curid=1119747" title="Robert Kowalik">
Robert Kowalik

Robert Kowalik (ur. 9 marca 1967) - pilot komunikacyjny i akrobacyjny, dziesięciokrotny mistrz Polski w akrobacji samolotowej, brązowy medalista mistrzostw Europy. Latający samolotem Extra 300L o znakach rejestracyjnych SP-ACM oraz Super Steen SkyBolt 300 (SP-YDS). Zawodnik Aeroklubu Radomskiego. Wielokrotny gość podczas pikników lotniczych w Polsce i Europie. W latach 2006-2009 pilot w liniach Centralwings na samolotach Boeing, B737-400 i B737-300. Po upadku tej linii Robert Kowalik pracował dla Small Planet Airlines jako kapitan samolotów Airbus 320.
Aktualnie lata dla ￼￼ Enter Air samolotami Boeing 737

</doc>
<doc id="1119748" url="https://pl.wikipedia.org/wiki?curid=1119748" title="Śródmieście-Zachód">
Śródmieście-Zachód

Śródmieście-Zachód – osiedle administracyjne Szczecina, będące jednostką pomocniczą miasta, położone w Śródmieściu.
Według danych z 2022 r. liczba ludności wynosiła 12 114 osób.
Obszar osiedla stanowi głównie zwarta zabudowa mieszkalna. Charakterystyczne jest nazewnictwo ulic w większości pochodzące od władców Polski.
Do obiektów Śródmieścia-Zachód należą:
Głównymi ciągami komunikacyjnymi osiedla są wyznaczające granice: al. Piastów, al. Wojska Polskiego (od pl. Szarych Szeregów do pl. Zwycięstwa), ul. M. Kopernika i ul. G. Narutowicza (dwie ostatnie znajdują się w ciągu drogi krajowej nr 13) oraz prowadząca centralnie ul. Bolesława Krzywoustego.
Samorząd mieszkańców.
Rada Osiedla Śródmieście-Zachód liczy 15 członków. W wyborach do Rady Osiedla Śródmieście-Zachód 20 maja 2007 roku nie odbyło się głosowanie na kandydatów z powodu ich zbyt małej liczby, mimo że przedłużono zgłaszanie o 3 dni. Na podstawie ordynacji wyborczej za wybranych członków rady osiedla miejska komisja wyborcza uznała 15 zarejestrowanych kandydatów. W wyborach do rady osiedla 13 kwietnia 2003 udział wzięło 168 głosujących, co stanowiło frekwencję 1,16% (najmniejszą spośród innych osiedli Szczecina).
Samorząd osiedla Śródmieście-Zachód został ustanowiony w 1990 roku.

</doc>
<doc id="1119749" url="https://pl.wikipedia.org/wiki?curid=1119749" title="Dawid Gunia">
Dawid Gunia

Dawid Gunia (ur. 1 stycznia 1987 w Raciborzu) – polski siatkarz, grający na pozycji środkowego.
Kariera.
Karierę sportową rozpoczynał w AZS-ie Rafako Racibórz. Maturę zdał w Szkole Mistrzostwa Sportowego w Spale. W sierpniu 2006 roku przeszedł do zespołu rezerw Skry Bełchatów uczestniczącego w I lidze (zaplecze PLS-u).
Na sezon 2007/2008 został wypożyczony do Resovii, grającej w Polskiej Lidze Siatkówki. W tej edycji rozgrywek klubowych z rzeszowską drużyną zajął 4. miejsce w turnieju Challenge Cup. W latach 2009–2013 zawodnik AZS UWM Olsztyn. Sezon 2013/2014 spędził w AZS Politechnice Warszawskiej. W maju 2015 roku został siatkarzem Cuprum Lubin. Od sezonu 2018/2019 był zawodnikiem Jastrzębskiego Węgla. W czerwcu 2019 roku został siatkarzem MKS-u Będzin. 
Sukcesy klubowe.
PlusLiga:

</doc>
<doc id="1119750" url="https://pl.wikipedia.org/wiki?curid=1119750" title="Region Streymoy">
Region Streymoy

Region Streymoy – największy region ze wszystkich wyszczególnionych w podziale administracyjnym Wysp Owczych. Zamieszkuje go 22 188 osób, z czego ponad połowa w stolicy obszaru, jak i archipelagu – Tórshavn. Obejmuje cztery wyspy, z których największą jest Streymoy, główna z nich, a następnymi: Nólsoy, Hestur i Koltur. W okolicy znajduje się też kilka wysepek i szkierów, których nie wlicza się do głównej osiemnastki: Kirkjubøhólmur, Hoyvíkshólmur oraz Grønhólmur. Powierzchnia regionu to około 392 km².
Obszar podzielono na dwa podregiony:

</doc>
<doc id="1119751" url="https://pl.wikipedia.org/wiki?curid=1119751" title="Indan">
Indan

Indan – organiczny związek chemiczny zbudowany z pierścienia benzenowego skondensowanego z pierścieniem cyklopentanowym.
Otrzymywany jest z indenu. Jego alkilowe pochodne wykorzystywane są do produkcji smarów. Z indanu otrzymuje się indanole, stosowane w przemyśle farmaceutycznym i kosmetycznym:

</doc>
<doc id="1119753" url="https://pl.wikipedia.org/wiki?curid=1119753" title="Mikołaj Sarnecki">
Mikołaj Sarnecki

Mikołaj Sarnecki (ur. 29 lipca 1987 roku w Pucku) – polski siatkarz, grający na pozycji atakującego. Po kilku latach gry międzynarodowej, kontynuuje karierę w częstochowskim AZS-ie występującym obecnie na II ligowych parkietach.
Kariera reprezentacyjna.
Barwy reprezentacji narodowej bronił w kategorii kadetów. W 2005 roku z Polską w tym przedziale wiekowym wywalczył mistrzostwo Europy.
W 2009 roku otrzymał powołanie do kadry B od Grzegorza Wagnera, aktualnego selekcjonera drugiej reprezentacji Polski.
Kariera zawodnicza.
Karierę zawodniczą rozpoczynał w Korabie Puck. Potem grał w młodzieżowej drużynie Skry Bełchatów, z którą w 2006 roku wywalczył mistrzostwo Polski juniorów. W międzyczasie był absolwentem Szkoły Mistrzostwa Sportowego w Spale. Od sezonu 2006/2007 reprezentował zespół rezerw bełchatowskiego klubu, występującego w I lidze. Z tą drużyną w owych rozgrywkach w 2007 roku uplasował się na 5. miejscu. W tym samym roku został włączony do pierwszego składu. Po tym jak Skra II Bełchatów zamieniała się ligami z Siatkarzem Wieluń, Mikołaj Sarnecki występował w Wieluniu, gdzie w 2009 r. zajął 1. miejsce w I lidze i wywalczył awans do Plusligi. W 2011 roku miał przenieść się do zespołu EnBW TV Rottenburg, nie doszło jednak do porozumienia z klubem Bundesligi i Sarnecki wrócił do Wielunia. Po tym jak zespół wycofał się z rozgrywek I ligi przeniósł się na Słowację do VK Chemes Humenné. Tam wywalczył tytuł mistrza kraju w 2014 r.
Sukcesy klubowe.
Mistrzostwa Polski Juniorów:
Mistrzostwo I Ligi:
Mistrzostwo Słowacji:
MEVZA:
Sukcesy reprezentacyjne.
Mistrzostwa Europy Kadetów:

</doc>
<doc id="1119757" url="https://pl.wikipedia.org/wiki?curid=1119757" title="Vereniging Martijn">
Vereniging Martijn

Vereniging Martijn – holenderskie stowarzyszenie dążące do obniżenia wieku uprawniającego do współżycia seksualnego oraz zmianę społecznego postrzegania pedofilii. Założone w Hoogeveen w 1982. Główna działalność grupy to publikacja "OK magazine", znanego do 1987 jako "Martijn". Do dnia delegalizacji było jedną z największych organizacji tego typu na świecie.
Martijn zostało wydalone z Międzynarodowego Stowarzyszenia Lesbijek i Gejów w 1994. Pomimo wydania oświadczeń sprzeciwiających się gwałtom i innej przemocy seksualnej i zalecania członkom przestrzegania prawa, było przedmiotem wielu kontrowersji w Holandii. 27 czerwca 2012 holenderski sąd z siedzibą w Assen orzekł, że stowarzyszenie było nielegalne i nakazał jego natychmiastową delegalizację.

</doc>
<doc id="1119758" url="https://pl.wikipedia.org/wiki?curid=1119758" title="Herb Bielska Podlaskiego">
Herb Bielska Podlaskiego

Herb Bielska Podlaskiego – jeden z symboli miasta Bielsk Podlaski w postaci herbu.
Wygląd i symbolika.
Herb przedstawia w białej tarczy herbowej czerwonego tura zwróconego w heraldycznie prawą stronę, z lekko zwróconą głową ku przodowi.
Historia.
Herb został nadany miastu na przełomie XV i XVI wieku przez Aleksandra Jagiellończyka. Wedle opisu, herb miał przedstawiać tura. Zostało to zakwestionowane w 1987 roku przez plastyków z pracowni plastycznej z Białegostoku, którym Urząd Miasta Bielsk Podlaski zlecił opracowanie herbu mającego zdobić wieżę ratusza. Odmówili oni wykonania herbu na podstawie przedstawionego wzoru, twierdząc, iż zwierzę na rysunku nie jest turem. Opracowali natomiast własny wzór, który został umieszczony na ratuszowej wieży. W ten sposób powstały dwie wersje herbu miejskiego. Efektem ubocznym sprawy jest błąd w „Herbarzu miast polskich” autorstwa Andrzeja Plewako i Józefa Wanaga, którzy nie otrzymawszy od Urzędu Miasta wzoru herbu opublikowali wersję, którą ostatecznie odrzucono, podając nieprawdziwą informację, iż herb taki „ukształtował się ostatecznie w XIX wieku”. Rada Miejska w Bielsku Podlaskim po uzyskaniu zgody z Instytutu Heraldyczno-Weksylologicznego w Warszawie Uchwałą Nr XXV/149/00 z dnia 30 października 2000 r. uchwaliła, że herbem miasta Bielsk Podlaski jest wizerunek stojącego tura zwróconego w heraldycznie prawą stronę, z głową lekko zwróconą ku widzowi. Sylwetka tura koloru czerwonego umieszczona jest na tarczy koloru białego.

</doc>
<doc id="1119759" url="https://pl.wikipedia.org/wiki?curid=1119759" title="Augustin Malár">
Augustin Malár



</doc>
<doc id="1119760" url="https://pl.wikipedia.org/wiki?curid=1119760" title="Herb gminy Ustka">
Herb gminy Ustka

Herb gminy Ustka ma pole herbowe dwudzielne w pas. W polu górnym o barwie błękitnej przedstawia złotą łódź o srebrnych żaglach. W polu dolnym barwy czerwonej przedstawia zielonego konika polnego, siedzącego na złotym kłosie.
Symbolika herbu nawiązuje z jednej strony do nadmorskiego położenia gminy, a z drugiej do tradycji rolniczych (kłos), oraz obfitości zieleni, w tym łąk, które symbolizuje konik polny. 
Herb gminy Ustka został wybrany spośród pięciu wstępnych projektów, zaopiniowanych pozytywnie przez warszawskie Centrum Heraldyki Polskiej. Dwa spośród nich nawiązywały do herbu Ustki i przedstawiały zmieniony w stosunku do miejskiego herbu wizerunek syreny, zostały jednakże odrzucone, podobnie jak jeszcze dwa inne projekty, jako niewyróżniające gminy żadnym szczególnym symbolem. Obecny wzór wybrano ze względu na symbol konika polnego, jest to jedyne przedstawienie tego gatunku w polskiej heraldyce. Ponadto obecna symbolika, zdaniem radnych, oddaje zróżnicowany charakter gminy: turystyczny w pasie nadmorskim, a w rejonach odleglejszych od Bałtyku rolniczy.

</doc>
<doc id="1119761" url="https://pl.wikipedia.org/wiki?curid=1119761" title="Arenaviridae">
Arenaviridae



</doc>
<doc id="1119762" url="https://pl.wikipedia.org/wiki?curid=1119762" title="Boliwijska gorączka krwotoczna">
Boliwijska gorączka krwotoczna

Boliwijska gorączka krwotoczna (ang. Bolivian Hemorrhagic Fever, BHF) – choroba wirusowa występująca endemicznie w Boliwii.
Etiologia.
Boliwijska gorączka krwotoczna, opisana w 1959 roku, powodowana jest przez wirusa Machupo (MACV) z rodziny "Arenaviridae". Rezerwuarem są gryzonie "Calomys callosus" (pochodzące prawdopodobnie z jednej linii rodowodowej), u których infekcja przebiega bezobjawowo i wiąże się z przewlekłym wydalaniem wirusa z moczem.
Uważa się, iż do zarażenia u ludzi dochodzi drogą wziewną, poprzez kontakt z rozpyloną zawiesiną moczu gryzoni. Prawdopodobna jest także możliwość przenoszenia choroby pomiędzy ludźmi drogą powietrzną i pokarmową, a także seksualną i krwiopochodną.
Objawy i przebieg.
Po 1-2 tygodniach inkubacji pojawiają się objawy rzekomogrypowe (gorączka, dreszcze, bóle i zawroty głowy, bóle mięśni, osłabienie), bóle brzucha, jadłowstręt. Może dojść do zaburzeń hemodynamicznych pod postacią hipotensji. W przebiegu choroby powstają wybroczyny, wylewy podspojówkowe, krwawienia z dziąseł i nosa, przewodu pokarmowego, dróg oddechowych i moczowych.
Śmiertelność ocenia się na 5 do 30%.
Diagnostyka.
Rozpoznanie potwierdza się izolując wirusa z próbki krwi albo oznaczając antygeny wirusa bądź przeciwciała przeciwko niemu testem ELISA.
Leczenia.
Stosuje się przede wszystkim leczenie objawowe, ale wydaje się, że wirus może być wrażliwy na rybawirynę. Obecnie nie stosuje się immunizowanego osocza, ze względu na niedobór ozdrowieńców mogących być dawcami.
Przebycie choroby powoduje uzyskanie odporności.
Szczepienie.
Nie opracowano szczepionki specyficznej, jednakże wykazano krzyżową reaktywność po wakcynacji szczepionką przeciwko pokrewnemu wirusowi Junín (powodującemu argentyńską gorączkę krwotoczną). Szczepionka ta może być użyta w celu profilaktyki choroby u osób szczególnie narażonych.

</doc>
<doc id="1119763" url="https://pl.wikipedia.org/wiki?curid=1119763" title="FCGI">
FCGI



</doc>
<doc id="1119764" url="https://pl.wikipedia.org/wiki?curid=1119764" title="Rychlá Skupina">
Rychlá Skupina



</doc>
<doc id="1119766" url="https://pl.wikipedia.org/wiki?curid=1119766" title="Rychlá Skupina &quot;Kalinčiak&quot;">
Rychlá Skupina &quot;Kalinčiak&quot;



</doc>
<doc id="1119771" url="https://pl.wikipedia.org/wiki?curid=1119771" title="Dariusz Jabłoński">
Dariusz Jabłoński



</doc>
<doc id="1119772" url="https://pl.wikipedia.org/wiki?curid=1119772" title="Dariusz Jabłoński (reżyser)">
Dariusz Jabłoński (reżyser)

Dariusz Jabłoński (ur. 30 maja 1961 w Warszawie) – polski reżyser filmowy, scenarzysta i producent.
Życiorys.
Ukończył łódzką szkołę filmową, był asystentem Krzysztofa Kieślowskiego.
Kieruje studiem Apple Film Production. Od 1994 roku był wiceprezesem, a od 1999 prezesem Stowarzyszenia Niezależnych Producentów Filmowych i Telewizyjnych. Od 2000 roku był prezesem Krajowej Izby Producentów Audiowizualnych. Obie funkcje sprawował do 2004 roku.
Wyprodukował kilkadziesiąt filmów fabularnych, dokumentalnych, seriali i teatrów telewizji. Filmy powstały we współpracy z polskimi stacjami telewizyjnymi: TVP, Canal+ Polska, HBO, ale także z udziałem zagranicznych stacji telewizyjnych: ARTE, CANAL+, WDR, MDR, SVT, CTV, oraz w koprodukcji z niezależnymi producentami z Czech, Słowacji, Węgier, Niemiec, Francji, Szwecji, Izraela, Wielkiej Brytanii. W sumie filmy uzyskały ponad trzysta nagród na festiwalach zagranicznych i krajowych, jeden ostatnich, "Dowłatow" w reż. Aleksieja Germana jr. otrzymał Srebrnego Niedźwiedzia za wybitne osiągnięcie artystyczne na Berlinale 2018.
Brał udział w wielu zagranicznych seminariach i konferencjach szkoleniowych, m.in. East West Producer’s Seminar, DOCS without Frontiers, European Film College, Twining Programm. Był stypendystą NIPKOW Programm w Berlinie dla europejskich talentów filmowych. Jest ekspertem w dziedzinie polityki audiowizualnej. W tym charakterze występował na wielu konferencjach zagranicznych i bierze udział w konsultacjach Komisji Europejskiej. Był współautorem trzech tzw. społecznych projektów ustawy o kinematografii, które były rozpatrywane przez Sejm RP. Obowiązująca Ustawa o Kinematografii powstała w oparciu o te projekty.
Pomysłodawca i organizator Polskich Nagród Filmowych i Polskiej Akademii Filmowej oraz założyciel Niezależnej Fundacji Filmowej, powołanej dla promocji filmu polskiego i jego twórców w kraju i za granicą. Pomysłodawca i Dyrektor Artystyczny SCRIPTEAST'u – programu dla scenarzystów z Europy Środkowej i Wschodniej. Współzałożyciel organizacji polskich producentów, w tym Krajowej Izby Producentów Audiowizualnych, której był pierwszym prezesem w latach 2000–2004. Członek Polskiej Akademii Filmowej i Europejskiej Akademii Filmowej.
Obraz "Gry Wojenne" w reżyserii Dariusza Jabłońskiego, wyprodukowany przez Apple Film Production, jako pierwszy w historii polski film dokumentalny, otworzył najważniejszy i największy na świecie międzynarodowy festiwal filmów dokumentalnych IDFA 2009 w Amsterdamie.

</doc>
<doc id="1119773" url="https://pl.wikipedia.org/wiki?curid=1119773" title="Ślimaki lądowe w kuchni">
Ślimaki lądowe w kuchni

Ślimaki lądowe w kuchni – ślimaki lądowe stanowią od tysięcy lat formę pożywienia dla ludzi, świadczą o tym wykopaliska archeologiczne związane z kulturą mezolityczną dokonane na terenie dzisiejszej Algierii i Tunezji. Dowody kulinarnego zastosowania ślimaków, czyli osmolone skorupy odnaleziono także w innych stanowiskach archeologicznych regionu śródziemnomorskiego sprzed od 12000 do 6000 lat.
Walory smakowe ślimaków winniczków ceniono w starożytnym Rzymie. Przypisywano mu także właściwości lecznicze oraz uważano, że działa jak afrodyzjak. Starożytni Rzymianie zabrali ze sobą winniczki jako pokarm na Wyspy Brytyjskie, gdzie do tej pory nazywa się go "ślimakiem rzymskim" czyli "Roman snail".
W Europie ślimaki jadalne są aktualnie popularne we Francji, gdzie uchodzą za przysmak oraz w Belgii, Holandii, Portugalii i Hiszpanii. Ślimaki są znane również m.in. w kuchni japońskiej oraz kuchni chińskiej, a także na kontynencie afrykańskim w Nigerii i Południowej Afryce.
Ślimaki przeznaczone do konsumpcji pochodzą prawie wyłącznie z hodowli. Hoduje się zwłaszcza dwa gatunki – wciąż zbieranego w Polsce – ślimaka winniczka ("Helix pomatia") oraz gatunek "Helix aspersa". Mięso ślimaków hodowlanych jest delikatniejsze w smaku i bardziej kruche.
Ślimaki mogą być przyrządzane poprzez gotowanie, pieczenie na ruszcie lub duszenie w sosie. W kuchni francuskiej gotowane ślimaki podawane są zazwyczaj jako przystawka.
Niedogotowane, dziko żyjące ślimaki mogą przenosić pasożyty wywołujące rzadkie rodzaje zapalenia opon mózgowo-rdzeniowych.
Dziko żyjące ślimaki można znaleźć w wielu miejscach, niektórych gatunków nie można jednak zbierać z powodu ochrony prawnej.
Polska jest eksporterem winniczków. Rozporządzeniem Ministra Ochrony Środowiska, Zasobów Naturalnych i Leśnictwa z dnia 6 stycznia 1995 uznano winniczki za gatunek chroniony. Zezwolono jedynie na zbiór osobników o średnicy muszli powyżej 30mm, w okresie od 1 do 31 maja, na obszarach wyznaczonych przez wojewodę.
Gatunki jadalne.
W celach konsumpcyjnych stosuje się głównie ślimaki z rodzaju "Helix":
W kuchniach pozaeuropejskich spożywa się również gatunki ślimaków spoza Europy i Afryki Północnej, np. "Lissachatina fulica" – duży ślimak pochodzący z Afryki Wschodniej.
W kuchniach azjatyckich stosowane są różne gatunki ślimaków.
Ślimaki jadalne dostępne na rynku pochodzą przeważnie z farm hodowlanych, gdzie spędzają cały okres życia i są karmione specjalną mączką. W biologicznych hodowlach ślimaków nie stosuje się chemicznych środków ochrony roślin.
W handlu są też dostępne puszkowane jadalne części ślimaków, czyli bez muszelek.
Wartość odżywcza.
Ślimaki charakteryzują się stosunkowo dużą zawartością dobrej jakości białka (15%), przy jednoczesnej niskiej zawartości tłuszczu (2,4%), przy czym 75% stanowią nienasycone kwasy tłuszczowe: kwas linolowy i kwas linolenowy. Największą część stanowi woda (80%). Chude mięso ślimaków zawiera też sporo wapnia, potasu, magnezu, miedzi, cynku i selenu.
Wartość energetyczna 100 gramów ślimaków (bez muszelek) wynosi 90 kcal (377 kJ). Mięso ślimaków jest wskazane w zaleceniu diety wysokoproteinowej, niskotłuszczowej i niskoenergetycznej.
Potrawy ze ślimaków lądowych.
Ślimaki są podawane jako przystawka, głównie w kuchni francuskiej. W wielu krajach termin "escargot", oznaczający w języku francuskim ślimaka, rezerwuje się dla ślimaków przyrządzanych według oryginalnych francuskich przepisów, zwłaszcza dla ślimaków po burgundzku "escargots à la Bourguignonne", tj. w muszli z dodatkiem masła i pietruszki lub czosnku.
W kuchni portugalskiej (z wyjątkiem północnych regionów kraju) ślimaki pod nazwą "caracóis" stanowią jednogarnkową potrawę z kombinacją różnych dodatków – białego wina, czosnku, papryki piri-piri, oregano, kolendry, pietruszki, a czasem kiełbasy chouriço, serwowaną w tradycyjnych, tanich gospodach. Większe ślimaki, nazywane "caracoletas", są podawane z rusztu, z sosem maślanym. Inną potrawą przyrządzoną ze ślimaków jest "feijoada de caracóis". W Portugalii spożywa się około 4000 ton ślimaków rocznie.
W tradycyjnej kuchni hiszpańskiej małe i średnie ślimaki pod nazwą "caracoles" podaje się przeważnie z pikantnym sosem lub w zupie, zaś duże w potrawach, tj. "arroz con conejo y caracoles" (przygotowywany jak paella ryż ze ślimakami i mięsem królika), która jest popularna w lądowych regionach południowo-wschodniej Hiszpanii. Stosowane są następujące gatunki ślimaków: "Helix aspersa", "Helix punctata" (obecnie "Otala punctata"), "Helix pisana" i "Helix alonensis".
Potrawy ze ślimaków są spożywane także w Katalonii, gdzie znane są jako "caragols" lub "cargols". W mieście Lleida odbywa się corocznie w maju regionalne święto "Aplec del cargol" przyciągające ok. 200 tysięcy uczestników.
W kuchni greckiej ślimaki są serwowane przede wszystkim na Krecie, choć spożywa się je także w innych częściach kraju. Ślimaki są gotowane w wodzie z dodatkiem octu winnego lub z pomidorami, ziemniakami i kabaczkami. Tradycyjna potrawa kreteńska to , czyli ślimaki smażone na oliwie z cytryną.
Ślimaki są składnikiem w daniach sycylijskich. W języku sycylijskim są nazywane "babbaluci". Ślimaki gotuje się w osolonej wodzie, a następnie podaje z sosem pomidorowym lub oliwą, czosnkiem i pietruszką. Potrawy ze ślimakami są serwowane również w innych regionach Włoch, zwłaszcza na Sardynii.
Ślimaki są spożywane na Malcie, gdzie nazywane są "bebbux".
W Afryce Zachodniej, zwłaszcza w Ghanie, jadane są wielkie ślimaki z gatunku "Achatina achatina", uznawane za przysmak.
W kuchni polskiej ślimaki występowały przynajmniej od XVI w. jako import włoski. Spożywane były rzadko, a ich konsumpcja spotykała się z krytyką, czego świadectwo znajdujemy w utworach Mikołaja Reja i Jana Kochanowskiego. Winniczki (a być może także ślimaki żółte) hodowali w Polsce franciszkanie i dominikanie, stanowiły danie postne. Od XVII w. stały się popularne na stołach arystokracji, przede wszystkim w wersji francuskiej. Potrawy ze ślimaków cechował charakterystyczny dla kuchni staropolskiej nadmiar pikantnych przypraw. Jędrzej Kitowicz w "Opisie obyczajów za panowania Augusta III" napisał, że:
Przyrządzanie ślimaków lądowych.
Świeże ślimaki należy poddać wstępnej obróbce, która polega na gotowaniu przez 5 minut w wodzie z 5% zawartością octu.
W ten sposób ślimaki zostają oddzielone od muszelek. Następnie ślimaki odcedza się na durszlaku i po ochłodzeniu wyjmuje się je małym widelczykiem z muszelek.
Z kolei ślimaki (już bez muszelek) gotuje się ponownie w bulionie, aż do uzyskania odpowiedniego stopnia miękkości.
Po tych zabiegach ślimaki poddaje się dalszej obróbce kulinarnej.

</doc>
<doc id="1119776" url="https://pl.wikipedia.org/wiki?curid=1119776" title="Kuszenie">
Kuszenie

Kuszenie – rodzaj oddziaływania, które ma skłonić kogoś do zrobienia czegoś złego (zazwyczaj w znaczeniu moralnym lub negatywnych konsekwencji).
W rozumieniu chrześcijańskim jest to działanie Szatana, mające na celu zagubienie człowieka, zamazanie prawdy w jego sercu i zmniejszenie dostępu łask Ducha Świętego do człowieka. Grozi upadkiem i zaprzeczeniem Bożej miłości, czyli grzechem.
Choć w języku potocznym "kuszenie" kojarzy się niemal wyłącznie z nakłanianiem do zła przez kusiciela, pierwotny sens biblijny tego słowa oznacza także poddawanie kogoś próbie.

</doc>
<doc id="1119777" url="https://pl.wikipedia.org/wiki?curid=1119777" title="Herb gminy Stargard">
Herb gminy Stargard

Herb gminy Stargard wyobraża w polu czerwonym krzyż maltański srebrny ponad podstawą falistą błękitną.
Symbolika.
Krzyż maltański nawiązuje do roli jaką w rozwoju niektórych miejscowości gminy odegrał zakon Joannitów, którzy m.in. wybudowali zamek w Pęzinie. Podstawa falista symbolizuje jezioro Miedwie.
Historia.
Do roku 2021, gmina Stargard posługiwała się herbem, który przedstawiał tarczę podzieloną na cztery części, w częściach znajdował się wizerunek: Gryfa Pomorskiego, zamku w Pęzinie, trzech kłosów zbóż i łodzi z żaglem. Herb ten był niezgodny z zasadami heraldyki: niewłaściwe było umieszczenie w nim nazwy gminy, nieuzasadniony był też podział na cztery pola. Herb był „przeładowany”, zastrzeżenia budził poziom plastyczny poszczególnych godeł. Aktualny herb gminy zaprojektował Alfred Znamierowski, zaś przyjęty został Uchwałą Nr XXXII/282/21 Rady Gminy Stargard w sprawie uchwalenia Statutu Gminy Stargard.

</doc>
<doc id="1119779" url="https://pl.wikipedia.org/wiki?curid=1119779" title="Xanthi">
Xanthi



</doc>
<doc id="1119780" url="https://pl.wikipedia.org/wiki?curid=1119780" title="Oko (satelita)">
Oko (satelita)

Oko (ros. Око) – seria radzieckich, a potem rosyjskich, wojskowych satelitów wczesnego ostrzegania przed pociskami balistycznymi. Pierwszy radziecki system wczesnego ostrzegania pracujący w podczerwieni. Wystrzelono 101 statków tego typu, z czego trzy starty zakończyły się niepowodzeniem.
Historia.
Prace nad systemem rozpoczęły się w 1967. Głównym wykonawcą miały zostać zakłady TsNII Kometa. Za rakietę nośną odpowiadać miało OKB Ławoczkin. Według założeń, system miał dawać ostrzeżenia 15 do 30 minut wcześniej niż system radarowy. System miał mieć osobne, dedykowane, centrum przetwarzania danych, nie połączone ze wspólnym systemem GUKOS.
W latach 1972-1976 wystrzelono cztery testowe warianty satelitów. Trzy z nich pracowały normalnie, co pozwoliło na wstępne uruchomienie systemu w 1977. W 1980 roku rozpoczęto prace nad rozbudową systemu tak, aby umożliwiał całodobowy dozór wszystkich możliwych miejsc wystrzeliwania wrogich rakiet balistycznych.
Warianty.
Istniały trzy warianty satelitów "Oko":
Satelity Oko typu "US-K" były wysyłane na silnie wydłużone orbity (podobnie jak łącznościowe satelity serii Mołnia), satelity US-KS i US-KMO wysyłano na kołowe orbity geostacjonarne.
Satelity "US-K" miały masę od 1200 do 1950 kg (bez paliwa). Pozostałe wersje ważyły 2000-2500 kg.
System "Oko" miał dwa centra kontroli: Piwan 1 we wschodniej Syberii i Serpuchow 15 niedaleko Kuriłowa k. Moskwy.
System ten miał poważny problem w 1983, gdy to jeden z satelitów „wykrył” wystrzał pocisków "Minuteman" wymierzonych w ZSRR. Kierujący centrum Serpuchow 15 ppłk Stanisław Pietrow uznał, iż jest to błąd systemu satelitarnego, który zinterpretował odbłyski nad USA jako start pocisków.

</doc>
<doc id="1119782" url="https://pl.wikipedia.org/wiki?curid=1119782" title="Aleksandroupoli">
Aleksandroupoli



</doc>
<doc id="1119784" url="https://pl.wikipedia.org/wiki?curid=1119784" title="Alexandroupoli">
Alexandroupoli



</doc>
<doc id="1119785" url="https://pl.wikipedia.org/wiki?curid=1119785" title="Petroupoli">
Petroupoli



</doc>
<doc id="1119786" url="https://pl.wikipedia.org/wiki?curid=1119786" title="Euosmos">
Euosmos



</doc>
<doc id="1119787" url="https://pl.wikipedia.org/wiki?curid=1119787" title="Waldemar Kaczmarek">
Waldemar Kaczmarek

Waldemar Kaczmarek (ur. 2 kwietnia 1987 w Jaworze) — polski siatkarz, grający na pozycji rozgrywającego. Absolwent Niepublicznego Liceum Ogólnokształcącego SMS PZPS w Spale.
Sukcesy klubowe.
juniorskie.
Mistrzostwa Polski Juniorów:
seniorskie.
Mistrzostwo I ligi:
Mistrzostwo II ligi:
Puchar Cypru:
Mistrzostwo Cypru:
Sukcesy reprezentacyjne.
Mistrzostwa Europy Kadetów:

</doc>
<doc id="1119788" url="https://pl.wikipedia.org/wiki?curid=1119788" title="Evosmos">
Evosmos



</doc>
<doc id="1119789" url="https://pl.wikipedia.org/wiki?curid=1119789" title="Woula">
Woula



</doc>
<doc id="1119790" url="https://pl.wikipedia.org/wiki?curid=1119790" title="Stawroupoli">
Stawroupoli



</doc>
<doc id="1119792" url="https://pl.wikipedia.org/wiki?curid=1119792" title="Marcin Kozioł (siatkarz)">
Marcin Kozioł (siatkarz)

Marcin Kozioł (ur. 4 lipca 1983 w Tychach) – polski siatkarz, grający na pozycji przyjmującego. Od 2011 reprezentował barwy klubu TKS Tychy. Ambasador dobrej woli UNICEF.

</doc>
<doc id="1119793" url="https://pl.wikipedia.org/wiki?curid=1119793" title="Pylaia">
Pylaia



</doc>
<doc id="1119794" url="https://pl.wikipedia.org/wiki?curid=1119794" title="Pilea">
Pilea



</doc>
<doc id="1119795" url="https://pl.wikipedia.org/wiki?curid=1119795" title="Andrew Grant">
Andrew Grant

Andrew Grant (ur. 22 kwietnia 1985 w Maryborough) – australijski siatkarz, grający na pozycji środkowego w polskim zespole, reprezentant Australii. W sezonach 2005/06–2007/08 grał w polskim klubie Delecta Chemik Bydgoszcz.

</doc>
<doc id="1119798" url="https://pl.wikipedia.org/wiki?curid=1119798" title="Artur Hoffman">
Artur Hoffman

Artur Hoffmann (ur. 16 stycznia 1977) – siatkarz, obecnie trener siatkarski.

</doc>
<doc id="1119799" url="https://pl.wikipedia.org/wiki?curid=1119799" title="Irakleio">
Irakleio



</doc>
<doc id="1119800" url="https://pl.wikipedia.org/wiki?curid=1119800" title="Jerzy Antoni Gosiewski">
Jerzy Antoni Gosiewski



</doc>
<doc id="1119801" url="https://pl.wikipedia.org/wiki?curid=1119801" title="Michal Červeň">
Michal Červeň

Michal Červeň (ur. 16 grudnia 1977 w Liptowskim Mikułaszu) – słowacki siatkarz, reprezentant kraju, grający na pozycji środkowego. W reprezentacji Słowacji wystąpił 84 razy.
Sukcesy klubowe.
Mistrzostwo Słowacji:
Puchar Słowacji:
Mistrzostwo Czech:
Sukcesy reprezentacyjne.
Liga Europejska:

</doc>
<doc id="1119803" url="https://pl.wikipedia.org/wiki?curid=1119803" title="Ilioupoli">
Ilioupoli



</doc>
<doc id="1119804" url="https://pl.wikipedia.org/wiki?curid=1119804" title="Georeaktor">
Georeaktor

Georeaktor - hipoteza zaproponowana przez mówiąca, że w środku Ziemi od jej powstania znajduje się kula o znacznej koncentracji uranu, w której zachodzi reakcja rozszczepienia uranu. Energia rozszczepienia miałaby być źródłem energii podgrzewającej wnętrze Ziemi oraz tworzenia pola magnetycznego Ziemi. Hipoteza ta nie jest uznawana przez geofizyków ani geologów. 
Hipoteza.
Twórca koncepcji twierdzi, że ma ona swoje potwierdzenie w tym, że wychwycono pierwsze ziemskie antyneutrina, oraz w symulacjach komputerowych na superkomputerach, których wyniki potwierdziły, że ilość ciepła wytwarzanego z georeaktora jest równa ilości ciepła docierającego z wnętrza Ziemi.
Poglądy geofizyki.
Obecne teorie geofizyczne głoszą, że zawartość uranu w jądrze Ziemi jest niewielka. Wprawdzie uran jako pierwiastek ma dużą gęstość, znacznie większą od żelaza i niklu, ale w tak wysokich temperaturach nie ulega on oddzieleniu od żelaza i niklu, przez co jego koncentracja powinna być jednakowa w całym jądrze Ziemi. 

</doc>
<doc id="1119805" url="https://pl.wikipedia.org/wiki?curid=1119805" title="Łukasz Owczarz">
Łukasz Owczarz

Łukasz Owczarz (ur. 29 marca 1990) – polski siatkarz, grający na pozycji atakującego. Od sezonu 2019/2020 do sezonu 2020/2021 występował w drużynie UKS Mickiewicz Kluczbork.
W sezonie 2021/2022 był zawodnikiem zespołu BKS Visła Bydgoszcz, do którego wrócił po ośmiu latach.
Sukcesy klubowe.
Puchar Luksemburga:
Liga luksemburska:
I liga polska:

</doc>
<doc id="1119807" url="https://pl.wikipedia.org/wiki?curid=1119807" title="Kamil Kacprzak">
Kamil Kacprzak

Kamil Kacprzak (ur. 20 marca 1984 w Ozorkowie) – polski siatkarz, grający na pozycji przyjmującego. Były reprezentant Polski kadetów i juniorów. 
Karierę siatkarską rozpoczął w Ozorkowie pod okiem Henryka Domalążka.
Uczył się w Szkole Mistrzostwa Sportowego, był w reprezentacji kadetów na mistrzostwach Europy w Libercu.
Ukończył studia na Uniwersytecie Łódzkim, zdobywając tytuł magistra wychowania fizycznego.
Sukcesy klubowe.
Mistrzostwo I ligi:
Sukcesy reprezentacyjne.
Mistrzostwa Europy Kadetów:

</doc>
<doc id="1119808" url="https://pl.wikipedia.org/wiki?curid=1119808" title="Agia Paraskevi">
Agia Paraskevi



</doc>
<doc id="1119809" url="https://pl.wikipedia.org/wiki?curid=1119809" title="Michał Dębiec">
Michał Dębiec

Michał Dębiec (ur. 29 marca 1984 w Tomaszowie Mazowieckim) – polski siatkarz, grający na pozycji libero. Po sezonie 2008/09 powołany przez Daniela Castellaniego do szerokiej reprezentacji Polski, przygotowującej się do Mistrzostw Europy w Turcji. W sezonie reprezentacyjnym 2009/10 powołany do reprezentacji B, stanowiącej zaplecze kadry przygotowującej się do Mistrzostw Świata we Włoszech.

</doc>
<doc id="1119811" url="https://pl.wikipedia.org/wiki?curid=1119811" title="Martin Sopko (ur. 1982)">
Martin Sopko (ur. 1982)

Martin Sopko (ur. 30 stycznia 1982 Preszowie) – słowacki siatkarz, grający na pozycji przyjmującego, reprezentant kraju. 
Wychowanek VK PU Preszów. W 2005 roku, po wywalczeniu tytułu mistrza kraju, wyjechał do Polski. W sezonie 2005/2006 reprezentował drużynę Polskiej Ligi Siatkówki, Mostostal Kędzierzyn-Koźle. Potem przez rok grał w Gwardii Wrocław, a następnie został zawodnikiem Delecty Chemika Bydgoszcz. Obecnie występuje w słowackiej drużynie VK MIRAD PU Preszów. W reprezentacji Słowacji wystąpił 161 razy.
Sukcesy klubowe.
Mistrzostwo Słowacji:
Puchar Słowacji:
Sukcesy reprezentacyjne.
Liga Europejska:

</doc>
<doc id="1119820" url="https://pl.wikipedia.org/wiki?curid=1119820" title="Rastio Chudik">
Rastio Chudik



</doc>
<doc id="1119821" url="https://pl.wikipedia.org/wiki?curid=1119821" title="Singel CD">
Singel CD

Singel CD, singiel CD (skrótowiec CDS, od ang. "CD single") – singel muzyczny wydany w formie płyty kompaktowej.
Format ten został wprowadzony do użytku w połowie lat 80., lecz nie zyskał sobie pewnego miejsca na rynku aż do wczesnych lat 90. Piosenka "Brothers in Arms" brytyjskiego zespołu Dire Straits z 1985 roku jest uznawana za pierwszy singel CD na świecie. Zawierał cztery ścieżki i został wytłoczony w limitowanym nakładzie.
Popularnym w latach 90. stało się wypuszczanie przez amerykańskie wytwórnie płytowe zarówno dwuścieżkowego, jak i wielościeżkowego maksisingla (zazwyczaj zawierającego remiksy). W Wielkiej Brytanii wytwórnie wypuszczały także dwa kompakty, które zawierały zwykle po trzy lub więcej ścieżek każda.
Spotykane są także minisingle CD, wydawane na 3,1-calowych płytach kompaktowych.

</doc>
<doc id="1119824" url="https://pl.wikipedia.org/wiki?curid=1119824" title="Cry">
Cry



</doc>
<doc id="1119830" url="https://pl.wikipedia.org/wiki?curid=1119830" title="Zbiór ciągły">
Zbiór ciągły



</doc>
<doc id="1119832" url="https://pl.wikipedia.org/wiki?curid=1119832" title="Międzyrzecze Łomżyńskie">
Międzyrzecze Łomżyńskie

Międzyrzecze Łomżyńskie (318.67) – mezoregion fizycznogeograficzny we wschodniej części Niziny Północnomazowieckiej pomiędzy rzekami Narew i Bug.
Na północnej granicy Międzyrzecza Łomżyńskiego, znajdują się dwa ponad 60-tysięczne miasta leżące nad samą Narwią - Łomża i Ostrołęka. W środkowej jego części znajduje się Zambrów i Ostrów Mazowiecka, na południu nad Bugiem Wyszków.
Południowa i wschodnia część zajęta jest przez Puszczę Białą i Czerwony Bór, w którym to znajduje się najwyższy punkt międzyrzecza osiągający 227 m n.p.m. Pozostałe tereny są głównie rolnicze.

</doc>
<doc id="1119833" url="https://pl.wikipedia.org/wiki?curid=1119833" title="Zespół Szkół Ogólnokształcących i Zawodowych w Lwówku Śląskim">
Zespół Szkół Ogólnokształcących i Zawodowych w Lwówku Śląskim

Zespół Szkół Ogólnokształcących i Zawodowych w Lwówku Śląskim – szkoła w Lwówku Śląskim powstała z połączenia Liceum Ogólnokształcącego im. Henryka Brodatego i Zespołu Szkół Zawodowych.
Historia szkoły.
Liceum Ogólnokształcące powstało w 1946 roku z inicjatywy społecznej Towarzystwa Przyjaciół Szkoły Średniej w Lwówku Śląskim. Zespół Szkól Zawodowych rozpoczął swoją działalność w 1979 roku. w obiekcie przedwojennej Szkoły Rolniczej potocznie zwanym „Babcią”. Obecnie dyrektorem szkoły jest Andrzej Bielak.
Budynek szkoły.
Budynek Zespołu Szkół Ogólnokształcących i Zawodowych (ZSOiZ): (wcześniej Liceum) został wzniesiony w latach 1912/1913 według planu miejskiego budowniczego Möllera. Budynek jest zaprojektowany tak, aby wszystkie klasy miały okna skierowane na wschód. Na dachu istnieje platforma do obserwowania nieba. Fasadę zdobią reliefy. Od południa znajduje się zegar słoneczny ze znakami zodiaku. Na fryzie ponad wejściem znajdują się sceny z niemieckich bajek: "Szczęśliwy Jaś", "Stoliczku nakryj się", "Siedmiu zuchów ze Szwabii". Pod spodem w obramieniu drzwi przedstawione są dzieci idące do szkoły.
Na dziedzińcu dobudowano ujęcie z wodą pitną oraz fontannę z dziewczynką i gęsiami autorstwa rzeźbiarza Pawła Schulca z Wrocławia. Na szkole znajduje się tablica z okazji 50-lecia z tekstem: "1946–1996. Nauczycielom Liceum Ogólnokształcącego im. Henryka Brodatego we Lwówku Śl. W 50 rocznicę powstania szkoły. Władze miasta. Absolwenci".

</doc>
<doc id="1119836" url="https://pl.wikipedia.org/wiki?curid=1119836" title="Jadar Radom">
Jadar Radom

Jadar Radom – polski klub siatkarski z Radomia, istniejący w latach 2003-2011.
W sezonie 2003/04 zajął miejsce ligowe zlikwidowanych z powodu zadłużeń finansowych Czarnych Radom, przejmując ich drużynę i grupy młodzieżowe. Swoimi symbolami i nazwą zespół promował jedynie sponsorującą go firmę Jadar.
W 2006 roku zawodnicy Jadaru wywalczyli awans do Polskiej Ligi Siatkówki (obecnie PlusLigi). Tuż przed startem w najwyższej klasie ligowej klub przekształcił się w sportową spółkę akcyjną, przyjmując nazwę Jadar Sport S.A. Radom. Największym osiągnięciem radomian było zajęcie 7. miejsca w klasyfikacji końcowej rozgrywek Polskiej Ligi Siatkarskiej w sezonie 2006/07. W 2010 roku właściciel klubu sprzedał miejsce w ekstraklasie AZS-owi Politechnice Warszawskiej.
9 czerwca 2011 roku miejsce Jadaru w I lidze przejął KPS Siedlce, który w zamian za to przez 2 kolejne sezony występował pod nazwą KPS Jadar Siedlce.
Historia.
Geneza i powstanie klubu.
W 2002 roku „Czarni” po raz pierwszy w historii spadli do niższej klasy rozgrywek. W sezonie 2002/2003, występując na zapleczu Polskiej Ligi Siatkówki, zakończyli rozgrywki na 4. miejscu. Po tym sezonie drużyna przestała istnieć. Zebranie radomskich działaczy zadecydowało o likwidacji klubu. „Czarni” mieli dług ponad 1,5 miliona złotych, co uniemożliwiało dalsze funkcjonowanie. Trofea przekazane zostały powstałemu wówczas Radomskiemu Towarzystwu Siatkarskiemu. Organizacja ta przejęła zespół Wojskowego Klubu Sportowego oraz jego grupy młodzieżowe. Pierwszym prezesem klubu został Dariusz Fryszkowski, który jednocześnie pełnił funkcję szkoleniowca zespołu. Przed pierwszymi występami w rozgrywkach sponsorem strategicznym RTS-u została firma Jadar, w związku z czym siatkarze do zmagań ligowych przystąpili pod nazwą „Jadar RTS Radom”. W grudniu 2003 roku nowym prezesem stowarzyszenia został właściciel tego przedsiębiorstwa, Tadeusz Kupidura.
2003–2006 – rozgrywki zaplecza Polskiej Ligi Siatkówki.
Pierwszy mecz w rozgrywkach ligowych radomianie rozegrali w Zduńskiej Woli, przegrywając z miejscowym SPS-em 1:3. Pierwsze zwycięstwo odnieśli w 3. kolejce pojedynków Serii B, pokonując zespół SMS-u I Spała w trzech setach. W klasyfikacji końcowej rundy zasadniczej zajęli 8. miejsce na 11 drużyn, z dorobkiem 29 punktów (5 „oczek” straty do lidera tabeli, Górnika Radlin). Drużyna Jadaru RTS uczestniczyła również w turnieju Pucharu Polski, w którym poniosła porażkę w spotkaniu o awans do IV rundy rozgrywek z drużyną Polskiej Ligi Siatkówki, Pamapolem AZS Częstochowa, w trzech setach.
W kolejnym sezonie, 2004/2005, radomski zespół wywalczył 4. pozycję w klasyfikacji generalnej ligi, ustępując Deleccie-Chemikowi Bydgoszcz, Gwardii Wrocław i Jokerowi Piła. Odnosząc zwycięstwa nad tymi drużynami, po pięciu zwycięstwach na początku rozgrywek stracił jednak punkty z Orłem Międzyrzecz, BBTS Bielsko-Biała i rezerwami Skry. Porażka z walczącym o utrzymanie Moderatorem Hajnówka przekreśliła szanse na awans do najwyższej klasy rozgrywek.
W następnym sezonie trenerem drużyny został Grzegorz Wagner. Przed początkiem rozgrywek ligowych radomianie rozegrali mecze w Pucharze Polski. Najpierw zwyciężyli Błękitnych Ropczyce, natomiast rywalizację o awans do fazy grupowej przegrali z Resovią. Pod kierunkiem Wagnera przez niemal całe rozgrywki ligowe byli liderami i w 27 spotkaniach odnieśli 23 zwycięstwa. Przed zakończeniem rundy zasadniczej szkoleniowiec podał się do dymisji. Jego miejsce do końca rozgrywek ligowych zajął Witold Roman. Do fazy play-off drużyna z Radomia przystępowała z 1. miejsca. W półfinale wyeliminowała Energetyka Jaworzno. W finale wygrała z Delectą Bydgoszcz stosunkiem wygranych meczów 2:1 i tym samym wywalczyła bezpośredni awans do Polskiej Ligi Siatkówki. Decydujący mecz rozegrała w Radomiu – wtedy gospodarze pokonali rywali po tie-breaku.
Skład zespołu w sezonie 2005/2006: Mariusz Wiktorowicz, Daniel Górski, Krzysztof Staniec, Maciej Pawliński, Paweł Biliński, Konrad Prusakowski, Łukasz Kruk, Krzysztof Niedziela, Krzysztof Makaryk, Mykoła Karzow, Sebastian Pęcherz, Grzegorz Kokociński, Wojciech Żaliński.
Od 2006 – występy w Polskiej Lidze Siatkówki.
W przerwie sezonowej Jadar Sport pozyskał m.in. uczestników Mistrzostw Świata 2006: Přemysla Obdržálka (Czechy) i Dallasa Sooniasa (Kanada). Nowym trenerem zespołu został Dariusz Luks. Radomianie sezon rozpoczęli od Pucharu Polski, w którym zmagania zakończyli na fazie grupowej. Swój pierwszy mecz w Polskiej Lidze Siatkówki rozegrali przed własną publicznością, przegrywając z ówczesnym obrońcą tytułu mistrza Polski, Skrą Bełchatów, 0:3. Pierwszy punkt zdobyli przy stanie 0:10, co było nowym rekordem bełchatowian. W 2. kolejce ligowej radomska drużyna odniosła swoje pierwsze zwycięstwo w najwyższej klasie rozgrywek, pokonując w czterech setach Gwardię Wrocław. W klasyfikacji końcowej zajęła 7. miejsce i tę samą pozycję wywalczyła w rundzie play-off.
W kolejnym sezonie Jadar Sport zainaugurował rozgrywki Polskiej Ligi Siatkówki spotkaniem, które przegrał po tie-breaku z Wkręt-Metem Domexem AZS-em Częstochowa. Do 4. kolejki ligowej nie odniósł żadnego zwycięstwa. Po trzecim meczu szkoleniowiec Dariusz Luks podał się do dymisji. W 7. serii spotkań zespół z Radomia jako pierwszy w lidze w tym sezonie pokonał ówczesnego obrońcę tytułu mistrza kraju, BOT Skrę Bełchatów. Trenerem radomian był wtedy Wojciech Stępień. W rundzie zasadniczej Jadar wywalczył 18 punktów, plasując się na 7. miejscu. Po samych porażkach w fazie play-off zajął 8. pozycję w klasyfikacji końcowej. W Pucharze Polski radomscy siatkarze doszli do ćwierćfinału, w którym przegrali z Mlekpolem AZS-em Olsztyn 1:3. Pod koniec sezonu ligowego zawodnik Jadaru, Wojciech Żaliński, został powołany do składającej się z 22 osób reprezentacji Polski.
Po zakończeniu rozgrywek ligowych i pucharowych prezes klubu Tadeusz Kupidura ogłosił sprzedaż akcji, ponieważ jego firma nie mogła przeznaczyć na sponsoring wystarczającej kwoty na utrzymanie zespołu w PlusLidze (wcześniej Polskiej Lidze Siatkówki). Już w trakcie sezonu rozważał odsprzedanie miejsca w lidze, natomiast według jednej z wersji miejsce w rozgrywkach miałoby zostać odsprzedane do Kielc. Nadzwyczajna sesja rady miejskiej zwołana na wniosek prezydenta Radomia, Andrzeja Kosztowniaka, zadecydowała, że klub dostanie pieniądze z budżetu miasta i dzięki temu Jadar pozostał w ekstraklasie. Na sezon 2008/2009 drużyna przyjęła nazwę „Jadar Radom”.
Sezon po sezonie.
Poziom rozgrywek:
Zawodnicy.
Siatkarze Jadaru w reprezentacji swojego kraju.
Pierwszymi zawodnikami, którzy podczas występów w Jadarze byli reprezentantami swojego kraju, zostali Přemysl Obdržálek z Czech i Dallas Soonias z Kanady. Obaj do klubu przeszli na sezon 2006/2007 i uczestniczyli m.in. w Mistrzostwach Świata 2006. Obdržálek po meczach grupowych tego turnieju prowadził w rankingu najlepszych libero. Zmagania ze swoim zespołem zakończył na 2. fazie. Kanadyjczycy natomiast wywalczyli 11. miejsce. Po odejściu z Jadaru, po roku gry, Sonnias uczestniczył m.in. w „Copa América”.
W 2006 roku do reprezentacji Polski na Ligę Światową zakwalifikował się Marcin Kocik, który w tym samym roku został zawodnikiem radomskiej drużyny. 22 marca 2008 roku Raúl Lozano do szerokiej kadry na turniej w Espinho (eliminacje do Igrzysk Olimpijskich) i Ligę Światową powołał siatkarza Jadaru, Wojciecha Żalińskiego. Obaj wymienieni gracze ani razu nie wystąpili w pierwszej reprezentacji.
Ponadto w kadrze B jako zawodnicy Jadaru mecze rozegrali: Sebastian Pęcherz (jako pierwszy), Wojciech Żaliński, Adrian Stańczak i Michał Chaberek.
Symbole klubowe.
Barwy, logo i nazwa klubu nawiązywały do firmy Jadar, strategicznego sponsora zespołu. W żaden sposób nie odnosiły się do radomskiej tradycji piłki siatkowej.
Kolory klubu to: biały, granatowy i czerwony, które widnieją na strojach zawodników i w herbie klubu. Kolorystyka ubioru siatkarzy była zmieniana przed sezonami: 2006/2007 oraz 2007/2008.
Maskotką klubową był zając w barwach drużyny, zaprojektowany przez firmę Elabi.
Zespół rezerw i grupy młodzieżowe.
Do 2007 roku w klubie działały zespół rezerw i grupy młodzieżowe.
W sezonie 2005/2006 druga drużyna Jadaru, występująca pod nazwą Klub Sportowy „Jadar” Radom, awansowała do II ligi. Pierwszy mecz w tych rozgrywkach rozegrała 23 września 2006 na własnym parkiecie. Wówczas przegrała 1:3 z Błękitnymi Ropczyce. Po rundzie zasadniczej zajmowała 4. miejsce z dorobkiem 35 punktów. Tę samą pozycję wywalczyła po trzech rundach play-off. Szkoleniowcem zespołu był wtedy Wojciech Stępień, a barwy II-ligowej drużyny reprezentowali m.in. Wojciech Żaliński, Damian Słomka, Jakub Bucki.
W 2007 roku juniorzy Jadaru zostali wicemistrzami Polski. W meczu finałowym przegrali po tie-breaku z AZS UWM Olsztyn, których pokonali bez straty seta w eliminacjach. Zawodnik radomskiego klubu, Wojciech Żaliński, został wybrany na najlepszego atakującego turnieju.
W grudniu 2007 roku zespół rezerw i grupy młodzieżowe zostały przekazane Radomskiemu Centrum Siatkarskiemu (obecnie RCS „Czarni”).
Kibice.
Klub Kibica „Jadar”.
Klub Kibica Jadar został założony w 2003 roku. Stowarzyszenie objął główny sponsor klubu, który wyposażył kibiców w koszulki klubowe i inne gadżety oraz legitymacje członkowskie pozwalające na darmowe wstępy na mecze. Co roku fani Jadaru organizowali wyjazdy na mecze Ligi Światowej.
Konflikt z kibicami Czarnych Radom.
Od początku działalności klubu zespół dopingowali również kibice Czarnych Radom. Radomskie Towarzystwo Sportowej powstało na strukturach Wojskowego Klubu Sportowego i miało być spadkobiercą jego tradycji i historii. Zarząd Jadaru nie dotrzymał obietnicy, że w nazwę drużyny wejdzie człon „Czarni”. Od 2005 roku fanom utożsamiającym się z „Wojskowymi” utrudniano wejście na mecze. Do sezonu 2006/2007 Jadar miał dwa kluby kibica, które nawzajem się przekrzykiwały. W 2007 roku w miejsce II-ligowego wówczas KS Jadar Radom (Jadar II Radom) powołano Radomskie Centrum Siatkarskie, które na sezon 2008/2009 przyjęło nazwę „RCS Czarni” i utożsamia się z klubem powstałym w 1921 roku.
Hala sportowa.
Zawodnicy Jadaru swoje mecze rozgrywali w Hali sportowej Miejskiego Ośrodka Sportu i Rekreacji, znajdującej przy ulicy Gabriela Narutowicza 9 w Radomiu. Obiekt z 1 200 plastikowymi krzesełkami i rozkładaną trybuną mogła pomieścić około 2 500 widzów.
W listopadzie 2003 roku firma Jadar kupiła od miasta tereny przy Radomiaku, na których miała dokończyć budowę obiektów sportowo-rekreacyjnych, w skład których miały wchodzić: hala widowiskowo-sportowa, aquapark z dwoma zjeżdżalniami, hotel, kręgielnia, centrum odnowy biologicznej, restauracja, kawiarnia, małe sklepy i sala klubowa. W październiku 2005 roku właściciel przedsiębiorstwa, Tadeusz Kupidura, wystawił nieruchomość na sprzedaż.
Jadar Radom jako spółka akcyjna.
19 czerwca 2006 roku, po awansie do najwyższej klasy ligowej, klub przekształcił w sportową spółkę akcyjną, przyjmując nazwę Jadar Sport S.A. Radom. Powołanie spółki było wymogiem Polskiej Ligi Siatkówki. Stuprocentowym udziałowcem był właściciel firmy Jadar, Tadeusz Kupidura.
Władze Jadaru:

</doc>
<doc id="1119838" url="https://pl.wikipedia.org/wiki?curid=1119838" title="Pojemność skokowa silnika">
Pojemność skokowa silnika



</doc>
<doc id="1119839" url="https://pl.wikipedia.org/wiki?curid=1119839" title="Telstar 2">
Telstar 2

Telstar 2 – amerykański satelita telekomunikacyjny (aktywny retransmiter) i naukowy, bliźniak satelity Telstar 1. Wystrzelony 7 maja 1963 z kosmodromu Cape Canaveral Air Force Station. Wyposażony w 3600 ogniw słonecznych dostarczających energię elektryczną do urządzeń pokładowych.
Telstar prowadził pomiary dystrybucji protonów i elektronów w pasach Van Allena.
Oś obrotu statku zaraz po wystrzeleniu była nachylona do płaszczyzny ekliptyki pod kątem 80°. Początkowe tempo obrotu wynosiło 180 obr./min. 
W odróżnieniu od Telstara 1, dane naukowe mogły być przesyłane „na żywo”, poprzez mikrofalowe łączne telemetrii.
Satelita umożliwił wielokrotne transmisje telewizyjne biało-czarne i barwne, m.in. z Ameryki do Europy i na odwrót, przy czym czas trwania transmisji był dwukrotnie dłuższy od okresów przekazywania przez Telstara 1.
Satelita przestał działać po programowym wyłączeniu nadajnika, 16 maja 1965. Pozostaje na orbicie okołoziemskiej, której trwałość szacowana jest na 200 000 lat.

</doc>
<doc id="1119842" url="https://pl.wikipedia.org/wiki?curid=1119842" title="Szatan z siódmej klasy (film 2006)">
Szatan z siódmej klasy (film 2006)

Szatan z siódmej klasy – polski film fabularny z 2006 na podstawie powieści dla młodzieży Kornela Makuszyńskiego. Wraz z wersją kinową filmu powstał miniserial telewizyjny.
Głównym bohaterem jest Adam Cisowski, mądry i logicznie myślący chłopiec z żyłką detektywistyczną. Powieść opowiada o tajemnicy z czasów wojen napoleońskich – zagadce, którą Adaś, wraz z rodziną Gąsowskich będzie musiał rozwiązać.

</doc>
<doc id="1119843" url="https://pl.wikipedia.org/wiki?curid=1119843" title="Szatan z siódmej klasy (film 1960)">
Szatan z siódmej klasy (film 1960)

Szatan z siódmej klasy – polski film fabularny z 1960 r. na podstawie powieści dla młodzieży Kornela Makuszyńskiego. Głównym bohaterem jest Adam Cisowski, logicznie myślący chłopiec z żyłką detektywistyczną. Powieść opowiada o tajemnicy z czasów wojen napoleońskich – zagadce, którą Adaś, wraz z rodziną Gąsowskich będzie musiał rozwiązać. W odróżnieniu od pierwowzoru książkowego akcję przeniesiono z okresu międzywojennego w czasy po II wojnie światowej.
Film był ekranowym debiutem Poli Raksy. Plenery: Płock, Łąck, pałac w Łącku.
W 1960 r. "Szatan z siódmej klasy", jako drugi polski film w historii, został zgłoszony do rywalizacji o Oscara.
Obsada.
i inni

</doc>
<doc id="1119844" url="https://pl.wikipedia.org/wiki?curid=1119844" title="Szatan z siódmej klasy (ujednoznacznienie)">
Szatan z siódmej klasy (ujednoznacznienie)



</doc>
<doc id="1119847" url="https://pl.wikipedia.org/wiki?curid=1119847" title="Polvo">
Polvo

Polvo – amerykańska grupa mathrockowa z Chapel Hill w Karolinie Północne, założona w 1990 roku. Jej liderami są Ash Bowie i Dave Brylawski. Ponadto występują w niej perkusista Brian Quast oraz basista Steve Popson. Eddie Watkins był pierwszym perkusistą Polvo, ale nie powrócił do składu po reaktywacji w 2008 roku.
Polvo jest powszechnie uważany za typowego przedstawiciela math rocka, choć w wywiadach muzycy zespołu odżegnują się od tego typu kategoryzacji. Charakterystyczną cechą muzyki Polvo jest chętne wykorzystywanie sfałszowanych, dysonansowych partii rozstrojonych gitar, nierzadko współgrających z popowymi melodiami i harmoniami. Dopełnieniem dla muzyki są enigmatyczne teksty, często o surrealistycznym zabarwieniu. Brzmienie grupy jest tak nieprzewidywalne i nietypowe, że jej gitarzyści bywali oskarżani o grę na nienastrojonych instrumentach. Piosenki i okładki płyt Polvo często zawierają azjatycko-orientalne motywy i odniesienia. Nazwa zespołu oznacza „ośmiornicę” w języku portugalskim oraz „kurz” lub „proszek” w hiszpańskim; w Hiszpanii służy również jako slangowe określeniu seksu.
Życiorys.
Zespół Polvo powstał w 1990 roku w Chapel Hill (Karolina Północna). Oryginalny skład tworzyli Ash Bowie, Dave Brylawski, Steve Popson i Eddie Watkins. Bowie i Brylawski spotkali się na zajęciach z języka hiszpańskiego na Uniwersytecie Karoliny Północnej. Połączyło ich zainteresowanie działalnością wytwórni muzycznej SST Records i zespołu Let's Active. Pierwszym wydawnictwem Polvo był podwójny singiel winylowy Can I Ride, wydany w 1991 roku za pośrednictwem labelu Kitchen Puff Records. Później singiel został wznowiony na kompakcie jako Polvo EP. Następnie zespół wydał dwa studyjne albumy, dwie epki i kilka singli w wytwórni Merge Records, kierowanej przez Maca McCaughana, szkolnego kolegi Brylawskiego i Popsona. Merge Records wypuściło ich debiut, Cor-Crane Secret w 1992 roku. Today's Active Lifestyles ujrzało światło dzienne w roku 1993, udoskonalając nietuzinkowy styl grupy. W międzyczasie zespół zaliczył krótki epizod filmowy, pojawiając się w niskobudżetowym obrazie Half-Cocked.
Po przeniesieniu się do wytwórni Touch And Go grupa wydała kolejne dwie studyjne płyty. Podwójny album Exploded Drawing, dzieło muzycznie eklektyczne i progresywne, nieco wyraźniej podkreślało fascynacje gitarzystów muzyką azjatycką. Jakiś czas po tym Eddie Watkins opuścił szeregi zespołu, by poświęcić się rodzinie. Wkrótce po odejściu Watkinsa reszta składu również zaczęła się rozpadać. Brylawski przeprowadził się do Nowego Jorku by dokończyć studia, w międzyczasie podróżując do Indii; Bowie przeniósł się do Bostonu by zostać członkiem Helium, zespołu dowodzonego przez jego ówczesną partnerkę Mary Timony. Po krótkiej przerwie Polvo wznowiło działalność w roku 1997 by nagrać płytę Shapes z nowym perkusistą Brianem Walsbym. Plotki, jakoby miał to być ostatni album grupy potwierdziły się, gdy polubownie zakończono działalność później tego samego roku. Na koniec zespół ruszył w pożegnalną trasę koncertową po Stanach Zjednoczonych z finałem w rodzinnym klubie Cat's Cradle.
Polvo zreaktywowało się z nowym perkusistą w składzie po zaproszeniu na festiwale All Tomorrow Parties i Primavera Sound w 2008 roku. W marcu następnego roku grupa wkroczyła do studia by nagrać swój pierwszy album od dwunastu lat. W 2013 roku światło dzienne ujrzał szósty studyjny album grupy, zatytułowany Siberia.

</doc>
<doc id="1119850" url="https://pl.wikipedia.org/wiki?curid=1119850" title="Floorfiller">
Floorfiller

"Floorfiller" – drugi singel grupy A*Teens z ich trzeciego albumu "Pop 'Til You Drop!".
Funkowo-dance'owy utwór został wydany w radio w lipcu 2002 roku w Ameryce Północnej, a w sierpniu w Ameryce Południowej. Piosenka osiągnęła 6. pozycję w Meksyku, 1. w Argentynie, 15. w Chile oraz 1. w Radiu Disney w USA.
Utwór został napisany przez Grizzly'ego, Tyspera i Macka, którzy pracowali także z A*Teens nad "Upside Down" i "Halfway Around the World". Singel został wydany w Europie w październiku 2002 i wspiął się na 4. pozycję w Szwecji zdobywając status złotej płyty. W Niemczech zajął 33. pozycję, a w Austrii 46.
Teledysk.
Teledysk został wyreżyserowany przez Sanaa Hamri i nakręcony w klubie "The Loft" w Los Angeles w Kalifornii. Członkowie zespołu mieli brali udział w tworzeniu pomysłu na wideo. Klip był popularny na kanałach muzycznych i stał się 63. najczęściej puszczanym teledyskiem w stacji MTV w Meksyku oraz 45. na MTV w Argentynie. Został również 23. utworem na liście Telehit Top 100 w 2002 roku. Choreografem klipu był Charles Klapow, który pracował też przy produkcji filmu High School Musical.

</doc>
<doc id="1119854" url="https://pl.wikipedia.org/wiki?curid=1119854" title="Telefon stacjonarny">
Telefon stacjonarny

Telefon stacjonarny – telefon, który jest związany na stałe z danym konkretnym miejscem, w którym jest zainstalowany. Oznacza to, że jest on np. przyłączony do linii za pomocą przewodu telefonicznego (w Polsce najczęściej wtykiem WT-4). Numer takiego telefonu nie jest związany z konkretnym aparatem telefonicznym, ale z konkretnym miejscem przyłączenia. Przykładem takiego telefonu jest tradycyjny telefon analogowy z XX wieku.

</doc>
<doc id="1119855" url="https://pl.wikipedia.org/wiki?curid=1119855" title="Samotni biegacze">
Samotni biegacze

Samotni biegacze – słowacka grupa literacka. Utworzyli ją w 1964 r. trzej autorzy modernistycznej poezji i prozy – Ivan Štrpka, Ivan Laučík i Peter Repka. Ich dewiza brzmiała: „Aby powróciły dobre anioły ludzkości do naszych umysłów i uczuć – szczerość mówienia, szlachetność zamiarów i prawość czynów”.
Twórczość poszczególnych twórców z grupy „Samotni biegacze” wyraźnie różni się od siebie. Łączy ich jedynie moralne i społeczne przesłanie. Poza tą wspólną bazą, każdy z nich jest różny, porusza się w swoim otoczeniu i tworzy czerpiąc z własnych doświadczeń i wrażliwości.
Istnienie grupy obwieszczał manifest „Zalety trójnogich słowików” ("Prednosti trojnohých slávikov") i wspólne wystąpienie nazwane „Powrót aniołów” ("Návrat anjelov").

</doc>
<doc id="1119857" url="https://pl.wikipedia.org/wiki?curid=1119857" title="Tadeusz Zygfryd Kassern">
Tadeusz Zygfryd Kassern

Tadeusz Zygfryd Kassern (19 marca 1904 we Lwowie, zm. 2 maja 1957 w Nowym Jorku) – polski kompozytor i pedagog. 
Życiorys.
Urodził się 19 marca 1904 we Lwowie, w rodzinie Adolfa i Marii z Baumanów. W 1922 ukończył VIII gimnazjum we Lwowie. Studiował w konserwatorium Polskiego Towarzystwa Muzycznego we Lwowie u Jerzego Lalewicza (fortepian) i Mieczysława Sołtysa (teoria, kompozycja). W latach 1922–1926 kontynuował studia w konserwatorium w Poznaniu u Henryka Opieńskiego (kompozycja) i Wieńczysława Brzostowskiego (fortepian). Ukończył również studia prawnicze na uniwersytecie w Poznaniu (1926). W 1931 kontynuował naukę w Paryżu, gdzie działał w Stowarzyszeniu Młodych Muzyków Polaków. 
Do 1939 mieszkał w Poznaniu, gdzie pracował w oddziale Prokuratorii Generalnej RP, od 1935 jako radca. W latach 1929–1933 był recenzentem muzycznym „Nowego Kuriera”, w latach 1934–1938 „Dziennika Poznańskiego”, od 1936 członkiem rady artystycznej Poznańskiego Towarzystwa Muzycznego. Poza tym systematycznie komponował, zdobywając liczne nagrody na konkursach. 
W sierpniu 1939 ewakuowany do Lwowa, po usilnych staraniach w 1940 wyjechał do Krakowa; pracował m.in. w księgarni Gebethnera i Wolffa (wówczas Fritschego). Poszukiwany przez gestapo z powodu żydowskiego pochodzenia, często zmieniał miejsce zamieszkania. Wyjechał w 1942 lub 1943 do Warszawy, gdzie ukrywał się pod nazwiskiem Teodor Sroczyński. Po powstaniu warszawskim przebywał w Zakopanem, skąd wiosną 1945 powrócił do Poznania. 
W grudniu 1945 wyjechał do Stanów Zjednoczonych jako attaché kulturalny polskiego konsulatu w Nowym Jorku, w 1948 został konsulem oraz delegatem Polski do spraw kulturalnych przy ONZ. W grudniu 1948 zrezygnował ze służby dyplomatycznej i osiedlił się na stałe w Stanach Zjednoczonych. Nigdy jednak nie zamienił obywatelstwa polskiego na amerykańskie (w 1956 otrzymał wizę na pobyt stały w Stanach Zjednoczonych). Odtąd zajmował się wyłącznie komponowaniem i pracą pedagogiczną; uczył gry na fortepianie i teorii w Third Street Music School i Jaques-Dalcroze Institute oraz w New School for Social Research w Nowym Jorku. Zmarł w nowojorskim szpitalu św. Łukasza, po długiej chorobie nowotworowej.
Był mężem Longiny Marii Turkowskiej.
Twórczość.
Twórczość Kasserna cechuje duża różnorodność stylistyczna. W początkowym okresie pozostawał pod wpływem Karola Szymanowskiego i francuskich impresjonistów. Widoczne to jest na przykład w "Koncercie" na sopran i orkiestrę, nagrodzonym w 1928 na konkursie Stowarzyszenia Młodych Muzyków Polaków w Paryżu), który przyniósł mu duży rozgłos i wysunął go na jedno w czołowych miejsc wśród kompozytorów polskich jego generacji. 
Przezwyciężenie tych wpływów i ukształtowanie własnego stylu nastąpiło w drugim okresie jego twórczości w latach 30. Najwybitniejszym utworem z tego okresu jest "Koncert" na orkiestrę smyczkową, przesiąknięty tendencjami neoklasycystycznymi.
Cechą charakterystyczną całej twórczości Kasserna, który uważał siebie z neoromantyka, jest liryzm i szczególna dbałość o linię melodyczną przy surowej dyscyplinie formalnej. Zainteresowanie muzyką dawną i chorałem gregoriańskim spowodowało pojawienie się tendencji do archaizacji i upraszczania środków fakturalnych oraz jeszcze silniejsze nasycenie śpiewnością linii melodycznej. 
W ostatnim, „amerykańskim” okresie twórczości powstał bogaty dorobek operowy oraz liczne utwory fortepianowe o charakterze pedagogicznym, pisane z głębokim zrozumieniem psychiki młodzieży szkolnej, znajomością jej zainteresowań i możliwości wykonawczych. Kompozycje te stanowią cenny, prawie zupełnie dotąd nieznany materiał pedagogiczny.

</doc>
<doc id="1119863" url="https://pl.wikipedia.org/wiki?curid=1119863" title="Wiaczesław Artiemjew">
Wiaczesław Artiemjew

Wiaczesław Pawłowicz Artiemjew, ros. Вячеслав Павлович Артемьев (ur. 27 sierpnia 1903 w Moskwie, zm. po 1974) – radziecki wojskowy (podpułkownik), dowódca 1602 pułku piechoty 1 Dywizji Piechoty Sił Zbrojnych Komitetu Wyzwolenia Narodów Rosji pod koniec II wojny światowej, emigracyjny naukowiec wojskowości i działacz antykomunistyczny.
W 1918 r. ukończył szkołę w Moskwie, po czym wstąpił do armii bolszewickiej. Brał udział w wojnie domowej z białymi. Służył kolejno w kompanii samochodowej, 2 zapasowym pułku kawalerii i baterii artylerii dywizji specjalnego przeznaczenia. W 1924 r. ukończył 1 moskiewską szkołę kawaleryjską, a następnie został dowódcą zwiadu konnego 41 pułku strzeleckiego. W 1927 r. ukończył szkołę wojskową w Kijowie. Do końca 1933 r. służył jako oficer w 1 samodzielnej brygadzie kawalerii, po czym przeniesiono go do 79 zapasowego pułku wojsk OGPU w Taszkencie. Od 1940 r. był szefem sztabu wojsk ochronnych NKWD karagandyjskich łagrów w stopniu kapitana. Po ataku wojsk niemieckich na ZSRR został 15 września 1941 r. zastępcą szefa oddziału operacyjnego w sztabie 81 Dywizji Kawalerii. Od 11 stycznia 1942 r. dowodził 216 pułkiem kawalerii. 7 czerwca tego roku awansował do stopnia majora, a na pocz. 1943 r. – podpułkownika. W lutym tego roku ukończył szkołę piechoty przy Akademii Wojskowej im. Frunze, po czym objął dowództwo 46 gwardyjskiego pułku kawalerii. Działając na tyłach nieprzyjaciela, 3 września dostał się do niewoli niemieckiej i został osadzony w oflagu. Wkrótce podjął kolaborację z Niemcami. W czerwcu 1944 r. wstąpił do Rosyjskiej Armii Wyzwoleńczej (ROA) gen. Andrieja Własowa i zaczął pracować w szkole propagandystów ROA w Dabendorfie. W lipcu tego roku w stopniu podpułkownika został dowódcą kompanii, a w listopadzie – 1602 pułku piechoty 1 Dywizji Piechoty Sił Zbrojnych Komitetu Wyzwolenia Narodów Rosji. Od 5 marca 1945 r. walczył nad Odrą na czele pułku z Armią Czerwoną. W okresie 5-8 maja jego pułk działał w rejonie Pragi. 11 i 12 maja ppłk W. Artiemiew prowadził rozmowy z dowódcą sowieckiej 162 brygady czołgów w celu zdobycia czasu na przejście jego żołnierzy na tereny zajęte przez Amerykanów. Udało mu się tam przedostać i uniknął repatriacji do ZSRR. W latach 1947–1950 pracował dla okupacyjnej armii amerykańskiej w Niemczech, po czym podjął pracę naukową w Instytucie US Army. Zyskał tytuł profesora nauk wojskowych. Był autorem wielu publikacji, w tym książki pt. "Pierwaja diwizija ROA" (1974). Jednocześnie działał w emigracyjnych rosyjskich organizacjach antykomunistycznych. Był jednym z organizatorów Związku Flagi Andriejewskiej oraz członkiem Antykomunistycznego Centrum Ruchu Wyzwoleńczego Narodów Rosji.

</doc>
<doc id="1119865" url="https://pl.wikipedia.org/wiki?curid=1119865" title="Eternalizm">
Eternalizm

Eternalizm (z łac. "aeternum" – wieczność) – termin filozoficzny określający istnienie zjawisk w sposób w jaki wydają się przejawiać. 
Termin eternalizmu można podzielić na poniższe znaczenia:

</doc>
<doc id="1119867" url="https://pl.wikipedia.org/wiki?curid=1119867" title="Gerard Ciołek">
Gerard Ciołek

Gerard Antoni Ciołek (ur. 24 września 1909 w Wyżnicy na Bukowinie, zm. 15 lutego 1966 w Tatrach) – polski architekt, historyk sztuki ogrodowej, planista ogrodów, wykładowca akademicki.
Życiorys.
Gerard Ciołek urodził się na Bukowinie, w Wyżnicy, należącej w tym czasie do Austro-Węgier, jako syn urzędnika skarbowego. Po I wojnie światowej miejscowość znalazła się w Rumunii, a rodzina Ciołków wyemigrowała do Polski, do Lublina, skąd w 1929 po ukończeniu Liceum im. Staszica, wyjechał na studia do Warszawy. Pierwotnie planował studia na warszawskiej ASP, lecz ostatecznie wybrał Wydział Architektury na Politechnice Warszawskiej.
W 1934 został asystentem u profesora Oskara Sosnowskiego, pod którego wpływem zainteresował się budownictwem ludowym i dziedzictwem kulturowym. Ukończył studia architektoniczne w maju 1936. Kontynuując pracę w kierowanym przez Sosnowskiego Zakładzie Architektury Polskiej i Historii Sztuki na Wydziale Architektury na PW w roku 1937 zajął się historią parków i ogrodów, a także urbanistyką i planistyką. W czerwcu 1939 poślubił Reginę Najder, pochodzącą z rodziny ziemiańskiej z zachodniej części USRR.
W czasie wojny obronnej służył w stopniu podporucznika w obronie przeciwlotniczej w Wilnie, skąd po przegranej wraca do Warszawy. W latach 1940–1944 żołnierz Armii Krajowej pod ps. Biała – rodowym zawołaniem rodu Ciołków. W czasie wojny uczestniczył w podziemnym nauczaniu na Politechnice Warszawskiej jako wykładowca urbanistyki i planowania ogrodów i w 1944 otrzymuje doktorat. Brał udział w powstaniu warszawskim – dowodził obroną Biblioteki Krasińskich, był szefem Referatu Kartograficznego, Oddział III (operacyjny), Okręg Warszawa AK oraz szefem zespołu architektów i pracowników wodno-kanalizacyjnych który opracował (w cztery dni, 6-9 sierpnia) projekt, plany i regulaminy używania kanałów kanalizacyjnych dla celów łączności dowodzenia. Po upadku powstania trafił do niemieckiej niewoli. Przebywał w Bergen-Belsen, Gross-Born, Sandbostel i Lubece (Oflag X C), skąd został uwolniony przez brytyjskie wojska. Po wyzwoleniu dołączył do 1 Samodzielnej Brygady Spadochronowej i w grudniu 1945 wrócił do Polski, gdzie w Olsztynie połączył się ze swoją żoną i synem Krzysztofem Oskarem.
W styczniu 1946 wraz z rodziną przyjechał do zniszczonej Warszawy – w latach 1946–1966 prowadził wykłady w Instytucie Architektury Politechniki Warszawskiej. Od 1954 był profesorem Politechniki Krakowskiej, kierownikiem Katedry Planowania Przestrzennego. Od 1965 roku – profesorem zwyczajnym.
W latach 50. współuczestniczył w projektowaniu tatrzańskiego Schroniska Górskiego PTTK w Dolinie Pięciu Stawów Polskich. Profesor brał udział w rekonstrukcji ponad 100 założeń parkowych w Polsce: Arkadia, Wilanów, Baranów Sandomierski, Białystok, Krasiczyn, Nieborów i inne. Zebrał archiwum dokumentujące kilkanaście tysięcy parków i ogrodów w Europie. Zmarł na nartach w Tatrach w wieku lat 56. Spoczywa na cmentarzu Powązkowskim (kw. 93, rząd 4, grób 9).

</doc>
<doc id="1119877" url="https://pl.wikipedia.org/wiki?curid=1119877" title="Jacek Brzezinka">
Jacek Brzezinka

Jacek Piotr Brzezinka (ur. 30 sierpnia 1966 w Bytomiu) – polski polityk i działacz samorządowy, poseł na Sejm VI i VII kadencji.
Życiorys.
Jest związany z harcerstwem, działalność rozpoczął w ZHP, następnie kontynuował ją w ZHR, był też instruktorem harcerskim. Uczył się w IV Liceum Ogólnokształcącym w Bytomiu. Ukończył studia na Wydziale Górniczym Politechniki Śląskiej (na kierunku górnictwo i geologia), uzyskując tytuł zawodowy magistra inżyniera mechanika.
Początkowo był zatrudniony w KWK Szombierki oraz w urzędzie wojewódzkim. Od 1993 pracował w prywatnych spółkach jako menedżer. W latach 2001–2003 był członkiem rady nadzorczej w Górnośląskiej Agencji Rozwoju Regionalnego w Katowicach. W latach 1994–1998 pełnił funkcję radnego Bytomia, ponownie został wybrany w 2006 i powołany na stanowisko wiceprzewodniczącego rady miasta.
W latach 1993–1994 był przewodniczącym koła Kongresu Liberalno-Demokratycznego w Bytomiu. W okresie 1994–1998 należał do Unii Wolności. W 2002 dołączył do Platformy Obywatelskiej, stając na czele lokalnych struktur tej partii. Jest współtwórcą lokalnego stowarzyszenia Porozumienie dla Bytomia.
W 2005 bezskutecznie kandydował do Sejmu. W wyborach parlamentarnych w 2007 uzyskał mandat poselski z listy PO, otrzymując w okręgu gliwickim 9127 głosów. W wyborach w 2011 z powodzeniem ubiegał się o reelekcję, otrzymując 10 775 głosów. W 2014 zajął 2. miejsce w wyborach na prezydenta Bytomia. W 2015 nie został wybrany na kolejną kadencję. W wyniku wyborów w 2018 powrócił do bytomskiej rady miejskiej.
Życie prywatne.
Jest synem Ewalda i Janiny. Żonaty z Anną, z którą ma dwie córki.

</doc>
<doc id="1119885" url="https://pl.wikipedia.org/wiki?curid=1119885" title="Rezerwat (film)">
Rezerwat (film)

Rezerwat – polski film fabularny z 2007 roku w reżyserii Łukasza Palkowskiego. Film opowiada o życiu mieszkańców warszawskiej Pragi, pokazanym z perspektywy lokatorów pewnej zrujnowanej kamienicy. Duża część filmu dzieje się przy ul. Stalowej.
Film zdobył szereg nagród na festiwalach: Tarnowska Nagroda Filmowa (Tarnów, 2007), Koszalińskie Spotkania Filmowe "Młodzi i film" (Koszalin, 2007), Ińskie Lato Filmowe (Ińsko, 2007), Festiwal Filmu i Sztuki „Dwa Brzegi” (Kazimierz Dolny, 2007) i 32. Festiwalu Polskich Filmów Fabularnych (Gdynia, 2007).
Zdjęcia do filmu rozpoczęły się 8 sierpnia 2006.
Fabuła.
Fotograf Marcin wskutek nieszczęśliwego zbiegu okoliczności traci mieszkanie. Zdesperowany decyduje się na wynajęcie mieszkania w kamienicy na owianej legendą warszawskiej Pradze. Trafia między ludzi tworzących zgrany kolektyw, żyjących według swoich wypracowywanych latami zasad. Marcin początkowo obserwuje swoich nowych sąsiadów z dystansem i poczuciem wyższości, jako ciekawe kuriozum. Traktuje ich użytkowo: jako materiał do zleconego fotoreportażu, czy pretekst do wytargowania zniżki u kamienicznika.
W zbliżeniu się do sąsiadów, zrozumienia ich i zaprzyjaźnienia się z nimi nieoczekiwanie pomagają mu dwie osoby. Nastolatek Grzesiek początkowo prześladuje Marcina, niszczy jego lustro w czasie przeprowadzki, wybija szyby w jego mieszkaniu, kradnie mu aparat. Kiedy chłopak uciekając przed Marcinem wpada pod samochód, w szpitalu fotograf poznaje matkę Grześka. Dowiaduje się od niej, że chłopiec jest bardzo samotnym dzieckiem i chuligańskimi wybrykami próbuje zwrócić na siebie uwagę Marcina, bo bardzo interesuje się robieniem zdjęć.
Fryzjerka Hanka pierwsza zaczepia Marcina kiedy wprowadza się do nowego domu. Rozmawiają kilka razy, on pozwala jej skorzystać z łazienki, gdy u niej w mieszkaniu są kłopoty z wodą. Przełomem w ich relacji okazuje się spontaniczna sesja fotograficzna. Na zdjęciach Marcina Hanka po raz pierwszy dostrzega w sobie piękną kobietę i budzi się w niej poczucie własnej wartości i godności.

</doc>
<doc id="1119888" url="https://pl.wikipedia.org/wiki?curid=1119888" title="Podłoże YPD">
Podłoże YPD



</doc>
<doc id="1119889" url="https://pl.wikipedia.org/wiki?curid=1119889" title="Podłoże YEPD">
Podłoże YEPD



</doc>
<doc id="1119890" url="https://pl.wikipedia.org/wiki?curid=1119890" title="Pożywka LB">
Pożywka LB

Pożywka LB, podłoże LB (z , dosł. bulion lizogenny), znana pod niepoprawnymi nazwami "Luria-Bertani medium" (pożywka Lurii-Bertaniego, od nazwisk Salvadora Lurii i Giuseppego Bertaniego), "Luria broth" (bulion Lurii) i "Lennox broth" (bulion Lennoxa) – kompletna, bogata pożywka do mikrobiologicznej hodowli bakterii.
Pożywka ta znana jest od lat 50. XX wieku i od tamtego czasu powszechnie używana do laboratoryjnej i przemysłowej hodowli bakterii. 
Obecnie można wyróżnić kilka różnych odmian tej pożywki, chociaż różnią się one tylko szczegółami i wszystkie zawierają takie same główne składniki. Klasyczna pożywka LB zawiera rozpuszczone w wodzie redestylowanej: ekstrakt (lizat) z drożdży, trypton i NaCl. Może być także stosowana jako podłoże stałe po dodaniu czynnika żelującego (zwykle agaru). Pożywka taka zawiera wszystkie niezbędne do wzrostu aminokwasy, czyli źródło azotu (z tryptonu i lizatu), jak również witaminy i mikroelementy (z lizatu drożdżowego). Sól zapewnia odpowiednią osmotyczność środowiska i jony sodu niezbędne do transportu błonowego. W swojej standardowej postaci nie może być stosowana jako podłoże selekcyjne, ale po dodaniu czynnika selekcjonującego, na przykład antybiotyku (w tym ampicyliny), nadaje się do selekcji na podstawie oporności.
Pożywkę sterylizuje się przez autoklawowanie w 121°C. Gotowa pożywka ma słomkowożółtą barwę i jest przezroczysta. 
Skład standardowy.
Skład pożywki płynnej (stężenie procentowe masowo-objętościowe):
Pożywka stała zawiera dodatkowo 0,7% lub 1,5% agaru lub agarozy.
Poszczególne odmiany LB różnią się zawartością chlorku sodu, dobraną według warunków osmotycznych optymalnych dla danych bakterii.
By osiągnąć odpowiednie pH, około 7, do pożywki dodaje się wodorotlenek sodu. Taka pożywka nie jest jednak buforowana i pH będzie się zmieniać podczas wzrostu bakterii i wydzielania przez nie do środowiska produktów przemiany materii.
Synonimy nazwy.
Pożywka LB jest znana pod niewłaściwymi nazwami, które są stosowane nawet w publikacjach naukowych:
W rzeczywistości pierwsza receptura pożywki została opracowana i opublikowana w 1951 przez Giuseppego Bertaniego, w celu optymalizacji wzrostu bakterii z rodzaju "Shigella", a akronim LB był utworzony od słów "lysogeny broth" (bulion lizogenny).

</doc>
<doc id="1119894" url="https://pl.wikipedia.org/wiki?curid=1119894" title="Izolacja – Jarocin">
Izolacja – Jarocin

Izolacja – Jarocin S.A. – spółka akcyjna notowana na Giełdzie Papierów Wartościowych w Warszawie. Dysponuje ofertą wyrobów hydroizolacyjnych i uszczelniających dla budownictwa.
Podstawowy profil produkcji to: papy asfaltowe, dyspersyjne masy asfaltowe, masy na rozpuszczalnikach organicznych, kity budowlane trwale plastyczne, gonty asfaltowe.
Historia firmy sięga 1925 roku, kiedy to w Jarocinie założono Fabrykę Papy Dachowej, Destylacji Smoły i Wyrobów Cementowych Władysława Lewandowskiego.
Jako spółka giełdowa zadebiutowała 23 października 2007 roku.

</doc>
<doc id="1119895" url="https://pl.wikipedia.org/wiki?curid=1119895" title="Podłoże LB">
Podłoże LB



</doc>
<doc id="1119896" url="https://pl.wikipedia.org/wiki?curid=1119896" title="Pożywka Luria-Bertani">
Pożywka Luria-Bertani



</doc>
<doc id="1119899" url="https://pl.wikipedia.org/wiki?curid=1119899" title="Bogaczewo (stacja kolejowa)">
Bogaczewo (stacja kolejowa)

Bogaczewo – stacja kolejowa w Bogaczewie, w gminie Elbląg, w województwie warmińsko-mazurskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="1119901" url="https://pl.wikipedia.org/wiki?curid=1119901" title="Stolnik wielki litewski">
Stolnik wielki litewski

Stolnik wielki litewski (łac. "dapifer Magni Ducatus Lithuaniae") – urząd dworski Wielkiego Księstwa Litewskiego I Rzeczypospolitej.
Do jego kompetencji należało nakrywanie stołu wielkiego księcia litewskiego. W czasach nowożytnych urząd stał się czysto honorowym, a powinności stolnika ograniczały się do honorowej asysty w uroczystościach i ceremoniach dworskich.

</doc>
<doc id="1119902" url="https://pl.wikipedia.org/wiki?curid=1119902" title="Berezno">
Berezno



</doc>
<doc id="1119906" url="https://pl.wikipedia.org/wiki?curid=1119906" title="Stolnik wielki koronny">
Stolnik wielki koronny

Stolnik wielki koronny (łac. "dapifer Regni") – urząd dworski Korony Królestwa Polskiego I Rzeczypospolitej.
Do jego kompetencji należało nakrywanie stołu królewskiego. W czasach nowożytnych urząd stał się czysto honorowym, a powinności stolnika ograniczały się do honorowej asysty w uroczystościach i ceremoniach dworskich.

</doc>
<doc id="1119908" url="https://pl.wikipedia.org/wiki?curid=1119908" title="Port lotniczy Pafos">
Port lotniczy Pafos

Port lotniczy Pafos – międzynarodowy port lotniczy położony 16 km na południowy wschód od centrum Pafos. Jest drugim co do wielkości portem lotniczym Cypru i obsługuje atrakcje turystyczne zachodniej części wyspy. Według danych zarządcy, w 2017 obsłużył 2,5 mln pasażerów. Otwarty został nowy terminal pasażerski z docelową przepustowością 3 mln pasażerów rocznie.

</doc>
<doc id="1119912" url="https://pl.wikipedia.org/wiki?curid=1119912" title="Kurski">
Kurski

Kurski – polskie nazwisko. W 2014 nosiło je ok. 100 osób.

</doc>
<doc id="1119917" url="https://pl.wikipedia.org/wiki?curid=1119917" title="Poem To A Horse">
Poem To A Horse

Poem To A Horse piosenka latynoskiej piosenkarki Shakiry z albumu Laundry Service.

</doc>
<doc id="1119921" url="https://pl.wikipedia.org/wiki?curid=1119921" title="Southwest Airlines">
Southwest Airlines

Southwest Airlines – amerykańskie tanie linie lotnicza z siedzibą w Dallas, w Teksasie. Są największymi liniami lotniczymi na świecie pod względem liczby pasażerów przewiezionych lotami krajowymi. Obsługują przede wszystkim połączenia krajowe w Stanach Zjednoczonych w systemie "point to point", nie posiadają hubu głównego.
Linie lotnicze Southwest zostały założone w 1967 roku jako "Air Southwest" przez prawnika Herba Kellehera, rozpoczęły działalność operacyjną w 1971 roku jako "Southwest Airlines". W 2019 roku przedsiębiorstwo zatrudniało 60 590 pracowników i obsługiwało ok. 4000 lotów dziennie w szczycie sezonu.
Agencja ratingowa Skytrax przyznała liniom cztery gwiazdki.
Flota.
Southwest jest największym na świecie operatorem Boeinga 737. W lutym 2022 roku we flocie przewoźnika znajdowało się 786 takich maszyn. Dla porównania w Europie Ryanair, prowadzący taką samą politykę sprzętową, użytkuje 274 samoloty Boeing 737.

</doc>
<doc id="1119922" url="https://pl.wikipedia.org/wiki?curid=1119922" title="Kreska Sheffera">
Kreska Sheffera



</doc>
<doc id="1119925" url="https://pl.wikipedia.org/wiki?curid=1119925" title="Związek Flagi Andriejewskiej">
Związek Flagi Andriejewskiej

Związek Flagi Andriejewskiej (ros. Союз Андреевского флага, SAF) – emigracyjna rosyjska organizacja antykomunistyczna o charakterze monarchistycznym działająca w latach 1948–1953.
Organizacja została założona w zachodnich Niemczech w kwietniu 1948 r. przez b. generała lejtnanta armii rosyjskiej i wojsk białych Piotra W. Glazenapa, który został jej pierwszym przewodniczącym. Miała ona charakter wojskowy, skupiając b. carskich oficerów i żołnierzy. Nie weszła w skład Antykomunistycznego Centrum Ruchu Wyzwoleńczego Narodów Rosji, gdyż walczyła nie tylko z bolszewizmem, ale też z wszelkimi tendencjami rewolucyjnymi (nie popierała rewolucji lutowej 1917 r.). Działała natomiast w ramach Centralnego Przedstawicielstwa Rosyjskiej Emigracji. Początkowo cieszyła się dużym autorytetem w kręgach białej emigracji rosyjskiej. Podczas wyborów w 1949 r. organizowanych przez Centralne Przedstawicielstwo Rosyjskiej Emigracji najwięcej głosów zdobył blok monarchistów i SAF. Od 1951 r. nowym przewodniczącym Związku – po śmierci gen. P. W. Glazenapa – został gen. Aleksandr W. Gołubincew. Rozpoczęto wówczas współpracę z zorganizowaną przez Amerykanów organizacją wywiadowczą gen. Reinharda Gehlena. Wkrótce jednak Związek popadł w coraz większe kłopoty finansowe, rozpadając się w 1953 r.

</doc>
<doc id="1119929" url="https://pl.wikipedia.org/wiki?curid=1119929" title="Don’t Bother">
Don’t Bother

Don't Bother (pol. Nie martw się) - pierwszy singel promujący album Shakiry Oral Fixation Vol. 2 (2005). Oficjalna premiera piosenki miała miejsce 11 października 2005.
Teledysk.
Reżyserem teledysku był Jaume de Laiguana, a premiera odbyła się 27 października 2005.

</doc>
<doc id="1119932" url="https://pl.wikipedia.org/wiki?curid=1119932" title="Ephestia kuehniella">
Ephestia kuehniella



</doc>
<doc id="1119933" url="https://pl.wikipedia.org/wiki?curid=1119933" title="This is England">
This is England



</doc>
<doc id="1119939" url="https://pl.wikipedia.org/wiki?curid=1119939" title="Franciszek Ksawery Rydzyński">
Franciszek Ksawery Rydzyński

Franciszek Ksawery Rydzyński herbu Wierzbna (ur. 13 lipca 1734 w Wyrzysku, zm. 16 października 1814 w Nieżychowie) – biskup chełmiński, senator Księstwa Warszawskiego, kustosz gnieźnieński, sufragan poznański.
Życiorys.
Święcenia kapłanskie otrzymał 17 listopada 1757. 18 września 1780 został mianowany biskupem pomocniczym poznańskim, otrzymując tutularną diecezję Nilopolis. 14 stycznia 1781 biskup Antoni Onufry Okęcki udzielił mu sakry biskupiej. Współkonsekratorami byli biskup Antoni Maciej Sierakowski oraz biskup Krzysztof Hilary Szembek. 
W 1790 roku był członkiem Komisji Porządkowej Cywilno-Wojskowej dla województwa poznańskiego i powiatu poznańskiego. 
10 października 1795 został wybrany na biskupa diecezji chełmińskiej. Decyzja ta została potwierdzona 18 grudnia 1795. Ingres miał miejsce 17 września 1796. Zmarł 16 października 1814.
Odznaczony Orderem Świętego Stanisława w 1780 roku. W 1793 odznaczony pruskim Orderem Orła Czerwonego.

</doc>
<doc id="1119940" url="https://pl.wikipedia.org/wiki?curid=1119940" title="Belonesox belizanus">
Belonesox belizanus



</doc>
<doc id="1119945" url="https://pl.wikipedia.org/wiki?curid=1119945" title="Ajuga chamaepitys">
Ajuga chamaepitys



</doc>
<doc id="1119946" url="https://pl.wikipedia.org/wiki?curid=1119946" title="Unia w Hadziaczu">
Unia w Hadziaczu



</doc>
<doc id="1119948" url="https://pl.wikipedia.org/wiki?curid=1119948" title="Bitwa pod Słobodyszczem">
Bitwa pod Słobodyszczem



</doc>
<doc id="1119950" url="https://pl.wikipedia.org/wiki?curid=1119950" title="Trafostacja">
Trafostacja



</doc>
<doc id="1119952" url="https://pl.wikipedia.org/wiki?curid=1119952" title="Herb Czechowic-Dziedzic">
Herb Czechowic-Dziedzic

Herb Czechowic-Dziedzic – jeden z symboli miasta Czechowice-Dziedzice i gminy Czechowice-Dziedzice w postaci herbu przyjęty uchwałą nr XVI/127/07 Rady Miejskiej w Czechowicach-Dziedzicach z 28 grudnia 2007 roku.
Wygląd i symbolika.
Herb przedstawia tarczę dwudzielną w słup, w polu błękitnym półorzeł złoty, w polu błękitnym postać św. Andrzeja Boboli (patrona miasta) w szacie czarnej.
Historia.
Zanim połączono wsie Czechowice i Dziedzice, obie miały swoje herby z elementami typowymi dla symboliki wiejskiej: Dziedzice – postać oracza na błękitnym polu; Czechowice – złoty snopek z umieszczonym nad nim srebrnym sierpem w błękitnym polu. Błękitny kolor tarczy jest typowy dla herbów śląskich. Po połączeniu i nadaniu praw miejskich w 1951 roku, nowo powstałe miasto – Czechowice-Dziedzice używało herbu Czechowic. Po 25 latach, w styczniu 1975 został zatwierdzony nowy herb miasta, autorstwa Michała Klisia wybrany w drodze konkursu. Herb zawierał w błękitnym polu sześciokątny symbol benzenu w kolorze pomarańczowym, którego pionowe ściany tworzyły dwa złote kłosy zboża, a jego białe wnętrze było wypełnione fragmentem koła zębatego w kolorze szarym. Symbolizowało to przemysł (chemiczny, ciężki) oraz rolnictwo. Herb ten został także przyjęty przez samorząd i potwierdzony w pierwszym Statucie Gminy Czechowice-Dziedzice z 1990 roku. 
W 1999 roku zostało zlecone opracowanie nowego herbu Zbigniewowi Solarskiemu, autorowi herbów kilku miast, gmin i powiatów. Solarski zaproponował złotego półorła śląskiego oraz postać św. Andrzeja Boboli na błękitnym polu. Zaprojektowano również flagę miejską – błękitną z czarnym pasem u dołu i umieszczonymi centralnie elementami herbu. 26 czerwca 2001 roku Rada Miejska ustanowiła je jako nowy herb miasta i flagę miejską

</doc>
<doc id="1119956" url="https://pl.wikipedia.org/wiki?curid=1119956" title="Antykomunistyczne Centrum Ruchu Wyzwoleńczego Narodów Rosji">
Antykomunistyczne Centrum Ruchu Wyzwoleńczego Narodów Rosji

Antykomunistyczne Centrum Ruchu Wyzwoleńczego Narodów Rosji (ros. Антикоммунистический Центр Освободительного Движения Народов России) – emigracyjna rosyjska organizacja antykomunistyczna działająca od 1948.
Centrum powstało w zachodnich Niemczech w 1948 jako ponadpartyjna platforma współpracy "własowskich" organizacji Związek Walki o Wyzwolenie Narodów Rosji i Związek Bojowników Ruchu Wyzwoleńczego. W późniejszym okresie współdziałanie objęło inne organizacje. 22 sierpnia 1948 została przyjęta deklaracja, odwołująca się do Manifestu Praskiego Komitetu Wyzwolenia Narodów Rosji. Centrum prowadziło działalność ideologiczno-polityczną i propagandową skierowaną przeciwko ZSRR. Głównymi przywódcami byli J. Pismienny, N. Mielnikow, A. Michałowski, W. Janowski, J. Mejer. Jednakże współpraca różnych organizacji zaczęła się wkrótce psuć, co doprowadziło do zaprzestania działalności Centrum.

</doc>
<doc id="1119958" url="https://pl.wikipedia.org/wiki?curid=1119958" title="Yeh Dillagi">
Yeh Dillagi

'Yeh Dillagi' () – indyjski dramat miłosny z elementami musicalu wyreżyserowany w 1994 roku przez Naresha Malhotrę (autora "Serca ze złota" 2003), wyprodukowany przez Yasha Choprę, reżysera "Veer-Zaara" (2004). W rolach głównych nominowani do Nagrody Filmfare dla Najlepszej Aktorki i Najlepszego Aktora – Kajol i Akshay Kumar. Ponadto w filmie występują Saif Ali Khan i gościnnie Karisma Kapoor. Film to indyjski remake hollywoodzkiego filmu "Sabrina". Tematem jest miłość, ta między mężczyzna i kobietą i ta między braćmi, miłość przemieniająca charaktery nawet lekkoduchów, pełna poświęcenia wobec tych, których kochamy.
Fabuła.
Vikram (Saif Ali Khan) to młody beztroski lekkoduch biegnący za każdą dziewczyną, która go oczaruje. Uwodzi, wdzięczy się, rozkochuje. Bawi się jednocześnie wieloma kobietami. Nie ma dla niego przeszłości ani przyszłości. Żyje dniem dzisiejszym wypełnionym zabawą. Stać go na to. Urodził się w domu bogatych rodziców, których majątek pomnaża jego starszy brat. Bracia różnią się między sobą jak niebo i ziemia."Homo ludens' i "Homo faber" – Vikram, człowiek zabawy i Vijay (Akshay Kumar), człowiek pracy. Ten ostatni – pracowity, odpowiedzialny, liczący się z uczuciami innych i rozpieszczający młodszego braciszka. Trzecią osobą dramatu jest Sapna (Kajol), niezauważana przez nich córka szofera. Od dziecka wzrasta w ich domu, który dał pracę i dach nad głową jej ojcu. Lojalna wobec pracodawców ojca ratuje Vikrama z opresji, gdy grozi mu pobicie przez brata uwodzonej dziewczyny. Zadufany w sobie Vikram płaci jej za przysługę nawet nie czując, jak upokarza tym zainteresowaną nim dziewczynę. Sapna opuszcza świat, w którym wyrosła, wyjeżdża z Shimli. Ma nadzieję, że wielkie miasto Mumbaj umożliwi jej porzucenie roli biednej córki szofera, że da jej szansę na karierę modelki. Gdy wraca odmieniona pracą w show biznesie Vikram widzi w niej inną osobę, staje się dziewczyną, o którą warto zabiegać. Ma w oczach polującego na kobiety mężczyzny wartość pięknej zdobyczy. Ich relacje zmieniają się, gdy Sapna odrzucając Vikrama z pasją mówi mu, że wszystko, co ma, zawdzięcza on tylko pieniądzom i pozycji rodziny, że sam z siebie nie ma nic do ofiarowania. Odrzucenie i słowa prawdy zmieniają Vikrama. Jego życie wypełnia teraz zamiast zabawy miłość do Sapny i praca. Tymczasem Sapna spotyka w Mumbaju przypadkiem Vijaya.
Muzyka.
Film zawiera 7 piosenek skomponowanych przez muzyków filmowych – Dilip Sen i Sameer Sen.

</doc>
<doc id="1119963" url="https://pl.wikipedia.org/wiki?curid=1119963" title="Ellsworth Kelly">
Ellsworth Kelly

Ellsworth Kelly (ur. 31 maja 1923 w Newburgh, Nowy Jork zm. 27 grudnia 2015) – amerykański rzeźbiarz i malarz, przedstawiciel nurtu hard-edge painting.
Studiował w Pratt Institute w Brooklynie (1941-1942), w Bostonie (1946-1948) oraz w paryskiej Szkole Sztuk Pięknych (1948-1949). Duży wpływ na jego twórczość miał pobyt w Paryżu w 1948-1954. Początkowo malował obrazy figuratywne w stylu dzieł Paula Klee oraz Pabla Picassa. Później pod wpływem konstruktywistów, zwrócił się ku abstrakcji. Pod wpływem dzieł H. Matisse'a zaczął używać żywszych kolorów i coraz prostszych form.
Po powrocie do Nowego Jorku jego obrazy przybrały określoną formę: dzielił płótno na wielkie, kontrastujące ze sobą pola, o płasko kładzionych kolorach. Początkowo używał tylko bieli i czerni, potem rozszerzył paletę kolorów. 

</doc>
<doc id="1119967" url="https://pl.wikipedia.org/wiki?curid=1119967" title="To właśnie Anglia">
To właśnie Anglia

To właśnie Anglia (ang. "This is England") − brytyjski dramat filmowy z 2006 roku w reżyserii Shane'a Meadowsa. Obraz koncentruje się na przedstawieniu życia młodego skinheada, żyjącego w latach 80. Wątki przeplatające się w filmie to - oprócz życia codziennego - także obrazy pochodzące z wojny o Falklandy.
Zdjęcia do filmu kręcono głównie w Nottingham. W początkowej scenie wykorzystano też szkołę w Long Eaton (hrabstwo Derbyshire), a sceny w dokach powstały w Grimsby (Lincolnshire).
Film został pokazany na wielu różnych międzynarodowych festiwalach, włącznie z Londynem, oraz dostał specjalne pozwolenie na pokaz w Grimsby's Whitgift Film Theatre. Według BBFC został uznany za film tylko dla dorosłych za rasistowski język oraz sceny przemocy. Aczkolwiek rady w Bristolu, Camden i Westminster podjęły decyzję zniesienia cenzury, czując, że film powinien dotrzeć do nastoletniej widowni jako przestroga.
Film został zadedykowany mamie Thomasa Turgoose'a, Sharon, która zmarła 29 grudnia 2005 roku, zanim miała szansę zobaczyć film.
Tematyka.
Na przykładzie historii grupy przyjaciół film ukazuje ruch skinheads, wywodzący się z kultury jamajskich imigrantów (opartej na muzyce ska, reggae, rocksteady i soul), później częściowo zagarnięty przez skrajne rasistowskie grupy, takie jak National Front. Opowieść skupia się na osobie młodego Shauna (Thomas Turgoose), który terroryzowany i prześladowany w szkole, spotyka na swojej drodze grupę skinheadów. Okazują się oni być przyjaźnie nastawieni i wcielają go w swoje szeregi. Pokazują mu korzenie ruchu i pomagają stać się jednym z nich.
Sielankę niszczy po wyjściu z więzienia stary lider grupy o imieniu Combo (Stephen Graham), członek National Front. Powoduje on rozłam w grupie - kilku przyjaciół przekonanych jego przemową postanawia przyłączyć się do niego, wstąpić w szeregi National Front i walczyć. Przez to historia ukazuje faktyczny rozłam w ruchu skinhead - podział na tradycyjnych i rasistowskich skinheadów. Film to obraz Anglii lat 80., na tle wojny o Falklandy oraz wschodu białego nacjonalizmu.
Nagrody.
Obraz zdobył główną nagrodę dla najlepszego filmu roku w ramach British Independent Film Awards, a młody Thomas Turgoose zdobył nagrodę dla najlepiej zapowiadającego się młodego aktora.

</doc>
<doc id="1119974" url="https://pl.wikipedia.org/wiki?curid=1119974" title="Księże Wielkie">
Księże Wielkie

Księże Wielkie – część (zwyczajowo nazywana osiedlem) Wrocławia na osiedlu Księże, do 1990 osiedle w dzielnicy Krzyki. Graniczy z podwrocławską wsią Radwanice.
Pierwotnie znane pod nazwą "Knięże" (staropolski wyraz oznaczający księcia). W granice miasta włączone w roku 1928, do 1938 pod nazwą "Groß Tschansch", potem do 1945 "Groß Ohlewiesen" ("wielkie łąki oławskie"), krótko po wojnie jako "Ciążyn Wielki". Formy tej używano nieoficjalnie do lat 80. XX wieku.

</doc>
<doc id="1119976" url="https://pl.wikipedia.org/wiki?curid=1119976" title="Alessandro Gavazzi">
Alessandro Gavazzi

Alessandro Gavazzi (ur. 21 marca 1809 w Bolonii, zm. 9 stycznia 1889 w Rzymie) – włoski ksiądz, rewolucjonista, działacz patriotyczny i religijny.
Od 1840 przebywał w Rzymie. W 1849 został kapelanem włoskiej armii narodowej. Współpracował z Giuseppe Garibaldim. Od 1855 do 1859 pozostawał w Anglii, następnie, po powrocie do kraju, stanął na czele "Chiesa libera". Jest autorem m.in.: "Il Papa e il Congresso" (1860) i "L'Italia fedele alla religione dei padri" (1866).

</doc>
<doc id="1119977" url="https://pl.wikipedia.org/wiki?curid=1119977" title="Ignacy Matthy">
Ignacy Matthy

Ignacy Stanisław Matthy (ur. 5 kwietnia 1765 w Kobierzynie, zm. 20 maja 1832 w Pelplinie) – biskup chełmiński.
Życiorys.
W latach 1785–1788 studiował w Rzymie, gdzie uzyskał doktorat z dwóch dziedzin naukowych – filozofii i teologii. W 1789 został kanonikiem warmińskim, od 1803 administrował diecezją chełmińską. W latach 1811–1823 był w radzie regencyjnej w Kwidzynie. W 1824 został wyznaczony przez papieża Leona XII na biskupa chełmińskiego 7 czerwca 1824 został konsekrowany przez ówczesnego biskupa pomocniczego warmińskiego Andrzeja Hattena. Szczególną troską otaczał seminarium chełmińskie przeniesione w 1829 do Pelplina. W 1827 był głównym kandydatem na prymasa, jednak ze względu na kłopoty zdrowotne odstąpiono od jego kandydatury.

</doc>
<doc id="1119992" url="https://pl.wikipedia.org/wiki?curid=1119992" title="Alessandro Algardi">
Alessandro Algardi

Alessandro Algardi (ur. 31 lipca 1598 w Bolonii, zm. 10 czerwca 1654 w Rzymie) – włoski rzeźbiarz, przedstawiciel rzymskiego baroku.
Życiorys.
Uczył się w Bolonii u Ludovico Carracciego, zaś od 1625 pracował w Rzymie (m.in. dla papieża Innocentego X). 

</doc>
<doc id="1119996" url="https://pl.wikipedia.org/wiki?curid=1119996" title="Wynajem">
Wynajem



</doc>
<doc id="1119999" url="https://pl.wikipedia.org/wiki?curid=1119999" title="Kościół Matki Bożej Królowej Polski i św. Maternusa w Stroniu Śląskim">
Kościół Matki Bożej Królowej Polski i św. Maternusa w Stroniu Śląskim

Kościół pw. Matki Bożej Królowej Polski i św. Maternusa w Stroniu Śląskim – kościół parafialny w Stroniu Śląskim znajdujący się w centrum miasta przy ul. Kościelnej, na wzniesieniu wyraźnie górującym nad miastem. Masywna budowla bazylikowa o cechach gotyku śląskiego, jest prawdopodobnie trzecią świątynia znajdującą się w tym miejscu i pełni obecnie funkcję głównej świątyni rzymskokatolickiej dla miejscowej parafii.
Historia.
Pierwszy drewniany kościół w ówczesnym Schreckendorf (Strachocinie) wzmiankowano w latach 1285–1290. Współcześnie znany kształt budowli jest wynikiem przebudowy wykonanej przez hr. von Althann w 1732. Dokonano wówczas zbarokizowania wnętrza dodając m.in. empory.
Architektura.
Kościół jest budowlą orientowaną typu bazylikowego o długości ok. 38 m i szerokości ok. 21 m. Trójnawowy z emporami oraz półkoliście zamkniętym prezbiterium. Zakończona cebulastym, bezprześwitowym hełmem wieża, wzniesiona została od zachodu w 1816. Jej podstawa stanowi przedsionek głównego wejścia, oddzielony od nawy głównej współczesną metalową kratą. Przy wieży dwie przybudówki. Wieża pełni również rolę dzwonnicy. Herb fundatorów Mutiusów, wraz z datą budowy umieszczony został na kartuszu na ścianie zewnętrznej nad wejściem głównym. Ponad nim niewielka wnęka z figurą Chrystusa.
Wnętrze kościoła zawiera bogate wyposażenie, głównie w stylu barokowym i neobarokowym. Ołtarz główny pochodzący z lat 1770–1780 stanowi figura Madonny z Dzieciątkiem dłuta Michaela Ignatiusa Klahra, przedstawionej jako postać stojąca na globie i depczącej bosymi stopami oplatającego go węża. Wieńczy go łuk z trójkątem Oka Opatrzności z dwoma aniołami po bokach i parą puttów na szczycie. Po bokach, między parami kolumn figury świętych Piotra i Pawła. Detale ołtarza i szaty Madonny pokryte są złoceniami.
Witraże w prezbiterium ufundowane zostały w latach 1914–1915. W wysokich oknach znajdują się sceny Bożego Narodzenia po lewej oraz Zmartwychwstania po prawej. Pod sklepieniem, w mniejszych oknach symbole czterech ewangelistów. W prezbiterium znajdują się również dwa ołtarze boczne: po lewej pw. Serca Jezusowego, zaś z prawej św. Anny. Ambona w stylu neobarokowym pochodzi z 2 połowy XIX w. Na jej baldachimie rzeźba Boga Ojca na chmurze w otoczeniu puttów. Z przodu widoczny krzyż z kotwicą będący symbolem wiary, nadziei i miłości. Pod amboną kamienna chrzcielnica z drewnianą pokrywą zwieńczoną rzeźbą ze sceną chrztu Chrystusa (również dzieło M. I. Klahra). W nawie głównej na wysokości kilku metrów zawieszone są drewniane, polichromowane rzeźby naturalnej wielkości: św. Józef, św. Franciszek Ksawery, św. Antoni i Anioł Stróż z dzieckiem, a na prawo od wejścia ustawiona jest drewniana Pieta z 1876 dłuta Franza Thamma z Lądka-Zdroju. Obrazy na płótnie i blasze z połowy XIX w. są autorstwa Wernera.
W nawach bocznych zawieszone są drewniane, polichromowane płaskorzeźby stacji drogi krzyżowej z 2 połowy XIX w. przypisywane również Franzowi Thammowi i jego synom. W lewej nawie ołtarz św. Franciszka Ksawerego, w prawej Matki Bożej Nieustającej Pomocy, pochodzące z ok. 1745.
Kolebkowe sklepienie nawy głównej pokrywają ciekawe freski w plafonach w typie nazaretańskim: Ostatnia Wieczerza, Ukrzyżowanie, Wniebowstąpienie, Trójca święta, mnich-franciszkanin (?) z palcem na ustach (dzieło Reinscha z Lądka-Zdroju) oraz kilku proroków i świętych. Naprzeciw ołtarza znajduje chór i prospekt organowy. Obecnie znajdujące się tam organy pochodzą z 1905.
Ściany i sklepienie wnętrza pokrywają szaro-błękitne malowidła imitujące marmurowe sztukaterie wykonane w latach 1811–1816 (nieudolnie przemalowane, a przez to zniszczone w 1975). Malowidła te łączą elementy dwóch stylów: motywy barokowych wici roślinnych akantu i wczesnoklasycystyczne girlandy wawrzynu.
Do kościoła przylegają dwie neogotyckie kruchty ze schodkowymi szczytami, zbudowane w latach 60. XIX w. mieszczące wejście do zakrystii i przedsionek bocznego wejścia.
Otoczenie.
Kościół otoczony jest kamiennym murem biegnącym po owalu, częściowo tynkowanym, z bramą i dwiema domkowymi kaplicami bramnymi od północy oraz dwiema furtkami z południa i wschodu. Mur wyznaczał dawny cmentarz przykościelny. Wewnątrz murów umieszczono kamienna rzeźbę św. Jana Nepomucena z 1722 przeniesioną tu z mostu na rzece Morawce. Przy kościele stoi również, kamienny krucyfiks datowany na 1862, krzyż misyjny oraz kamienna grota wzniesiona w 2005 przez wiernych po śmierci Jana Pawła II. Przy północnej ścianie kościoła stoi nagrobek rodziny von Losky: Franza Losky’ego (1811–1870), założyciela Oranienhütte, miejscowej huty szkła i jego żony Teresy (1811–1892).
Do terenu kościoła przylegają zabudowania plebanii, a po przeciwnej stronie ulicy teren szkoły: obecnie Zespół szkół samorządowych.

</doc>
<doc id="1120000" url="https://pl.wikipedia.org/wiki?curid=1120000" title="Zawsze byłam">
Zawsze byłam

Zawsze byłam – debiutancki singel polskiej aktorki i piosenkarki Agnieszki Włodarczyk. Utwór pochodzi z jej pierwszego studyjnego albumu "Nie dla oka..." wydanego 30 listopada 2007. Piosenka została napisana przez Marcina „Libera” Piotrowskiego, a skomponował go Robert Janson.
Utwór zajął 25. miejsce w plebiscycie radia RMF FM na przebój roku 2007.
Teledysk do piosenki wyreżyserowali Justyna Ekert i Radek Górka.

</doc>
<doc id="1120001" url="https://pl.wikipedia.org/wiki?curid=1120001" title="October Tide">
October Tide

October Tide - szwedzka grupa wykonująca muzykę z pogranicza doom i melodic death metalu. Powstała w 1994 roku początkowo jako projekt członków zespołu Katatonia: Jonasa Renkse i Fredrika Norrmana. Pod wydaniu drugiego albumu w 1999 roku projekt został rozwiązany. W 2009 roku Norrman wznowił działalność October Tide w odnowionym składzie.
Historia.
Pierwsze demo October Tide powstało w 1995 r. W 1997 r. Jonas Renkse i Fred Norrman wydali debiutancki album "Rain Without End" pod skrzydłami wytwórni VIC Records. W 1999 r. światło dzienne ujrzało drugie i jednocześnie ostatnie wydawnictwo - "Grey Dawn". Na tym albumie partie wokalne wykonywał Mårten Hansen (A Canorous Quintet).

</doc>
<doc id="1120002" url="https://pl.wikipedia.org/wiki?curid=1120002" title="Expo 2008">
Expo 2008

Expo 2008 – wystawa światowa, która odbyła się od 14 czerwca do 14 września 2008 w Saragossie pod hasłem „Woda a zrównoważony rozwój”. Maskotką była stylizowana kropla wody o nazwie „Fluvi”.
Celem wystawy było przedstawienie relacji pomiędzy wodą a człowiekiem:
Organizatorzy Expo 2008 zaproponowali cztery podtematy, do których nawiązywała myśl programowa prezentacji poszczególnych krajów. Były to:
Przesłanie wystawy wypływało z bogatych doświadczeń kraju-gospodarza. Zrównoważony rozwój oparty na wykorzystaniu naturalnych akwenów jest jedną z podstaw rozwoju Hiszpanii, gwarancją jej stabilności i utrwalenia wizerunku jako światowej potęgi turystycznej oraz organizatora wydarzeń wielkiej skali, takich jak igrzyska olimpijskie w Barcelonie ’92 czy Expo Sevilla ’92.
Saragossa (region Aragonii, 650 tys. mieszkańców) to piąte, co do wielkości hiszpańskie miasto po Madrycie, Barcelonie, Walencji i Sewilli. Dzięki swojemu położeniu spełnia również rolę stolicy doliny Ebro, obecnie najbardziej dynamicznie rozwijającego się gospodarczo ośrodka w Hiszpanii. Miasto powstało w suchym regionie otoczonym górami. Wody topniejących śniegów i lodowców spływały na tereny pustynne, dając początek Ebro i tworząc oazę dla osiedlających się społeczeństw. Rozkwit miasta, założonego w czasach rzymskich, opierał się w dużej mierze na właściwym gospodarowaniu jego zasobami wodnymi.
Obecnie cała Aragonia konsekwentnie przeciwdziała wysuszaniu terenów, a Saragossa jest siedzibą pierwszego na świecie Centrum Zarządzania Zasobami Rzecznymi – Confederación Hidrográfica del Ebro (Ebro Hydrographic Office). Właściwe zarządzanie wodą jest w tym regionie – w jego terytorialnej strukturze – kluczem do społecznego rozwoju. Saragossa, jako pierwsze, hiszpańskie miasto, będzie w niedalekiej przyszłości zaopatrywane w doskonałej jakości wodę doprowadzaną bezpośrednio z Pirenejów.
Expo „Woda a zrównoważony rozwój” wskazało kluczowe tematy:
Pawilon Polski otrzymał trzecią nagrodę w kategorii najatrakcyjniejszych pawilonów. Biuro Prasowe Expo 2008 oceniło ponad 100 pawilonów uczestników Wystawy. Architekci Pawilonu Polskiego, Marcin Przygoda i Adrian Górecki z pracowni architektonicznej KIPP Projekt, nawiązali w projekcie do wiodącej roli Polski w produkcji nowoczesnych jachtów nadając ścianom kształty żagli. W wyniku wygranego konkursu, zorganizowanego przez Polską Agencję Rozwoju Przedsiębiorczości, zaprojektowana i wykonana przez Tomasz Urbanowicza rzeźba szklana "Polska - Wiatr w Żaglach" nawiązywała do rozwiniętego na pełnym wietrze spinakera, symbolizującego sukces, wolność, pełną moc i właściwy kierunek, w którym podąża kraj.
Cele udziału Polski w Expo 2008.
Celem udziału Polski było doprowadzenie do:

</doc>
<doc id="1120003" url="https://pl.wikipedia.org/wiki?curid=1120003" title="Stawiszcze">
Stawiszcze



</doc>
<doc id="1120007" url="https://pl.wikipedia.org/wiki?curid=1120007" title="Bieńkowice (Wrocław)">
Bieńkowice (Wrocław)

Bieńkowice – osiedle Wrocławia, w byłej dzielnicy Krzyki, na wschodnim skraju miasta. Do 1 stycznia 1951 samodzielna wieś pod Wrocławiem. Sąsiaduje ze wsiami Iwiny, Zacharzyce i Radwanice oraz z osiedlem Brochów.
Nazwa.
Bieńkowice należą do najstarszych wsi podwrocławskich – pierwszy łaciński zapis o nich pochodzi z 1282 roku. Nazwa Bieńkowice jest słowiańską nazwą patronimiczną pochodzącą od męskiego imienia "Bieniek" derywatu imienia Benedykt, który przypuszczalnie był protoplastą rodu i założycielem wsi. Końcówka „ice” lub jej staropolska starsza wersja „icze” charakterystyczna jest dla słowiańskich nazw patronimicznych wywodzących się od imion patronów rodu.
Polską nazwę "Bienkowice" oraz zgermanizowaną "Bienkwitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również staropolską nazwę "Bienkowycze".
Po dojściu do władzy w Niemczech narodowych socjalistów w roku 1936 nazwę wsi przemianowano na "Ruhlinden", następnie od 1939 do 1945 "Lindenruh". Po 1945 roku polskie władze nadały wsi nazwę Bieńkowice.
Historia.
W połowie XIV wieku we wsi znajdował się folwark, dwór i urządzenia obronne będące własnością wrocławskiego mieszczanina. Wspomniane obiekty na początku XV wieku prawdopodobnie przestały istnieć. Jak dowodzą dokumenty polskiego kościoła Św. Krzysztofa we Wrocławiu mieszkańcy Bieńkowic mówili po polsku jeszcze w XIX wieku (mimo wielowiekowego oderwania Śląska od Polski). Ocenia się, że w połowie XVIII wieku wieś była zamieszkana niemal w stu procentach przez Polaków. Pod koniec XVIII wieku, kiedy właścicielem osady był Wojkowski istniał tu ponownie folwark i dwór, ponadto czynny był wiatrak (obecnie nie istnieją). Wieś liczyła 20 zagród, mieszkało tutaj 131 mieszkańców (wśród nich: kowal, chałupnik, rybak, sześciu zagrodników wolnych i tyluż omłockowych). 16 lutego 1945 r. zdobyte przez Armię Czerwoną.
Komunikacja miejska.
Do Bieńkowic można dojechać autobusem linii:
114 (Galeria Dominikańska – Bieńkowice)
245 (Pracze Odrzańskie – Bieńkowice/Iwiny), (nocny)

</doc>
<doc id="1120010" url="https://pl.wikipedia.org/wiki?curid=1120010" title="Sharon Gless">
Sharon Gless

Sharon Marguerite Gless (ur. 31 maja 1943 w Los Angeles w stanie Kalifornia, USA), amerykańska aktorka.

</doc>
<doc id="1120013" url="https://pl.wikipedia.org/wiki?curid=1120013" title="Lastovo (ujednoznacznienie)">
Lastovo (ujednoznacznienie)



</doc>
<doc id="1120015" url="https://pl.wikipedia.org/wiki?curid=1120015" title="Rejon berezieński">
Rejon berezieński

Rejon berezieński, ukr. "Березнівський район" – rejon w obwodzie rówieńskim, którego stolicą jest miasto Bereźne.

</doc>
<doc id="1120018" url="https://pl.wikipedia.org/wiki?curid=1120018" title="Jan Bobak">
Jan Bobak

Jan Bobak (ur. 12 sierpnia 1951 w Poroninie) – polski lutnik, autor książki.
Absolwent Technikum Budowy Instrumentów Lutniczych w Nowym Targu z roku 1970, członek Związku Polskich Artystów Lutników. Laureat pierwszej nagrody na Międzynarodowym Konkursie Lutniczym im. Henryka Wieniawskiego w Poznaniu. 
Założyciel firmy "Bobak Violino", pracowni lutniczej, która sprzedaje swoje instrumenty w wielu krajach na świecie. Obecnie właścicielem firmy jest jego syn Grzegorz Bobak. 
Członek nowotarskiego zespołu New Market Jazz Band (wokal oraz banjo), który w 2014 roku wygrał Złotą Tarkę na konkursie w Iławie. 
W listopadzie 2021 roku, na wniosek Komisji Kultury Rady Miasta Nowy Targ, został odznaczony przez burmistrza Nowego Targu medalem „Zasłużony dla Kultury”. 
W 2022 roku wydał książkę "Wiolinowe Klucze". Opisuje w niej Nowy Targ lat 60. i 70. XX wieku, wspomnienia ze swoich podróży do Ameryki, Japonii czy Korei. Opowiada o swojej pracy, czyli zawodzie lutnika oraz o tym jak powstawał jego biznes. W książce wytłumaczył też jaka jest jego recepta na szczęśliwe życie i co według niego jest w nim najważniejsze. 

</doc>
<doc id="1120021" url="https://pl.wikipedia.org/wiki?curid=1120021" title="Tomasz Smolarz">
Tomasz Smolarz

Tomasz Smolarz (ur. 6 sierpnia 1966 w Bielawie) – polski polityk, samorządowiec. Poseł na Sejm VI i VII kadencji, w latach 2014–2015 wojewoda dolnośląski.
Życiorys.
Ukończył w 1992 studia na Wydziale Budownictwa Politechniki Wrocławskiej. Od 1994 do 2001 należał do Unii Wolności, pełniąc funkcję sekretarza jej koła. W 2001 przeszedł do Platformy Obywatelskiej, objął funkcję przewodniczącego jej koła dzierżoniowskiego. W latach 1998–2002 był wiceprezesem Spółdzielni Mieszkaniowej w Bielawie. W 2002 objął stanowisko zastępcy burmistrza Dzierżoniowa. Był członkiem założycielem Obywatelskiego Bloku Samorządowego.
W wyborach parlamentarnych w 2007 uzyskał mandat poselski z listy PO. Kandydując w okręgu wałbrzyskiego, otrzymał 8208 głosów. W wyborach w 2011 z powodzeniem ubiegał się o reelekcję, dostał 9893 głosy.
12 marca 2014 powołany na stanowisko wojewody dolnośląskiego. W konsekwencji wygasł jego mandat poselski. W wyborach w 2015 ubiegał się o niego ponownie, jednak nie został wybrany do Sejmu (otrzymał 5955 głosów). Stanowisko wojewody zajmował do 8 grudnia tego samego roku.

</doc>
<doc id="1120022" url="https://pl.wikipedia.org/wiki?curid=1120022" title="Andrejówka">
Andrejówka

Andrejówka, Firlejówka (dawniej: "Marmuszowice"; ) – wieś na Ukrainie, w obwodzie lwowskim, w rejonie złoczowskim, nad rzeką Gołogórką, w pobliżu linii kolejowej Krasne-Złoczów. W 2001 roku liczyła 1457 mieszkańców.
Historia.
Miejscowość została założona pod nazwą Marmuszowice i była wzmiankowana po raz pierwszy w 1470 roku. W 1578 roku wieś została zniszczona w wyniku najazdu tatarskiego. Odbudowane miasteczko przemianowano w 1630 roku na Firlejówkę. W 1649 roku miejscowość ponownie ucierpiała po kolejnym najeździe Tatarów.
W czasie wojny polsko-bolszewickiej, 6 września 1920 roku w okolicach wsi odbyła się bitwa, w której udział wzięli gimnazjaliści Gimnazjum w Jaśle i uczniowie z Krosna oraz z Tarnowa w składzie III batalionu 16 pułku piechoty. W dniach 7-8 września 1920 roku walczyły tam także oddziały piechoty z Ziemi Tarnowskiej.
W 1946 roku Firlejówkę (, "Ferlijiwka") przemianowano na Andrejówkę. W 2016 roku przywrócono pierwotną nazwę Marmuszowice (, "Marmuzowyczi"), a w 2021 roku ponownie zmieniono ją na Andrejówka.

</doc>
<doc id="1120023" url="https://pl.wikipedia.org/wiki?curid=1120023" title="Bractwo Cyryla i Metodego">
Bractwo Cyryla i Metodego

Bractwo Cyryla i Metodego, ukr. "Кирило-Мефодіївське братство" – organizacja założona na przełomie grudnia 1845 i stycznia 1846 w Kijowie przez studentów, z inicjatywy Mykoły Kostomarowa. Głosiła hasła przebudowy społeczeństwa na zasadach nauki chrześcijańskiej i reform, oraz zjednoczenia wszystkich Słowian w jednym, demokratycznym, federacyjnym państwie. Działało 14 miesięcy.
Członkowie bractwa szczególny nacisk kładli na wyzwolenie narodowe, do czego miała prowadzić demokratyczna ewolucja carskich rządów. Część działaczy Bractwa (z Kostomarowem i Kuliszem) opowiadała się za państwem związanym nierozerwalnie z Rosją, część (z Szewczenką) za samodzielnym państwem demokratycznym. Bractwo doprowadziło do ukształtowania się ukraińskiego języka literackiego oraz rozwoju wielu organizacji kulturalnych.
Do Bractwa należeli m.in. Mykoła Kostomarow, Taras Szewczenko, Pantelejmon Kulisz, M. Hułak, W. Biłozerśkyj, O. Nawroćkyj, D. Pilczykiw, O. Petrow, O. Markowycz, J. Andruźkyj, I. Posjada, M. Sawycz i inni.
Rząd rosyjski zareagował prześladowaniami, m.in. skazując na zsyłkę przywódców Bractwa: Tarasa Szewczenkę, Pantelejmona Kulisza i Mykołę Kostomarowa.
W niedługim czasie wprowadzono cyrkularz wałujewski, który ograniczał wydawania literatury w języku ukraińskim, z wyjątkiem literatury pięknej, oraz ukaz emski, który zakazywał m.in. posługiwania się językiem ukraińskim w życiu publicznym, drukowania książek i przekładów w tym języku.
Do krystalizacji poglądów ukraińskich twórców Bractwa Cyryla i Metodego w znacznym stopniu przyczyniły się idee konspiracyjne i rewolucyjne znanego polskiego działacza niepodległościowego Szymona Konarskiego, oraz Mickiewiczowskie "Księgi narodu polskiego i pielgrzymstwa polskiego".

</doc>
<doc id="1120025" url="https://pl.wikipedia.org/wiki?curid=1120025" title="Pacyfistka">
Pacyfistka



</doc>
<doc id="1120026" url="https://pl.wikipedia.org/wiki?curid=1120026" title="Posłowie na Sejm Rzeczypospolitej Polskiej VI kadencji">
Posłowie na Sejm Rzeczypospolitej Polskiej VI kadencji

Posłowie na Sejm Rzeczypospolitej Polskiej VI kadencji – posłowie wybrani podczas wyborów parlamentarnych, które odbyły się w dniu 21 października 2007.
Pierwsze posiedzenie odbyło się 5, 6, 14 i 15 listopada 2007, a ostatnie, 100. – 15 i 16 września 2011. Kadencja Sejmu trwała od 5 listopada 2007 do 7 listopada 2011.
Kluby i koła na pierwszym posiedzeniu Sejmu VI kadencji i stan na koniec kadencji.
Przynależność klubowa.
Stan na koniec kadencji.
Posłowie VI kadencji zrzeszeni byli w następujących klubach i kole:
Przedstawicieli w Sejmie także Kluby i Koła Poselskie Demokratyczne Koło Poselskie, Lewica, Polska XXI i Unia Prezydentów – Obywatele do Senatu.

</doc>
<doc id="1120030" url="https://pl.wikipedia.org/wiki?curid=1120030" title="Lista odcinków serialu Dynastia Colbych">
Lista odcinków serialu Dynastia Colbych

Spis odcinków serialu obyczajowego pt. "Dynastia Colbych".

</doc>
<doc id="1120032" url="https://pl.wikipedia.org/wiki?curid=1120032" title="Senatorowie VII kadencji Senatu Rzeczypospolitej Polskiej">
Senatorowie VII kadencji Senatu Rzeczypospolitej Polskiej

Senatorowie VII kadencji zostali wybrani 21 października 2007 oraz w wyniku wyborów uzupełniających 22 czerwca 2008, 20 czerwca 2010 i 6 lutego 2011. Senatorowie złożyli ślubowanie na pierwszym posiedzeniu Senatu VII kadencji wyznaczonym na 5 listopada 2007, a ich kadencja upłynęła w przeddzień pierwszego posiedzenia następnego Sejmu, tj. 7 listopada 2011.
W wyniku wyborów parlamentarnych w 2007 wybrano 100 senatorów. Zostali oni wyłonieni w głosowaniu większościowym w 40 okręgach wyborczych, w których wybierano od 2 do 4 senatorów na zasadzie większości względnej. 60 nowo wybranych senatorów reprezentowało Platformę Obywatelską (PO), 39 kandydowało z ramienia Prawa i Sprawiedliwości (PiS), 1 mandat uzyskał kandydat niezależny. Wśród nich znalazło się 8 kobiet i 92 mężczyzn. Brak przynależności partyjnej deklarowało wybranych 24 senatorów. 44 osoby po raz pierwszy uzyskały mandaty w polskim parlamencie, 56 osób posiadało doświadczenie parlamentarne wynikające z zasiadania w Sejmie lub Senacie.
1. posiedzenie Senatu VII kadencji rozpoczęło się w dniu 5 listopada 2007, funkcję marszałka seniora pełnił najstarszy wiekiem senator – Ryszard Bender.
W trakcie kadencji pięciokrotnie w trzech terminach przeprowadzono wybory uzupełniające. W czterech przypadkach przyczyną ich zarządzenia była śmierć senatorów wybranych w wyborach parlamentarnych w 2007, w jednym – wygaśnięcie mandatu z powodu wyboru na prezydenta miasta w wyborach samorządowych w 2010.
Prezydium Senatu VII kadencji.
Bogdan Borusewicz został wybrany na to stanowisko po raz drugi.
Ponadto 6 listopada 2007 wybrano 8 sekretarzy: Małgorzatę Adamczak (PO), Dorotę Arciszewską-Mielewczyk (PiS), Przemysława Błaszczyka (PiS), Stanisława Gorczycę (PO), Waldemara Kraskę (PiS), Andrzeja Mazurkiewicza (PiS), Andrzeja Szewińskiego (PO) i Grażynę Sztark (PO).
Senatorowie VII kadencji.
"Kolorem szarym wyróżniono senatora, którego mandat wygasł w czasie trwania kadencji izby".
Przynależność klubowa (stan na koniec kadencji).
Według stanu na koniec VII kadencji funkcjonowały następujące kluby i koła parlamentarne:
Przewodniczący komisji.
5 senatorów pełniło te same funkcje w Senacie VI kadencji: Jerzy Chróścikowski, Zbigniew Romaszewski, Władysław Sidorowicz, Kazimierz Wiatr i Edmund Wittbrodt.

</doc>
<doc id="1120033" url="https://pl.wikipedia.org/wiki?curid=1120033" title="Trubadur (opera)">
Trubadur (opera)

Trubadur ("Il trovatore") – opera Giuseppe Verdiego w czterech aktach na podstawie libretta Leone Emanuele Bardare i Salvadore Cammarano.
Historia utworu.
Pracę nad librettem rozpoczął Cammarano, wzorując się na dramacie "Trubadur" Gutiereza, dokończył Bardare po śmierci poprzednika. Efektem końcowym tego wspólnego dzieła stała się bardzo zagmatwana, pełna nieprawdopodobnych wydarzeń historia, często krytykowana, wręcz wyśmiewana przez odbiorców (np.: Cyganka przez roztargnienie wrzuca własne dziecko na stos, będąc przekonaną, że to porwany chłopiec). Jednak pomimo słabej treści opera ta była przez wiele lat po premierze w 1853 r. jedną z najpopularniejszych na świecie, a zawdzięczała to bogactwu melodii. Na uwagę zasługuje pieśń Azuceny ("Stride la vampa"), sławne Miserere, efektowna stretta trubadura ("Di quella pira"), a także większy niż we wcześniejszych operach udział chóru.
Treść.
Akcja toczy się w Hiszpanii (Aragonie i Biscaglii) w XV wieku.
Akt I.
Odsłona 1
Na zamku hrabiego Luny kapitan Ferrando opowiada historię zniknięcia młodszego brata swojego pana. Dworzanie dowiadują się również, że żyje jeszcze córka tej Cyganki, która porwała dziecko, a sama została spalona.
Odsłona 2
W zamkowym ogrodzie. Leonora czeka, jak każdej nocy, na swojego ukochanego trubadura Manrica. Ma nadzieję, że ten znowu zaśpiewa pod jej balkonem miłosną serenadę. Zjawia się jednak hrabia Luna, nierozpoznany w pierwszej chwili przez Leonorę, która sądzi, że to jej Manrico. Dopiero, gdy zjawia się prawdziwy trubadur, sprawa wychodzi na jaw. Kłótnia mężczyzn, kochających tę samą kobietę przekształca się w walkę na miecze, w której Manrico zostaje ranny, jednak udaje mu się zbiec zanim nadbiegną wezwani przez hrabiego ludzie.
Akt II.
Odsłona 1
Obóz Cyganów. Manrico oddał się tutaj pod opiekę swojej matki, cyganki Azuceny. Ta wyznaje mu, że nie jest jego prawdziwą matką, ale nic więcej nie powie. Tymczasem Leonora, która jest przekonana, że jej ukochany nie żyje, ukrywa się przed hrabią i chce wstąpić do klasztoru. Ruiz, przyjaciel Manrica przynosi te wieści do obozu, co skłania trubadura do natychmiastowego działania.
Odsłona 2
Klasztor. Właśnie mają się odbyć obłóczyny Leonory. Luna, który nie chce do tego dopuścić, szykuje się do uprowadzenia kobiety, która wraz z innymi mniszkami chodzi wokół klasztoru śpiewając modlitewne pieśni. Przeszkadza mu w tym Manrico z przyjaciółmi; hrabia Luna musi zrezygnować. Leonora przekonuje się, że była w błędzie, jej ukochany żyje, nie myśli już o klasztorze.
Akt III.
Odsłona 1
Obóz hrabiego Luny. Pojmana Azucena zostaje oskarżona o zabicie młodszego brata hrabiego. Nie chce wyznać swojej tajemnicy, jednak uparcie twierdzi, że jest niewinna. Hrabia wie, że to matka jego rywala, nie waha się wziąć ją na tortury.
Odsłona 2
Manrico dowiaduje się o uwięzieniu przybranej matki i pomimo zbliżającej się ceremonii ślubu z Leonorą, który ma się odbyć w klasztorze, spieszy na ratunek torturowanej Cygance.
Akt IV.
Odsłona 1
Manrico zostaje pojmany, skazany przez hrabiego na śmierć i osadzony w lochu, gdzie oczekuje wykonania wyroku. Leonora błaga Lunę o litość, ale ten jest niewzruszony. Ustępuje, dopiero gdy zrezygnowana kobieta obiecuje oddać siebie samą jako zapłatę. Uzyskawszy zgodę, wypija truciznę.
Odsłona 2
W lochu więziennym. Azucena jest umierająca, czuwa przy niej skazaniec Manrico. Do celi wchodzi Leonora prosząc ukochanego by uciekał. Trucizna zaczęła właśnie działać, po chwili kobieta słabnie, wreszcie pada martwa. Wbiega Luna, który widząc śmierć Leonory, czuje się przez nią oszukany. W porywie gniewu rozkazuje zabić trubadura natychmiast. Azucena wyznaje hrabiemu, że zabił własnego brata.

</doc>
<doc id="1120034" url="https://pl.wikipedia.org/wiki?curid=1120034" title="DVD single">
DVD single

DVD single – singel muzyczny w formie płyty DVD.
Format został zapoczątkowany w późnych latach 90. XX wieku, a do szerszego obiegu trafił na początku XXI wieku. Singel DVD zastąpił przestarzałą technologię singli VHS. Wiele wytwórni zrezygnowało z wydawania singli na płytach kompaktowych na rzecz dysków DVD. Na DVD ukazały się m.in.: „A Moment Like This” Kelly Clarkson, „With You” Jessiki Simpson, „Save Me from Myself” Christiny Aguilery czy „Crazy in Love” Beyoncé. W Wielkiej Brytanii format ten stał się jednym z trzech, dla których stworzono listy.
Jedne z wcześniejszych singli DVD wydanych w Stanach Zjednoczonych:
Od około 2003 roku w Japonii bardzo popularne stało się wydawanie albumów oraz singli zarówno na płytach CD, jak i połączonych edycji CD+DVD. Format CD+DVD jest zazwyczaj droższy (o ok. 800 ¥ dla singli) i zwykle zawiera teledyski, filmy z tworzenia albumu itp.
W Australii singel DVD oznacza także wydawane na płytach DVD kreskówki (na jednej płycie znajduje się jeden odcinek).

</doc>
<doc id="1120035" url="https://pl.wikipedia.org/wiki?curid=1120035" title="MinWin">
MinWin



</doc>
<doc id="1120036" url="https://pl.wikipedia.org/wiki?curid=1120036" title="Poziom sygnału">
Poziom sygnału

Poziom sygnału – logarytmiczna wielkość opisująca stosunek danego sygnału do innej wartości tej wielkości.
Poziom bezwzględny sygnału – poziom sygnału odniesiony do przyjętej znamionowej wartości danej wielkości.
Dla wielkości energetycznych (np. energia, gęstość energii, moc) zdefiniowano jednostkę neper, a dla wielkości polowych (np. napięcie elektryczne, natężenie prądu, ciśnienie akustyczne) jednostkę bel.

</doc>
<doc id="1120037" url="https://pl.wikipedia.org/wiki?curid=1120037" title="Anastazy Sedlag">
Anastazy Sedlag

Anastazy Sedlag (ur. 23 kwietnia 1787 w Dziećmarowie, zm. 23 września 1856 w Pelplinie) – biskup rzymskokatolicki.
Życiorys.
Urodził się na Górnym Śląsku, w 1810 przyjął święcenia kapłańskie. W roku 1831 został kanonikem honorowym, w 1833 doktorem teologii.
W 1834 wybrany biskupem chełmińskim. Konsekrowany w Poznaniu 18 maja 1834 przez arcybiskupa Marcina Dunina. 14 czerwca w Pelplinie odbył swój ingres. Założył Collegium Marianum, wspierał inicjatywę utworzenia gimnazjum chełmińskiego. Utworzył fundusz na publikację dokumentów diecezji chełmińskiej.

</doc>
<doc id="1120039" url="https://pl.wikipedia.org/wiki?curid=1120039" title="Julie Benz">
Julie Benz

Julie M. Benz (ur. 1 maja 1972 w Pittsburghu) – amerykańska aktorka. grała m.in. w filmie filmu "Piła V" i serialach telewizyjnych "Dexter", "Gotowe na wszystko", "Anioł ciemności" i "".
W 2006 roku za rolę Rity Benett w serialu "Dexter" otrzymała nagrodę Satelita dla Najlepszej Aktorki Drugoplanowej w serialu, miniserialu lub filmie telewizyjnym.
Życiorys.
Młodość.
Benz urodziła się w mieście Pittsburgh, stan Pensylwania. 
Rodzina osiadła w pobliżu miejscowości Murrysville, gdy Benz miała 2 lata, a gdy miała rok więcej, zaczęła jeździć na lodzie. W 1988 roku jako juniorka wystartowała w Mistrzostwach USA w łyżwiarstwie figurowym w kategorii par tanecznych razem z Davidem Schillingiem, kończąc zawody na 13. miejscu. Jej rodzeństwo, Jeffrey i Jennifer, było w 1987 roku mistrzami USA juniorów w łyżwiarstwie figurowym, a następnie startowali w zawodach międzynarodowych. W wieku 14 lat doznała kontuzji nogi i zaprzestała treningów. Dorastała w Murrysville, gdzie ukończyła Franklin Regional High School.
W wieku 15 lat jej instruktor gry aktorskiej zaopiniował, że nigdy nie będzie aktorką. Benz: „Pamiętam, że nauczyciel powiedział mi, iż nawet nie powinnam próbować aktorstwa. Wciąż mam kartę z wpisem, gdzie napisano – "Nigdy nie będziesz aktorką. Masz okropny głos". To była najlepsza rzecz jaka mogła mi się przydarzyć, ponieważ postanowiłam: "Ja ci pokażę".”
Gdy w 1989 roku zakończyła karierę łyżwiarską, Benz zaczęła występować w miejscowym teatrze, gdzie zagrała w sztuce "Street Law". Jej pierwszą rolą był niewielki występ w "The Black Cat", części horroru "Oczy Szatana", w reżyserii Dario Argento/George A. Romero (1990), gdzie wystąpiła w scenie z Harveyem Keitelem. Rok później (1991) wystąpiła w sitcomie "Hi Honey, I'm Home", którego emisji zaprzestano po dwóch sezonach (13 odcinków + 1 niewyemitowany).
Po ukończeniu liceum Benz dostała się na New York University, gdzie studiowała aktorstwo. Po uzyskaniu dyplomu w 1993 roku przeniosła się do Los Angeles. W 1994 roku wystąpiła w jednym z odcinków serialu "Świat według Bundych", gdzie zagrała dziewczynę zakochaną w Budzie Bundy.
W tym czasie zagrała też role w pilocie serialu telewizyjnego "Cross Town Traffic" (odpowiedzialny Aaron Spelling), a w 1995 roku w innym pilocie "Empire". Oba filmy nie doczekały się kontynuacji. Pojawiła się w niewielkich rolach w sitcomach "Pod koszem", "Wysoka fala", "Krok za krokiem", "Chłopiec poznaje świat", zagrała również niedużą rolę w filmie "The Barefoot Executive" (remake filmu z 1971 roku zrealizowany w 1995). Pokazała się również w filmie "Czarna owca", a także wystąpiła w epizodach w serialach "Diagnoza morderstwo", "Sliders", "Ostatni do wzięcia". Zagrała Christy w filmie telewizyjnym "Zagubione serca", a także główną rolę jako Julie Falcon w filmie "Wirtualny azyl".
Kariera.
W 1996 roku Benz wzięła udział w castingu do roli Buffy Summers w serialu "" (1997), ale przegrała z Sarah Michelle Gellar. Zaoferowano jej za to niewielką rolę wampirzycy o imieniu Darla w pilocie serialu. Jej występ zebrał dobre recenzje, więc kreowana przez nią postać pojawiła się jeszcze w kilku odcinkach. W roli Darli wystąpiła ponownie (1999 rok) w kontynuacji przygód Buffy w serialu "Anioł ciemności" (w głównej roli David Boreanaz). Rola ta pomogła jej w przyspieszeniu kariery. W 1997 roku wystąpiła w małej roli recepcjonistki w filmie "Lepiej być nie może". Do końca XX wieku pojawiła się w telewizji w takich produkcjach jak: "The Big Easy", "Droga do sławy". Wystąpiła w krótkometrażowym filmie "Eating Las Vegas" i niekontynuowanym pilocie "Veronica's Video", zagrała również niewielkie role w filmach "A Walton Easter" i "Abbottowie prawdziwi".
W 1998 roku otrzymała rolę Joplin Russell w serialu telewizyjnym "Zapytaj Harriet", lecz zaniechano tej produkcji, a aktorka zdążyła zagrać w dwóch wyemitowanych odcinkach. Pojawiła się gościnnie w jednym z odcinków serialu "Diabli nadali". Zagrała w czarnej komedii "Cukiereczek" i niezależnej komedii "Dirt Merchant", zanim nie otrzymała głównej roli w serialu telewizyjnym "Payne". Ponadto zagrała rolę działającej pod przykrywką agentki specjalnej FBI, Kathleen Topolsky, w pierwszym sezonie serialu "". Następnie pojawiła się w jednej z głównych ról w horrorze "Diabelskie gimnazjum", nie wyemitowanym pilocie "Good Guys/Bad Guys", po czym zagrała główną rolę w parodii horrorów "Piszcz, jeśli wiesz co zrobiłem w ostatni piątek trzynastego".
W 2000 roku ponownie wcieliła się w rolę Darli w serialu "Anioł ciemności" występując w każdym sezonie w przynajmniej jednym odcinku (do 2004 roku). Była jedyną nie-Afroamerykanką z głównych bohaterów w komedii romantycznej "Bracia". Była gościnnym gospodarzem w show "Rendez-View". Zagrała rolę Ellie Sparks w "Glory Days", pilocie serialu, który nie został wyemitowany, po tym zrezygnowała z tego projektu. Pojawiła się w serialach "Agent w spódnicy" i "Wybrańcy obcych". Nagrała ścieżkę głosową do gry "Hot Shots Golf Fore!", zagrała w krótkim filmie "The Midget Stays ine the Picture". W 2003 roku zagrała "Królową Dżungli" - Ursulę w drugiej części komedii "George prosto z drzewa". Pojawiła się w serialach "Peacemakers", "Coupling", "NCIS" i "Oliver i przyjaciele", a następnie zagrała główną rolę Annie Garrett w produkcji telewizji Hallmark zatytułowanej "Czarny koń". Użyczyła głosu postaci Mirandy Keyes w grze "Halo 2", ale nie pojawiła się w trzeciej części zastąpiona przez Justis Bolding. Zagrała główną rolę Danielle w filmie "Bad Girls From Valley High", produkcji z 2000 roku pod tytułem "A Fate Totally Worse Than Death", ale wydanej na DVD w 2005 r. Wystąpiła w niewielkiej roli w zbierającej pozytywne recenzje krytyków sztuce przeniesionej na ekran, "Lackawanna Blues" (2005). W tym samym roku pojawiła się w produkcji Sci-Fi Channel "Locusts: The 8th Plague", gdzie zagrała główną rolę kobiecą – Vicky. Wystąpiła również w wydanym na DVD filmie "Osiem milimetrów 2" w roli Lynn (jedna z głównych ról), film podczas produkcji nosił tytuł "The Velvet Side of Hell" i nie jest kontynuacją "8 mm".
Benz wystąpiła w odcinkach seriali: "Nie z tego świata", ', "Prawo i porządek", '. Otrzymała drugoplanową rolę w szwedzkim filmie "Zabij swoich ukochanych", główną rolę w produkcji Lifetime "Łańcuch zbrodni" oraz znalazła się w obsadzie serialu "Dexter" jako Rita Bennett. Benz zagrała główną rolę w piątym filmie z serii "Piła". W "Pile 5" wystąpiła jako Brit, agentka nieruchomości, która jest jedną z pięciu ofiar mordercy Jigsaw. Pojawiła się także w drugoplanowej roli jako Angela w filmie "".
W 2008 zagrała u boku Sylvestra Stallone w filmie "John Rambo", czwartym z serii (główna rola żeńska).
Zagrała tytułową rolę w filmie krótkometrażowym "Kidnapping Caitlynn", do którego scenariusz napisała jej przyjaciółka Jenny Mollen. Film miał premierę podczas "Vail Film Festival" w 2009 roku, a w wersji online ukazał się 6 kwietnia tegoż roku. W tym samym roku zagrała główną rolę w filmie "Held Hostage" jako Michelle Estey. Również główną rolę, jako Johnny Prenitss, zagrała w produkcji Hallmark Channel zatytułowanej "Uwolnione uczucia", która miała premierę w Wielkiej Brytanii w lipcu 2009 roku, a w USA w marcu 2010 r. Na ekranie pojawiła się także jako główna postać kobieca Agentka Specjalna Eunice Bloom w filmie "", który emitowany był w ograniczonym zakresie od października 2009, a w marcu 2010 roku został wydany na DVD. W 2010 roku zagrała główną rolę w filmie "Sypialnie" jako Anna oraz jako Frankie w filmie "Answers to Nothing" (emisja w 2011). Zagrała również gościnnie w ostatnim odcinku 7. serii serialu "Hawaje 5.0"
Benz pojawiła się w show "The Soup" razem z Joelem McHale. Zagrała również w serialu "Gotowe na wszystko" rolę Robin Gallagher. W serialu "Dexter" grała w latach 2006–2010.
Na początku 2010 roku sieć telewizyjna ABC ogłosiła, że Benz zagra główną rolę Stephanie Powell w pilocie serialu "Zwykła/niezwykła rodzinka". Do kwietnia 2011 zagrała w 20 odcinkach serialu, który nie został później kontynuowany.

</doc>
<doc id="1120042" url="https://pl.wikipedia.org/wiki?curid=1120042" title="Tongańczycy">
Tongańczycy



</doc>
<doc id="1120044" url="https://pl.wikipedia.org/wiki?curid=1120044" title="Herb gminy Czechowice-Dziedzice">
Herb gminy Czechowice-Dziedzice



</doc>
<doc id="1120052" url="https://pl.wikipedia.org/wiki?curid=1120052" title="1,4-Butanodiol">
1,4-Butanodiol

1,4-Butanodiol – organiczny związek chemiczny z grupy dioli, stosowany jako rozpuszczalnik do farb i plastików, w preparatyce organicznej do syntezy γ-butyrolaktonu (GBL). W obecności kwasu fosforowego i w wysokiej temperaturze przechodzi w tetrahydrofuran (THF).
Użycie rekreacyjne.
BDO bywa używane rekreacyjnie, jako substancja psychoaktywna. Jednym z jego metabolitów jest kwas γ-hydroksymasłowy (GHB). Nadużywanie tej substancji może prowadzić do uzależnienia psychicznego i fizycznego.
Po spożyciu, w organizmie BDO metabolizowane jest przez dehydrogenazę alkoholową i dehydrogenazę aldehydową do GHB. Ponieważ oba te enzymy metabolizują także alkohol etylowy, spożycie jednocześnie BDO i etanolu może być groźne dla zdrowia.
Szkodliwość.
Na początku listopada 2007 roku 1,4-butanodiol wykryto w popularnej zabawce dla dzieci – koralikach Bindeez. Polski importer wycofał produkt ze sklepów. Spożycie 1,4-butanodiolu może powodować m.in. zaburzenia i utratę świadomości, a w przypadku dużych ilości nawet śmierć.

</doc>
<doc id="1120063" url="https://pl.wikipedia.org/wiki?curid=1120063" title="Związek Bojowników Ruchu Wyzwoleńczego">
Związek Bojowników Ruchu Wyzwoleńczego

Związek Bojowników Ruchu Wyzwoleńczego (ros. Союз Воинов Освободительного Движения, SWOD) – emigracyjna rosyjska organizacja antykomunistyczna o charakterze wojskowym działająca od 1948 r.
Organizacja powstała w zachodnich Niemczech w 1948 r. z inicjatywy b. szefa oddziału operacyjnego w sztabie Sił Zbrojnych Komitetu Wyzwolenia Narodów Rosji płk. Andrieja G. Ałdana (Nerianina). Skupiała głównie b. członków Związku Młodzieży Komitetu Wyzwolenia Narodów Rosji. Głosiła hasła republikańsko-demokratyczne. Krótko po utworzeniu weszła w skład Związku Walki o Wyzwolenie Narodów Rosji, zostając jego oddziałem wojskowym.

</doc>
<doc id="1120066" url="https://pl.wikipedia.org/wiki?curid=1120066" title="Varzim SC">
Varzim SC

Varzim Sport Club – portugalski klub piłkarski, grający obecnie w Segunda Divisão Portuguesa, mający siedzibę w mieście Póvoa de Varzim, leżącym w dystrykcie Porto. Głównym rywalem Varzim jest zespół Rio Ave FC.
Historia.
Varzim Sport Club został założony 25 grudnia 1915 roku. Przez pewien czas występował pod nazwą Varzim Foot-Ball Club. W pierwszej lidze występował łącznie przez 21 sezonów, a od 2003 roku gra w drugiej lidze, dwukrotnie będąc bliskim powrotu do ekstraklasy (zajął 4. miejsce w 2004 i 2006 roku).
Varzim SC wychowało wielu znanych zawodników. W drużynach młodzieżowych występowali Hélder Postiga, Bruno Alves, Milhazes, Geraldo, a już w dorosłych drużynach uczestnicy Mistrzostw Świata w Piłce Nożnej, Portugalczycy Rui Barros, Paulo Santos, António André i Angolczycy Marco Abreu, Paulo José Figueiredo i António Mendonça.
W sezonie 2009/2010 klub zanotował spadek na trzeci poziom ligowy do 2ª Divisão.

</doc>
<doc id="1120067" url="https://pl.wikipedia.org/wiki?curid=1120067" title="1731 w muzyce">
1731 w muzyce



</doc>
<doc id="1120069" url="https://pl.wikipedia.org/wiki?curid=1120069" title="Rejestracja">
Rejestracja



</doc>
<doc id="1120070" url="https://pl.wikipedia.org/wiki?curid=1120070" title="Xi Jinping">
Xi Jinping

Xi Jinping (wym. [], wym. angielska [ˈʃ iː dʒ ɪ nˈp ɪ ŋ]; ; ur. 15 czerwca 1953 w Pekinie) – chiński polityk, sekretarz generalny Komunistycznej Partii Chin od 15 listopada 2012, przewodniczący Chińskiej Republiki Ludowej od 14 marca 2013. W 2018 roku magazyn „Forbes” umieścił go na pierwszym miejscu listy najbardziej wpływowych ludzi na świecie.
Życiorys.
Xi Jinping urodził się w 1953 w Pekinie jako syn Xi Zhongxuna. Po rozpoczęciu rewolucji kulturalnej jego ojciec popadł w niełaskę i młody Xi był represjonowany i aresztowany. Później trafił do państwowej farmy w rodzinnej prowincji ojca i po pewnym czasie awansował na sekretarza swojego kolektywu. W 1971 wstąpił do Ligi Młodzieży Komunistycznej, a w 1974 do Komunistycznej Partii Chin. Rok później wrócił do Pekinu. W czasie swojej działalności politycznej zajmował różne stanowiska w partii, w prowincjach Fujian, Hebei, Zhejiang i Shaanxi. W 1990 został dyrektorem szkoły partyjnej w Fuzhou.
W 1999 Xi został wicegubernatorem prowincji Fujian, a w 2000 gubernatorem tej prowincji. W 2002 objął funkcję sekretarza Komitetu KPCh w prowincji Zhejiang. Został również wówczas członkiem Komitetu Centralnego KPCh. W marcu 2007 objął stanowisko sekretarza Komitetu KPCh w Szanghaju.
Mianowanie Xi na stanowisko w Szanghaju, najbogatszej chińskiej prowincji, było znakiem wzmocnienia jego znaczenia i przyszłej roli w strukturach partii komunistycznej. Było to również wyrazem poparcia i zaufania ze strony przewodniczącego ChRL Hu Jintao.
22 października 2007 podczas 17. Kongresu KPCh, Xi został wybrany w skład 9-osobowego Stałego Komitetu Biura Politycznego KPCh, który to jest uważany za najważniejszy organ polityczny w kraju. Xi zajął w nim 5. pozycję w hierarchii. Reprezentował w nim 5. generację polityków. Razem z nim 6. pozycję w Stałym Komitecie Biura Politycznego zajął Li Keqiang. W marcu 2008 został wybrany przez Ogólnochińskie Zgromadzenie Przedstawicieli Ludowych na stanowisko wiceprzewodniczącego państwa.
W listopadzie 2012 roku wybrany sekretarzem generalnym KPCh. 14 marca 2013 został oficjalnie zaprzysiężony na stanowisku przewodniczącego Chińskiej Republiki Ludowej. Od początku rządów umacniał się u władzy, obejmując kierownictwo w państwie, partii, armii i specjalnych komisjach ds. gospodarki, bezpieczeństwa i spraw zagranicznych, co stopniowo podważało zasadę kolektywnego przywództwa wprowadzoną przez Deng Xiaopinga. 
W okresie pierwszych pięciu lat jego rządów w państwie zaczęły pojawiać się pierwsze symptomy kultu jednostki. Jego sztandarowym projektem była walka z korupcją w aparacie partyjnym i wielkim biznesie, co pozwoliło mu równocześnie wyeliminować wewnątrzpartyjną opozycję. Na początku 2018 roku doprowadził do przyjęcia przez KPCh postulatu zniesienia konstytucyjnego limitu liczby kadencji dla przewodniczącego partii i przewodniczącego ChRL. 17 marca 2018 został ponownie wybrany przez posłów OZPL na kolejną kadencję przewodniczącego ChRL.
W tym samym roku zaczęła tworzyć się przeciw niemu wewnątrzpartyjna opozycja, zarzucająca mu, że poprzez nadmierną nadwyżkę w handlu z USA, nadmierne skupowanie obligacji amerykańskich, koncepcję Nowego Jedwabnego Szlaku, podkreślanie rosnącej pozycji Chin i spadek znaczenia USA oraz podsycanie nastrojów nacjonalistycznych wywołał wojnę handlową z USA. Dodatkowo zaczęto krytykować jego nadmierne umacnianie w systemie władzy ChRL, kult jednostki i powrót indoktrynacji. Wśród inicjatorów frakcji niechętnej Xi znaleźli się byli przywódcy Chin – Jiang Zemin i Hu Jintao, oraz były premier Zhu Rongji.
Życie prywatne.
Xi Jinping jest żonaty z Peng Liyuan, piosenkarką. Para ma jedno dziecko, córkę Xi Mingze.

</doc>
<doc id="1120071" url="https://pl.wikipedia.org/wiki?curid=1120071" title="Laacher See">
Laacher See

Laacher See – jezioro kalderowe o powierzchni 3,3 km² w górach Eifel, w powiecie Ahrweiler, największe w Nadrenii-Palatynacie, położone w odległości 37 km od centrum Bonn i 22 km od centrum Koblencji.
Pochodzenie nazwy.
Nazwa oznacza "jezioro Jezioro", podobnie jak w Szkocji Loch Lochy. Słowo „Laach" pochodzi z języka staro-wysoko-niemieckiego „lacha", które przekształciło się w „laach" i oznacza jezioro. Nazwa "Laacher See" jest tautologizmem, konstrukcją językową, w której poszczególne wyrazy powtarzają swoje znaczenie. Nad jeziorem znajduje się opactwo Maria Laach.
Opis.
Owalny zbiornik jest największym jeziorem w Nadrenii-Palatynacie w górach Eifel w pobliżu Andernach (8 km) i Mayen (11 km) na północ od Mending (węzeł autostradowy A 61, 3 km).
Jezioro otoczone jest wałem 125 m wysokości i osiąga głębokość 51 m. Jest zasilane głównie przez wody gruntowe, oraz opady i nie ma naturalnego odpływu. Poziom jeziora wahał się kiedyś o 15 m, co utrudniało prowadzenie działalności rolniczej. Z tego powodu zbudowano tunel, który odprowadzał nadmiar wody i zapobiegał podtopieniom. Według Klausa Grewe, tunel o długości 880 m został zbudowany na południu w średniowieczu za rządów opata Fulberta (1152 do 1177), aby chronić klasztor przed powodziami (tunel Fulberta). Według nowszych badań, tunel Fulberta powstał podczas rządów rzymskich. W latach 1840-1845 rodziny Delius i von Ammon (wówczas właściciele zsekularyzowanej posiadłości klasztornej i jeziora) wybudowały równoległy tunel około 5 m poniżej, aby obniżyć poziom wody do dzisiejszego poziomu w celu uzyskania ziemi i pastwisk. Przez sztolnię Deliusa jezioro straciło 45 ha powierzchni i o tyle samo powiększyła się powierzchnia uprawna "Klaus Grewe".
Aktywność wulkaniczna.
Ostatnia erupcja miała miejsce około 10 930 lat p.n.e. i trwała zaledwie kilka dni, pokrywając obszar na terenie doliny Renu 7-metrową warstwą pyłów i pumeksu. Po ostatniej erupcji stożek wulkanu zapadł się, pozostawiając pierścień kaldery, który z czasem wypełnił się wodą.
Wyrzucone zostały ogromne ilości popiołu wulkanicznego i pumeksu, pokrywające obszar o grubości do siedmiu metrów aż do doliny Renu. Wyrzucany materiał zatykał wąską dolinę Renu przy Bramie Andernach, a powstałe jezioro rozciągało się przez Basen Neuwied do Górnego Renu.[8][9] Fala powodziowa po pęknięciu tamy rozlała się na duże obszary Dolnego Renu. Bogata w siarkę erupcja Laacher See jest omawiana jako wyzwalacz anomalii klimatycznych młodszego zlodowacenia Dryas.
W styczniu 2012 odkryto duże ilości dwutlenku węgla wydobywające się z dna jeziora (mofeta). W odniesieniu do tej aktywności badacze uważają, że wulkan, którego jezioro jest kalderą, powoli się wybudza.
Gospodarka i turystyka.
Laacher See należy do posiadłości pobliskiego opactwa benedyktynów "Maria Laach", podobnie jak okoliczne posiadłości, firma rybacka i "Seehotel Maria Laach". Jest wykorzystywany jako lokalny teren rekreacyjny do pływania, żeglarstwa, turystyki pieszej i biwakowania. Klub żeglarski „Laacher See” Mayen (SCLM) i klub surfingowy Laacher See V. korzystają z samego jeziora, społeczność biegaczy Laacher See wykorzystuje jego brzegi i okolicę jako teren łowiecki. Przy jeziorze znajduje się również kemping „Laacher See” i pole do minigolfa. W pobliżu opactwa znajdowało się również Centrum Historii Naturalnej i Mikroskopii Laach, które zajmowało się historią naturalną jeziora Laach i jego okolic (nieczynne od 2014). Naturfreundehaus Laacherseehaus znajduje się również na drodze w kierunku Mendig. Po stronie zachodniej istnieje możliwość skorzystania z dojść do lustra wody z możliwością biwakowania w czasie dnia na brzegu jeziora.
Niemieckie Muzeum Wulkanów Lava Dome znajduje się w Mendig. Jest to główna atrakcja parku Vulkanpark, który rozciąga się na całym wschodnim Eifel z ponad dwudziestoma zabytkami. Jezioro Laacher See należy również do Krajowego Geoparku Laacher See.

</doc>
<doc id="1120072" url="https://pl.wikipedia.org/wiki?curid=1120072" title="Eden (seria)">
Eden (seria)

Eden – seria powieści fantastyczno-naukowych Harry'ego Harrisona, składająca się z trzech tomów:
Akcja rozgrywa się w alternatywnej rzeczywistości w Ameryce Północnej, jedynym obszarze zamieszkanym przez ludzi, w okresie zlodowaceń. Zmiany klimatu sprawiają, że dochodzi do rywalizacji pomiędzy ludźmi, będących na etapie łowców-zbieraczy z rasą inteligentnych gadów wywodzących się od mozazaurów - Yilanè o obszar i zasoby. Dodatkowo wzajemną niechęć podsyca zdecydowana odmienność w budowie i funkcjach życiowych między ssakami, a gadami.
Głównym protagonistą serii jest Kerrick - chłopiec porwany przez gady. Osią wydarzeń jest jego wychowania na gadzią modłę, odkrywanie własnej odmienności, próba powrotu do świata ludzi i wykorzystania znajomości zwyczajów, i kultury Yilanè do zorganizowania oporu oraz odzyskania władzy nad terenami zagarniętymi przez gady. 
Atutem serii jest bogato opisana biologia i kultura fikcyjnego gatunku istot rozumnych. Wymyślone przez Harrisona Yilanè są kulturą matriarchalną, w której samce sprowadzone są wyłącznie do roli mało inteligentnych reproduktorów. 
Gady mają rozwiniętą cywilizację opartą na inżynierii genetycznej, mimo że stronią od używania ognia. Posługują się jedynie prostymi narzędziami, natomiast rolę bardziej skomplikowanych urządzeń (w tym broni, pojazdów, a nawet całych miast) pełnią, wysoce zmodyfikowane pod względem genetycznym, gatunki zwierząt i roślin.
Yilanè nie wierzą w żadnych bogów (poza grupą nazywającą siebie "Córami Życia", które to wierzą w boginię "Efeneleiaa" i unikają zabijania uznając świętość życia)
Posługują się niezwykle złożonym językiem (opierającym się na dźwiękach, ruchach ciała i zmianach barwy dłoni) możliwym do opanowania jedynie przez najbardziej inteligentne osobniki. Poziom biegłości językowej ustala hierarchię społeczną u Yilanè. Ponieważ niewerbalna część przekazu jest w pewnym stopniu niezależna od kontroli woli wypowiadającej - Yilanè nie są zdolne do kłamstwa. To pojęcie nie funkcjonuje w ich języku ani sferze pojmowania.

</doc>
<doc id="1120073" url="https://pl.wikipedia.org/wiki?curid=1120073" title="Varzim Sport Club">
Varzim Sport Club



</doc>
<doc id="1120075" url="https://pl.wikipedia.org/wiki?curid=1120075" title="1732 w muzyce">
1732 w muzyce



</doc>
<doc id="1120079" url="https://pl.wikipedia.org/wiki?curid=1120079" title="Jacek Lang">
Jacek Lang

Jacek Albert Lang (ur. 16 stycznia 1965 w Częstochowie) – polski muzyk i producent muzyczny, autor tekstów, lider zespołu One Million Bulgarians. Nagrywa również solowo pod pseudonimem Zetorius.
Oprócz muzycznych, Lang ma na swoim koncie dokonania filmowe; występował m.in. w filmie Romana Polańskiego "Pianista", oraz wyprodukował muzykę do cyklu filmów dokumentalnych dla TV France. Współpracował z wieloma zespołami i wykonawcami, m.in. KSU, Ziyo, Wańka Wstańka, 1984, Moskwa, jak również Tymonem Tymańskim, Igorem Czerniawskim, czy Andrzejem Bieniaszem.

</doc>
<doc id="1120084" url="https://pl.wikipedia.org/wiki?curid=1120084" title="1733 w muzyce">
1733 w muzyce



</doc>
<doc id="1120085" url="https://pl.wikipedia.org/wiki?curid=1120085" title="Herb Palestyny">
Herb Palestyny



</doc>
<doc id="1120086" url="https://pl.wikipedia.org/wiki?curid=1120086" title="Urolog">
Urolog



</doc>
<doc id="1120087" url="https://pl.wikipedia.org/wiki?curid=1120087" title="Pleśniak biały">
Pleśniak biały

Pleśniak biały ("Mucor mucedo" Fresen.) – gatunek grzybów należący do rodziny pleśniakowatych ("Mucoraceae").
Systematyka i nazewnictwo.
Pozycja w klasyfikacji według Index Fungorum: "Mucor, Mucoraceae, Mucorales, Incertae sedis, Mucoromycetes, Mucoromycotina, Mucoromycota, Fungi".
Niektóre synonimy nazwy naukowej:
Rozmnażanie.
Jest komórczakiem, to znaczy, że zbudowany jest z jednej, ale wielojądrowej komórki tworzącej strzępkę przerastającą podłoże. Ze strzępki tej wyrastają wysokie trzonki zarodnionośne zwane sporangioforami. Na ich szczycie powstają kuliste, czarne zarodnie (sporangia), w których wytwarzane są bezpłciowo zarodniki (sporangiospory). Są one haploidalne i zróżnicowane płciowo na dwa typy, oznaczane zazwyczaj jako (+) i (-). Po pęknięciu zarodni zarodniki wysypują się i mogą być roznoszone przez wiatr, wodę lub zwierzęta. W sprzyjających warunkach kiełkują wytwarzając rozgałęzione, wielojądrowe strzępki o haploidalnej liczbie chromosomów (cenocyty). Strzępki te morfologicznie nie różnią się one od siebie, są jednak zróżnicowane płciowo. Zarówno strzępki (+), jak i strzępki i (-) mogą wytwarzać zarodnie.
Gdy zetkną się dwie odmienne płciowo strzępki (+) i (-), zachodzi między nimi rozmnażanie płciowe. Najpierw następuje oddzielenie poprzeczną ścianą końcowego odcinki strzępki (zygoforu). Powstaje w ten sposób wielojądrowe gametangium. Ściany dwóch stykających się z sobą gametangiów rozpuszczają się i ich zawartość zlewa się, co nazywa się plazmogamią. W jądrach komórkowych pochodzących od obydwu gametangiów następują podziały mitotyczne. Teraz następuje zlewanie się jąder pochodzących od różnych gametangiów, czyli wielokrotna kariogamia. Powstaje wielojądrowa zygospora o diploidalnej liczbie chromosomów. Haploidalne jądra, które nie połączyły się z sobą wkrótce degenerują. Zygospora otacza się grubą ściana o ciemnej barwie i przechodzi w okres spoczynku trwający kilka miesięcy. W tym okresie pełni więc funkcję przetrwalnika. Gdy zaczyna kiełkować, zaraz w jej jądrach zachodzi mejoza i powstają jądra haploidalne. Z kiełkujących zygospor wyrastają rozgałęzione plechy.
Pleśniak biały jest heterotaliczny, to znaczy, że jego plecha jest zróżnicowana na dwa typy (+) i (-). Rozmnażanie płciowe zachodzi tylko między plechami różnymi płciowo. Odkryto jednak szczepy nie zróżnicowane płciowo, czyli homotaliczne.
Morfologia i rozwój.
Pleśniak biały hodowany w temperaturze 20° C i w ciemności na agarze tworzy plechę o wysokości do 55 mm. Wyrastają z niej dwa typy sporangioforów. Pierwszy to nieliczne wysokie i proste sporangiofory. Mają wysokość do 40 μm, zazwyczaj są nierozgałęzione, lub mają kilka gałęzi wtórnych. Na ich szczycie powstają zarodnie duże (merosporangium) o średnicy do 250 μm. Dojrzałe mają barwę brązowo szarą. Posiadają jajowato-elipsoidalną kolumellę o rozmiarach do 160 × 125 μm. Drugi typ sporangioforów jest krótki i silnie rozgałęziony. Sporangiofory te są cylindryczno- elipsoidalne lub szeroko elipsoidalne, o rozmiarach 0,5–13,5 × 5,7–7,5 μm. Powstają na nim ciemniejsze sporangiole o średnicy do 85 × 53 μm. 
Sporangiospory o kształcie zbliżonym do kulistego i rozmiarach 8–9 μm, średnio grubościenne, z mniej lub bardziej mętną zawartością. Zygospora kulista, o rozmiarach 250 × 200 mikrometrów z wypukłością o długości do 15 μm. 
W hodowli w ciemności, w temperaturze poniżej 15° C powstają sporangiofory krótkie i zakrzywione. W temperaturze powyżej 30° C nie następuje wzrost plechy, a przy 25° C ani wzrost, ani konidiogeneza. W hodowli na świetle dziennym przy temp. 20° C nie są wytwarzane krótkie sporangiofory, ale powstają długie.
Znaczenie.
"Mucor mucedo" to saprotrof, odżywiający się martwą materią organiczną. Nie wytwarza aflatoksyn. Żyje w glebie, odgrywa rolę w procesie tworzenia się próchnicy. Pojawia się często na żywności powodując pleśnienie owoców i nasion.

</doc>
<doc id="1120088" url="https://pl.wikipedia.org/wiki?curid=1120088" title="Osoba pełniąca funkcję publiczną">
Osoba pełniąca funkcję publiczną

Osobą pełniącą funkcję publiczną jest:
Definicja legalna osoby będącej funkcjonariuszem publicznym została zamieszczona w art. 115 § 19. Kodeksu karnego, wprowadzonym do Kodeksu karnego przez art. 1 pkt 3 lit. b "ustawy z dnia 13 czerwca 2003 r. o zmianie ustawy – Kodeks karny oraz niektórych innych ustaw" () z mocą obowiązującą od 1 lipca 2003.

</doc>
<doc id="1120089" url="https://pl.wikipedia.org/wiki?curid=1120089" title="Union Station">
Union Station

Stacje kolejowe:
Film:

</doc>
<doc id="1120091" url="https://pl.wikipedia.org/wiki?curid=1120091" title="Physics Analysis Workstation">
Physics Analysis Workstation

Physics Analysis Workstation (w skrócie PAW) – interaktywne narzędzie do analizy danych. Wyposażone we własny język skryptowy, umożliwia przede wszystkim graficzną prezentację i analizę wyników. PAW znajduje szerokie zastosowanie w fizyce wysokich energii. Program został stworzony w CERN-ie, w 1986 roku. Opracowano go z myślą o przetwarzaniu dużych ilości informacji. PAW jest zbudowany w oparciu o bibliotekę CERNLIB, którą stanowi pokaźna kolekcja procedur napisanych w Fortranie.
PAW od kilkudziesięciu lat jest podstawowym narzędziem fizyków jądrowych i cząsteczkowych. Jednak w ostatnich latach jego popularność spadła na rzecz prostszych w obsłudze programów.
Przykład skryptu.
PAW do analizy danych i tworzenia wykresów dysponuje własnym językiem skryptowym. Poniżej przykładowy kod takiego skryptu:

</doc>
<doc id="1120092" url="https://pl.wikipedia.org/wiki?curid=1120092" title="1734 w muzyce">
1734 w muzyce



</doc>
<doc id="1120093" url="https://pl.wikipedia.org/wiki?curid=1120093" title="Herb Egiptu">
Herb Egiptu



</doc>
<doc id="1120095" url="https://pl.wikipedia.org/wiki?curid=1120095" title="1735 w muzyce">
1735 w muzyce



</doc>
<doc id="1120097" url="https://pl.wikipedia.org/wiki?curid=1120097" title="Herb Iraku">
Herb Iraku



</doc>
<doc id="1120100" url="https://pl.wikipedia.org/wiki?curid=1120100" title="Jiayi">
Jiayi

Jiayi (, oficjalnie używana nazwa w alfabecie łacińskim: "Chiayi") – miasto w zachodnim Tajwanie, u podnóża gór Alishan Shanmai. W 2010 roku liczyło 272 390 mieszkańców. Ważny węzeł komunikacyjny.
W czasie okupacji Tajwanu (1895–1945) Japończycy wybudowali linię wąskotorową łączącą miasto z ośrodkami produkcji trzciny cukrowej na zachodzie oraz z górami Alishan, skąd transportowano drewno. Ze względu na dogodne położenie Jiayi rozwinęło się jako centrum handlu.
Znaczenie miasta wzrosło w latach 1920–30, kiedy ukończono budowę systemu irygacyjnego Jianan, który nawadnia duży obszar równinny pomiędzy Jiayi i Tainan na południu. W regionie prowadzi się wycinkę drzew, z których produkuje się w mieście papier i sklejkę. Ponadto Jiayi jest ośrodkiem przemysłu gumowego (opony), budowlanego (cement) i spożywczego (alkohol).
5 marca 1910 roku urodził się tam Momofuku Andō (zm. 2007), twórca popularnych zup błyskawicznych.
Podział administracyjny.
Miasto Jiayi dzieli się na 2 dzielnice:

</doc>
<doc id="1120102" url="https://pl.wikipedia.org/wiki?curid=1120102" title="1736 w muzyce">
1736 w muzyce



</doc>
<doc id="1120104" url="https://pl.wikipedia.org/wiki?curid=1120104" title="1737 w muzyce">
1737 w muzyce



</doc>
<doc id="1120106" url="https://pl.wikipedia.org/wiki?curid=1120106" title="Wyżyna Szaryska">
Wyżyna Szaryska

Wyżyna Szaryska (słow. "Šarišská vrchovina") – masyw w południowej części Szarysza. Rozciąga się na długości ok. 30 km z północnego zachodu na południowy wschód i zajmuje powierzchnię ok. 300 km².
Najwyższe szczyty to Smrekovica (1200 m), Bachureň (1081 m), Roháčka (1028 m), Stráž (740 m) i Dubie (717 m). Główną rzeką jest Torysa wraz z dopływami, część rzeczek i potoków wpada bezpośrednio do Hornádu.

</doc>
<doc id="1120108" url="https://pl.wikipedia.org/wiki?curid=1120108" title="1738 w muzyce">
1738 w muzyce



</doc>
<doc id="1120109" url="https://pl.wikipedia.org/wiki?curid=1120109" title="Boja SP">
Boja SP

Boja SP (Boja Samopływająca, lub żartobliwy skrót od „Słoneczny Patrol”), tak zwana pamelka – boja ratownicza, której używa większość polskich ratowników Wodnego Ochotniczego Pogotowia Ratunkowego (WOPR). Nie została ujęta w przepisach dotyczących wyposażenia kąpielisk.
Boję SP wykorzystuje się podczas udzielania pomocy z jednostek pływających, nabrzeży, rewy – do długości linki holowniczej, a więc 2,5 metrów. W przypadku akcji w większej odległości od brzegu, boja ciągnięta za ratownikiem nie krępuje mu ruchów, nie stawia dużych oporów podczas pokonywania fali. Dzięki swej wyporności pozwala na utrzymanie tonącego (lub tonących – do 5 osób) na powierzchni wody co znacznie ułatwia holowanie osoby tonącej. Uchwyty na całej długości, pozwalają na pewny chwyt podczas holowania. Podczas akcji w pobliżu falochronów (budowli hydrotechnicznych), może stanowić swoistą „tarczę”, chroniąc ratownika przed uderzeniem o pale.

</doc>
<doc id="1120112" url="https://pl.wikipedia.org/wiki?curid=1120112" title="1739 w muzyce">
1739 w muzyce



</doc>
<doc id="1120116" url="https://pl.wikipedia.org/wiki?curid=1120116" title="Wojna dorszowa">
Wojna dorszowa



</doc>
<doc id="1120117" url="https://pl.wikipedia.org/wiki?curid=1120117" title="Li Keqiang">
Li Keqiang

Li Keqiang (, wym. []; ur. 1 lipca 1955 w Hefei) – chiński polityk i działacz partyjno-państwowy, od 2012 drugi rangą członek Stałego Komitetu Biura Politycznego Komitetu Centralnego KPCh. W latach 2008–2013 pierwszy wicepremier ChRL. Premier Chińskiej Republiki Ludowej od 15 marca 2013 do 11 marca 2023.
Kariera polityczna przed objęciem funkcji premiera.
Ojciec Li Keqianga był lokalnym urzędnikiem w prowincji Anhui.
Ukończył studia na Wydziale Prawa i w Instytucie Ekonomii Uniwersytetu Pekińskiego. W 1974 roku został wysłany do pracy na wsi w powiecie Fengyang w prowincji Anhui. W maju 1976 r. wstąpił do KPCh i do 1978 r. pełnił funkcję sekretarza organizacji partyjnej Brygady Damiao w komunie, w której pracował od 1974 r. W 1978 r. rozpoczął studia na Uniwersytecie Pekińskim, gdzie został przewodniczącym Uniwersyteckiej Rady Studentów, wstąpił do Ligi Młodzieży Komunistycznej, a od 1982 r. należał do Stałego Komitetu KC Ligi i pełnił funkcję sekretarza jej komitetu przy Uniwersytecie Pekińskim, od tego też czasu blisko współpracował z byłym przewodniczącym ChRL, Hu Jintao. Od 1983 r. był zastępcą sekretarza Sekretariatu KC oraz dyrektorem Wydziału Szkół i Uczelni Ligi Młodzieży Komunistycznej, sprawował też funkcję sekretarza generalnego Ogólnochińskiej Federacji Studentów. Od 1985 do 1993 r. pełnił funkcje sekretarza Sekretariatu KC Ligi Młodzieży Komunistycznej i wiceprzewodniczącego Ogólnochińskiej Federacji Młodzieży. Od 1993 do 1998 r. był pierwszym sekretarzem Sekretariatu KC Ligi i dyrektorem Chińskiego Młodzieżowego Instytutu Nauk Politycznych.
W 1997 r. był członkiem delegacji, która wzięła udział w przekazaniu Hongkongu ChRL.
W 1998 r. został zastępcą gubernatora prowincji Henan oraz zastępcą sekretarza Prowincjonalnego Komitetu KPCh Prowincji Henan, a także szefem Sztabu Przeciwpowodziowego Dorzecza Rzeki Żółtej (funkcję pełnił do 2003 r.). W 1999 r. awansował na gubernatora prowincji Henan (do 2003 r.), a w 2002 r. na sekretarza Prowincjonalnego Komitetu KPCh Prowincji Henan (do 2004 r.), w latach 2003–2004 był też przewodniczącym Stałego Komitetu Zgromadzenia Przedstawicieli Ludowych prowincji Henan. Uznając rolnictwo za ważny potencjał prowincji (uważał, że Henan powinien być „spichlerzem zboża” dla całego kraju), jako gubernator Henanu Li Keqiang wzywał także do realizacji programu „trzech przemian”: przyspieszonej industrializacji, urbanizacji i modernizacji rolnictwa. W ciągu siedmiu lat wzrost gospodarczy prowincji o 1,63% przekroczył średnią krajową, prowincja przesunęła się też w krajowym rankingu PKB per capita z 20. na 17. miejsce Poważnym problemem Henanu był rozprzestrzeniający się wirus HIV. Li Keqiang powziął kroki mające na celu walkę z chorobą i pomoc jej ofiarom, jednak jego zasługi w tej dziedzinie są podważane, pojawiają się nawet głosy wskazujące go jako winnego rozmiarów epidemii.
Od grudnia 2004 r. Li Keqiang pełnił funkcję sekretarza Prowincjonalnego Komitetu KPCh Prowincji Liaoning (do 2007 r.), a od 2005 do 2007 r. był także przewodniczącym Stałego Komitetu Zgromadzenia Przedstawicieli Ludowych Prowincji Liaoning. Gdy obejmował władzę w tej silnie zindustrializowanej prowincji, bankrutowały tam liczne państwowe przedsiębiorstwa, a przemysł nie nadążał za modernizacją bardziej nowoczesnych ośrodków. Receptą Li Keqianga na problemy Liaoningu miał być program „5 punktów w 1 linii”, czyli utworzenia nadmorskiego pasa połączonych ze sobą portami miast, który miał pozytywnie wpłynąć na rozwój handlu.
22 października 2007, w czasie obrad 17. zjazdu KPCh, został wybrany w skład 9-osobowego Stałego Komitetu Biura Politycznego KC KPCh, najważniejszego organu politycznego partii, zajmując w nim pozycję nr 7, zaraz za Xi Jinpingiem. W tym samym roku został także wiceprzewodniczącym Małej Grupy ds. Finansów i Gospodarki (do 2012 r.). W 2008 został wybrany na pierwszego wicepremiera Chin, objął też stanowiska przewodniczącego Komisji Rady Państwowej ds. Budowy Zapory Trzech Przełomów, wicedyrektora Państwowej Komisji Energetycznej, oraz przewodniczącego Komisji Rady Państwowej ds. Budowy Systemu Kanałów Południe-Północ.
Był członkiem Komitetu Centralnego KPCh XV i XVI kadencji, od 17. zjazdu KPCh jest także członkiem Stałego Komitetu Biura Politycznego KC. Był członkiem Stałego Komitetu Ogólnochińskiego Zgromadzenia Przedstawicieli Ludowych VIII kadencji.
W styczniu 2010 r. odbyło się pierwsze ważne wystąpienie Li Keqianga za granicą. Chiński wicepremier podczas Światowego Forum Ekonomicznego w Davos mówił o chińskiej strategii gospodarczej związanej ze światowym kryzysem ekonomicznym i bronił chińskiej polityki dotyczącej kursu yuana.
W listopadzie 2012, podczas 18. zjazdu KPCh Li Keqiang ponownie wszedł w skład Stałego Komitetu Biura Politycznego KC KPCh.
Premier Chińskiej Republiki Ludowej.
15 marca 2013 objął urząd premiera Chińskiej Republiki Ludowej. Swoje pierwsze wizyty zagraniczne złożył w Indiach i Pakistanie. Podczas podróży do Europy odwiedził Niemcy i Szwajcarię.
18 marca 2018 Ogólnochińskie Zgromadzenie Przedstawicieli Ludowych ponownie wybrało go na urząd premiera ChRL. Wzywał do aktywnej walki z rozprzestrzeniającą się pandemią COVID-19. 27 stycznia 2020 odwiedził Wuhan, aby osobiście kierować pracami związanymi z zapobieganiem epidemii.
Odznaczenia i wyróżnienia.
W 2013 otrzymał Order Pakistanu I klasy.
Życie prywatne.
Jego żona Cheng Hong jest zatrudniona na Wydziale Języków Obcych Stołecznego Uniwersytetu Ekonomiczno – Handlowego. Córka jest absolwentką Uniwersytetu Pekińskiego, obecnie uczy się w Stanach Zjednoczonych.

</doc>
<doc id="1120119" url="https://pl.wikipedia.org/wiki?curid=1120119" title="1741 w muzyce">
1741 w muzyce



</doc>
<doc id="1120121" url="https://pl.wikipedia.org/wiki?curid=1120121" title="Występek o charakterze chuligańskim">
Występek o charakterze chuligańskim

Występek o charakterze chuligańskim – występek polegający na:
jeżeli sprawca działa publicznie i bez powodu albo z błahego powodu, okazując przez to rażące lekceważenie porządku prawnego.
Definicja legalna występku o charakterze chuligańskim została zamieszczona w art. 115 § 21 polskiego Kodeksu karnego, wprowadzonym przez art. 1 pkt 6 "ustawy z dnia 16 listopada 2006 r. o zmianie ustawy – Kodeks karny oraz niektórych innych ustaw" () z mocą obowiązującą od 12 marca 2007.

</doc>
<doc id="1120122" url="https://pl.wikipedia.org/wiki?curid=1120122" title="Przestępstwo o charakterze chuligańskim">
Przestępstwo o charakterze chuligańskim



</doc>
<doc id="1120123" url="https://pl.wikipedia.org/wiki?curid=1120123" title="Stary Dwór (województwo mazowieckie)">
Stary Dwór (województwo mazowieckie)

Stary Dwór – wieś w Polsce położona w województwie mazowieckim, w powiecie węgrowskim, w gminie Wierzbno. Miejscowość położona jest na południowym krańcu gminy, przy granicy z gminą Kałuszyn.
Wierni Kościoła rzymskokatolickiego należą do parafii św. Bartłomieja Apostoła w Grębkowie.
W latach 1975–1998 miejscowość położona była w województwie siedleckim.

</doc>
<doc id="1120124" url="https://pl.wikipedia.org/wiki?curid=1120124" title="1742 w muzyce">
1742 w muzyce



</doc>
<doc id="1120126" url="https://pl.wikipedia.org/wiki?curid=1120126" title="München Marienplatz (przystanek kolejowy)">
München Marienplatz (przystanek kolejowy)

München Marienplatz – podziemny przystanek osobowy w Monachium, położony w ścisłym centrum miasta. W każdej godzinie korzysta z niego około 24 400 osób. Znajduje się tu również stacja metra otwarta 19 października 1971.

</doc>
<doc id="1120128" url="https://pl.wikipedia.org/wiki?curid=1120128" title="1743 w muzyce">
1743 w muzyce



</doc>
<doc id="1120130" url="https://pl.wikipedia.org/wiki?curid=1120130" title="Tismana">
Tismana

 
Tismana – miasto w południowo-zachodniej Rumunii, w północno-zachodniej części okręgu Gorj, w Oltenii. Liczy 7578 mieszkańców (dane na rok 2002).
Prawa miejskie uzyskało 7 kwietnia 2004. Leży 30 kilometrów na zachód od miasta Târgu Jiu, stolicy okręgu. Znane jest z monastyru Tismana wybudowanego na przełomie XV i XVI wieku. Merem miasta od 2004 jest Costel Buzianu.

</doc>
<doc id="1120131" url="https://pl.wikipedia.org/wiki?curid=1120131" title="WebOS">
WebOS

WebOS () – zaawansowany technologicznie skrypt dostępny z poziomu przeglądarki, imitujący wizualnie i fizycznie stacjonarny system operacyjny.
Koncepcją twórców WebOS-ów jest tworzenie małych, szybkich i wizualnie zbliżonych do stacjonarnych, mobilnych systemów operacyjnych, do których użytkownik zalogować może się praktycznie z każdego urządzenia mobilnego (takiego jak palmtop, laptop, telefon komórkowy).
Historia.
Projekt WebOS-ów powstał na Uniwersytecie Kalifornijskim w Berkeley, który następnie swoje badania przekazał Uniwersytetowi Duke'a.
Po kilku latach projekt stał się na tyle popularny, że w roku 1999 powstała pierwsza firma zajmująca się tworzeniem WebOS-ów – WebOS Inc (jeszcze w tym samym roku wykupiła prawa od Uniwersytetu Duke'a). Kolejnym posunięciem było przejęcie młodego, szwedzkiego programisty Fredrika Malmera – twórcy pierwszego internetowego środowiska graficznego. Z jego pomocą powstał pierwszy Internetowy system operacyjny (stworzony w technologii DHTML) HyperOffice.

</doc>
<doc id="1120133" url="https://pl.wikipedia.org/wiki?curid=1120133" title="1744 w muzyce">
1744 w muzyce



</doc>
<doc id="1120135" url="https://pl.wikipedia.org/wiki?curid=1120135" title="München Donnersbergerbrücke (stacja kolejowa)">
München Donnersbergerbrücke (stacja kolejowa)

München Donnersbergerbrücke – stacja kolejowa w Monachium, położona na zachód od München Hauptbahnhof.

</doc>
<doc id="1120141" url="https://pl.wikipedia.org/wiki?curid=1120141" title="Internetowy system operacyjny">
Internetowy system operacyjny



</doc>
<doc id="1120143" url="https://pl.wikipedia.org/wiki?curid=1120143" title="Marszałek Senatu">
Marszałek Senatu



</doc>
<doc id="1120144" url="https://pl.wikipedia.org/wiki?curid=1120144" title="Janusz Dzięcioł">
Janusz Dzięcioł

Janusz Andrzej Dzięcioł (ur. 11 grudnia 1953 w Dąbrowie Chełmińskiej, zm. 6 grudnia 2019 w Białym Borze) – polski polityk, strażnik miejski i rolnik, poseł na Sejm VI i VII kadencji. Zwycięzca pierwszej polskiej edycji programu "Big Brother" (2001).
Życiorys.
Po ukończeniu technikum rolniczego (ze specjalnością technik rolnik) w 1973 odbył staż zawodowy, później kierował państwowymi gospodarstwami rolnymi. Przez dwa lata był kierownikiem wojskowego gospodarstwa rolnego. Objął również funkcję prezesa zarządu rolniczej spółdzielni produkcyjnej. W 1991 rozpoczął pracę w nowo utworzonej straży miejskiej w Świeciu, po kilku miesiącach został jej komendantem. Równolegle był społecznym kuratorem sądowym oraz współpracownikiem Stowarzyszenia Przeciwko Uzależnieniom Dzieci i Młodzieży w Świeciu.
W okresie od 4 marca do 17 czerwca 2001 uczestniczył w realizowanej przez TVN pierwszej polskiej edycji reality show, "Big Brother", wygrywając ten program i otrzymując nagrodę w wysokości 500 tysięcy złotych. Zagrał później w filmie Jerzego Gruzy "Gulczas, a jak myślisz..." (z udziałem uczestników pierwszej edycji programu).
W latach 2002–2007 był radnym i wiceprzewodniczącym rady miejskiej w Grudziądzu (w 2002 został wybrany z listy Ruchu dla Grudziądza jako kandydat Platformy Obywatelskiej, w 2006 z listy PO). W wyborach parlamentarnych w 2005 bezskutecznie startował do Senatu z listy KWW „Porozumienie Obywatelskie”. W wyborach parlamentarnych w 2007 kandydował z listy Platformy Obywatelskiej w okręgu toruńskim (nie należąc wówczas do partii); uzyskał mandat poselski, zdobywając 19 807 głosów. W ramach poselskich obowiązków pracował w Komisji Administracji i Spraw Wewnętrznych oraz Komisji Polityki Społecznej i Rodziny. Przewodniczył również podkomisji zajmującej się nowelizacją ustawy o strażach gminnych.
W 2008 ukończył studia licencjackie na Wydziale Socjologii Wyższej Szkoły Gospodarki w Bydgoszczy w zakresie zarządzania zasobami ludzkimi i badania rynku.
W międzyczasie został członkiem PO, był także kandydatem ugrupowania w wyborach do Parlamentu Europejskiego w 2009 (nie uzyskał wówczas mandatu). W wyborach w 2011 ponownie został wybrany na posła, otrzymując 13 907 głosów. W trakcie kadencji wystąpił z PO (pozostając w jej klubie parlamentarnym). W wyborach samorządowych w 2014 był kandydatem na prezydenta Grudziądza z ramienia lokalnego komitetu. Nie ubiegał się o poselską reelekcję w wyborach w 2015. Podjął pracę w ośrodku pomocy społecznej w Świeciu, pełniąc m.in. funkcję rzecznika placówki. W wyborach w 2019 bezskutecznie wystartował do Sejmu jako bezpartyjny kandydat z listy PSL, otrzymując 4395 głosów.
6 grudnia 2019 zginął w wypadku drogowym w wyniku wjechania pod pociąg, do którego doszło na przejeździe kolejowo-drogowym w Białym Borze (gdzie mieszkał) koło Grudziądza. Przyczyną wypadku według ustaleń przeprowadzonego postępowania było niezachowanie należytej ostrożności przez Janusza Dzięcioła i nieustąpienie pierwszeństwa przejazdu pojazdowi szynowemu. 12 grudnia 2019 został pochowany na cmentarzu parafialnym przy ul. Żurawiej w Olsztynie.
Życie prywatne.
Był synem Franciszka i Henryki. W 1978 ożenił się z Wiesławą, z którą miał córkę Katarzynę. Mieszkał w Białym Borze.

</doc>
<doc id="1120147" url="https://pl.wikipedia.org/wiki?curid=1120147" title="1745 w muzyce">
1745 w muzyce



</doc>
<doc id="1120151" url="https://pl.wikipedia.org/wiki?curid=1120151" title="Făget">
Făget

Făget (węg. "Facsád") – miasto w zachodniej Rumunii, w okręgu Temesz, w Banacie, na północno-zachodnich stokach gór Poiana Ruscă. Liczy 7519 mieszkańców (dane na rok 2002).
Nazwa miasta oznacza "bukowy las". Merem miasta od 2004 jest Dorel Covaci, członek Partii Socjaldemokratycznej.

</doc>
<doc id="1120152" url="https://pl.wikipedia.org/wiki?curid=1120152" title="Władysław I Samoderżec">
Władysław I Samoderżec

Władysław I Samoderżec, zwany Vlaicu (rum. "Vladislav I", także "Vlaicu Vodă", zm. ok. 1377) – hospodar wołoski od 1364 z dynastii Basarabów.
Władysław był synem i następcą hospodara Mikołaja Aleksandra. Władysław podniósł prestiż władzy hospodarskiej na Wołoszczyźnie, przybrał również tytuł „samoderżca” ("samodîrjeţ"). Bił własną srebrną monetę. Utworzył nową metropolię, najprawdopodobniej w Severin, ufundował wiele klasztorów, w tym klasztor Vodiţa. Pochodzący z 1374 dokument wymieniający uposażenie tego klasztoru jest najstarszym dokumentem rumuńskim dotyczącym spraw wewnętrznych Wołoszczyzny.
Ogromna samodzielność Władysława i jego dążenia do wzmocnienia wpływów wołoskich za Dunajem doprowadziły do konfliktu z Ludwikiem Andegaweńskim o wpływy w Widyniu. W 1368 wojska węgierskie najechały Wołoszczyznę, jednak zostały odparte i rozbite przez Dragomira, dowódcę twierdzy Dâmboviţa. W pokoju zawartym rok później Władysław uznał zwierzchnictwo Węgier, jednakże jego tytuł został zatwierdzony, uzyskał okręgi Amlaş i Fogarasz jako lenno, zaś sporna kwestia Widynia została rozwiązana po myśli Wołochów.
W tym samym, 1369 roku na Wołoszczyznę uderzyli Turcy (było to pierwsze rumuńsko-tureckie starcie zbrojne), powstrzymani przez wojska Władysława, który bez powodzenia próbował kontruderzenia, wchodząc w alians z macedońskimi Serbami. We wrześniu 1371 siły serbsko-wołoskie zostały przez Turków rozbite w bitwie nad rzeką Maricą, za pomocą nieoczekiwanego nocnego ataku. Klęska nad Maricą spowodowała wzrost krajowej opozycji przeciw Władysławowi, mającej poparcie na Węgrzech. W końcu, pod jej naciskami, Władysław musiał podzielić się władzą ze swym bratem, Radu I. W 1375 utracił na rzecz Węgrów Severin.
Władysław zmarł ok. 1377 r., być może w trakcie bitwy.

</doc>
<doc id="1120154" url="https://pl.wikipedia.org/wiki?curid=1120154" title="1746 w muzyce">
1746 w muzyce



</doc>
<doc id="1120156" url="https://pl.wikipedia.org/wiki?curid=1120156" title="1747 w muzyce">
1747 w muzyce



</doc>
<doc id="1120164" url="https://pl.wikipedia.org/wiki?curid=1120164" title="PAW">
PAW



</doc>
<doc id="1120165" url="https://pl.wikipedia.org/wiki?curid=1120165" title="Pimpinella saxifraga">
Pimpinella saxifraga



</doc>
<doc id="1120167" url="https://pl.wikipedia.org/wiki?curid=1120167" title="Gruzińska Cerkiew Prawosławna">
Gruzińska Cerkiew Prawosławna



</doc>
<doc id="1120168" url="https://pl.wikipedia.org/wiki?curid=1120168" title="Guess Who’s Back?">
Guess Who’s Back?

Guess Who's Back? – kompilacja amerykańskiego rapera 50 Centa. Została wydana w 2002 roku. Kilka utworów na niej zawartych ukazało się wcześniej na płycie "Power of the Dollar". Okładka albumu została później użyta w teledysku do utworu „Piggy Bank”. Kompozycja został nagrana w Kanadzie.
Album zadebiutował na 28. miejscu notowania Billboard 200.

</doc>
<doc id="1120173" url="https://pl.wikipedia.org/wiki?curid=1120173" title="Timofiej Chriukin">
Timofiej Chriukin

Timofiej Timofiejewicz Chriukin (ros. Тимофей Тимофеевич Хрюкин, ur. w Jejsku, zm. 19 lipca 1953 w Moskwie) – radziecki dowódca wojskowy, generał pułkownik pilot, zastępca dowódcy Sił Powietrznych ZSRR, dwukrotny Bohater Związku Radzieckiego (1939, 1945).
Życiorys.
Urodził się w Jejsku w obwodzie krasnodarskim. W dzieciństwie pracował jako parobek u bogatych Kozaków.
Po rewolucji październikowej pracował jako robotnik, a w wieku 15 lat zaczął się uczyć w szkole wieczorowej. W 1926 wstąpił do Komsomołu, gdzie został sekretarzem komitetu rejonowego. Jednocześnie uczył się na wieczorowym instytucie dla robotników tzw. rabfaku, który ukończył w 1932. W 1929 wstąpił do Wszechzwiązkowej Partii Komunistycznej (bolszewików).
Po ukończeniu rabfaku został powołany do Armii Czerwonej i skierowany do wojskowej szkoły pilotów w Ługańsku, którą ukończył w 1933. Następnie został skierowany do jednostki lotnictwa bombowego, gdzie został dowódcą zwiadu.
W 1936 na ochotnika zgłosił się i wyjechał do Hiszpanii, gdzie brał udział w hiszpańskiej wojnie domowej jako pilot – dowódca oddziału lotnictwa bombowego. W Hiszpanii przebywał do 1937. Za udział w walkach w Hiszpanii 22 lutego 1939 został nagrodzony tytułem Bohatera Związku Radzieckiego.
Po powrocie z Hiszpanii w 1938, na ochotnika zgłosił się i wyjechał do Chin, gdzie dowodził eskadrą bombową w walkach z wojskami japońskimi.
W 1939 rozpoczął kurs wyższych dowódców w Akademii Sztabu Generalnego i został mianowany dowódcą 14 Armii Lotniczej. Jako dowódca tej armii brał udział w wojnie zimowej. W 1940 został mianowany na stopień "komdiwa" (gen. mjr pil.).
W 1941, po ukończeniu kursu przy Akademii Sztabu Generalnego został mianowany dowódcą 12 Armii Lotniczej, którą dowodził po ataku Niemiec na ZSRR na południu Ukrainy. W sierpniu 1941 został mianowany dowódcą lotnictwa Frontu Karelskiego i otrzymał awans na stopień generała porucznika.
W lipcu 1942 został dowódcą lotnictwa Frontu Południowo-Zachodniego. Z podległych sobie jednostek lotniczych zorganizował 8 Armię Lotniczą, która dowodził do lipca 1944. W tym czasie brał udział w bitwie stalingradzkiej, w walkach o wyzwolenie Zagłębia Donieckiego, Ukrainy i Krymu.
W lipcu 1944 został dowódcą 1 Armii Lotniczej wchodzącej w skład 3 Frontu Białoruskiego. Dowodził tą armią w trakcie wyzwalania Białorusi, zajmowania krajów bałtyckich, Polski oraz zajęciu Prus Wschodnich. W 1944 został mianowany generałem pułkownikiem, a 19 kwietnia 1945 po raz drugi został wyróżniony tytułem Bohatera Związku Radzieckiego.
1 Armią Lotniczą dowodził do 1946. W latach 1946–1947 pełnił funkcje zastępcy dowódcy Sił Powietrznych ZSRR. W latach 1947–1950 studiował w Akademii Sztabu Generalnego. Po ukończeniu akademii ponownie został zastępcą dowódcy Sił Powietrznych ZSRR. Funkcję tę pełnił do śmierci.
Zmarł 19 lipca 1953 w Moskwie i został pochowany na Cmentarzu Nowodziewiczym.

</doc>
<doc id="1120175" url="https://pl.wikipedia.org/wiki?curid=1120175" title="1748 w muzyce">
1748 w muzyce



</doc>
<doc id="1120176" url="https://pl.wikipedia.org/wiki?curid=1120176" title="Harcerski Zespół Artystyczny Słoneczni">
Harcerski Zespół Artystyczny Słoneczni



</doc>
<doc id="1120177" url="https://pl.wikipedia.org/wiki?curid=1120177" title="Międzynarodowa Izba Handlowa">
Międzynarodowa Izba Handlowa

Międzynarodowa Izba Handlu (ang. "International Chamber of Commerce") – organizacja pozarządowa przedsiębiorstw i izb przemysłowo-handlowych zajmująca się ustalaniem reguł dotyczących międzynarodowych transakcji handlowych oraz międzynarodowym arbitrażem gospodarczym. 
Zasady stworzone przez Izbę:
W ponad 90 krajach powołano komitety narodowe ICC; 21 marca 2000 w Polsce – ICC Polska.

</doc>
<doc id="1120180" url="https://pl.wikipedia.org/wiki?curid=1120180" title="1749 w muzyce">
1749 w muzyce



</doc>
<doc id="1120182" url="https://pl.wikipedia.org/wiki?curid=1120182" title="Dywizjon Karabinierów Konnych">
Dywizjon Karabinierów Konnych

Dywizjon Karabinierów Konnych – pododdział jazdy Wojska Polskiego w czasie wojny polsko-rosyjskiej 1831 roku.
Historia dywizjonu.
Zorganizowany na mocy prawa z 17 października 1817 roku Korpus Żandarmerii liczył 43 oficerów i 339 podoficerów, trębaczy i żołnierzy, w tym jednego pułkownika, jednego podpułkownika lub majora, 8 kapitanów, 33 poruczników lub podporuczników, 8 wachmistrzów, 8 trębaczy, 43 podoficerów, 46 żandarmów I klasy, 234 żandarmów II klasy.
W skład korpusu wchodził:
Wszyscy wachmistrze, trębacze i podoficerowie (59) oraz 202 żandarmów pełnić miało służbę konno, a pozostałych 78 żandarmów - pieszo.
W latach 1817-1830 żandarmeria wykonując czynności policji politycznej zasłużyła sobie na jak najgorszą opinię w Królestwie, a wielu oficerów na powszechną nienawiść. Stąd też z chwilą rozpoczęcia powstania listopadowego niektórzy oficerowie zbiegli za granicę, a później do Rosji, innych sprowadzono do Warszawy jako więźniów. Na prowincji żandarmeria zawiesiła swoją działalność. W tej sytuacji zapadła decyzja skoncentrowania korpusu pod Warszawą i reorganizacji. 19 oficerów przeniesiono do jazdy, a 2 do weteranów. W ich miejsce oddelegowano trzech oficerów.
22 grudnia 1830 dowódcą korpusu został podpułkownik 1 Pułku Ułanów Aleksander Konopka, który po kilku dniach zrezygnował z funkcji. 27 grudnia nowym dowódcą został major Pułku 2. Strzelców Konnych, Franciszek Sznajde.
28 stycznia 1831 Wódz Naczelny, Michał Gedeon Radziwiłł dokonał przeglądu zreorganizowanego korpusu, a usatysfakcjonowany wynikami 7 lutego wydał rozkaz o jego przeformowaniu w Dywizjon Karabinierów Konnych i skierowaniu go do czynnej służby w polu. Dywizjon składał się z dwóch szwadronów i 15 lutego liczył 15 oficerów oraz 332 podoficerów i karabinierów.
Pododdział został włączony do 2 Pułku Strzelców Konnych jako III dywizjon i razem z nim uczestniczył w kolejnych walkach z Rosjanami:
8 lipca nastąpiła zmiana na stanowisku dowódcy dywizjonu. Nowym dowódcą został ppłk Konstanty Borowy. W bitwie pod Ostrołęką karabinierzy osłaniali działania 4 baterii lekkokonnej Józefa Bema. Po wypadkach warszawskich 15 sierpnia dywizjon został użyty do służby policyjnej. Wszyscy żołnierze z uwagi na swą przeszłość traktowali mieszkańców miasta bardzo łagodnie. Największą sławę przyniosła karabinierom szarża w składzie 2 psk pod Dębem Wielkim wykonana "w ciemności prawie, szóstkami, po długiej i ciasnej grobli, przez most, na nieznany teren, na wieś, przeciwko niepokonanej jeszcze, niewstrząśniętej nawet moralnie piechocie nieprzyjacielskiej". W bitwie tej dwa dywizjony szaserów i jeden karabinierów rozbiły czworoboki dwóch pułków rosyjskich i zadecydowały o zwycięstwie pod koniec boju. Dywizjon zakończył działania bojowe 5 października pod Brodnicą, gdzie korpus generała Macieja Rybińskiego wraz z rządem i sejmem przekroczył granicę z Prusami. Z relacji współczesnych i historyków wynika jednoznacznie, że karabinierzy służbą frontową całkowicie zrehabilitowali się za swą postawę w latach 1817-1830. Przyznano im 12 złotych i 10 srebrnych krzyży Orderu Virtuti Militari. Kawalerami Orderu zostali między innymi:
Kawalerem orderu był także drugi dowódca dywizjonu Konstanty Borowy. Krzyż złoty otrzymał 16 marca 1831 jako major 2 Pułku Ułanów.
Umundurowanie korpusu żandarmerii i karabinierów.
Żandarmom przysługiwał kask z czarnej lakierowanej skóry według modelu rosyjskiego z roku 1808, z wysokim grzebieniem z czarnego włosia, z orzełkiem białym na mosiężnej blasze, z mosiężną podpinką; kurtka błękitna z karmazynowymi wyłogami rękawów, patkami na kołnierzu i wypustkami, guziki z wyobrażeniem granatu, na lewym ramieniu włóczkowe akselbanty, u oficerów - srebrne; spodnie paradne, białe sukienne, u oficerów zwykłe - łosiowe; buty długie z przybijanymi ostrogami, lejbik codzienny, płaszcz oraz surdut oficerski - krojem jak u strzelców konnych; furażerka błękitna z trzema karmazynowymi wypustkami; rękawice z mankietami; czaprak barankowy z błękitnym lampasem; w uzbrojeniu pałasz, pistolety i karabinek.
Oddział Konnej Żandarmerii 1918-1921.
Historia włączenia pododdziału żandarmerii do oddziału kawalerii powtórzyła się 88 lat później. W listopadzie 1919 Oddział Konnej Żandarmerii z Warszawy został włączony do 3 Pułku Dragonów, jako 2 szwadron I dywizjonu. Szwadron składał się z byłych legionistów oraz żołnierzy armii niemieckiej i rosyjskiej. Konie pochodziły z Polskiej Siły Zbrojnej. Dowódcą szwadronu, a następnie I dywizjonu był rotmistrz Henryk Tarło. Kadrę szwadronu stanowili porucznicy Gepner i Liszko, podporucznicy Wierucki i Czesław Jakóbiak oraz podchorąży Biesiekierski. W wojnie z bolszewikami I dywizjon walczył jako kawaleria dywizyjna 6 Dywizji Piechoty.

</doc>
<doc id="1120186" url="https://pl.wikipedia.org/wiki?curid=1120186" title="Speedway Ekstraliga (2008)">
Speedway Ekstraliga (2008)

Ekstraliga żużlowa 2008 – dziewiąty, od czasu uruchomienia Ekstraligi i 61. w historii, sezon rozgrywek najwyższego szczebla o drużynowe mistrzostwo Polski na żużlu. Tytułu mistrza Polski z sezonu 2007 broniła drużyna Unii Leszno. Do ekstraklasy powróciła Stal Gorzów Wielkopolski.
Zespoły.
Kluby Ekstraligi żużlowej 2008
Wymogi licencyjne.
Kluby aby uzyskać pozwolenia na starty w Ekstralidze, muszą spełnić wszystkie z poniższych warunków:

</doc>
<doc id="1120188" url="https://pl.wikipedia.org/wiki?curid=1120188" title="1750 w muzyce">
1750 w muzyce



</doc>
<doc id="1120191" url="https://pl.wikipedia.org/wiki?curid=1120191" title="Nuadhibu">
Nuadhibu



</doc>
<doc id="1120195" url="https://pl.wikipedia.org/wiki?curid=1120195" title="Fderik">
Fderik



</doc>
<doc id="1120196" url="https://pl.wikipedia.org/wiki?curid=1120196" title="Akjoujut">
Akjoujut



</doc>
<doc id="1120204" url="https://pl.wikipedia.org/wiki?curid=1120204" title="Krzysztof Celiński">
Krzysztof Celiński

Krzysztof Henryk Celiński (ur. 29 listopada 1950 w Lublinie) – polski menedżer kolejowy, dyrektor m.in. PKP (1999–2002), prezes zarządu spółki PKP Intercity (2009–2010).
Życiorys.
Pracował jako inżynier w Centrum Naukowo-Technicznym Kolejnictwa w Warszawie. W 1992 roku został dyrektorem Departamentu Kolejnictwa Ministerstwa Transportu i Gospodarki Morskiej, obejmował to stanowisko do 1998 roku. Jako dyrektor generalny PKP zlikwidował połączenia kolejowe z kilkunastoma miastami, w tym miastami powiatowymi. Podczas pełnienia funkcji prezesa zarządu spółki PKP Intercity zlikwidował wiele połączeń dalekobieżnych do większych miast, m.in. do Jeleniej Góry, Wałbrzycha, Zamościa, a liczba podróży PKP Intercity w okresie 2009–2010 spadła o 28,5%. W 2016 roku został dyrektorem branży Mobility w polskim oddziale Siemensa.
Krytyka.
Był krytykowany m.in. przez Karola Trammera w książce „Ostre cięcie” za decyzje i działania, które wpłynęły na znaczące pogorszenie się stanu polskiej kolei w pierwszej dekadzie XXI wieku. Trammer określał te działania mianem „Siekiery Celińskiego” w nawiązaniu do określenia „Beeching Axe”, opisującego proces masowej likwidacji linii kolei brytyjskich w latach 60. XX wieku. Najwyższa Izba Kontroli negatywnie oceniła procedurę wydawania decyzji o ograniczeniu funkcjonowania bądź likwidacji linii kolejowych w Polsce za jego rządów w Departamencie Kolejnictwa, podczas których "departament stał się maszynką do udzielania takich zgód".

</doc>
<doc id="1120206" url="https://pl.wikipedia.org/wiki?curid=1120206" title="VHS single">
VHS single

VHS single – singel muzyczny nagrany na taśmie wideo (VHS). 
Format istnieje od wczesnych lat 80. XX wieku. Większą popularność zdobył, kiedy światło dzienne ujrzał singel Madonny „Justify My Love” wydany właśnie na VHS w 1990 roku. W tym formacie ukazał się także singel grupy U2 – „Numb” z albumu "Zooropa".
Mimo sukcesów tych utworów single na VHS pojawiały się okresowo, a na przełomie XX i XXI wieku zostały zastąpione przez znacznie nowocześniejszy format DVD single.

</doc>
<doc id="1120207" url="https://pl.wikipedia.org/wiki?curid=1120207" title="Quelpart">
Quelpart



</doc>
<doc id="1120208" url="https://pl.wikipedia.org/wiki?curid=1120208" title="Bartosz Arłukowicz">
Bartosz Arłukowicz

Bartosz Adam Arłukowicz (ur. 30 grudnia 1971 w Resku) – polski polityk i lekarz pediatra.
Poseł na Sejm VI, VII i VIII kadencji (2007–2019), deputowany do Parlamentu Europejskiego IX kadencji (od 2019). W 2011 sekretarz stanu w Kancelarii Prezesa Rady Ministrów, w latach 2011–2015 minister zdrowia w rządach Donalda Tuska i Ewy Kopacz, w latach 2020–2021 i od 2021 wiceprzewodniczący Platformy Obywatelskiej.
Życiorys.
Wykształcenie i działalność zawodowa.
Ukończył Liceum Ogólnokształcące w Darłowie, a następnie studia na Wydziale Lekarskim Pomorskiej Akademii Medycznej w Szczecinie, na której pracował jako nauczyciel akademicki. Uzyskał specjalizację z pediatrii. Zdał egzamin państwowy na członków rad nadzorczych spółek Skarbu Państwa.
W latach 1996–1997 odbył staż w szczecińskim Samodzielnym Publicznym Szpitalu Klinicznym nr 2, pracował jako lekarz w Wojewódzkiej Stacji Pogotowia Ratunkowego. Od czasu ukończenia studiów zatrudniony w Klinice Hematoonkologii i Onkologii Dziecięcej Pomorskiej Akademii Medycznej. Od 1999 prowadził także prywatną praktykę lekarską, którą zawiesił w maju 2011.
Działalność polityczna.
W 2002 uzyskał mandat radnego Szczecina, startując z listy koalicji Sojusz Lewicy Demokratycznej – Unia Pracy jako bezpartyjny kandydat rekomendowany przez SLD. Przewodniczył Komisji Zdrowia i Pomocy Społecznej. W 2004 przystąpił do Socjaldemokracji Polskiej, z której kandydował bezskutecznie do Sejmu w wyborach parlamentarnych w 2005. Pełnił funkcję przewodniczącego SDPL w województwie zachodniopomorskim. Podczas wyborów samorządowych w 2006 był szefem sztabu wyborczego Jacka Piechoty, kandydata LiD na stanowisko prezydenta Szczecina.
W 2006 otrzymał Order Uśmiechu, jest także laureatem nagrody „Brzdąc” za pomoc dzieciom w Szczecinie.
W wyborach parlamentarnych z 21 października 2007 kandydował z 3. miejsca listy LiD w okręgu szczecińskim. Uzyskał mandat poselski z drugim wynikiem, zdobywając 21 543 głosów. W kwietniu 2008 wstąpił do Koła Poselskiego SDPL-Nowa Lewica. W grudniu tego samego roku odszedł z partii i z koła wraz z dwoma innymi posłami, motywując to polityką SDPL ukierunkowaną, ich zdaniem, przeciwko SLD. W marcu 2009 został członkiem klubu poselskiego Lewica (we wrześniu 2010 przekształconego w KP SLD). W czerwcu 2009 złożył deklarację wstąpienia do Unii Pracy, jednak w przeciwieństwie do przewodniczącego UP twierdził, że ostatecznie nie został członkiem tej partii.
6 listopada 2009 został wiceprzewodniczącym sejmowej komisji ds. zbadania procesu legislacyjnego ustawy o grach i zakładach wzajemnych, której prace trwały do sierpnia 2010.
10 maja 2011 został powołany przez premiera Donalda Tuska na stanowiska sekretarza stanu w Kancelarii Prezesa Rady Ministrów i pełnomocnika premiera ds. przeciwdziałania wykluczeniu społecznemu. Następnie przeszedł do klubu parlamentarnego Platformy Obywatelskiej.
W 2011 kandydował w wyborach parlamentarnych z 1. miejsca na liście komitetu wyborczego Platformy Obywatelskiej w okręgu wyborczym nr 41 i uzyskał mandat poselski. Oddano na niego 101 746 głosów (najwięcej w okręgu).
17 listopada 2011 premier Donald Tusk poinformował o zaproponowaniu mu objęcia funkcji ministra zdrowia. Następnego dnia Bartosz Arłukowicz został zaprzysiężony na ten urząd. Wiosną 2013 wstąpił do PO. 22 września 2014 po raz drugi objął stanowisko ministra zdrowia, wchodząc w skład rządu Ewy Kopacz. 10 czerwca 2015 podał się do dymisji, został odwołany przez prezydenta RP pięć dni później.
W wyborach w tym samym roku z powodzeniem ubiegał się o poselską reelekcję (dostał 20 678 głosów). W Sejmie VIII kadencji zasiadał w Komisji Zdrowia oraz w Komisji Łączności z Polakami za Granicą (2015–2016).
W wyborach europejskich w 2019 Bartosz Arłukowicz z listy Koalicji Europejskiej uzyskał mandat deputowanego do Europarlamentu IX kadencji, otrzymując 239 893 głosy.
Pod koniec grudnia 2019 ogłosił swoją kandydaturę na stanowisko przewodniczącego Platformy Obywatelskiej, jednak ostatecznie zrezygnował z kandydowania i poparł Borysa Budkę. W lutym rada krajowa Platformy Obywatelskiej wybrała go na wiceprzewodniczącego partii; pełnił tę funkcję do lipca 2021. Powrócił na to stanowisko w grudniu 2021.
Życie prywatne.
Syn Zygmunta i Danuty. Żonaty z Edytą, ma syna i córkę.
W 2001 zwyciężył w drugiej edycji programu telewizyjnego "Agent".

</doc>
<doc id="1120212" url="https://pl.wikipedia.org/wiki?curid=1120212" title="STS-126">
STS-126

STS 126 (ang. "Space Transportation System") − dwudziesta druga misja wahadłowca Endeavour i sto dwudziesta czwarta programu lotów wahadłowców. Głównym celem tej wyprawy było dostarczenie na Międzynarodową Stację Kosmiczną (ISS) zaopatrzenia w module MPLM "Leonardo". Na samej stacji zostały zainstalowane dodatkowe kwatery sypialne, toaleta oraz urządzenia do ćwiczeń, co miało umożliwić zwiększenie ilości członków załogi z trzech do sześciu osób na początku 2009 roku. W ciągu czterech spacerów kosmicznych zostały naprawione dwa złącza SARJ, które umożliwiają panelom słonecznym podążanie za światłem. Misja rozpoczęła się zgodnie z planem 15 listopada 2008 roku (według czasu UTC), a zakończyła 30 listopada 2008. Przed katastrofą Columbii do tego lotu wyznaczony był prom Atlantis.

</doc>
<doc id="1120218" url="https://pl.wikipedia.org/wiki?curid=1120218" title="Agata Tuszyńska">
Agata Tuszyńska

Agata Tuszyńska (ur. 25 maja 1957 w Warszawie) – polska pisarka, poetka i reportażystka.
Życiorys.
Córka Bogdana Tuszyńskiego, reportera i historyka sportu, i Haliny Przedborskiej, dziennikarki pochodzącej z rodziny żydowskiej. Historyk teatru, wyższe studia ukończyła na Wydziale Wiedzy o Teatrze PWST w Warszawie, doktorat z nauk humanistycznych otrzymała w Instytucie Sztuki Polskiej Akademii Nauk. W latach 1987–1992 pracowała jako adiunkt w Instytucie Badań Literackich. W latach 1996–1998 wykładała w Centrum Dziennikarstwa w Warszawie, a od 2001 roku wykładała sztukę reportażu i wywiadu literackiego na Uniwersytecie Warszawskim. Od 2011 roku związana jest z Instytutem Reportażu w Warszawie.
Karierę literacką zaczynała w periodykach kulturalnych jako autorka tekstów o teatrze, łącząc to z zainteresowaniem biografistyką i reportażem literackim. Debiutowała w roku 1990 biografią findesieclowej aktorki warszawskiej, Marii Wisnowskiej. W tym samym roku wydała w Instytucie Literackim w Paryżu książkę "Rosjanie w Warszawie", opisującą życie i kulturę zniewolonej stolicy w latach zaboru rosyjskiego. Materiały do biografii noblisty Isaaca Bashevisa Singera, urodzonego w Polsce i tworzącego w jidysz, Tuszyńska zbierała w Stanach Zjednoczonych, Izraelu, Francji i na polskiej prowincji. Książka "Singer. Pejzaże pamięci", wydana w 1994 roku i wielokrotnie wznawiana w Polsce, ukazała się również w USA i we Francji. Tuszyńska kontynuowała swoje zainteresowania odchodzącym światem polskich Żydów w tomie reportaży izraelskich "Kilka portretów z Polską w tle", wydanym również w przekładzie francuskim. "Wyznania gorszycielki" – wspomnienia Ireny Krzywickiej, pisarki i feministki, autorki „Wiadomości Literackich” i wieloletniej przyjaciółki Tadeusza Boya-Żeleńskiego, Agata Tuszyńska spisywała w podparyskiej miejscowości, gdzie Krzywicka mieszkała od połowy lat 60. Tuszyńska powróciła do historii Krzywickiej po jej śmierci w książce "Długie życie gorszycielki". Wydana w marcu 2005 roku bestsellerowa "Rodzinna historia lęku" (nominowana do Prix Médicis) to dramatyczna i wielowymiarowa opowieść o losach jej polskich i żydowskich przodków. Pisarka połączyła w niej swoje doświadczenie biografistki z rzadko uprawianym w Polsce gatunkiem personal non-fiction.
Zapis zmagań męża Tuszyńskiej, Henryka Dasko, ze śmiertelnym nowotworem złośliwym mózgu jest tematem "Ćwiczeń z utraty" (2007), jej bardzo osobistej książki, która powstawała na bieżąco podczas kilkunastu miesięcy, które autorka spędziła z umierającym, wydanej także po francusku (Grasset, 2009) i koreańsku (2012).
Najbardziej kontrowersyjna w jej dorobku okazała się książka "" (Wydawnictwo Literackie, 2010) – historia śpiewaczki z warszawskiego getta oskarżonej po wojnie o kolaborację z Niemcami. Opowieść oparta na rozmowach z bohaterką w starczym wieku, uzupełniona została relacjami świadków, dokumentami archiwalnymi i zeznaniami sądowymi. Książka doczekała się wielu tłumaczeń, m.in. we Francji, Hiszpanii, Włoszech, Holandii, Grecji, Izraelu, USA, Niemczech, a także w Słowenii. Rodzina Władysława Szpilmana wystąpiła do sądu przeciw autorce, która cytowała wypowiedzi Wiery Gran oskarżające Władysława Szpilmana o kolaborację w czasie pobytu w getcie warszawskim. W listopadzie 2014 roku Sąd Apelacyjny w Warszawie w prawomocnym wyroku oddalił pozew wdowy po Władysławie Szpilmanie. „Swoboda twórczości literackiej i prawo do wolności wypowiedzi są ważniejsze niż kult pamięci po zmarłym” – uznał sąd. W lutym 2016 rozpatrujący skargę kasacyjną Sąd Najwyższy uchylił ten wyrok i przekazał sprawę sądowi niższej instancji do ponownego rozpatrzenia.
29 lipca 2016 roku Sąd Apelacyjny częściowo uwzględnił pozew i uznał, że Agata Tuszyńska i Wydawnictwo Literackie muszą przeprosić wdowę oraz syna za naruszenie ich prawa do kultywowania pamięci o zmarłym jako o dobrym człowieku. Sąd nakazał też, by wydawca w kolejnych dodrukach książki usunął kilka stron, na których padają oskarżenia pod adresem Władysława Szpilmana.
W sprawie niemieckiego wydania tej książki Wyższy Sąd Krajowy w Hamburgu w wyroku z 21 maja 2013 r. zakazał wydawnictwu Insel Verlag zamieszczania fragmentów sugerujących, że Szpilman uczestniczył w akcji policji żydowskiej w getcie w 1942 r.
"Tyrmandowie. Romans amerykański", kolejna publikacja Tuszyńskiej, to opowieść o ostatnim okresie życia autora "Złego" u boku jego amerykańskiej żony Mary Ellen Fox. Blisko setka niepublikowanych listów Tyrmanda dopełnia wspomnienia wdowy, pokazując zupełnie nieznaną twarz playboya znad Wisły.
Tuszyńska jest współautorką – wraz z Jerzym Żurkiem – dramatu w sześciu obrazach "Wiera", opublikowanego w miesięczniku „Dialog” (2013, nr 11).
Wydaną w 2015 książkę "Narzeczona Schulza" poświęciła Józefinie Szelińskiej, jedynej kobiecie, której Bruno Schulz zaproponował małżeństwo. Książka została także przetłumaczona na język francuski i nominowana do francuskiej nagrody Prix Médicis i Prix Femina 2015 a także do Nagrody Literackiej dla Autorki Gryfia 2016. Książka została przetłumaczona na język macedoński, francuski i ukraiński.
"Jamnikarium" (2016) jest o jamnikach i jamnikolubach oraz dla jamnikolubów.
"Bagaż osobisty. Po Marcu" (2018) to wielogłosowa opowieść o pokoleniu pomarcowych emigrantów, którzy opuścili Polskę z „dokumentem podróży” stwierdzającym, że jego okaziciel nie jest już obywatelem tego kraju. To historia dojrzewania, przyjaźni, utraty ojczyzny i budowania emigracyjnego losu. Napisana wspólnie z uczestniczkami seminarium w Domu Spotkań z Historią.
Najnowsza "Mama zawsze wraca" to oparta na wspomnieniach ocalałej z Zagłady, poruszająca historia dziewczynki ukrywanej przez wiele miesięcy na terenie warszawskiego getta. Poetycko zilustrowane przez Iwonę Chmielewską świadectwo zbawczej mocy miłości i wyobraźni.
Równolegle z biografistyką i reportażem uprawia twórczość poetycką. Wydała siedem zbiorów poezji, z których najnowszy, zatytułowany "Niesny", ukazał się zimą 2022 roku. Jej wiersze publikowano w przekładach na języki: angielski, francuski, hebrajski, hiszpański i rosyjski.
Współpracuje z „Zeszytami Literackimi”, „Tygodnikiem Powszechnym”, „Kresami”, „Odrą” i „Skarpą Warszawską”, współpracowała z paryską „Kulturą” i „Zeszytami Historycznymi”. Członek Stowarzyszenia Pisarzy Polskich, PEN-Clubu i ZAiKS-u. Stypendystka Uniwersytetu Columbia, Fundacji Fulbrighta, MacDowell, Ledig-Rowohlt, Fundacji Kościuszkowskiej, Instytutu Jad Waszem i American Jewish Archives. Laureatka Nagrody Polskiego PEN-Clubu im. Ksawerego Pruszyńskiego za wybitne osiągnięcia w dziedzinie reportażu i literatury faktu (1993). Honorowa Obywatelka Łęczycy i gminy Kadzidło. W 2015 r. Tuszyńska została uhonorowana srebrnym medalem „Zasłużony Kulturze Gloria Artis”. Wchodzi w skład Komitetu Wspierania Muzeum Historii Żydów Polskich Polin w Warszawie.
Twórczość.
Wydania alfabetem Braille’a (Bibliothèque Braille Romande, Genewa):
Tłumaczenia na języki obce.
Angielski
Czeski
Francuski
Niemiecki
Grecki
Hiszpański
Koreański
Holenderski
Włoski
Hebrajski
Słoweński
Macedoński
Ukraiński

</doc>
<doc id="1120221" url="https://pl.wikipedia.org/wiki?curid=1120221" title="Kościół św. Marcina w Ochodzach">
Kościół św. Marcina w Ochodzach

Kościół św. Marcina - zabytkowa, drewniana, rzymskokatolicka świątynia Parafii św. Marcina w Ochodzach, pochodząca z XVIII wieku. Do 1941 stał w Komprachcicach, w miejscu obecnego kościoła parafialnego pw. św. Franciszka. Kościół należy do parafii św. Marcina w Ochodzach w dekanacie Prószków, w diecezji opolskiej. Dnia 5 czerwca 1954 roku, pod numerem 108/54, świątynia została wpisana do rejestru zabytków województwa opolskiego.
Historia i architektura.
Kościół wybudowano w 1702 w Komprachcicach, zastępując starszy, również drewniany kościół, dzięki inicjatywie Tomasza Kalety, miejscowego proboszcza. Ma konstrukcję zrębową, z wieżą budowaną na słup. Wnętrze składa się z prostokątnej nawy z dobudowaną kruchtą (pierwotnie od południa, obecnie kościół nie jest orientowany, a zwrócony ku południowemu zachodowi), z zamkniętym trójbocznie prezbiterium, do którego przylega zakrystia (pierwotnie od północy). Chór muzyczny podtrzymują dwa filary. Wnętrze nakryte jest płaskimi stropami. Od zewnątrz ściany obite są gontem, podobnie jak dwuspadowe dachy. Nad nawą znajduje się wieżyczka z sygnaturką, zwieńczona cebulastym hełmem. Po przeniesieniu do Ochódz, kościół został posadowiony na podmurówce.
W latach 60. XX wieku wybudowano pięciogłosowe organy piszczałkowe. W 1999 przeprowadzono generalny remont.
Wyposażenie.
Na wyposażenie kościoła składa się wiele cennych obiektów. Na belce tęczowej znajduje się krucyfiks z XVI wieku, pomiędzy rzeźbami świętych Piotra i Pawła z XVII wieku (być obiekty te wchodziły w skład wyposażenia poprzedniego kościoła). Główny ołtarz jest barokowy i powstał równolegle ze wzniesieniem obecnej budowli. W części środkowej umieszczono rzeźbę patrona kościoła - św. Marcina, a po bokach świętych Grzegorza i Mikołaja. Na arkadach bocznych bramek znajdują się rzeźby Jana Nepomucena oraz świętego Floriana. Z tego samego okresu pochodzi ambona i chrzcielnica oraz ołtarz boczny św. Józefa; ołtarz Matki Boskiej Nieustającej Pomocy pochodzi z połowy XVIII wieku. W zakrystii znajduje się też barokowa szafka na oleje.
Na wyposażeniu kościoła były też stacji drogi krzyżowej z XVIII wieku oraz rzeźba Chrystusa Zmartwychwstałego, obecnie znajdują się w Muzeum Diecezjalnym w Opolu. W przeszłości w kościele znajdował się także obraz wotywny z 1680, przedstawiający panoramę Opola. W kruchcie pod wieżą wisi obraz z okresu przeniesienia kościoła z Komprachcic, ze św. Marcinem ofiarującym płaszcz biedakowi, i panoramą Ochódz od południa. Pod nim znajduje się kartusz z tekstem: "Na większą chwałę Bożą, | najświętszej Maryi Panny i swiętego Marcina Biskupa Patrona, zbudowany jest ten Kościół roku Pańskiego 1702 | dołożeniem się wielebnego pana Thomasza Kalyty III Faraża tuteyszego, urodzónego w Gorzowie na Śląsku. | Poświęcany jest 29 Moja roku Pańskiego 1703 przez przewielebnego Jego mość Pana Jerzego Stiblowski | de Kowalewic, Dziekana Oppolskiego i commisarza Biskupskiego. Ołtarz odnowiony 1850". Obiektem związanym z tą świątynią, który pozostał w nowym kościele w Komprachcicach, jest obraz św. Tekli z XVIII wieku. 

</doc>
<doc id="1120231" url="https://pl.wikipedia.org/wiki?curid=1120231" title="Karkawan">
Karkawan

Karkawan (arab. كركوان, fr. "Kerkouane") – starożytne miasto fenickie położone na przylądku Ras at-Tib (współcześnie w Tunezji), najstarsze ruiny podchodzą z VI wieku p.n.e. Miasto przeżywało rozkwit w IV i II wieku p.n.e. Z tego okresu pochodzą pozostałości murów obronnych oraz starannie zaplanowanego układu urbanistycznego z przecinającymi się prostopadle ulicami. Zachowane fragmenty mozaikowych posadzek, stiukowego pokrycia ścian oraz urządzeń sanitarnych (np. wanien) wskazują na zamożność mieszkańców. Rozwój miasta został przerwany w wyniku wyprawy wojennej władcy Syrakuz Agatoklesa. Miasto zostało opuszczone przez mieszkańców w czasie I wojny punickiej (ok. 253 p.n.e.). 
Na terenie miasta odkryto pozostałości największego sanktuarium punickiego w Afryce Zachodniej. Zbudowane było na planie semickiej świątyni. Główne wejście, udekorowane dwiema pilastrami wychodziło na główna arterie miejską. Podzielona była na dwie części, z której jedna służyła do sprawowania obrzędów, druga natomiast dla uczestników obrzędów. 
Za murami miasta zachowały się ruiny starożytnej nekropolii z fragmentami mozaik, ścian budynków i kolumn. Została ona odkryta w roku 1939 przez archeologa Pierre'a Cintasa. W trakcie wykopalisk odkryto wiele grobów z bogatym wyposażeniem (biżuterią, ceramiką).
W roku 1985 miasto zostało wpisane na listę światowego dziedzictwa UNESCO.

</doc>
<doc id="1120239" url="https://pl.wikipedia.org/wiki?curid=1120239" title="Stagiryta">
Stagiryta



</doc>
<doc id="1120242" url="https://pl.wikipedia.org/wiki?curid=1120242" title="R-16">
R-16

R-16 (NATO: SS-7 Saddler) – radziecki dwustopniowy międzykontynentalny pocisk balistyczny (ang. oznaczany typu ICBM). Pierwszy udany lot rakiety odbył się 2 lutego 1961. Pierwszy pocisk wszedł do służby 1 listopada 1961. Rakiety zakończyły służbę w latach 1976-77 w związku z wejściem w życie SALT I. Największa liczba pocisków, 202 sztuki, było czynnych w 1965.
Awaria takiej rakiety była przyczyną katastrofy w Bajkonurze, 24 października 1960, w której zginęło 126 osób.
R-16 jest określany jako pocisk pierwszej generacji, prezentujący duży postęp wobec pocisku R-7, tzw. generacji zerowej. Był jednak bardzo podatny na rażenie rakietami głównego przeciwnika ZSRR, Stanów Zjednoczonych Ameryki. Pociski były gromadzone w hangarach, podatnych na bomby lotnicze i rakiety. Wytoczenie rakiety, jej zatankowanie i przygotowanie do startu zajmowało około trzech godzin. Pocisk mógł pozostawać zatankowanym 30 dni, z powodu bardzo korozyjnych własności utleniacza AK-27I składającego się z kwasu azotowego i tetratlenku diazotu, jednego ze składników paliwa. Przed wystrzeleniem rakiety konieczne było też rozpędzenie żyroskopów układu naprowadzania, co zajmowało dodatkowe 20 minut.
Promień błędu pocisku wynosi 2,7 km.
Od 1963 rakiety R-16, w wariancie R-16U, były umieszczane w silosach, po trzy silosy w jednym ośrodku startowym. Zbudowano około 69 silosów.
W czasie kryzysu kubańskiego ZSRR dysponował około 50 rakietami R-16, chociaż do lotu było gotowych około 20 sztuk.

</doc>
<doc id="1120243" url="https://pl.wikipedia.org/wiki?curid=1120243" title="Oomycota">
Oomycota



</doc>
<doc id="1120249" url="https://pl.wikipedia.org/wiki?curid=1120249" title="Slættaratindur">
Slættaratindur

Slættaratindur (pol. Płaski Szczyt) – najwyższy szczyt wyspy Eysturoy, a także całego archipelagu Wysp Owczych, leżącego na Morzu Norweskim. Wokół góry mieszczą się trzy osady: Eiði, Gjógv i Funningur. Wspinaczka może trwać nawet do czterech godzin, ale nie potrzeba szczególnych zdolności wspinaczkowych, by dostać się w sezonie na szczyt, z którego ponoć przy dobrej przejrzystości powietrza dostrzec można Vatnajökull, największy islandzki lodowiec.
Opodal, na północ od góry leży drugie co do wielkości wzniesienie na archipelagu zwane Gráfelli (856 m n.p.m.).

</doc>
<doc id="1120250" url="https://pl.wikipedia.org/wiki?curid=1120250" title="Irakere">
Irakere

Irakere (w yoruba oznacza „roślinność”) – kubański zespół założony w 1973 przez pianistę Chucho Valdeza. Wśród jego członków znajdowali się: flecista José Luis Cortés, późniejszy założyciel NG La Banda, perkusista Anga Díaz, który później wyemigrował do Francji, perkusista Fran Padilla, który później wyemigrował do Hiszpanii, saksofonista Paquito D’Rivera, który podczas tournée w 1980 wyemigrował do USA i trębacz Arturo Sandoval, który wyemigrował do USA w roku 1990.
W 1980 otrzymali nagrodę Grammy dla najlepszego zespołu grającego muzykę latynoską za album "Irakere".

</doc>
<doc id="1120255" url="https://pl.wikipedia.org/wiki?curid=1120255" title="Peter Abildgaard">
Peter Abildgaard

Peter Abildgaard (ur. 22 grudnia 1740, zm. 21 stycznia 1801) – duński lekarz i lekarz weterynarii. 
Jako student medycyny, Abildgaard wyjechał do Francji, gdzie w latach 1763–1766 studiował weterynarię. W 1770 roku opublikował dzieło "En dansk Heste- og Qvæg-Læge", a w 1773 roku założył w Christianshavn prywatną szkołę weterynaryjną. Jednym z osiągnięć Abildgaarda na polu weterynarii było opracowanie lepszych podków końskich.

</doc>
<doc id="1120257" url="https://pl.wikipedia.org/wiki?curid=1120257" title="Pop ’Til You Drop!">
Pop ’Til You Drop!

Pop ’Til You Drop! – trzeci album szwedzkiej grupy A*Teens.
Nagrany między 2001 a 2002 rokiem w Sztokholmie w Szwecji, "Pop ’Til You Drop!" emanuje bardziej amerykańskim brzmieniem niż poprzednie albumu zespołu, które charakteryzował styl europop.
Po raz pierwszy członkowie zespołu mieli wkład w pisanie słów piosenek i ogólnie wyglądu całego albumu.
18 czerwca 2002 roku światło dzienne ujrzało amerykańskie wydanie albumu, które promował cover utworu Elvisa Presleya – „Can’t Help Falling in Love” (który pochodził także ze ścieżki dźwiękowej z filmu Lilo &amp; Stitch). Album osiągnął 45. pozycję na amerykańskiej "Billboard Chart" i oblekł się w złoto po pierwszym tour zespołu po Stanach Zjednoczonych.
W związku z dużym zainteresowaniem album wydano w Meksyku, Argentynie i innych krajach Ameryki Łacińskiej oraz w Azji.
Z albumu pochodzi jeszcze jeden singel, Floorfiller. Obie piosenki zostały wydane w Europie jako single, mimo iż nie wydano tutaj albumu samego w sobie. Niektóre kopie promocyjne amerykańskiej wersji albumu zawierały bonusowy utwór „Have a Little Faith In Me”, lecz utwór ten nie został komercyjnie wydany aż do 2003 roku, kiedy to znalazł się na kolejnym krążku grupy, "New Arrival".
Na koniec roku 2002 ogłoszono, że "Pop ’Til You Drop!" sprzedał się w ponad 500 tys. kopii na świecie.
Lista utworów.
Ta wersja została wydana w różnych krajach, przy czym lista utworów czy inne szczegóły pozostawały te same. Kopie promocyjne tego albumu zostały wydane w Japonii pod koniec 2002 roku, z nieco innym wyglądem i bonusowym utworem „Have A Little Faitj In Me”.
Inna wersja albumu.
Jeszcze przed oficjalnym ogłoszeniem listy ścieżek niektóre witryny internetowe oferowały album z następującą listą utworów:

</doc>
<doc id="1120264" url="https://pl.wikipedia.org/wiki?curid=1120264" title="Lammoth">
Lammoth



</doc>
<doc id="1120266" url="https://pl.wikipedia.org/wiki?curid=1120266" title="Piotr Woźniak (żołnierz)">
Piotr Woźniak (żołnierz)

Piotr Woźniak (ur. 1912, zm. 23 kwietnia 1988) – żołnierz AK i podziemia powojennego, więzień polityczny, autor głośnej w latach 1982–1990 książki "Zapluty karzeł reakcji".
Był żołnierzem AK (kapitan), a po wojnie działał w podziemiu, był dowódcą okręgu rzeszowskiego Narodowego Związku Wojskowego (używającego dawnej nazwy NOW). Nosił wtedy pseudonim „Wir”. Wielokrotnie więziony przez bezpiekę. W maju 1949 r. przez Sąd Wojskowy w Rzeszowie został skazany na karę śmierci. Wyrok nie został wykonany, później zmieniono go na karę wieloletniego więzienia. Przebywał m.in. w więzieniach w Rzeszowie i we Wronkach. Wypuszczony na wolność w okresie odwilży.
Jest autorem kilku książek opisujących doświadczenia wojenne (jako żołnierza AK) jak i powojenne. Autor wydanej w 1982 roku w Paryżu przez Editions Spotkania autobiograficznej książki "Zapluty karzeł reakcji : wspomnienia AK-owca z więzień w PRL", w której opisał swoje więzienne losy. Była to publikacja bardzo ważna i bardzo głośna w stanie wojennym. Miała ona aż 16 podziemnych wydań w latach 1982–1989. (Ostatnie wydanie w 2001 ).
Zmarł 23 kwietnia 1988 jako ostatni żyjący dowódca NZW; został pochowany na cmentarzu Mater Dolorosa w Bytomiu 26 kwietnia 1988.

</doc>
<doc id="1120267" url="https://pl.wikipedia.org/wiki?curid=1120267" title="Tamburo">
Tamburo

Tamburo – włoski producent instrumentów perkusyjnych. Założyciel – perkusista Tulio Granatello zbudował pierwszą perkusję w 1984 roku, eksperymentując z konstrukcją poprzecznych sklejek. Dziś perkusje te, znane pod nazwą Original oraz Opera, nadal są ręcznie robione we Włoszech.
Linki zewnętrzne.
Oficjalna strona producenta perkusji Tamburo

</doc>
<doc id="1120268" url="https://pl.wikipedia.org/wiki?curid=1120268" title="Chucho Valdés">
Chucho Valdés

Chucho Valdés (ur. 9 października 1941 w Quivicán, Kuba) - kubański pianista, bandleader, kompozytor i aranżer.
Jest synem słynnego Bebo Valdésa, także pianisty, szefa muzycznego słynnego hawańskiego klubu "Tropicana".
Chucho rozpoczął naukę gry na fortepianie w wieku trzech lat. W wieku 16 lat kierował już własnym zespołem. W 1967 znalazł się w Orquestra Cubana de Música Moderna, a w 1973 założył Irakere. 
Obok pracy w dużych zespołach praktykował także grę w małych zespołach typu combo i grę solową. 
Nagrał 31 płyt, spośród których 5 zdobyło nagrodę Grammy. 

</doc>
<doc id="1120273" url="https://pl.wikipedia.org/wiki?curid=1120273" title="Phragmition">
Phragmition

Phragmition, szuwar właściwy, szuwar wysoki (Koch, 1926) – syntakson w randze związku należący do klasy "Phragmitetea". Zbiorowisko roślinne hygrofitów tworzących szuwary przybrzeżne.
Charakterystyka.
Zbiorowiska hygrofitów tworzących szuwary strefy przybrzeżnej (litoral) i w mniejszym stopniu brzegów wód płynących i stojących, zajmujących strefę pomiędzy roślinnością wody otwartej a nadbrzeżnymi szuwarami wysokoturzycowymi. Zbudowane głównie z roślin trawiastych, pałkowców oraz bylin dwuliściennych. Gatunki charakterystycznych dla tego rzędu odznaczają się brakiem wierności fitosocjologicznej, co owocuje występowaniem ich w mniejszej bądź większej ilości w innych zbiorowiskach roślinnych.
Dyskusja ujęcia syntaksonomicznego.
Zbiorowiska roślin wodnych są często trudne do ujęcia według zasad francusko-szwajcarskiej szkoły fitosocjologicznej, z czego wynikają rozbieżności w ich syntaksonomii. Przez pewien czas wiele obecnie wyróżnianych zespołów związku "Phragmition" było zaliczanych do zespołu "Scirpo-Phragmitetum" Koch 1926. Bardziej szczegółowe badania wykazały jednak, że w jego obrębie da się wyróżnić odrębne zbiorowiska wyznaczane na podstawie gatunków dominujących, a nie charakterystycznych. Niektóre zbiorowiska bywają przez fitosocjologów zaliczane do związku "Phragmition" podczas gdy przez innych do związku "Magnocaricion" (np. "Cladietum marisci", "Thelypteridi-Phragmitetum").

</doc>
<doc id="1120276" url="https://pl.wikipedia.org/wiki?curid=1120276" title="Carici elongatae-Alnetum">
Carici elongatae-Alnetum



</doc>
<doc id="1120277" url="https://pl.wikipedia.org/wiki?curid=1120277" title="Teresa Wargocka">
Teresa Wargocka

Teresa Anna Wargocka z domu Duszczyk (ur. 18 grudnia 1955 w Mińsku Mazowieckim) – polska polityk, nauczycielka i samorządowiec. Posłanka na Sejm VI, VIII i IX kadencji, w latach 2015–2017 sekretarz stanu w Ministerstwie Edukacji Narodowej.
Życiorys.
Ukończyła studia z zakresu filozofii na Katolickim Uniwersytecie Lubelskim. Początkowo zatrudniona w Fabryce Urządzeń Dźwigowych w Mińsku Mazowieckim, następnie była kurator zawodową dla nieletnich. Od 1985 pracowała w internacie, a od 1992 w Zespole Szkół nr 1 im. Kazimierza Wielkiego w Mińsku Mazowieckim, w 2000 została powołana na funkcję dyrektorki tej placówki.
W 1981 wstąpiła do „Solidarności”. Od 2004 związana z Prawem i Sprawiedliwością.
W grudniu 2006 objęła mandat radnej sejmiku mazowieckiego. W wyborach parlamentarnych w 2007 została wybrana do Sejmu VI kadencji z listy PiS, otrzymując w okręgu siedleckim 6787 głosów. W 2011 nie została ponownie wybrana. W 2014 bez powodzenia kandydowała do Parlamentu Europejskiego. W tym samym roku uzyskała ponownie mandat radnej sejmiku mazowieckiego.
W 2015 ponownie wystartowała do Sejmu w okręgu siedleckim. Uzyskała mandat poselski, otrzymując 8567 głosów. 19 listopada 2015 została powołana na stanowisko sekretarza stanu w Ministerstwie Edukacji Narodowej. 10 marca 2017 odwołana z tego stanowiska. W 2019 ponownie ubiegała się o mandat eurodeputowanej. W wyborach krajowych w tym samym roku z powodzeniem kandydowała natomiast do Sejmu IX kadencji, otrzymując 10 767 głosów i zdobywając mandat poselski.
Odznaczenia.
W 2007 otrzymała Brązowy Krzyż Zasługi.

</doc>
<doc id="1120279" url="https://pl.wikipedia.org/wiki?curid=1120279" title="Paweł Czarniecki">
Paweł Czarniecki

Paweł Czarniecki herbu Łodzia (zm. 1664) – rotmistrz i pułkownik wojsk koronnych od 1633 r. Kawaler maltański od 1662 r.
Pod jego dowództwem w chorągwi kozackiej zdobywał doświadczenie jego brat, późniejszy hetman polny koronny, Stefan Czarniecki. Jeden z 10 synów starosty chęcińskiego i żywieckiego Krzysztofa i Krystyny Rzeszowskiej.

</doc>
<doc id="1120287" url="https://pl.wikipedia.org/wiki?curid=1120287" title="Chminianske Jakubovany">
Chminianske Jakubovany

Chminianske Jakubovany – wieś i gmina (obec) na Słowacji, w kraju preszowskim, w powiecie Preszów, 22 km na zachód od miasta Preszów, w zachodniej części Wyżyny Szaryskiej. Pierwsza pisemna wzmianka o miejscowości pochodzi z roku 1334.
Na terenie gminy mieszka (w większości w slumsach) ok. 1600 Romów, choć dokładną liczbę trudno ustalić, gdyż wielu z nich nie znajduje się w ewidencji ludności.

</doc>
<doc id="1120291" url="https://pl.wikipedia.org/wiki?curid=1120291" title="Grażymy">
Grażymy



</doc>
<doc id="1120295" url="https://pl.wikipedia.org/wiki?curid=1120295" title="Roman Jaworski">
Roman Jaworski

Roman Tomasz Alojzy Jaworski (ur. 21 czerwca 1883 w Klicku, zm. w 1944 w Górze Kalwarii) – prozaik, dramaturg i publicysta, jeden z najważniejszych przedstawicieli modernizmu w literaturze polskiej, prekursor nurtu groteskowego, katastroficznego i ekspresjonistycznego – obecnych później w dziełach między innymi Stanisława Ignacego Witkiewicza i Witolda Gombrowicza.
Życiorys.
Roman Tomasz Alojzy Jaworski urodził się 21 czerwca 1883 w Klicku. Przez osiem lat kształcił się w K. K. Gimnazjum im. Rudolfa w Brodach z językiem niemieckim wykładowym, gdzie otrzymywał stypendium, w 1901 ukończył chlubnie VIII klasę i zdał z odznaczeniem maturę. Studiował na uniwersytetach we Lwowie i Krakowie. W 1905 odbył podróż po Europie, Azji i Afryce. Pracował jako nauczyciel (między innymi języka francuskiego) w państwowych gimnazjach, a także jako prywatny guwerner synów księcia Lubomirskiego. Zajmował się także dziennikarstwem, a także tłumaczeniami (przełożył między innymi książkę G.B. Shawa „An Unsocial Socialist”, której nadał polski tytuł „Socjalista – amator”). W okresie międzywojennym pracował jako dyplomata, a także urzędnik w Ministerstwie Spraw Wewnętrznych.
Jego namiętnością była hazardowa gra w karty, co stało się przyczyną rozpadu jego pierwszego małżeństwa ze Stefanią Klemensiewiczówną. Później Jaworski związał się z Węgierką Foeldesi, zmarłą wskutek choroby psychicznej. Ostatnią jego partnerką była Irena Czarnożył, która opiekowała się nim po paraliżu jakiego doznał w roku 1939, i która – jako Żydówka – została zamordowana w 1944. W tym samym roku jesienią Roman Jaworski zmarł w Górze Kalwarii w schronisku dla paralityków.
Debiutował w roku 1903, artykułem „Śpiew o czujnej duszy” zamieszczonym w ukazującym się w Krakowie dwutygodniku „Przyszłość”. Pierwszą książkę wydał w roku 1910 – zbiór opowiadań „Historie maniaków”, do którego ilustracje sporządził Witold Wojtkiewicz, z którym Jaworskiego łączyła bliska przyjaźń (do grona przyjaciół Jaworskiego należeli także Stanisław Ignacy Witkiewicz, Karol Irzykowski i Leon Chwistek). „Historie maniaków” – poświęcone ludziom żyjącym w świecie urojeń – zapowiadają charakterystyczne elementy obecne w całej twórczości Jaworskiego: „estetykę brzydoty”, łączenie elementów dwóch rzeczywistości – realnej i opartej na halucynacjach, grę różnymi konwencjami językowymi, łączenie groteski z okrucieństwem. W roku 1925 Jaworski wydał „Wesele Hrabiego Orgaza. Powieść z pogranicza dwóch rzeczywistości” – opowieść o spotkaniu dwu milionerów, będącą w istocie opisem kryzysu cywilizacji po I wojnie światowej. Tej samej tematyce poświęcony jest dramat „Hamlet wtóry” (1911–1924), będący uwspółcześnioną wariacją na temat dramatu Szekspira. Ponadto Jaworski napisał niedokończoną powieść „Franciszek Pozór, syn Tomasza”, a także nieopublikowane „Wieści z pawilonu nieustającej radości” oraz „Opowieści ze smutku czterech ścian”.
W wielu swoich utworach Jaworski nawiązuje do etosu dandysa – wytwornych zwłok, człowieka żyjącego „na wspak”. Od 1913 roku współpracował z „Dziennikiem Lwowskim”, w 1914 po wybuchu I wojny światowej wyjechał do Wiednia, gdzie pisywał do „Wiedeńskiego Kuriera Polskiego”. Po powrocie do Polski, w 1919 roku nawiązał współpracę z „Wiadomościami Literackimi”, „Robotnikiem”, „Skamandrem”, w 1934 redagował tygodnik „Ster”.
Twórczość Jaworskiego przez wiele lat uległa kompletnemu zapomnieniu, dopiero w latach 70. XX wieku zaczęły ukazywać się artykuły o nim, wznowienia jego dzieł, a także adaptacje teatralne.

</doc>
<doc id="1120296" url="https://pl.wikipedia.org/wiki?curid=1120296" title="Podstoli wielki litewski">
Podstoli wielki litewski

Podstoli wielki litewski (łac. "subdapifer Magni Ducatus Lithuaniae") – honorowy urząd dworski Wielkiego Księstwa Litewskiego I Rzeczypospolitej.

</doc>
<doc id="1120302" url="https://pl.wikipedia.org/wiki?curid=1120302" title="Czapliniec (Bełchatów)">
Czapliniec (Bełchatów)

Osiedle Czaplinieckie – niewielkie osiedle mieszkaniowe położone na skraju Bełchatowa, nieopodal Szpitala Wojewódzkiego im. Jana Pawła II. Na terenie osiedla znajdują się cztery bloki mieszkalne. W przeszłości teren osiedla wchodził w skład wsi Czapliniec, przyłączonej w 1933 roku do Bełchatowa.

</doc>
<doc id="1120305" url="https://pl.wikipedia.org/wiki?curid=1120305" title="Rękoczyn Sellicka">
Rękoczyn Sellicka

Rękoczyn Sellicka, manewr Sellicka – technika ułatwiająca intubację dotchawiczą i zapobiegająca wymiotom podczas jej wykonywania, polegająca na ucisku chrząstki pierścieniowatej do momentu potwierdzenia prawidłowości założenia rurki intubacyjnej.
Rękoczyn Sellicka powoduje zaciśnięcie przełyku, a także obniżenie głośni i lepsze jej uwidocznienie – zbyt mocny nacisk może jednak utrudnić wentylację oraz intubację pacjenta.
Zewnętrzny rękoczyn na szkielecie krtani (, ELM) jest czynnością bardzo podobną do rękoczynu Sellicka, jednak polega na ucisku chrząstki tarczowatej (powyżej chrząstki pierścieniowatej) – ku tyłowi w kierunku przełyku, a następnie ku górze i na prawo. Pozwala on na uwidocznienie strun głosowych podczas intubacji.

</doc>
<doc id="1120306" url="https://pl.wikipedia.org/wiki?curid=1120306" title="Chytridiomycotina">
Chytridiomycotina



</doc>
<doc id="1120309" url="https://pl.wikipedia.org/wiki?curid=1120309" title="Manewr Sellicka">
Manewr Sellicka



</doc>
<doc id="1120311" url="https://pl.wikipedia.org/wiki?curid=1120311" title="Flaga Chrzanowa">
Flaga Chrzanowa

Flaga Chrzanowa – jeden z symboli Chrzanowa w postaci flagi, wprowadzony do użytku w 2009 roku.
Wygląd i symbolika.
Flaga miasta przedstawia herb Chrzanowa w szerokim białym polu, z błękitnymi węższymi, pionowymi pasami po obu jego stronach. Można ją zobaczyć na budynku Urzędu Miasta przy alei Henryka oraz na placu Tysiąclecia, a także w innych punktach Chrzanowa, gdzie wywieszana jest z okazji świąt państwowych.
Historia.
Flaga Chrzanowa ustanowiona na posiedzeniu Miejskiego Komitetu Frontu Jedności Narodu 21 maja 1964 miała postać dwóch poziomych pasów, z których górny miał kolor niebieski, a dolny czerwony.

</doc>
<doc id="1120313" url="https://pl.wikipedia.org/wiki?curid=1120313" title="Adam Kersten">
Adam Kersten

Adam Kersten (ur. 26 kwietnia 1930 w Kutnie, zm. 11 stycznia 1983 w Warszawie) – polski historyk, specjalista dziejów Polski XVII wieku. 
Życiorys.
Urodził się w polskiej rodzinie żydowskiego pochodzenia. Po wojnie skończył szkołę w Łodzi. Od 1945 do 1948 należał do Związku Walki Młodych, a od 1948 do 1950 do Związku Akademickiego Młodzieży Polskiej. Od 1948 do 1978 był członkiem Polskiej Zjednoczonej Partii Robotniczej. W 1951 ukończył studia historyczne na Uniwersytecie Warszawskim. W 1955 obronił doktorat. W latach 1955–1983 pracownik Uniwersytetu Marii Curie-Skłodowskiej w Lublinie. W 1960 uzyskał habilitację, w 1967 tytuł profesora nadzwyczajnego, a w 1974 tytuł profesora zwyczajnego. 
Konsultant historyczny filmu i serialu telewizyjnego "Pan Wołodyjowski" (1968), współautor scenariusza do filmu "Potop" (1974) i historyk dbający o zgodność fabuły z realiami ówczesnej wojny, autor książki "Sienkiewicz – „Potop” – Historia" (PIW, Warszawa 1966), zwolennik odbrązawiania mitów narodowych. Współzałożyciel i wykładowca Towarzystwa Kursów Naukowych (1978–1981), twórca niezależnego wydawnictwa NOWA2, publikującego m.in. wykłady TKN. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. Od 1980 należał do NSZZ „Solidarność”. Odznaczony pośmiertnie w 2006 Krzyżem Oficerskim Orderu Odrodzenia Polski. 
Pochowany został na cmentarzu komunalnym Północnym w Warszawie. Był mężem Krystyny Kersten (1931–2008), także historyka oraz ojcem Grzegorza Kerstena (1949-2020).

</doc>
<doc id="1120316" url="https://pl.wikipedia.org/wiki?curid=1120316" title="Marie-France Skuncke">
Marie-France Skuncke

Marie-France Skuncke z domu Rosé (ur. 1924 w Warszawie, zm. 17 października 2007 w Paryżu) – francuska tłumaczka, współzałożycielka Światowego Zrzeszenia Tłumaczy Konferencyjnych. Była córką Lucie i Adama Rose.
Karierę zawodową rozpoczęła w 1945 r., podczas prac przy procesie norymberskim. Była tłumaczką rządu francuskiego w zakresie spraw francusko-polskich. 

</doc>
<doc id="1120317" url="https://pl.wikipedia.org/wiki?curid=1120317" title="Wybory parlamentarne w Szwajcarii w 2007 roku">
Wybory parlamentarne w Szwajcarii w 2007 roku

Wybory parlamentarne w Szwajcarii odbyły się 21 października 2007. Przeprowadzono równolegle wybory do Rady Narodu i Rady Kantonów.
Wybory wygrała Szwajcarska Partia Ludowa (SVP) z wynikiem 29%. Drugą siłą w parlamencie została Socjaldemokratyczna Partia Szwajcarii (SPS) z wynikiem 19,1%, dalej uplasowały się: Radykalno-Demokratyczna Partia Szwajcarii 15%, Chrześcijańsko-Demokratyczna Partia Ludowa Szwajcarii 15%, Zieloni 11%.
Walka wyborcza w ostatnich dniach bardzo przybrała na sile, odbyły się liczne protesty organizacji lewicowych przeciwko darzonej największym poparciem SVP. Partia ta zaostrzyła konflikt między skrajną prawicą a resztą społeczeństwa publikując kontrowersyjne plakaty wyborcze. Na plakatach tych widzimy trzy białe owce, symbolizujące rdzennych szwajcarów broniące się przed czarną owcą - symbolem niechcianych imigrantów. Według SVP zbyt liberalne przepisy imigracyjne są przyczyną znacznego wzrostu przestępczości w Szwajcarii.
Według opozycji takie poglądy to objaw skrajnej ksenofobii i rasizmu. W związku z tym na wielu plakatach SVP namalowano swastyki.

</doc>
<doc id="1120318" url="https://pl.wikipedia.org/wiki?curid=1120318" title="Justynówka (dzielnica Wilna)">
Justynówka (dzielnica Wilna)



</doc>
<doc id="1120319" url="https://pl.wikipedia.org/wiki?curid=1120319" title="Sliema Wanderers">
Sliema Wanderers

Sliema Wanderers Football Club – maltański klub piłkarski z siedzibą w Sliemie, założony 3 listopada 1909. 26-krotny mistrz kraju, rekordzista pod względem liczby zdobytych pucharów Malty i wielkokrotny uczestnik europejskich pucharów.
Historia.
Sliema Wanderers Football Club został założony 3 listopada 1909 i od początku był czołowym klubem na wyspie. W 1918 r. zmienił nazwę na Sliema Amateurs, jednak po zaledwie roku wrócił do pierwotnej nazwy. W 1939 r. połączył się z Sliema Rangers FC. W 1944 r. klub drugi raz zmienił nazwę – tym razem na Sliema Athletic i w następnym roku ponownie wrócił do pierwotnej nazwy.

</doc>
<doc id="1120320" url="https://pl.wikipedia.org/wiki?curid=1120320" title="Morgan Tsvangirai">
Morgan Tsvangirai

Morgan Tsvangirai (wym. ang. [], wym. shona: []; ur. 10 marca 1952 w Gutu w prowincji Masvingo, zm. 14 lutego 2018 w Johannesburgu) − zimbabweński polityk i związkowiec, działacz na rzecz praw człowieka, przewodniczący Ruchu na rzecz Demokratycznej Zmiany od 30 września 1999 do 14 lutego 2018, premier Zimbabwe od 11 lutego 2009 do 11 września 2013.
Młodość.
Tsvangirai urodził się w dystrykcie Gutu w ówczesnej Rodezji Południowej jako najstarsze z 9 dzieci. Jego ojciec był stolarzem i murarzem. Po ukończeniu szkoły w 1974, zaczął pracę w kopalni niklu w Mashonaland Central. Pracował pod ziemią 10 lat, awansując ze stanowiska robotnika fizycznego do stanowiska brygadzisty. 
Działalność związkowa.
Jako zasłużony pracownik, Tsvangirai został przewodniczącym jednej z filii Związku Pracowników Kopalń, a następnie został wybrany w skład organu decyzyjnego Narodowego Związku Pracowników Kopalń ("National Mine Workers Union"). W 1987 został sekretarzem generalnym Kongresu Związków Zawodowych Zimbabwe (ZCTU, "Zimbabwe Congress of Trade Unions"). 
Tsvangirai zerwał sojusz krajowych związków zawodowych z rządzącą partią ZANU-PF (Afrykański Narodowy Związek Zimbabwe – Front Patriotyczny). Z powodu wzmocnienia władzy i roli Tsvangirai'ego w związku oraz rozrostu samego ruchu, stosunki z władzą i prezydentem Robertem Mugabe zaczęły się pogarszać. Tsvangirai padł ofiarą zastraszania i przemocy. Przeżył w tym czasie trzy próby zamachu, w tym jedną w 1997, kiedy nieznany sprawca wtargnął do jego biura na 10. piętrze i próbował wypchnąć go przez okno.
Działalność polityczna.
W 1997 Morgan Tsvangirai współtworzył i stanął na czele pozarządowej organizacji, Narodowe Zgromadzenie Konstytucyjne ("National Constitutional Assembly"). Organizacja ta zrzeszała pojedynczych obywateli Zimbabwe, organizacje społeczne, związki zawodowe, studentów i organizacje młodzieżowe, organizacje kobiet, organizacje kościelne, środowiska biznesowe oraz organizacje broniące praw człowieka. Wszystkie te grupy w ramach wspólnej organizacji prowadziły kampanię na rzecz reformy konstytucyjnej i przestrzegania praw demokratycznych.
We wrześniu 1999 Tsvangirai założył partię polityczną Ruch na rzecz Demokratycznej Zmiany (MDC, "Movement for Democratic Change"), sprzeciwiającą się dyktatorskiej władzy prezydenta Mugabe.
W marcu 2002 wziął udział w wyborach prezydenckich. Według oficjalnych wyników przegrał z Robertem Mugabe (56,2%), zdobywając 41,9% głosów poparcia. Wybory w powszechnej ocenie zostały jednak w znacznej mierze sfałszowane. Zdarzały się częste przypadki używania przemocy, wpływania na media, manipulacji spisami wyborców oraz procesem samego zliczania oddanych głosów. 
Prześladowania.
W październiku 2000 Morgan Tsvangirai został aresztowany pod zarzutem zdrady stanu i zagrażaniu bezpieczeństwu prezydenta Roberta Mugabe. Zaraz potem w Harare odbył się wiec poparcia 40 tysięcy zwolenników MDC, na którym domagano się wypuszczenia na wolność ich lidera. W późniejszym czasie zarzuty wobec Tsvangiraiego zostały oddalone. 
W kolejnych latach osoba przywódcy opozycji była ciągłym celem ataków rządzących. W maju 2003 Tsvangirai został aresztowany pod zarzutem wzniecania przemocy krótko po tym, jak udzielił wywiadu na konferencji prasowej.
Incydent w 2007.
11 marca 2007, dzień po swoich 55. urodzinach, Tsvangirai został aresztowany w czasie wiecu na przedmieściach Harare. Według późniejszych informacji został przetransportowany do bazy wojskowej "Cranborne Barracks", gdzie był następnie torturowany przez siły specjalne. W wyniku tego doznał poważnych obrażeń, włącznie z wieloma głębokimi ranami i opuchlizną ciała i twarzy. Po zwolnieniu z aresztu wymagał natychmiastowej hospitalizacji. Konieczna była także transfuzja krwi.
28 marca 2007 policja dokonała nalotu na siedzibę Ruchu na rzecz Demokratycznej Zmiany w Harare i ponownie aresztowała Tsvangiraiego. Wydarzenia spotkały się z międzynarodową krytyką i potępieniem. Zostały określone jako szczególnie brutalne.
We wrześniu 2007 Tsvangirai spotkał się z prezydentem RPA Thabo Mbekim, by przeprowadzić poważne rozmowy w sprawie porozumienia rządzącej partii ZANU-PF z Ruchem na rzecz Demokratycznej Zmiany przed przyszłymi wyborami prezydenckimi i parlamentarnymi w Zimbabwe.
Wybory prezydenckie w 2008.
29 marca 2008 w Zimbabwe odbyły się wybory prezydenckie i parlamentarne. Głównymi kandydatami byli: Robert Mugabe z partii ZANU-PF, Morgan Tsvangirani z MDC oraz Simba Makoni jako kandydat niezależny. Komisja wyborcza zwlekała z ogłoszeniem oficjalnych wyników do 2 maja 2008. W tym czasie, na wniosek partii Mugabe doszło w części okręgów wyborczych do powtórnego liczenia głosów. Według oficjalnych wyników, wybory w pierwszej turze wygrał Morgan Tsvangirai (47,9% głosów), przed Robertem Mugabe (42,3% głosów). Oznaczało to, że niezbędna okazała się II tura głosowania, która powinna była się odbyć w okresie trzech tygodni. Według MDC wyniki głosowania zostały częściowo sfałszowane, gdyż zdaniem opozycji Tsvangirai zdobył 50,3% głosów.
W międzyczasie, przed ogłoszeniem wyników I tury wyborów, partia rządząca wysłała w teren swoje bojówki policyjne w celu zastraszenia kandydatów i wyborców opozycji. Administracja Mugabe zamówiła również w ChRL broń, która przetransportowana została do wybrzeży Afryki na statku „An Yue Jiang”, jednakże żadne z państw nadmorskich nie zezwoliło na jej rozładunek w swoim porcie.
Komisja Wyborcza przesunęła datę II tury wyborów o ponad miesiąc, wyznaczając jej termin na 27 czerwca 2008. Dało to wystarczająco dużo czasu reżimowi Mugabe do przeprowadzenia zorganizowanej akcji zastraszenia i demobilizacji swoich przeciwników politycznych. W wyniku działania bojówek paramilitarnych, w okresie kampanii przedwyborczej śmierć odniosło prawie 90 działaczy MDC, zniszczono 20 tysięcy domów, a 200 tysięcy osób zostało zmuszonych do ucieczki z nich, co jednocześnie uniemożliwiało im oddanie głosu. W tej sytuacji, 22 czerwca 2008 Tsvangirai ogłosił wycofanie się z wyścigu wyborczego, uzasadniając to niemożliwością przeprowadzenia wolnych i uczciwych wyborów, a także obawą o życie i bezpieczeństwo swoich zwolenników. 24 czerwca 2008 MDC oficjalnie dostarczyło dokumenty o wycofaniu się Tsvangiaraiego z wyborów, jednak Komisja Wyborcza nie uznała ich, oświadczając że zgodnie z prawem powinny one zostać złożone co najmniej 21 dni przed dniem głosowania. Tego samego dnia, 22 czerwca 2008, Tsvangirai w obawie o własne bezpieczeństwo schronił się w ambasadzie Holandii w Harare, którą opuścił dopiero 1 lipca 2008.
II tura wyborów prezydenckich w Zimbabwe odbyła się 27 czerwca 2008. Mimo deklaracji o wycofaniu się z wyborów Tsvangiraiego, na kartach do głosowania widniało jego nazwisko oraz nazwisko Roberta Mugabe. Według oficjalnych wyników, ogłoszonych 29 czerwca 2008, jednogłośnym zwycięzcą został Mugabe z wynikiem 85,5% (2,150 mln) głosów. Tsvangirai uzyskał 9,3% (233 tys.) głosów, a 5,2% (131 tys.) głosów oddano nieważnych. 30 czerwca 2008 Robert Mugabe został po raz szósty zaprzysiężony na stanowisku prezydenta.
Negocjacje polityczne i premier Zimbabwe.
10 lipca 2008 pod presją państw Wspólnoty Rozwoju Afryki Południowej (SADC) doszło do pierwszych rozmów między ZANU-PF i MDC na temat podziału władzy i utworzenia wspólnego rządu. 21 lipca 2008 w obecności prezydenta RPA Thabo Mbekiego po raz pierwszy Tsvangirai spotkał się i ucisnął dłoń Robertowi Mugabe. Tego samego dnia dwaj przywódcy podpisali „Memorandum porozumienia”, które określało podstawowe zasady negocjacji i harmonogram przyszłych spotkań. Właściwe negocjacje polityczne między dwoma ugrupowaniami rozpoczęły się następnego dnia, 22 lipca 2008 i były wielokrotnie przerywane i zawieszane. Tsvangirai spotkał się ponownie z Mugabe 16 sierpnia 2008 w czasie szczytu państw SADC w Johannesburgu. 
9 września 2008 wraz z przybyciem do Harare prezydenta Mbekiego rozpoczął się ostatni etap rozmów. 11 września 2008 obie strony ogłosiły osiągnięcie kompromisu. 15 września 2008 Tsvangirai i Mugabe, w obecności delegacji państw SADC, podpisali porozumienie o podziale władzy i utworzeniu rządu jedności narodowej. Wedle uzgodnionych postanowień, urząd premiera Zimbabwe przypadł Tsvangirainiemu, a urząd prezydenta – Robertowi Mugabe. Spośród przyszłych 31 ministrów, 16 tek przypadło opozycyjnemu Ruchowi na rzecz Demokratycznej Zmiany (MDC) (w tym resorty: gospodarki, sprawiedliwości, policji i samorządu), a 15 dotychczas rządzącej ZANU-PF. 
Kolejnym etapem negocjacji były szczegółowe rozmowy na temat składu rządu i poprawek do konstytucji, ustanawiających urząd premiera Zimbabwe. Tsvangirai spotkał się z Mugabe 14 października 2008, jednak rozmowy zakończyły się niepowodzeniem. Głównym punktem sporu była kontrola nad ministerstwem spraw wewnętrznych, do którego pretensje rościły sobie obie strony. 20 października 2008 zaplanowano dalsze rozmowy w czasie szczytu SADC w Suazi, jednakże nie doszło do nich, gdyż Tsvangirai nie otrzymał paszportu i nie wyjechał za granicę. Spotkanie przełożono na 27 października 2008 do Harare, jednak i wówczas nie osiągnięto żadnego porozumienia.
10 listopada 2008 sprawa utworzenia rządu jedności narodowej była omawiania w czasie szczytu SADC w Johannesburgu. Zaproponowano na nim natychmiastowe utworzenie rządu oraz wspólną kontrolę dwóch partii nad MSW. Tsvangirai odrzucił jednakże taką ewentualność, a prezydent Mugabe zagroził utworzeniem rządu samodzielnie.
26 stycznia 2009 w Harare odbyło się kolejne spotkanie liderów państw SADC z udziałem Tsvangiraiego i Mugabe. Uzgodniono wówczas ostateczne warunki i kalendarz formowania rządu. Ustalono wspólną kontrolę nad ministerstwem spraw wewnętrznych, uchwalenie poprawki do konstytucji w dniu 5 lutego 2009 oraz zaprzysiężenie Tsvangiraiego na stanowisku premiera 6 dni później. Cały rząd miał zostać zaprzysiężony do 13 lutego 2009.
29 stycznia 2009 Tsvangirai oficjalnie potwierdził akceptację warunków porozumienia przez MDC. 5 lutego 2009 obie izby parlamentu przyjęły jednogłośnie poprawkę do konstytucji, ustanawiającą stanowisko premiera.
Morgan Tsvangirai objął urząd premiera 11 lutego 2009.
31 lipca 2013 Tsvangirai przegrał wybory prezydenckie z Robertem Mugabe uzyskując 33,94% głosów wobec 61,09% zwycięzcy. Nie uznał wyników wyborów powołując się na liczne nieścisłości. Wybory zostały uznane przez niezależnych obserwatorów za sfałszowane. 11 września 2013 Robert Mugabe zniósł urząd premiera Zimbabwe, tym samym pozbawiając Tsangiraia dotychczasowego stanowiska.
26 kwietnia 2014 biuro polityczne Ruchu na rzecz Demokratycznej Zmiany zawiesiło Morgana Tsvangiraia w prawach członka partii i odwołało z funkcji lidera ugrupowania. Wkrótce później Tsvangirai powrócił na swoje stanowisko.
Życie prywatne.
W 1978 Tsvangirai poślubił młodszą od siebie o sześć lat Susan, z którą miał sześcioro dzieci. Pani Tsvangirai unikała mediów, ale według działaczy MDC odgrywała ważną rolę zarówno w karierze politycznej męża – pomagając mu przetrwać najtrudniejsze chwile prześladowań – jak w całej działalności opozycji w Zimbabwe. Odwiedzała m.in. więzionych przez reżim prezydenta Mugabe aktywistów. 
6 marca 2009 Morgan i Susan Tsvangirai ulegli poważnemu wypadkowi drogowemu – kiedy podróżowali samochodem terenowym ze stolicy do swojego domu na prowincji, jadąca obok ciężarówka nagle zjechała na ich pas i uderzyła w ich samochód, który przekoziołkował trzykrotnie. Premier Zimbabwe odniósł jedynie niewielkie obrażenia głowy i szyi, natomiast jego żona nie przeżyła wypadku i zmarła zaraz po przewiezieniu do szpitala. 7 marca 2009 premier Tsvangirai udał się na kilkudniową rehabilitację do sąsiedniej Botswany.

</doc>
<doc id="1120326" url="https://pl.wikipedia.org/wiki?curid=1120326" title="Samuel Jerzy Kalinowski">
Samuel Jerzy Kalinowski

Samuel Jerzy Kalinowski herbu Kalinowa (zm. 3 czerwca 1652 roku) – oboźny koronny (dworski) w latach 1649-1652, oboźny wojskowy do 1649 roku, starosta czernihowski w latach 1648-1652, starosta bracławski i lityński w latach 1643-1652, starosta lubecki.
Syn hetmana polnego koronnego Marcina Kalinowskiego i księżniczki Heleny Koreckiej. Mąż córki kanclerza Jerzego Ossolińskiego - Urszuli Brygidy Ossolińskiej. 
Poseł na sejm 1645 roku. W 1648 roku był elektorem Jana II Kazimierza Wazy z województwa czernihowskiego i powiatu nowogrodzkosiewierskiego.
Zginął w bitwie pod Batohem razem z ojcem lub został zamordowany razem z resztą polskich jeńców po bitwie.
Był katolikiem.

</doc>
<doc id="1120331" url="https://pl.wikipedia.org/wiki?curid=1120331" title="Oikistes">
Oikistes

Oikistes – w starożytnej Grecji mianowany przywódca stojący na czele grupy kolonistów i założyciel kolonii. 
Oikistes z reguły wywodził się z warstwy rządzącej w metropolii. Był delegowany przez macierzystą "polis" i wyposażony w szerokie uprawnienia, wykraczające daleko poza kompetencje zwyczajowo przyznawane urzędnikom. To on organizował ekspedycję, zasięgając wcześniej rady w wyroczni Apollina w Delfach (Apollo był patronem kolonistów), a następnie dowodził podbojem nowych ziem i obejmował rządy w założonym przez siebie mieście. Do jego zadań na nowym miejscu należało:
Po śmierci oikistes był często czczony w nowej polis jako heros-założyciel. 

</doc>
<doc id="1120335" url="https://pl.wikipedia.org/wiki?curid=1120335" title="Okręg wyborczy Appleby">
Okręg wyborczy Appleby

Okręg wyborczy Appleby powstał w 1295 r. jako okręg miejski, który wysyłał do angielskiej, a później brytyjskiej, Izby Gmin dwóch deputowanych. Okręg obejmował miasto Appleby w hrabstwie Westmorland. W XVIII w. Appleby stało się tzw. „zgniłym okręgiem”, w którym o obsadzie mandatów w Izbie Gmin decydowali miejscowi landlordowie z rodzin Lowtherów i Tuftonów. Okręg został zniesiony w 1832 r. na mocy Great Reform Act. Ironią jest, że premierem rządu, który przeprowadził tę reformę był Charles Grey, 2. hrabia Grey, który kilka lat wcześniej, jako wicehrabia Howick, był deputowanym do Izby Gmin właśnie z okręgu Appleby. Innym premierem, który reprezentował ten okręg był William Pitt Młodszy.
Okręg Appleby został ponownie utworzony w 1885 r. Jego pełna nazwa brzmiała „Appleby or Northern Division of Westmorland” lub „North Westmorland”. W tym czasie okręg zajmował całą północną część Westmorlandu, z miastami Ambleside, Grasmere i Kirkby Stephen. Do Izby Gmin z tego okręgu dostawał się jeden deputowany. Okręg zniesiono w 1918 r. łącząc go z innymi w jeden okręg wyborczy Westmorland.

</doc>
<doc id="1120336" url="https://pl.wikipedia.org/wiki?curid=1120336" title="Władysław Mamert Wandalli">
Władysław Mamert Wandalli

Władysław Mamert Wandalli, także Vandalli (ur. 11 maja 1855 w Łowiczu jako Mamertyn Wandel, zm. 3 lutego 1942 w Warszawie) – urzędnik, artysta i literat; w okresie II Rzeczypospolitej podający się za uczestnika powstania styczniowego i uważany za jednego z najdłużej żyjących weteranów tego powstania.
Rzekomy życiorys.
Miał być potomkiem włoskiej rodziny Vandall. Jego ojcem był ponoć Konstanty, który jakoby przybył na ziemie polskie w 1830 i walczył w szeregach powstańców listopadowych, a po powstaniu, ukrywając się przed Rosjanami, spolszczył nazwisko na Wandalli.
Mamert Wandalli podawał się za uczestnika powstania styczniowego w 1863. Miał brać udział w organizowaniu cywilnego Rządu Narodowego w Rawie Mazowieckiej, następnie walczyć w oddziale generała Antoniego Jeziorańskiego i uczestniczyć w bitwach m.in. pod Rawą Mazowiecką i pod Lubochnią. Miał też być aresztowany, ale zsyłki uniknął.
W późniejszym okresie pracował jako urzędnik, ponadto zajmował się badaniami historycznymi, pisał wiersze i malował. W czasie I wojny światowej został ewakuowany do Rosji, powrócił do Polski w 1919.
Po 1918 roku.
Po odzyskaniu przez Polskę niepodległości (1918) w okresie II Rzeczypospolitej został awansowany do stopnia podporucznika weterana Wojska Polskiego, podobnie jak wszyscy inni żyjący wówczas weterani powstania styczniowego. Podczas uroczystości odznaczenia powstańców-weteranów 23 stycznia 1938 w Warszawie przemówił w imieniu uhonorowanych.
22 stycznia 1936 władze podarowały mu dom przy ul. POW nr 7 na podwarszawskim Boernerowie (nazywanym wówczas Kolonią im. Aleksandry Piłsudskiej). Klucze do domu wręczył Melchior Wańkowicz, wówczas sekretarz generalny Stowarzyszenia Bratnia Pomoc Uczestnikom Walk o Niepodległość. Prócz Wandallego dom na tym osiedlu otrzymał także jeden z weteranów powstania styczniowego.
Zmarł w 1942 roku. Został pochowany na cmentarzu Wojskowym na Powązkach w kwaterze 13C-1-17.
Ujawnienie mistyfikacji.
Udział Wandallego w powstaniu styczniowym i wiedza o jego pochodzeniu opierały się na informacjach, które on sam przekazywał po 1918 roku. Jego udział w powstaniu styczniowym został w 2015 roku zakwestionowany, gdy ujawniono dokumenty aktu stanu cywilnego, w tym jego akt urodzenia (parafia w Łowiczu), z którego wynika, że Wandalli urodził się w 1855 i w chwili wybuchu powstania miał zaledwie 8 lat. Wiek ten potwierdzają również dane zawarte w aktach urodzenia jego dzieci.
Był trzykrotnie żonaty i miał przynajmniej dziesięcioro dzieci. Jedną z jego córek była Zofia Halina Uniśkiewicz-Weber (ur. 29 listopada 1915, zm. 5 stycznia 2008) – działaczka społeczna związana z ZHP i ZNP.

</doc>
<doc id="1120338" url="https://pl.wikipedia.org/wiki?curid=1120338" title="Mamert Vandalli">
Mamert Vandalli



</doc>
<doc id="1120339" url="https://pl.wikipedia.org/wiki?curid=1120339" title="Beatyfikowani i kanonizowani w 2004 roku">
Beatyfikowani i kanonizowani w 2004 roku



</doc>
<doc id="1120341" url="https://pl.wikipedia.org/wiki?curid=1120341" title="Rajmund Kuczma">
Rajmund Kuczma

Rajmund Kuczma (ur. 31 sierpnia 1929 w Nakle nad Notecią, zm. 22 października 2007) – polski historyk i muzealnik.
Życiorys.
Studia ukończył na Wydziale Historii Uniwersytetu Mikołaja Kopernika w Toruniu, tam też odbył podyplomowe studia muzealnicze. Był krawcem, uczył przedmiotów zawodowych w Publicznej Szkole Zawodowej nr 1 w Bydgoszczy oraz historii w bydgoskich Technikach: Elektrycznym, Mechanicznym, Chemicznym, Budowlanym i Geodezyjnym.
W 1958 podjął pracę w Muzeum Okręgowym im. Leona Wyczółkowskiego w Bydgoszczy. W latach 1968–1981 będąc dyrektorem tej placówki zapoczątkował organizację pomieszczeń muzealnych na Wyspie Młyńskiej. Do przejścia na emeryturę w 1981 był jego dyrektorem. Od 1953 współpracował z rozgłośnią Polskiego Radia w Bydgoszczy popularyzując dzieje miasta i regionu w audycji „Pożółkłe fotografie”. Spod pióra Rajmunda Kuczmy wyszły dziesiątki artykułów zamieszczonych w „Wojskowym Przeglądzie Historycznym”, „Kalendarzu Bydgoskim”, miejscowej i ogólnopolskiej prasie oraz katalogach wystaw. Był honorowym członkiem Towarzystwa Miłośników Miasta Bydgoszczy i Cechu Rzemiosł Spożywczych.
Autor książek:
W 1996 uznany Bydgoszczaninem Roku. 26 września 2007 otrzymał tytuł Honorowego Obywatela Bydgoszczy.
W maju 2018 IPN upublicznił informację o odnalezieniu dokumentów mających świadczyć o tym, że Rajmund Kuczma współpracował ze Służbą Bezpieczeństwa, a w każdym razie został zarejestrowany jako tajny współpracownik Służby Bezpieczeństwa o pseudonimie „Kustosz”.

</doc>
<doc id="1120342" url="https://pl.wikipedia.org/wiki?curid=1120342" title="Jadłowstręt">
Jadłowstręt



</doc>
<doc id="1120352" url="https://pl.wikipedia.org/wiki?curid=1120352" title="Denis Leary">
Denis Leary

Denis Colin Leary (ur. 18 sierpnia 1957 w Worcester) – amerykański aktor filmowy, komik, scenarzysta i reżyser.
Życiorys.
Wczesne lata.
Urodził się w Worcester w stanie Massachusetts, w rodzinie irlandzkich katolików, imigrantów z Killarney, jako syn Nory (z domu Sullivan), pokojówki, i Johna Leary’ego (zm. 1985), mechanika samochodowego. Jako dziecko chętnie grał w hokeja i marzył, by w przyszłości zostać hokeistą. W 1975 ukończył szkołę średnią St. Peter-Marion High School w Worcester w stanie Massachusetts. W 1979 otrzymał dyplom ukończenia Emerson College w Bostonie w stanie Massachusetts i przez pięć lat wykładał na uczelni. Jego kuzyn to komik Conan O’Brien.
Kariera.
Występował jako komik. Po raz pierwszy na ekranie pojawił się w 20-minutowym dramacie "Długi spacer na zawsze" ("Long Walk to Forever", 1987).
W 1991 wraz z grupą "No Cure for Cancer" odebrał nagrodę krytyki na Międzynarodowym Festiwalu Sztuki w Edynburgu. Ze swoim show trafił na scenę West End i off-Broadway, a niedługo potem otrzymał pracę w MTV. Zadebiutował na kinowym ekranie w komedii romantycznej "Czysty biznes" ("Strictly Business", 1991) u boku Samuela L. Jacksona, Halle Berry i Sama Rockwella. Następnie zagrał w komedii "Strzelając śmiechem" ("Loaded Weapon 1", 1993), dramacie kryminalnym "Sądna noc" ("Judgment Night", 1993) z Cubą Goodingiem Jr. i Stephenem Dorffem, komedii "Amatorzy sportu" ("The Sandlot", 1993), sensacyjnym "Strzelec" ("Gunmen", 1994) z Christopherem Lambertem i Mario Van Peeblesem, czarnej komedii Teda Demme’a "Spec" ("The Ref", 199).
W 1995 zadebiutował jako reżyser telewizyjneggo filmu "Ulubione grzechy śmiertelne" ("Favourite Deadly Sins") z udziałem Joego Mantegny i Tanyi Roberts. Wystąpił z Sandrą Bullock w komedii romantycznej "Skradzione serca" ("Two If by Sea", 1996), do której napisał scenariusz.
Po udziale w dramacie kryminalnym "Bad Boy" (2002) z Elizabeth Hurley, użyczył swojego głosu tygrysowi Diego w filmie animowanym "Epoka lodowcowa" ("Ice Age", 2002). Jego kreacja zmęczonego życiem strażaka Tommy’ego Gavina u progu rozwodu, którego prześladuje alkoholizm, stres związany z pracą i wizje zmarłego kuzyna, będącego jego sumieniem w serialu "Na ratunek" ("Rescue Me", 2004-2007) przyniosła mu trzy nominacje do nagrody Emmy i jedną nominację do nagrody Złotego Globu.
Życie prywatne.
W 1982 poślubił scenarzystkę Ann Lembeck. Mają syna Jacka (ur. 1990) i córkę Devin (ur. 1992).

</doc>
<doc id="1120356" url="https://pl.wikipedia.org/wiki?curid=1120356" title="Wincenty Hermanowski">
Wincenty Hermanowski

Wincenty Hermanowski (ur. 3 kwietnia 1875, zm. 19 listopada 1947) – polski samorządowiec, prezydent Białegostoku (1928–1932), farmaceuta.
Życiorys.
7 września 1919 został wybrany do Rady Miejskiej Białegostoku pierwszej kadencji w wolnej Polsce. W latach 1928–1932 Prezydent Białegostoku.
Jako osoba zainteresowana sprawami oświaty, uczestniczył w 1927 roku w Warszawie w I Ogólnokrajowym Zjeździe Przedstawicieli Zrzeszeń Rodzicielskich, zorganizowanym przez Zjednoczenie Zrzeszeń Rodzicielskich w Polsce. Wyraził na nim stanowisko, że reformę wychowania moralnego młodzieży należy rozpocząć od prezentowania dobrego przykładu przez dorosłych. Podkreślił także, że konieczne jest uświadamianie sobie istniejących w społeczeństwie wad, m.in. niepunktualności, gadulstwa, braku obowiązkowości czy braku odwagi cywilnej. Był stanowczym przeciwnikiem hipokryzji występującej wśród rodziców, czego dał wyraz w swoim wystąpieniu:
Członek Związku Miast Polskich, prezes Koła Miast Województwa Białostockiego w 1932 roku.
21 lipca 1945 został posłem do Krajowej Rady Narodowej, pozostając bezpartyjnym. Był zgłoszony przez Wojewódzką Radę Narodową w Białymstoku, ale na jej wniosek został odwołany 26 kwietnia 1946.

</doc>
<doc id="1120362" url="https://pl.wikipedia.org/wiki?curid=1120362" title="Beatyfikowani i kanonizowani w 2003 roku">
Beatyfikowani i kanonizowani w 2003 roku



</doc>
<doc id="1120367" url="https://pl.wikipedia.org/wiki?curid=1120367" title="Dziwokraska">
Dziwokraska

Dziwokraska ("Uratelornis chimaera") – gatunek średniej wielkości ptaka z rodziny ziemnokrasek (Brachypteraciidae), występujący endemicznie w południowo-zachodniej części Madagaskaru w okolicach miasta Toliara. Jest narażony na wyginięcie. Nie wyróżnia się podgatunków.
Upierzenie wierzchu głowy i grzbietu piaskowopłowe w ciemnobrązowe i czarne prążki, czarna pręga na piersi. Na długim ogonie około 15–20 poprzecznych ciemnobrązowych prążków. Pokrywy skrzydłowe i 3 zewnętrzne pary sterówek błękitne. Białe gardło i wąsy. Spód ciała jasnoszary, pierś prawie biała. Nogi długie, jasnoróżowawobrązowe. Dziób czarny, tęczówka brązowa. Samice podobne, ale nieco mniejsze i z krótszym ogonem, pręga na piersi trochę węższa.

</doc>
<doc id="1120369" url="https://pl.wikipedia.org/wiki?curid=1120369" title="Uratelornis chimaera">
Uratelornis chimaera



</doc>
<doc id="1120376" url="https://pl.wikipedia.org/wiki?curid=1120376" title="Hardcore breaks">
Hardcore breaks

Hardcore Breaks – rodzaj muzyki elektronicznej. Stylistycznie toższamy z gatunkiem Breakbeat hardcore. Określenie to używane jest w stosunku do nowych produkcji – dla odróżnienia od tych z początków lat 90. XX wieku.

</doc>
<doc id="1120379" url="https://pl.wikipedia.org/wiki?curid=1120379" title="Czasowniki modalne">
Czasowniki modalne



</doc>
<doc id="1120384" url="https://pl.wikipedia.org/wiki?curid=1120384" title="WSRP">
WSRP



</doc>
<doc id="1120398" url="https://pl.wikipedia.org/wiki?curid=1120398" title="Anomia (zaburzenie mowy)">
Anomia (zaburzenie mowy)

Anomia, afazja nominalna, afazja amnestyczna – zaburzenie mowy, znamionuje się trudnością w nazywaniu pokazywanych przedmiotów. Chory zdaje sobie sprawę, z jakim przedmiotem ma do czynienia i do czego on służy, ale jakby "zapomina" jego nazwy. Jeśli choremu podpowiedzieć niewłaściwą nazwę, natychmiast to zauważy, natomiast nazwę właściwą potwierdza i powtarza. Zasadniczo biorąc również i mowa spontaniczna bywa w tych przypadkach nie całkiem sprawna. Chorzy unikają precyzyjnych nazw i często posługują się opisami.
Afazja amnestyczna występuje niekiedy jako zejście afazji ruchowej, bywa również izolowana. Umiejscowienie zasadniczego ogniska w tych przypadkach nie jest ściśle ustalone. Niektórzy postulują uszkodzenie w obrębie połączeń ośrodków czuciowych i ruchowych mowy, inni połączeń z okolicą wzrokową lub uszkodzeń styku płata skroniowego, ciemieniowego i potylicznego w lewej półkuli.

</doc>
<doc id="1120399" url="https://pl.wikipedia.org/wiki?curid=1120399" title="Herb gminy Lubawa">
Herb gminy Lubawa

Herb gminy Lubawa przedstawia w zielonym polu herbowym dwie skrzyżowane łapy orle barwy srebrnej, o złotych szponach, podtrzymujące złoto-czerwoną infułę biskupią.
Symbolika.
Motyw herbowy pochodzi z herbu rodowego Mortęskich, zasłużonego dla rozwoju gminy. Orle łapy z jednej strony nawiązują do występującego w gminie orlika krzykliwego, z drugiej zaś symbolizują nieustępliwość w obronie wolności i sprawiedliwości. Infuła jest nawiązaniem do roli biskupów chełmińskich w historii gminy Lubawa. Zielona barwa tarczy herbu nawiązuje do miejscowego rolnictwa.

</doc>
<doc id="1120417" url="https://pl.wikipedia.org/wiki?curid=1120417" title="Osogowska Płanina">
Osogowska Płanina

Osogowska Płanina (maced. "Осоговски Планини", bułg. "Осоговска планина") – pasmo górskie na granicy Macedonii Północnej i Bułgarii między rzekami Wardar i Struma; zbudowany głównie z łupków krystalicznych; najwyższy szczyt – Ruen, 2251 m n.p.m.; stoki pokryte dębowymi i sosnowymi lasami, w partiach szczytowych – łąki.

</doc>
<doc id="1120418" url="https://pl.wikipedia.org/wiki?curid=1120418" title="Wacław Leszczyński">
Wacław Leszczyński



</doc>
<doc id="1120427" url="https://pl.wikipedia.org/wiki?curid=1120427" title="Galeria Zewnętrzna AMS">
Galeria Zewnętrzna AMS

Galeria Zewnętrzna AMS – projekt zainicjowany i działający przy poznańskiej firmie AMS SA zajmującej się reklamą zewnętrzną. Galeria Zewnętrzna powstała w 1998 roku i działała do zmiany właściciela firmy w roku 2002. Jej założycielami i kuratorami byli Marek Krajewski, Dorota Grobelna oraz Lech Olszewski.
Celem projektu była promocja działań artystycznych w przestrzeni publicznej, przy wykorzystaniu będących w posiadaniu firmy AMS nośników reklamy zewnętrznej: billboardów i citylightów. W dwu- lub trzymiesięcznych odstępach opublikowano 19 wybranych prac współczesnych polskich artystów. Każda z nich pojawiła się na 400 nośnikach w 8-19 miastach Polski. Edycji towarzyszyły działania wspierające, jak druk kartek pocztowych, promocja prasowa.
W ten sposób swoje prace pokazali: Paweł Susid, Jadwiga Sawicka, Rafał Góralski, Anna Jaros, Katarzyna Kozyra ("Więzy krwi"), Artur Widurski, Paweł Jarodzki, Monika Zielińska, CUKT, Joanna Rajkowska, Aleksander Janicki, Rafał Bujnowski, Stanisław Dróżdż, Marek Sobczyk, Mariola Przyjemska, Paulina Ołowska, Elżbieta Jabłońska, Roland Schefferski i Marcin Maciejowski.
Galeria Zewnętrzna organizowała także uliczne festiwale malowania, pokazy dyplomów szkół artystycznych (Oferta dla Europy Przemysława Kozanowskiego i Marcina Władyki, wrzesień, 1999; dyplom Joanny Górskiej, Toruń, czerwiec, 2000; „Poćwicz sobie”, Marcelina Wojciechowska, Poznań, czerwiec 2000, dyplom Blanki Boruc, Poznań, czerwiec, 2001), jak również wystawy w tradycyjnych galeriach np. „Na Zewnątrz”, Centrum Sztuki Współczesnej Łaźnia w Gdańsku, „Na Zewnątrz”, Bunkier Sztuki w Krakowie. Udzielała wsparcia finansowego dla artystów oraz promowała sztukę sponsorując artykuły w pismach o tematyce artystycznej.
Kolejną domeną działań była pomoc w zorganizowaniu kilku tzw. Galerii Jednobillboardowych, polegających na udostępnieniu długoterminowym jednego lub kilku nośników reklamowych twórcom. W taki sposób powstały Galeria „Otwarta” Rafała Bujnowskiego w Krakowie, Galeria „Otwarta 1” w Poznaniu, Galeria „Otwarta II” w Sopocie, Galeria Rusz w Toruniu, billboardy grupy Twożywo w Warszawie, Galeria Bez Nazwy w Słubicach, Galeria Stowarzyszenia Kulturalnego Teatr Efemeryczny w Suwałkach.
Galeria Zewnętrzna otrzymała wiele nagród za swą działalność, między innymi: Nagroda w kategorii reklama społeczna w konkursie „MEDIA TREND 2002”; Nagroda specjalna Ministra Kultury i Dziedzictwa Narodowego w konkursie „ZŁOTE ORŁY 2001”; Tytuł MECENAS KULTURY 2000, w kategorii PROMOTOR – Nagroda Ministra Kultury i Dziedzictwa Narodowego; Nagroda w kategorii SPONSORING-MECENAT w konkursie działań public relation „MEDIUM 2000”.
W 2002 roku w związku ze zmianą właściciela firmy AMS SA Galeria Zewnętrzna zakończyła swą działalność. W jej miejsce nowy właściciel utworzył działającą na innych zasadach „Galerię plakatu AMS”.

</doc>
<doc id="1120428" url="https://pl.wikipedia.org/wiki?curid=1120428" title="Freeloading">
Freeloading

Freeloading – w terminologii firmy Microsoft termin z zakresu bezpieczeństwa bezprzewodowych sieci lokalnych – zagrożenie polegające na wykorzystaniu przez intruzów cudzej i słabo zabezpieczonej infrastruktury sieci bezprzewodowej do własnych celów. "Freeloading" prowadzi m.in. do znacznego obniżenia jakości usług QoS (obciążenia sieci), wystawienia sieci i jej użytkowników na dodatkowe zagrożenia ze strony wirusów i innych szkodliwych programów, botnetu, a także na konsekwencje prawne dla osób odpowiedzialnych za sieć (sprawców przestępstw komputerowych wykorzystujących niezabezpieczone bezprzewodowe sieci lokalne jest trudniej znaleźć). W niektórych krajach "freeloading" jest traktowany jako przestępstwo.

</doc>
<doc id="1120430" url="https://pl.wikipedia.org/wiki?curid=1120430" title="Wacław Leszczyński (wojewoda podlaski)">
Wacław Leszczyński (wojewoda podlaski)

Wacław Leszczyński herbu Wieniawa (ur. w 1632/1638, zm. w 1688) – wojewoda podlaski w latach 1673–1688, krajczy koronny w latach 1658-1673, podczaszy królowej Marii Ludwiki Gonzagi w 1656 roku, marszałek Trybunału Głównego Koronnego w 1667 roku, pułkownik, starosta kowelski.
Poseł na sejm 1662 roku z województw poznańskiego i kaliskiego. Na sejmie abdykacyjnym jako poseł województwa poznańskiego 16 września 1668 roku podpisał akt potwierdzający abdykację Jana II Kazimierza Wazy. Był elektorem Michała Korybuta Wiśniowieckiego z województwa poznańskiego w 1669 roku, podpisał jego "pacta conventa". Elektor Jana III Sobieskiego z województwa podlaskiego w 1674 roku. 
Mąż Konstancji Joanny Czarnieckiej, córki Stefana Czarnieckiego. 
Po śmierci hetmana właściciel rodowych dóbr Czarnieckich, w tym Czarncy.
Przypisy.
 
 

</doc>
<doc id="1120432" url="https://pl.wikipedia.org/wiki?curid=1120432" title="My Friends">
My Friends

My Friends – ballada rockowa amerykańskiej grupy Red Hot Chili Peppers, wydana na singlu w roku 1995 jako druga mała płyta promująca album "One Hot Minute".

</doc>
<doc id="1120438" url="https://pl.wikipedia.org/wiki?curid=1120438" title="Adaptacja (film 2002)">
Adaptacja (film 2002)

Adaptacja – amerykański film z 2002, w reżyserii Spike’a Jonze.
Obsada.
Akcja "Adaptacji" rozpoczyna się na planie filmowym "Być jak John Malkovich", poprzedniego obrazu Jonze. Jej bohaterem jest znany scenarzysta filmowy, Charlie Kaufman (Cage), zmagający się z własną niemocą twórczą. Przerabia na scenariusz książkę redaktorki "New Yorkera" Susan Orlean (Streep) o Johnie Laroche (Cooper), zwariowanym hodowcy orchidei z Florydy. Kaufman miesiącami ślęczy nad maszyną do pisania, nie potrafi jednak zapanować nad tekstem. Mieszka wspólnie z bratem bliźniakiem (ponownie Cage), także próbującym swych sił w filmowym biznesie – Donald tworzy scenariusz sensacyjnego "The 3". To on podrzuci Charliemu pomysł śledzenia Susan, co skończy się katastrofą.
Film nawiązuje do książki Susan Orlean – "The Orchid Thief". Główni bohaterowie istnieją w rzeczywistości, ale np. "realny" Kaufman nie ma bliźniaka, co nie przeszkodziło mu podpisać scenariusza "Adaptacji" także imieniem domniemanego brata. Obaj zdobyli nominację do Oscara za scenariusz adaptowany (choć film tylko nawiązuje do dzieła Orlean), "Donald" jako pierwsza w historii osoba nieistniejąca naprawdę.
"Adaptacja" nie posiada linearnej fabuły, ważne dla rozwoju akcji są liczne retrospekcje oraz zapożyczenia z "The Orchid Thief".

</doc>
<doc id="1120444" url="https://pl.wikipedia.org/wiki?curid=1120444" title="Ludwika Karolina Radziwiłł">
Ludwika Karolina Radziwiłł

Ludwika Karolina Radziwiłłówna (ur. 27 lutego 1667 w Królewcu, zm. 25 marca 1695 w Brzegu) – księżna na Birżach, Dubinkach, Słucku i Kopylu, pani na Newlu i Siebieżu, margrabina brandenburska, księżna neuburska w latach 1687-1695.
Życiorys.
Ostatnia przedstawicielka linii kalwińskiej Radziwiłłów na Birżach i Dubinkach. Córka Bogusława Radziwiłła i Anny Marii Radziwiłł. Wnuczka Janusza Radziwiłła, kasztelana wileńskiego i Janusza Radziwiłła, hetmana wielkiego litewskiego. Praprawnuczka Mikołaja Rudego Radziwiłła.
W niemowlęctwie oddana została na wychowanie Radziwiłłom z linii na Nieświeżu i Ołyce. Później, zgodnie z zapisem testamentowym Bogusława Radziwiłła, wychowywała się na dworze elektora brandenburskiego Fryderyka Wilhelma Hohenzollerna zwanego "Wielkim Elektorem". Po śmierci Bogusława Radziwiłła w 1669 roku została jedyną spadkobierczynią jego dóbr w Wielkim Księstwie Litewskim i Koronie, w których skład wchodziło ponad tysiąc wsi oraz kilka miast.
Na wyraźne życzenie ojca była wychowywana w kalwinizmie i temu wyznaniu pozostała wierna do końca życia. Była wzorem swoich przodków opiekunką protestantyzmu na Litwie.
Od 7 stycznia 1681 roku była żoną margrabiego Ludwika Leopolda Hohenzollerna, syna elektora brandenburskiego Fryderyka Wilhelma Hohenzollerna. Po śmierci pierwszego męża w 1687 roku spisano umowy przedślubne i została zaręczona z królewiczem Jakubem Ludwikiem Sobieskim, synem Jana III Sobieskiego. Dnia 10 sierpnia 1688 roku potajemnie poślubiła księcia Pfalz-Neuburg, Karola III Filipa Wittelsbacha. Ślub wywołał skandal a sprawa była rozpatrywana na posiedzeniach Sejmu.
Jej drugie małżeństwo stało się dla magnackich rodów litewskich podstawą do działań prawnych i politycznych mających na celu pozbawienie księżnej i jej potomstwa praw do majątków w Rzeczypospolitej zwanych "dobrami neuburskimi". Ostatecznie latyfundia po śmierci Ludwiki Karoliny Radziwiłł przypadły w XVIII wieku Radziwiłłom z Nieświeża.
Ludwika Karolina Radziwiłłówna zmarła w wyniku komplikacji poporodowych.
Z drugiego małżeństwa doczekała się czworga dzieci wychowanych w katolicyzmie: Leopoldyny Eleonory (ur. 1689, zm. 1693), Marii Anny (ur. 1690, zm. 1692), Elżbiety Augusty (ur. 1693, zm. 1728) i nieznanego z imienia syna (ur. i zm. 1695). Wieku dorosłego dożyła tylko jedna córka Elżbieta Augusta Zofia Wittelsbach, która była żoną księcia Józefa Karola Wittelsbacha.

</doc>
<doc id="1120454" url="https://pl.wikipedia.org/wiki?curid=1120454" title="Granica (powieść)">
Granica (powieść)

Granica – powieść autorstwa Zofii Nałkowskiej, wydana po raz pierwszy w 1935 roku. Opowiada o losach Zenona Ziembiewicza, jego karierze i miłosnych problemach. Łączy w sobie cechy wielu gatunków: powieści psychologicznej, realistycznej, sensacyjnej i kryminału.
Początkowo jej tytuł miał brzmieć "Schematy", autorka odeszła jednak od tego pomysłu na rzecz "Granicy". Powieść została napisana w stylu retrospektywnym. Napisana w okresie międzywojennym, porusza istotne wówczas problemy społeczne, takie jak aborcja, czy problemy gospodarcze.
W 1935 autorka otrzymała za powieść Państwową Nagrodę Literacką. "Granica" została dwukrotnie przeniesiona na ekran: w 1938 i 1977 roku. Pierwszy film wyreżyserował Józef Lejtes, reżyserem drugiej ekranizacji był Jan Rybkowski.
Zarys fabuły.
Młody Zenon Ziembiewicz, pochodzący ze szlacheckiej, niezbyt zamożnej rodziny wyjeżdża do miasta, aby tam się uczyć. W mieście poznaje Elżbietę Biecką, pochodzącą z bogatej rodziny, wychowywaną jednak przez ciotkę. Następnie wyjeżdża do Paryża, gdzie pobiera dalszą edukację. Po powrocie do kraju, w rodzinnej miejscowości poznaje Justynę Bogutównę, córkę kucharki, która pracuje w folwarku za "tyle, co zje". Oboje są sobą zafascynowani, przeżywają krótki romans.
Zenon wraca do miasta, gdzie oświadcza się Elżbiecie. Justyna zmuszona do podróżowania chorobą matki także udaje się do tego samego miejsca. Kochankowie z Boleborzy spotykają się przypadkiem na ulicy, ich romans odżywa na nowo. Dowiaduje się o tym Elżbieta, która postanawia zostawić Zenona; ten chce jej powrotu, oferuje Justynie pomoc finansową. Nie ma na myśli aborcji, jednakże Justyna tak to odbiera i usuwa ciążę. Elżbieta nic o tym nie wie, jej dobroczynność pozwala na opiekę nad Justyną. Młoda chłopka jest załamana ze względu na popełniony czyn. W tym samym czasie kariera Zenona ciągle się rozwija, syn ziemianina zostaje prezydentem miasta. Justyna postanawia go okaleczyć, przychodzi do jego biura, gdzie przy pomocy żrącej substancji oślepia go. W końcu Zenon popełnia samobójstwo, "strzelając sobie z rewolweru w usta".

</doc>
<doc id="1120459" url="https://pl.wikipedia.org/wiki?curid=1120459" title="Diploten">
Diploten

Diploten - (gr. "diplos" - podwójny); czwarty etap profazy I mejozy występujący po pachytenie, a przed diakinezą. 
Podczas diplotenu następuje:

</doc>
<doc id="1120471" url="https://pl.wikipedia.org/wiki?curid=1120471" title="This Is England">
This Is England



</doc>
<doc id="1120473" url="https://pl.wikipedia.org/wiki?curid=1120473" title="Pożywka">
Pożywka

Rodzaje pożywek:

</doc>
<doc id="1120485" url="https://pl.wikipedia.org/wiki?curid=1120485" title="Sliema Wanderers Football Club">
Sliema Wanderers Football Club



</doc>
<doc id="1120488" url="https://pl.wikipedia.org/wiki?curid=1120488" title="Sliema Wanderers FC">
Sliema Wanderers FC



</doc>
<doc id="1120490" url="https://pl.wikipedia.org/wiki?curid=1120490" title="Marco Liefke">
Marco Liefke

Marco Liefke (ur. 15 lipca 1974 w Schwerinie) – niemiecki siatkarz, grający na pozycji atakującego, 225-krotny reprezentant Niemiec. 2-krotny mistrz Niemiec, 4-krotny zdobywca Pucharu Niemiec, 1-krotny mistrz Belgii i zdobywca pucharu tego kraju. Wychowanek TZ Schwerin. Ponadto zawodnik: Moerser S.C. (Niemcy), Noliko Maaseik (Belgia), SCC Berlin (Niemcy), Saleto d'Amare Taviano (Włochy), Jadaru Sport Radom (Polska) i Generali Haching (Niemcy).
Kariera w piłce siatkowej.
Piłkę siatkową zaczął trenować w wieku 9 lat, ponieważ jeden z trenerów zaprosił go na treningi. Młodym sportowcem, wyróżniającym się warunkami fizycznymi, zainteresowani byli również szkoleniowcy innych sportów. Jako czternastolatek został graczem TZ-u Schwerin (Szkoły Mistrzostwa Sportowego).
Jako nastolatek zadebiutował w 1. Bundeslidze. Po zdaniu matury, jego zespół spadł do niższej ligi. Zawodnik otrzymał propozycję gry od kilku klubów. Ostatecznie zdecydował się na grę w drużynie zdobywcy Pucharu CEV, Moerser S.C., którą reprezentował przez 5 lat. Później przeszedł do Noliko Maaseik, a następnie do SCC Berlin, gdzie pełnił rolę kapitana. Barwy berlińskiego zespołu bronił do 2006. W sezonie 2006/07 występował w Saleto d’Amare Taviano, grającym w Serii A-2. Ze swoją drużyną uplasował się na 10. miejscu, a sam został wyróżniony jako najskuteczniejszy zawodnik tych rozgrywek. Przez kolejny rok był graczem Jadaru Radom, z którym zmagania w Polskiej Lidze Siatkówki zakończył na 8. miejscu.
W reprezentacji kraju występował w latach 1993–1904 i rozegrał w niej 225 meczów. Jest czwarty pod względem ilości rozegranych spotkań w drużynie niemieckiej. Ze względu na problemy z arytmią serca, w 2002 planował zakończyć karierę sportową. Po udanej operacji przeprowadzonej w listopadzie 2002 wrócił do gry, zdobywają Puchar Niemiec w 2003.
Życie prywatne.
Urodził się 15 lipca 1974 roku w Schwerinie. Ma słowiańskie korzenie, gdyż jego prababka pochodziła z Ukrainy. Przez 6,5 roku był żołnierzem (do 2005). Został odznaczony stopniem stabunteroffizier.

</doc>
<doc id="1120492" url="https://pl.wikipedia.org/wiki?curid=1120492" title="Sliema Wanderers F.C.">
Sliema Wanderers F.C.



</doc>
<doc id="1120503" url="https://pl.wikipedia.org/wiki?curid=1120503" title="Terapia szokowa">
Terapia szokowa



</doc>
<doc id="1120514" url="https://pl.wikipedia.org/wiki?curid=1120514" title="Fraates V">
Fraates V

Fraates V (używa się w stosunku do niego także zdrobniałej formy Fraatakes) – król Partów w latach 2 p.n.e. – 4 n.e.
Życiorys.
Był synem rzymskiej niewolnicy Musy i Fraatesa IV. Jego ojciec mimo posiadania czterech starszych synów w wyniku próśb Musy jego zdecydował się uczynić następcą i w celu uniknięcia sporów zdecydował się około roku 10 p.n.e. wysłać starszych synów do Rzymu. Jednakże Musa, obawiając się zmiany decyzji swojego małżonka, otruła go i w roku 2 p.n.e. jej syn objął tron Partii jako Fraates V. Prawdopodobnie w niektórych źródłach używa się w stosunku do niego zdrobniałej formy imienia ze względu na małoletniość w chwili objęcia tronu. Według Józefa Flawiusza Musa poślubiła swojego syna – występuje ona na partyjskich monetach wraz z Fraatesem, co wskazuje na to, że najprawdopodobniej współrządziła ona państwem. W trakcie ich panowania doszło do wojny z Rzymem o Armenię, kiedy jednak August w 1 r. n.e. przysłał do Syrii znaczne siły pod wodzą Gajusza Juliusza Cezara Partowie zdecydowali się na negocjacje. Ostatecznie Fraates wyrzekł się wszelkich pretensji do wpływów w Armenii uzyskując uznanie przez Rzymian za pełnoprawnego i suwerennego władcę. Według Flawiusza kazirodcze małżeństwo było jednak nie do przyjęcia dla partyjskiej arystokracji, i ok. 4 roku n.e. Fraates wraz ze swoją matką został obalony i zabity.

</doc>
<doc id="1120520" url="https://pl.wikipedia.org/wiki?curid=1120520" title="Maciej Władysław Grabski">
Maciej Władysław Grabski

Maciej Władysław Grabski (ur. 20 czerwca 1934 w Grabkowie, zm. 12 lutego 2016 w Warszawie) – polski metaloznawca, profesor nauk technicznych, profesor zwyczajny Politechniki Warszawskiej, w latach 1992–2005 prezes zarządu Fundacji na rzecz Nauki Polskiej.
Życiorys.
Był wnukiem Władysława Grabskiego – premiera i ministra w II RP, a także Stanisława Wojciechowskiego – prezydenta RP w latach 1922–1926. Jego rodzicami byli pisarz Władysław Jan Grabski i malarka Zofia Wojciechowska-Grabska. Był żonaty z Heleną Grabską z domu Nowakowską (1933–2009), z którą miał dwójkę dzieci Małgorzatę Kidawę-Błońską i Jacka Macieja Grabskiego.
Studia ukończył na Wydziale Mechanicznym-Technologicznym Politechniki Warszawskiej. W 1959 został zatrudniony w Katedrze Metaloznawstwa PW. W 1967 obronił doktorat, w latach 1969–1970 odbył staż naukowy na University of Cambridge w Wielkiej Brytanii. Habilitował się w 1973, a w 1979 otrzymał tytuł profesora nauk technicznych. Od 1989 pracował na stanowisku profesora zwyczajnego. W 1991 został członkiem korespondentem Polskiej Akademii Nauk. Był dyrektorem Instytutu Inżynierii Materiałowej PW (1981–1987), członkiem senatu tej uczelni (1981–1987, 1991–1996), członkiem i przewodniczącym komisji senackich i rektorskich, m.in. Komisji Etyki Zawodowej PW (1981–1985, 1989–2005). W 2005 przeszedł na emeryturę.
Opublikował liczne prace z zakresu nauki o materiałach i inżynierii materiałowej. Zajmował się głównie defektami sieci krystalicznej i ich wpływem na właściwości metali oraz stabilnością mikrostruktury.
W latach 1991–1994 przewodniczył Zespołowi Nauk Technicznych w Komisji Badań Podstawowych Komitetu Badań Naukowych, a w latach 1994–1997 był wiceprzewodniczącym Komisji Badań Stosowanych. Należał do Zespołu ds. Etyki w Nauce przy ministrze nauki (2000–2008, od 2004 jako jego przewodniczący). W 2011 objął funkcję wiceprzewodniczącego Komisji ds. Etyki w Nauce PAN na okres trzyletniej kadencji, ponownie powołany w 2014. W latach 1992–2005 był prezesem Fundacji na rzecz Nauki Polskiej.
Wchodził w skład komitetu poparcia Bronisława Komorowskiego przed wyborami prezydenckimi w 2010 i w 2015.
Mieszkał w Gołąbkach. 18 lutego 2016 został pochowany w grobowcu rodzinnym na Starych Powązkach w Warszawie.

</doc>
<doc id="1120524" url="https://pl.wikipedia.org/wiki?curid=1120524" title="Grażyna Borys">
Grażyna Borys

Grażyna Borys (ur. 1947) – polska ekonomistka profesor zw. dr hab. w dziedzinie nauk ekonomicznych, specjalista od finansów publicznych i ekologicznych; autorka licznych prac naukowych z zakresu finansów i bankowości, kierownik Katedry Finansów i Rachunkowości na Wydziale Ekonomii, Zarządzania i Turystyki Uniwersytetu Ekonomicznego we Wrocławiu, ulokowanym w Jeleniej Górze.

</doc>
