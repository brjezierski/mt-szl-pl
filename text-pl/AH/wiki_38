<doc id="1134476" url="https://pl.wikipedia.org/wiki?curid=1134476" title="Steven Strait">
Steven Strait

Steven Strait, właściwie Steven A. Strait (ur. 23 marca 1986 w Nowym Jorku) – amerykański aktor filmowy i telewizyjny, model i wokalista rockowy.
Życiorys.
Wczesne lata.
Urodził się i dorastał na Manhattanie w Greenwich Village, w Nowym Jorku jako syn Jean (z domu Viscione) i Richarda Dyera Straita. Jego rodzina była pochodzenia angielskiego i włoskiego. Wychowywał się wraz z młodszą siostrą. Debiutował w musicalu podczas nauki w Village Community School. Uczęszczał do katolickiej szkoły średniej przy Public School Number Three. Mając trzynaście lat studiował teatr w prestiżowym Stella Adler Conservatory i Black Nexus Acting Studio w Nowym Jorku.
Kariera.
Dorabiał jako trener w siłowni, gdy został odkryty przez Johna Babina, agenta Boss Models. Wkrótce rozpoczął karierę modela (188 cm wzrostu) dla magazynów „L'uomo Vogue”, „Spoon”, „Details”, „Hollister Co.” „Surface” i „Pop” oraz dla światowej sławy fotografów takich jak Bruce Weber, Ellen von Unwerth i Herb Ritts.
W 2001 roku wydał książkę pt. "All-American: Short Stories" i pojawił się w serialu NBC "Brygada ratunkowa" ("Third Watch", 2001). 
W 2004 roku po ukończeniu jezuickiej szkoły średniej dla chłopców Xavier High School na nowojorskim Manhattanie, przeniósł się do stanu Kalifornia i zadebiutował na dużym ekranie rolą nastoletniego herosa Warrena Peace'a w sensacyjno-przygodowej komedii familijnej sci-fi "Sky High" (2005) u boku Kurta Russella. Poznawał tajniki aktorstwa w Stella Adler Studio of Acting i Black Nexus Acting Studio w Nowym Jorku. 
Został wokalistą zespołu rockowego Tribe, z którym w 2005 roku nagrał album "One Thing Leads To Another". Następnie zagrał w komediodramacie "Cena uczuć" ("Undiscovered", 2005) z Ashlee Simpson i dreszczowcu "Pakt milczenia" ("The Covenant", 2006) w roli Caleba Danversa, a w roku 2008 zagrał główną rolę D'Leha w filmie "", co zapewniło mu ogólnoświatowy rozgłos.
Życie prywatne.
23 grudnia 2007 poślubił Lynn Collins. Para rozwiodła się w grudniu 2013.

</doc>
<doc id="1134478" url="https://pl.wikipedia.org/wiki?curid=1134478" title="Ravachol">
Ravachol



</doc>
<doc id="1134481" url="https://pl.wikipedia.org/wiki?curid=1134481" title="Herb Łap">
Herb Łap

Herb Łap – jeden z symboli miasta Łapy i gminy Łapy w postaci herbu.
Wygląd i symbolika.
Herb przedstawia w błękitnej tarczy srebrną podkowę oraz dwa równoramienne złote krzyże: jeden wewnątrz podkowy, a drugi na zewnątrz (nad podkową).
Herb nawiązuje do herbu Lubicz, którym pieczętował się ród Łapińskich, którzy osiedlili się na lewym brzegu Narwi w pierwszej połowie XV wieku. Najprawdopodobniej na terenie dzisiejszej wsi Łapy-Szołajdy była zlokalizowana pierwsza osada, wokół której powstała Gmina i Miasto Łapy.

</doc>
<doc id="1134482" url="https://pl.wikipedia.org/wiki?curid=1134482" title="VB-6 Felix">
VB-6 Felix

VB-6 Felix – amerykańska bomba kierowana z okresu II wojny światowej.
Konstrukcja bomby VB-6 była oparta na bombie burzącej AN-M65 wagomiaru 1000 funtów (korpus) i kierowanej VB-3 Razon (stateczniki i stery). Nowa była głowica samonaprowadzająca się na kontrastowo termicznie cele. W 1944 roku przeprowadzono pierwsze testy VB-6. Zrzucono sześć bomb. Jedna z nich trafiła w cel, trzy inne naprowadziły się na inne niż założony cel, a dwie nie uchwyciły żadnego celu i spadły jako swobodnie spadające. Po pierwszych próbach udoskonalono detektor podczerwieni w rezultacie czego w trakcie końcowych prób udawało się trafiać cele położone do 600 m od miejsca od teoretycznego punktu upadku bomby swobodnie spadającej.
Bomby Felix mogły być przenoszone na standardowych zamkach bombowych. Do sierpnia 1945 roku wyprodukowano około 300 bomb, ale żadna z nich nie została użyta bojowo.

</doc>
<doc id="1134488" url="https://pl.wikipedia.org/wiki?curid=1134488" title="Waterford F.C.">
Waterford F.C.

Waterford Football Club (irl. "Cumann Peile Phort Láirge") - irlandzki klub piłkarski z siedzibą w mieście Waterford.
Założony w 1930 roku klub rozgrywał swoje mecze domowe na stadionie Kilcohan Park, skąd przeniósł się na stadion Waterford Regional Sports Centre. Ponieważ barwy klubu są niebiesko-białe, klub, obok przydomku "United", posiada przydomek "The Blues". Ostatnim sukcesem klubu było zdobycie mającego ponad stuletnią historię pucharu Munster Senior Cup - 21 czerwca 2007 roku Waterford United pokonał w finale nie uczestniczący w rozgrywkach ligowych klub Passage A.F.C. z miasta Cork.
Historia.
Waterford FC 1930-1982.
Klub założony został w 1930 roku pod nazwą Waterford Football Club. Nowy zespół przystąpił do rozgrywek pierwszoligowych już w sezonie 1930/31, zajmując 9 miejsce, a następnie w sezonie 1931/32, po czym spadł z ligi na dwa sezony. Ponownie w najwyższej lidze klub pojawił się wraz z drużyną Sligo Rovers w sezonie 1935/36. W tym samym sezonie Waterford zdobył irlandzką tarczę (League of Ireland Shield - trzecie pod względem ważności po mistrzostwie i pucharze trofeum krajowe).
Puchar Irlandii Waterford po raz pierwszy zdobył w 1937 roku, pokonując w finale St. James’s Gate F.C. W tym samym roku zdobył również tarczę.
Klub w sezonie 1937/38 zdobył swój pierwszy tytuł wicemistrza Irlandii. Sukces ten powtórzył w sezonie 1940/41, przy czym tym razem uzyskał tyle samo punktów co mistrz Cork United. Walkę o mistrzostwo Waterford przegrał, gdyż z powodu sporu o gaże między klubem a piłkarzami nie przystąpił do decydujących o tytule meczów barażowych. Waterford w 1952/53 kolejny raz zdobył tarczę, a w sezonie 1954/55 trzeci raz został wicemistrzem Irlandii, tym razem wyprzedzony przez klub St. Patricks Athletic. Następny tytuł wicemistrza klub zdobył w sezonie 1962/63.
Swój pierwszy tytuł mistrza Waterford zdobył w sezonie 1965/66 i był to początek licznych sukcesów klubu na arenie krajowej. W następnym sezonie klub zadebiutował Pucharze Mistrzów. Pierwszym przeciwnikiem był reprezentujący wschodnioniemiecką armię zespół Vorwärts Berlin. Na Dalymount Park Waterford został rozgromiony 1:6, a we wschodnim Berlinie 0:6.
Klub w sezonie 1968/69 kolejny raz zdobył tarczę. Następnie Waterford trzy razy z rzędu zdobył tytuł mistrza - w 1968, 1969 i 1970. W 1971 mistrzem został Cork Hibernians, jednak w 1972 i 1973 znów mistrzem był Waterford (jednym z zawodników mistrzowskiej drużyny był wielokrotny reprezentant Polski, Piotr Suski). W następnym sezonie nie udało się sięgnąć po mistrzostwo i jedynym pocieszeniem był puchar ligi (Football League of Ireland Cup). W 1980 roku klub zdobył puchar Irlandii (FAI Cup) pokonując w finale St. Patricks Athletic. Był to ostatni sukces klubu pod starą nazwą Waterford F.C.
Waterford United po 1982-2016.
Z powodu problemów finansowych klub w 1982 roku zmienił nazwę na Waterford United. Trenerem klubu po zmianie nazwy został Alfie Hale. W 1985 roku do 16-zespołowej ligi dodano 6 klubów. Następnie ligę podzielono na dwie części - Premier Division i First Division, przy czym Waterford znalazł się w Premier Division. Od 1985 roku Waterford miał 24 różnych trenerów, spadając w tym okresie z najwyższej ligi i ponownie do niej awansując. Do First Division Waterford spadł w 1988/89 i już po roku, po wygraniu First Division, wrócił do Premier Division. W kolejnym sezonie zajął 11 miejsce i znów spadł do First Division.
Klub awansował do najwyższej ligi w sezonie 1991/92 jako wicemistrz drugiej ligi (za Limerick F.C.). Jednak znów pobyt w pierwszej lidze zakończył się po jednym sezonie - Waterford spadł do drugiej ligi z powodu gorszej różnicy bramek od klubu Drogheda United.
Waterford United awansował do najwyższej ligi w sezonie 1997/98, kiedy to wygrał First Division. W pierwszej lidze klub utrzymał się do sezonu 1999/2000, kiedy spadł z ligi zajmując miejsce za Galway United, do którego zabrakło 1 punktu. Następny awans nastąpił w sezonie 2002/03 i jak dotąd klub zdołał uniknąć kolejnego spadku.
Waterford FC po 2017.
W 2017 roku klub zmienił nazwę na Waterford FC.

</doc>
<doc id="1134489" url="https://pl.wikipedia.org/wiki?curid=1134489" title="The Essential Clash">
The Essential Clash

The Essential Clash – album kompilacyjny zespołu The Clash zadedykowany Joe Strummerowi, który umarł podczas produkcji albumu.

</doc>
<doc id="1134496" url="https://pl.wikipedia.org/wiki?curid=1134496" title="16 Pułk Piechoty Liniowej">
16 Pułk Piechoty Liniowej

16 Pułk Piechoty Liniowej – polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Lublinie. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 10 pułk piechoty tworzony był w województwie lubelskim pierwotnie pod nazwą: 2 Pułk Województwa Lubelskiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy. 
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Bitwy i potyczki:
W 1831 roku, w czasie wojny z Rosją, żołnierze pułku otrzymali 1 kawalerski, 21 złotych i 18 srebrnych krzyży Orderu Virtuti Militari .
Uzbrojenie i umundurowanie.
Uzbrojenie podstawowe piechurów stanowiły kosy i piki oraz karabiny skałkowe. Zapewne były to karabiny francuskie wz. 1777 (kaliber broni 17,5 mm), być może rosyjskie z fabryk tulskich wz. 1811 (kaliber 17,78 mm), z bagnetami. W późniejszym okresie uzbrojenie poprawiało się, dzięki broni zdobycznej i dostawom karabinów własnej produkcji. Poza kosami lub karabinami piechurzy posiadali siekiery, a w późniejszym okresie niekiedy także tasaki (pałasze piechoty). Oficerowie byli uzbrojeni w szable i pistolety. Wyposażenie żołnierzy, uzbrojonych w karabiny, uzupełniała ładownica na 40 naboi (czasem zastępowana torbą płócienną) oraz pochwa na bagnet. 
Umundurowanie początkowo było niejednolite i powinno składać się z:
Wyłogi żółte z białą wypustką .

</doc>
<doc id="1134498" url="https://pl.wikipedia.org/wiki?curid=1134498" title="Śrubowce">
Śrubowce

Śrubowce (łac. "Spirillum") - rodzaj Gram-ujemnych bakterii z rzędu "Nitrosomonadales". Nazwa bierze się od spiralnej, skręconej morfologii ich komórek. Zazwyczaj występują w stojących wodach słodkich. Zdolne do aktywnego pływania za pomocą występujących na obu biegunach komórki wiązek lub pojedynczych wici charakteryzujących się dużą długością fali i około jednym skrętem. 
Śrubowiec mniejszy ("Spirillum minus") powoduje jedną z odmian gorączki od ugryzienia szczura (szczurza gorączka).

</doc>
<doc id="1134502" url="https://pl.wikipedia.org/wiki?curid=1134502" title="Waterford United FC">
Waterford United FC



</doc>
<doc id="1134505" url="https://pl.wikipedia.org/wiki?curid=1134505" title="Kęszyce (województwo wielkopolskie)">
Kęszyce (województwo wielkopolskie)

Kęszyce - osada w Polsce położona w województwie wielkopolskim, w powiecie ostrowskim, w gminie Sieroszewice. Położona jest wśród lasów.
Istniały przed 1523 rokiem. Pod koniec XIX wieku były majątkiem ziemskim o powierzchni około 437,5 ha. Według Słownika Geograficznego Królestwa Polskiego liczyły wtedy 117 mieszkańców. W 1936 roku liczyły, według mapy Wojskowego Instytutu Geograficznego 21 domów.
W 1830 urodził się tutaj Bolesław Dehnel, powstaniec styczniowy (zg. 1863).

</doc>
<doc id="1134506" url="https://pl.wikipedia.org/wiki?curid=1134506" title="Waterford United Football Club">
Waterford United Football Club



</doc>
<doc id="1134509" url="https://pl.wikipedia.org/wiki?curid=1134509" title="Wapno kalcynowane">
Wapno kalcynowane



</doc>
<doc id="1134512" url="https://pl.wikipedia.org/wiki?curid=1134512" title="Yasmina Reza">
Yasmina Reza

Yasmina Reza (ur. 1 maja 1959 w Paryżu) – francuska aktorka i dramatopisarka.
Życiorys.
W wieku 25 lat napisała swoją pierwszą sztukę "Rozmowy po pogrzebie" (fr. "Conversations après un enterrement"). Prawdziwą sławę przyniósł jej jednak dramat "Sztuka" ("Art") opowiadający o trzech czterdziestolatkach, między którymi rozpętują się różne sprzeczki z powodu pomalowanego na biało obrazu. "Sztukę" przetłumaczono już na 35 języków, była wystawiana między innymi w Royal Wyndhams Theatre w Londynie.
W 2006 napisała sztukę "Bóg mordu" ("Le Dieu du Carnage"), o spotkaniu dwóch małżeństw chcących wyjaśnić przyczyny bójki ich synów. Sztukę po raz pierwszy wystawiono w 2007 w Zurychu, potem również w Londynie (2008) i na Broadwayu (2009). Na podstawie "Boga mordu" Roman Polański nakręcił film pod tytułem "Rzeź" (2011).
Reza jest także autorką książki "Świt, wieczór lub noc" ("L'aube le soir ou la nuit"; wydanie polskie w przekł. Andrzeja Krzywickiego, Czytelnik, Warszawa 2008, ), będącej intymnym portretem Nicolasa Sarkozy’ego z okresu jego kampanii prezydenckiej z 2007 roku.
W 2013 wydała "Szczęśliwi pozostaną szczęśliwi (Heureux les heureux," wydanie polskie w przekładzie Joanny Kluzy, Wydawnictwo Sonia Draga, Katowice 2014, ). „To pełna temperamentu refleksja na temat małżeństwa, niewierności, marzeń i iluzji” - The Telegraph
W 2016 otrzymała Nagrodę Renaudot za powieść "Babylone" (2016).
Zasiadała w jury konkursu głównego na 52. MFF w Cannes (1999).

</doc>
<doc id="1134514" url="https://pl.wikipedia.org/wiki?curid=1134514" title="Lying from You">
Lying from You

Lying from You – czwarty singel crossoverowego zespołu Linkin Park znalazł się ona na ich drugiej studyjnej płycie "Meteora".
Jest to bardzo ciężki utwór z rapowanymi zwrotkami i śpiewanym/krzyczanym refrenem. Szybki riff grany przez Brada Delsona sprawia, że nagranie brzmi niemal jak solidny, ciężki metal. Tekst utworu mówi o wymyślaniu kłamstw.

</doc>
<doc id="1134521" url="https://pl.wikipedia.org/wiki?curid=1134521" title="Flaga województwa podkarpackiego">
Flaga województwa podkarpackiego

Flaga województwa podkarpackiego – symbol województwa podkarpackiego. Flaga przedstawia płat w kształcie prostokąta o proporcjach 5:8 (stosunek szerokości do długości), jest trójdzielna w słup: po bokach węższe pola (1/5 długości każde) w kolorze niebieskim, pośrodku na szerszym polu (3/5) w kolorze białym znajduje się herb województwa podkarpackiego.

</doc>
<doc id="1134524" url="https://pl.wikipedia.org/wiki?curid=1134524" title="Andrzej Lubieniecki (zm. 1623)">
Andrzej Lubieniecki (zm. 1623)

Andrzej Lubieniecki tzw. starszy (ur. ok. 1551, zm. 6 lutego 1623 w Siedliskach) – duchowny, historyk i pisarz braci polskich.
Życiorys.
Jego rodzina, pierwotnie osiadła na Kujawach przeniosła się do województwa lubelskiego. Był synem Stanisława, i Katarzyny z Sobieskich, wyznawców kalwinizmu. Jego braćmi byli Paweł, Krzysztof Lubieniecki (starszy) i Stanisław Lubieniecki (starszy). Uczęszczał od 1560 roku do gimnazjum kalwińskiego w Bychawie, w tym samym roku wziął wraz z ojcem udział w dwu synodach kalwińskich w Bychawie. W 1569 brał udział w obradach Sejmu w Lublinie, podczas którego została uchwalona Unia lubelska. Od 1573 studiował w Paryżu, następnie był dworzaninem Henryka Walezego i Stefana Batorego. 
Po roku 1583 Lubieniecki stał się wyznawcą doktryny braci polskich. Gdy był duchownym zboru w Śmiglu, zaprzyjaźnił się i zaczął współpracować z Faustem Socynem. Następnie został duchownym ("ministrem zboru") w Hoszczy na Wołyniu. Brał udział w synodach braci polskich w Rakowie w 1601 i 1602, gdzie zamieszkał. Mianowano go sekretarzem synodu i scholarchą Akademii Rakowskiej.
Około 1616 Lubieniecki napisał swoje najważniejsze dzieło: "Poloneutichia abo Królestwa Polskiego szczęście, a przy tym i W. Księstwa Litewskiego. A potem tegoż szwankowanie w roku 1612 i 1613" (opublikowane po raz pierwszy w 1843 roku, a w całości w 1982). Dzieło opisuje historię Polski, ze szczególnym uwzględnieniem okresu 1506−1616. W tej książce Lubieniecki podkreślał, że Bóg karze Polskę właśnie z powodu prześladowania innowierców oraz przejawów nietolerancji. Pisał również poezje i pisma polemiczne. W latach 1617–1619 prowadził "Księgę przyjaciół" ("Liber amicorum"), która zawiera około 200 wpisów polskich i cudzoziemskich unitarian.
W 1620 Lubieniecki zamieszkał w majątku ziemskim swojego brata Pawła w Wysokiem, następnie mieszkał w Krupem i w Siedliskach, gdzie zmarł. Został pochowany w Suchodołach.
Jego synem był Andrzej Lubieniecki (młodszy), również historyk, zajmujący się dziejami unitarianizmu, autor dwutomowej "Sylwy".

</doc>
<doc id="1134526" url="https://pl.wikipedia.org/wiki?curid=1134526" title="Benon Maliszewski">
Benon Maliszewski

Benon Maliszewski (ur. 7 kwietnia 1966 w Mikołowie) – polski baryton.
Życiorys.
W roku 1985 ukończył I L.O. im. Karola Miarki w Mikołowie. W latach 1985-1991 studiował na akademii muzycznej im. Karola Szymanowskiego w Katowicach, na wydziale wokalno-aktorskim, w klasie śpiewu solowego prof. Stanisławy Marciniak-Gowarzewskiej.
W latach 1990-1992 odbył studia podyplomowe w Królewskiej Akademii Muzycznej w Londynie, gdzie uzyskał dyplom w specjalności operowej oraz licencjat nauczyciela śpiewu.
Od roku 1992 jest nauczycielem śpiewu solowego w Państwowej Szkole Muzycznej im. Mieczysława Karłowicza w Katowicach.
W latach 1997-1999 prowadził codzienną autorską audycje muzyczną w Radiu Plus Katowice pt. "Kwadrans Benona Maliszewskiego".
W czasie pobytu w Anglii miał okazję śpiewać główne role w przedstawieniach operowych, min.: "Wesele Figara", "Così fan tutte" Mozarta, "Gianni Schicchi" Pucciniego, "Zemsta nietoperza" Straussa, "Eugeniusz Oniegin" Czajkowskiego. Nagrał także dla BBC cykl pieśni Jamesa Barretta.
W latach 1994-1998 współpracował z Rob Wilton Theatricalia Student Opera Productions. Był współtwórcą programu autorskiego klasy z wykładowym językiem angielskim. Był wykładowcą historii naturalnej oraz historii cywilizacji.
W roku 1994 razem z żoną, Beatą Maliszewską założył pierwszą w Mikołowie szkołę językową – Akademię Języka Angielskiego AJA. Istnieje ona do dziś.
Współpracował m.in. z Piotrem Beczałą, Sir Colinem Davisem, Simonem Jolly, Malcolmem Martineau, Robertem Tearem, Andrzejem Hiolskim, Bohdanem Paprockim, Izabelą Kłosińską, Aleksandrą Stokłosą, Anną Górecką, a także z wieloma instytucjami, np: Orkiestrą Barokową im G.F. Telemanna, Zabrzańską Orkiestrą Symfoniczną, Bielską Orkiestrą Kameralną, Lwowską Orkiestrą Kameralną, Kwartetem Śląskich Filharmoników, Triem Amadeus.
Gościł na międzynarodowych festiwalach muzycznych oraz na wielu scenach europejskich m.in. w Londynie, Wilnie, Nidzie, Stuttgarcie, Gaggio Montano, Mikołowie, Wygiełzowie i Szczyrku. Na swoim koncie ma wiele nagrań telewizyjnych, fonograficznych, oraz liczne prawykonania najnowszych dzieł, m.in. Witolda Szalonka czy Ryszarda Gabrysia.
Za swoją działalność na rzecz promocji miasta Mikołów, został wyróżniony w 1998 roku tytułem Mikołowianina Roku.
Benon Maliszewski od roku 1989 jest żonaty z Beatą Maliszewską. Mają piątkę dzieci: Igę, Szymona, Benona, Tomasza i Jana.

</doc>
<doc id="1134527" url="https://pl.wikipedia.org/wiki?curid=1134527" title="Flaga Łowicza">
Flaga Łowicza



</doc>
<doc id="1134530" url="https://pl.wikipedia.org/wiki?curid=1134530" title="Bartosz Brzeskot">
Bartosz Brzeskot

Bartosz Brzeskot (ur. 16 sierpnia 1968 w Koszalinie) – polski aktor, scenarzysta i reżyser.
Jest reżyserem i scenarzystą kabaretowej piwnicy Noc kata, która w latach 90. gościła na wielu polskich scenach. Jest założycielem kabaretu Bez oparcia i liderem krakowskiej Grupy Rafała Kmity.
Jest reżyserem filmu "Nie ma takiego numeru", za którego dostał Grand Prix na „Barejadzie” i autorem spektaklu "Pokój do zabawy", który został pierwszy raz wystawiony 7 kwietnia 2006 roku w Teatrze Nowym w Słupsku.
Filmografia.
Źródło: Filmpolski.pl.
Nagrody indywidualne.
Źródło: Filmpolski.pl.

</doc>
<doc id="1134537" url="https://pl.wikipedia.org/wiki?curid=1134537" title="Otto Drabek">
Otto Drabek

Otto Drabek (ur. 1894, zm. 27 maja 1947 w Landsberg am Lech) – zbrodniarz hitlerowski, nadzorca w kamieniołomach obozu koncentracyjnego Mauthausen oraz SS-Unterscharführer.
Austriak z pochodzenia, do załogi Mauthausen należał od 1941 do 20 stycznia 1945 oraz od 20 kwietnia 1944 do 5 maja 1945. Pełnił w tym czasie funkcję jednego z głównych nadzorców więźniów pracujących przymusowo w miejscowym kamieniołomie. Drabek często maltretował więźniów. 
W procesie załogi Mauthausen-Gusen (US vs. Johann Altfuldisch i inni) przed amerykańskim Trybunałem Wojskowym w Dachau Drabek został skazany na śmierć. Wyrok wykonano przez powieszenie w więzieniu Landsberg 27 maja 1947.

</doc>
<doc id="1134538" url="https://pl.wikipedia.org/wiki?curid=1134538" title="Zespół lizy guza">
Zespół lizy guza



</doc>
<doc id="1134539" url="https://pl.wikipedia.org/wiki?curid=1134539" title="Cervus timorensis">
Cervus timorensis



</doc>
<doc id="1134541" url="https://pl.wikipedia.org/wiki?curid=1134541" title="Derby del Sole">
Derby del Sole

Derby del Sole (w języku polskim znane jako Derby Słońca) to derbowy mecz pomiędzy dwoma włoskimi klubami piłkarskimi AS Roma i SSC Napoli. Zarówno Rzym jak i Neapol to największe miasta w centrum i na południu Włoch. Historyczny szczyt popularności mecze to osiągnęły w latach 70. i 80. XX wieku, gdy istniała zgoda pomiędzy kibicami Romy i Napoli. Pierwszy mecz pomiędzy "azzurri" a "giallorossi" odbył się dnia 8 kwietnia 1928 roku w ramach Pucharu CONI i zakończył się on zwycięstwem AS Romy 4:1.
Statystyki.
Ogólne statystyki meczów pomiędzy Napoli i Romą.

</doc>
<doc id="1134547" url="https://pl.wikipedia.org/wiki?curid=1134547" title="Jezioro Tarnobrzeskie">
Jezioro Tarnobrzeskie

Jezioro Tarnobrzeskie (dawniej Zalew Machowski) – zbiornik wodny utworzony poprzez zalanie wodą z pobliskiej Wisły wyrobiska górniczego o powierzchni 560 ha i głębokości do 110 m powstałego po odkrywkowej kopalni siarki w Tarnobrzegu.
Nazwa zbiornika.
Zbiornik ma charakter antropogeniczny, jest zbiornikiem poeksploatacyjnym i powstał w 2009 roku. Ze względu na to nie miał wyraźnie utrwalonej tradycyjnej nazwy. Jezioro znane było pod nazwą "Jezioro Machowskie" lub "Zalew Machowski".
30 czerwca 2011 roku tarnobrzescy radni, działając na wniosek prezydenta miasta, kierując się tym, że miejscowość Machów została włączona do Tarnobrzega (i nie widnieje obecnie na mapach) oraz względami promocji miasta, wystąpili do Ministra Spraw Wewnętrznych i Administracji z wnioskiem o ustalenie oficjalnej nazwy zbiornika w brzmieniu "Jezioro Tarnobrzeskie". 1 stycznia 2013 zbiornikowi nadano urzędową nazwę Jezioro Tarnobrzeskie.
Historia.
Pierwotnie na terenie obecnego jeziora znajdowały się wsie Machów i Kajmów. Wskutek odkrycia na tych terenach siarki miejscowa ludność została wysiedlona, a istniejące budynki zostały wyburzone.
Eksploatację siarki rozpoczęto w 1964 roku. Siarkę wydobywano metodą odkrywkową. Miejscowa kopalnia była częścią Tarnobrzeskiego Zagłębia Siarkowego, w którym znajdowały się jedne z największych złóż siarki rodzimej na świecie. Z ziemi wydobytej w kopalni powstała Zwałka Dąbrowicka. Do 1992 roku w kopalni wydobyto ponad jedenaście milionów ton siarki. Z powodu gwałtownego spadku cen siarki zdecydowano o likwidacji kopalni.
Likwidacja kopalni trwała od 1994 roku, kiedy to zaczęto zabezpieczanie brzegów wyrobiska, w 2009 roku zalew został całkowicie wypełniony wodą. Skarb Państwa wydał na ten cel około 1,5 mld zł.
Charakterystyka.
Zbiornik wodny ma powierzchnię 455 ha i głębokość do 42 m (jest to czwarty najgłębszy sztuczny zbiornik w Polsce). Został on docelowo zagospodarowany na cele rekreacyjne. Dziewięćdziesiąt procent wpuszczanej wody ma I klasę jakości.
Turystyka.
Przy zalewie znajduje się mająca ponad trzy kilometry długości piaszczysta plaża z wydzielonymi miejscami dla turystów przebywających ze zwierzętami i miejscami do grillowania. W pobliżu kąpieliska znajdują się ścieżki pieszo-rowerowe. Przy zalewie funkcjonuje klub jachtowy "Kotwica" i baza nurkowa Ligi Obrony Kraju, a także znajdują się parkingi, sklepy, toalety, przebieralnie, wypożyczalnie rowerów wodnych, parkingi, usługi hotelarskie i zaplecze gastronomiczne. Oprócz tego w pobliżu jeziora znajdują się wodny plac rozrywki, place zabaw i park linowy. Nad jeziorem znajduje się długa na ponad pół kilometra tyrolka. Na dnie jeziora znajdują się obiekty celowe zatopione dla użytku nurków. Nad jeziorem znajduje się kamień z inskrypcją upamiętniającą wieś Machów oraz tablice prezentujące maszyny górnicze dawniej działające w kopalni siarki. 14 lipca 2012 roku na półwyspie Jeziora Tarnobrzeskiego zawitało Lato z radiem, wystąpili: Leszcze, Krzysztof Krawczyk oraz Stachursky; w 2013, 2014 i 2016 roku Lato z radiem ponownie zawitało nad Jezioro Tarnobrzeskie (na pamiątkę tych wydarzeń jeden ze znajdujących się na jeziorze półwyspów nazwano Cyplem Lata z Radiem). W 2020 i 2021 roku tereny w pobliżu Jeziora Tarnobrzeskiego zostały zrewitalizowane.
Festiwal Nowy Brzeg – Nowa Fala.
Nowy Brzeg – Nowa Fala jest odbywającym się nad Jeziorem Tarnobrzeskim festiwalem piosenki żeglarskiej, połączonym z regatami. Odbyło się osiem edycji tego festiwalu, corocznie w latach 2008–2015. Festiwal otrzymał nagrodę "Błękitny Spinaker".

</doc>
<doc id="1134550" url="https://pl.wikipedia.org/wiki?curid=1134550" title="Marzenna Drab">
Marzenna Drab

Marzenna Stefania Drab z domu Kacała (ur. 20 lutego 1956 w Grudziądzu) – polska polityk i urzędniczka samorządowa. W latach 2006–2007 wicewojewoda kujawsko-pomorski, posłanka na Sejm VI kadencji, w latach 2015–2018 podsekretarz stanu w Ministerstwie Edukacji Narodowej.
Życiorys.
Ukończyła studia w zakresie organizacji i kierowania przedsiębiorstwami na Wydziale Zarządzania i Marketingu Uniwersytetu Mikołaja Kopernika w Toruniu oraz podyplomowe studia z Rozwoju Regionalnego i Funduszy Strukturalnych Unii Europejskiej – Kierowanie Projektami na Wydziale Ekonomicznym Uniwersytetu Gdańskiego. Pracę zawodową rozpoczęła w Jednostce Wojskowej 3189 w Grupie, później pracowała w Urzędzie Miejskim w Grudziądzu oraz w banku PKO BP w Grudziądzu. We wrześniu 1992 została zatrudniona w Powiatowym Urzędzie Pracy, w grudniu 2002 została jego dyrektorem. W maju 2004 objęła stanowisko sekretarza urzędu miejskiego w Grudziądzu.
26 stycznia 2006 została wicewojewodą kujawsko-pomorskim, funkcję tę wykonywała do 2 listopada 2007. Od lipca do listopada 2006 pełniła obowiązki wojewody.
Zaangażowała się w działalność polityczną w ramach Prawa i Sprawiedliwości. W wyborach parlamentarnych w 2007 kandydowała z jego listy w okręgu toruńskim. Uzyskała mandat poselski, otrzymując 7396 głosów. W 2011 nie została ponownie wybrana. Od 2012 do 2014 pełniła funkcję wicestarosty powiatu aleksandrowskiego. Startowała bez powodzenia w 2014 do Parlamentu Europejskiego i do sejmiku kujawsko-pomorskiego, a w 2015 i 2019 ponownie do Sejmu.
26 listopada 2015 powołana na podsekretarza stanu w Ministerstwie Edukacji Narodowej. W marcu 2018 została odwołana z tego stanowiska.
Życie prywatne.
Jest mężatką, ma dwóch synów.

</doc>
<doc id="1134552" url="https://pl.wikipedia.org/wiki?curid=1134552" title="Rosiek Syców">
Rosiek Syców

MKS Rosiek Syców – polska męska drużyna siatkarska z Sycowa, który w 2004 awansował do III ligi, a rok później do II ligi. W debiutanckim sezonie drużyna zajęła 2. miejsce, co było największym sukcesem klubu. Zespół wycofał się z rozgrywek II ligi przed sezonem 2010/2011.
W sezonie 2011/2012 odmłodzona drużyna opierająca się na wychowankach klubu została zgłoszona do IV ligowych rozgrywek.

</doc>
<doc id="1134554" url="https://pl.wikipedia.org/wiki?curid=1134554" title="Jarosław Maćkiewicz">
Jarosław Maćkiewicz

Jarosław Maćkiewicz (ur. 30 maja 1970 w Toruniu) – polski piłkarz, napastnik.
Przygodę z piłką nożną rozpoczął w rodzinnym mieście grając w MZKS Victorii Toruń. W 1988 przeszedł do Elany Toruń i tam grał przez prawie dziesięć lat, do 1998. W 1997 zdobył razem z Wojciechem Małochą króla strzelców II ligi zdobywając 25 goli. Od 1999 reprezentował barwy Lecha Poznań na pierwszoligowych boiskach, zastępując w tym klubie Piotra Reissa (wyjazd do Niemiec). Do końca sezonu 1999/00 rozegrał w "Kolejorzu" 42 spotkania i strzelił 16 bramek. W następnym sezonie rozgrywek grał w Orlenie Płock, z którym występował w pierwszej i drugiej lidze. W najwyższej klasie rozgrywkowej razem z płockim klubem wstąpił w 42 meczach i zdobył 5 goli. Od sezonu 2003/04 ponownie grał w Elanie Toruń. Po zakończeniu sezonu 2007/2008 postanowił zakończyć zawodową karierę. Jak wyliczono w sumie zdobył dla Elany 286 goli w oficjalnych meczach, stając się najskuteczniejszym i najbardziej rozpoznawalnym piłkarzem klubu w historii. Pomimo ogłoszonej oficjalnie decyzji o końcu kariery, Maćkiewicz zdecydował się wzmocnić Flisaka Złotoria, w którym to klubie występował od sezonu 2008/09.
Łącznie w Ekstraklasie w barwach Lecha Poznań oraz Wisły Płock wystąpił w 84 meczach i strzelił 21 bramek.

</doc>
<doc id="1134556" url="https://pl.wikipedia.org/wiki?curid=1134556" title="Zbigniew Macias">
Zbigniew Macias

Zbigniew Macias (ur. 12 września 1954) – polski śpiewak operowy (baryton) i musicalowy, aktor i reżyser.
Życiorys.
W 1982 roku ukończył łódzką Akademię Muzyczną. Debiutował w Teatrze Muzycznym w Łodzi, a od 1992 roku jest na stałe związany z warszawską Operą Narodową. Występował na scenach całego świata. Około 200 razy grał rolę Tewjego w musicalu Skrzypek na dachu.

</doc>
<doc id="1134562" url="https://pl.wikipedia.org/wiki?curid=1134562" title="Johannes Grimm">
Johannes Grimm

Johannes Grimm (ur. 1898, zm. 28 maja 1947 w Landsberg am Lech) – zbrodniarz hilerowski, kierownik kamieniołomu w obozie koncentracyjnym Mauthausen i SS-Obersturmführer.
Był kierownikiem kamieniołomu w Mauthausen od 1 marca 1941 aż do 5 maja 1945. Początkowo pełnił tę funkcję jako pracownik cywilny (do 10 kwietnia 1942), następnie wstąpił do Waffen-SS. Członkiem "Allgemeine-SS" Grimm był natomiast od 8 października 1941. Znęcał się nad podległymi mu więźniami, bijąc ich rozmaitymi narzędziami (np. prętem czy łopatą) do nieprzytomności, co czasem prowadziło do ich zgonu. Oprócz tego stosował także karę pozbawienia racji żywności, co przy warunkach panujących w kamieniołomie prowadziło do szybkiego wyniszczenia organizmu więźniów.
Johannes Grimm został osądzony za swoje zbrodnie w procesie załogi Mauthausen-Gusen (US vs. Johann Altfuldisch i inni) przed amerykańskim Trybunałem Wojskowym w Dachau. Wymierzono mu karę śmierci przez powieszenie, którą wykonano w więzieniu Landsberg pod koniec maja 1947.

</doc>
<doc id="1134573" url="https://pl.wikipedia.org/wiki?curid=1134573" title="53rd &amp; 3rd">
53rd &amp; 3rd

53rd &amp; 3rd – utwór grupy Ramones, którego studyjna wersja znajduje się na płycie "Ramones".

</doc>
<doc id="1134579" url="https://pl.wikipedia.org/wiki?curid=1134579" title="Taurus Poniatovii">
Taurus Poniatovii



</doc>
<doc id="1134582" url="https://pl.wikipedia.org/wiki?curid=1134582" title="Hugh L. Dryden Flight Research Facility">
Hugh L. Dryden Flight Research Facility



</doc>
<doc id="1134587" url="https://pl.wikipedia.org/wiki?curid=1134587" title="Dorota Godzina">
Dorota Godzina

Dorota Godzina – wielokrotna mistrzyni Polski w kick-boxingu. Posiada 1. stopień mistrzowski – czarny pas – 1 dan.
Zawodniczka MKS Piaseczno. Wychowanka trenera Piotra Siegoczyńskiego. 
Studentka Szkoły Głównej Gospodarstwa Wiejskiego.
Osiągnięcia sportowe.
2008

</doc>
<doc id="1134596" url="https://pl.wikipedia.org/wiki?curid=1134596" title="Edward Lazear">
Edward Lazear

Edward Paul Lazear (ur. 17 sierpnia 1948, zm. 23 listopada 2020) – amerykański ekonomista, główny doradca gospodarczy Prezydenta George’a W. Busha, od 2006 do 2009 na czele Rady Doradców Ekonomicznych.
Życiorys.
Edward Lazear ukończył studia na Uniwersytecie Kalifornijskim na kierunku ekonomia w 1971. Doktorat zdobył na Uniwersytecie Harvarda w 1974.
W latach 1985–1992 wykładał na Uniwersytecie Chicagowskim, później w Uniwersytecie Stanforda. Prowadził badania dotyczące polityki gospodarczej w Institute for the Study of Labor. Jest Był Hoover Institution. Jako główny doradca gospodarczy George’a W. Busha stał się członkiem rady doradców prezydenta w kwestii reformy podatkowej.

</doc>
<doc id="1134601" url="https://pl.wikipedia.org/wiki?curid=1134601" title="Skala Alvarado">
Skala Alvarado

Skala Alvarado (ang. Alvarado score) – dziesięciopunktowa skala stosowana w diagnostyce zapalenia wyrostka robaczkowego, oparta na objawach klinicznych i liczbie leukocytów. W oryginalnej pracy Alvarado proponował interwencję chirurgiczną u wszystkich pacjentów z liczbą punktów 7 lub więcej i obserwację u pacjentów z 5 lub 6 punktami. Kolejne badania kliniczne nie dowiodły skuteczności samej skali Alvarado, ale wykazywano, że skala może być przydatna w klasyfikowaniu pacjentów do badań obrazowych. 

</doc>
<doc id="1134606" url="https://pl.wikipedia.org/wiki?curid=1134606" title="Eldfell">
Eldfell

Eldfell – wulkan stożkowy o wysokości 279 metrów, położony na islandzkiej wyspie Heimaey w leżącym u południowych wybrzeży kraju archipelagu Vestmannaeyjar. Powstał 23 stycznia 1973 nieopodal miejscowości Heimaey w wyniku niespodziewanej erupcji. W języku islandzkim nazwa wulkanu znaczy „ognista góra”.
Wybuch spowodował poważny kryzys na wyspie, nieomal doprowadzając do jej całkowitej ewakuacji. Pokrywający wyspę popiół wulkaniczny zniszczył wiele domów, a potok lawy zagroził odcięciem portu rybackiego, będącego głównym źródłem dochodu zajmujących się rybołówstwem mieszkańców. W wyniku natychmiastowych działań, polegających na chłodzeniu lawy pompowaną z morza wodą, udało się zapobiec zablokowaniu zatoki portowej.
Po ustaniu erupcji mieszkańcy wyspy wykorzystali energię pochodzącą z powoli stygnącej lawy do ogrzewania wody i generowania elektryczności. Wykorzystano również materiał piroklastyczny, który posłużył do powiększenia pasa startowego miejscowego lotniska oraz do wyrównania terenu przeznaczonego pod nowe osiedle mieszkaniowe liczące 200 domów.
Przed erupcją.
Islandia jest regionem o częstej aktywności wulkanicznej, wynikającej z położenia kraju po obu stronach Grzbietu Śródatlantyckiego, w miejscu styku przemieszczających się w przeciwnych kierunkach płyt tektonicznych Euroazjatyckiej i Północnoamerykańskiej (tzw. strefa "spreadingu"), oraz w pobliżu islandzkiej plamy gorąca, znacznie zwiększającej przejawy wulkanizmu na tym terenie. Szacuje się, że jedna trzecia bazaltowej lawy na świecie, która wypłynęła w czasach historycznych, została wytworzona podczas islandzkich erupcji.
Archipelag Vestmannaeyjar leży nieopodal południowych wybrzeży Islandii i składa się z kilku małych wysp, uformowanych przez erupcje w epoce holocenu. Największa z nich i jedyna zamieszkana, Heimaey, składa się także ze skał ukształtowanych w poprzedniej epoce plejstocenu. Najbardziej znanym punktem na Heimaey przed 1973 był sięgający 200 metrów n.p.m. stożek wulkaniczny Helgafell, powstały w wyniku erupcji około 5000 lat temu.
Archipelag Vestmannaeyjar został zasiedlony około 874 roku przez zbiegłych irlandzkich niewolników, należących do wikińskich osadników zamieszkujących Islandię. To właśnie oni nadali wyspie jej nazwę, oznaczającą tyle co "Irlandia leżąca na zachód od Skandynawii". Mimo problemów z ubogimi zasobami wody pitnej i ciągłego nękania przez piratów, wyspa Heimaey stała się najważniejszym ośrodkiem islandzkiego rybołówstwa, posiadając doskonale położoną naturalną przystań, jedną z nielicznych w południowej części kraju, zlokalizowaną w pobliżu bogatych łowisk.
Od momentu zasiedlenia wyspy nie odnotowano żadnej aktywności wulkanicznej ani na jej terenie, ani na pobliskich wyspach, aż do 1963, gdy na skutek trwającej cztery lata podmorskiej erupcji około 20 kilometrów na południowy zachód od Heimaey wyłoniła się na powierzchnię nowa wyspa nazwana Surtsey. Istnieje prawdopodobieństwo, że wcześniej dwukrotnie, w 1637 i 1896, miały miejsce w rejonie Heimaey erupcje podwodne. Naukowcy rozważali możliwość wzrostu aktywności wulkanicznej w archipelagu na skutek rozszerzania się na południe strefy ryftu przecinającego Islandię.
Ostatni wybuch wulkanu Eldfell miał miejsce w 1973 i od tego czasu pozostaje on w uśpieniu. W wyniku ostatniej aktywności wulkanicznej powierzchnia wyspy wzrosła o około 20%.
Początki erupcji.
21 stycznia 1973 około godziny 20:00 w okolicach Heimaey miała miejsce seria małych wstrząsów, na tyle słabych, że nieodczuwalnych dla mieszkańców. Stacja sejsmiczna, znajdująca się w odległości 60 kilometrów, zarejestrowała jednak sto dużych wstrząsów między godziną 1:00 a 3:00 22 stycznia. Trwały one aż do 11:00, lecz występowały w coraz większych odstępach czasu i ustały około godziny 23:00 tego samego dnia. Do godziny 1:34 następnego dnia zarejestrowano siedem wstrząsów, z których największy miał siłę 2,6 stopni w skali Richtera.
Na granicy płyt tektonicznych drobne wstrząsy są powszechnym zjawiskiem i nic nie wskazywało na to, że tym razem przepowiadają one erupcję wulkaniczną – jej początek był zatem niemal całkowitym zaskoczeniem. 23 stycznia około godziny 1:55 na wschodnim zboczu góry Helgafell otworzyła się szczelina, z której w kierunku wschodnim wypłynął strumień lawy o długości 1500 m. Miało to miejsce ledwie kilometr od centrum Heimaey i około 200 metrów na wschód od Kirkjubær, gdzie znajdował się wtedy kościół.
Szczelina gwałtownie powiększyła się do 2 kilometrów, przecinając wyspę na całej długości. Wystąpiła także aktywność podmorska na północnym i południowym krańcu szczeliny. Wzdłuż całej jej długości, sięgającej 3 km trysnęły widowiskowe strumienie lawy, ale po kilku godzinach aktywność skupiła się w jednym otworze, położonym około 800 m na północ od dawnego stożka wulkanicznego Helgafell, nieopodal wschodniego skraju miasta.
Podczas pierwszych dni erupcji ilość wyrzucanej lawy i materiału piroklastycznego szacowano na 100 metrów sześciennych na sekundę. W przeciągu dwóch dni potoki lawy utworzyły żużlowy stożek o wysokości 100 metrów. Pierwotnie nazwą wulkanu było Kirkjufell ("Góra Kościelna"), ze względu na bliskie położenie Kirkjubær, lecz nie została ona przyjęta przez oficjalny islandzki komitet ds. nazewnictwa miejsc. Nadał on wulkanowi nową nazwę Eldfell ("Góra Ognia"), mimo sprzeciwu mieszkańców.
Ewakuacja.
Już w pierwszych godzinach erupcji Islandzka Organizacja Obrony Cywilnej podjęła decyzję o ewakuacji całej ludności Heimaey, tym samym realizując przygotowany na wypadek takiej sytuacji plan. Ewakuacja była konieczna, ponieważ strumienie lawy płynęły już w kierunku wschodniej strony miasta, a cała wyspa zagrożona była intensywnym opadaniem popiołu.
Z powodu sztormu o sile około 12 stopni w skali Beauforta i trwających od kilku dni silnych opadów deszczu, niemal cała flota rybacka w liczbie około 60–70 jednostek znajdowała się w porcie, co znacznie pomogło w organizacji szybkiej ewakuacji. Mieszkańcy zostali ostrzeżeni o zagrożeniu dźwiękiem syren strażackich i zebrali się przed portem, zabierając ze sobą tylko rzeczy osobiste. Pierwsze łodzie odpłynęły do Þorlákshöfn około godziny 2:30, już w pół godziny od początku erupcji.
Większość ludzi opuściła wyspę w łodziach. Szczęśliwie strumienie lawy i emisja materiału piroklastycznego nie dotarły do pasa startowego na Heimaey, dzięki czemu wyspę mogły opuścić drogą lotniczą osoby niemogące podróżować drogą morską (głównie pacjenci szpitala oraz osoby starsze w liczbie około 300). Ewakuacja niemal wszystkich mieszkańców (5 300 ludzi) zajęła sześć godzin. Na wyspie pozostało od 200 do 300 osób, celem przeprowadzenia niezbędnych czynności i ocalenia mienia z zagrożonych domów. W związku z wyjątkową sytuacją, bydło, konie i owce zostały ubite. Akcja ratunkowa przebiegła nadzwyczaj sprawnie, głównie ze względu na dobrą pogodę, umożliwiającą bezproblemową żeglugę oraz loty samolotów. Nie zanotowano żadnych ofiar w ludziach.
Zniszczenie domów i powstanie nowego lądu.
Budynki znajdujące się w pobliżu szczeliny wkrótce po erupcji zostały zniszczone przez strumienie lawy i opadający materiał piroklastyczny. Po kilku dniach kierunek wiatru zmienił się na zachodni, powodując opadanie znacznych ilości popiołu na pozostałą część wyspy i w efekcie dalsze zniszczenia domów. Wiele spośród nich zawaliło się pod ciężarem popiołu i tylko dzięki grupie ochotników, którzy pracowali przy oczyszczaniu dachów i zabijaniu okien deskami, wiele domów udało się uratować. Do końca stycznia materiał piroklastyczny pokrył większość wyspy, osiągając w niektórych miejscach grubość 5 metrów. Poza zniszczeniami spowodowanymi przez spadający popiół, niektóre z domów spłonęły w wyniku pożarów wywołanych przez bomby wulkaniczne albo zostały pochłonięte przez strumienie lawy.
Do początku lutego emisja materiału piroklastycznego zmniejszyła się, jednak strumienie lawy zaczęły powodować poważne szkody. Podwodna aktywność na północ od szczeliny przerwała kabel energetyczny i wodociąg, które dostarczały energię elektryczną i wodę z Islandii. Lawa zaczęła wpływać do portu, co wywołało poważny niepokój – zniszczenie portu oznaczałoby bowiem upadek przemysłu rybackiego na Heimaey. Jako że udział Heimaey w rocznym połowie ryb w Islandii wynosił około 25%, miałoby to znaczący wpływ na gospodarkę kraju.
Strumienie lawy zmierzały w kierunku morza także po wschodniej stronie wyspy, tworząc tam nowy ląd, który ostatecznie zajął powierzchnię 2 km². Lawa zniszczyła również kilkaset domów, wpływając do wschodniej części miasta. Strumienie miały postać grubej i bryłowatej lawy aa (z islandzkiego: "apalhraun"). Lawa przykryła ziemię na głębokość 40, a miejscami nawet 100 metrów. W późniejszym stadium erupcji napływ lawy zniszczył fabrykę przetwórstwa rybnego, a także uszkodził dwie inne fabryki i zburzył tamtejszą elektrownię.
Pomimo bliskości miasta i wielkich zniszczeń, wybuch pochłonął tylko jedną ofiarę śmiertelną. Był nią mężczyzna, który włamał się do apteki celem zdobycia leków i udusił się toksycznymi oparami. Dwutlenek węgla oraz niewielkie ilości trujących gazów zbierały się w wielu budynkach częściowo zasypanych wyrzuconymi materiałami piroklastycznymi i wchodząc do nich, kilkoro ludzi doznało zatrucia.
Próby zmniejszenia niebezpieczeństw stwarzanych przez nagromadzony trujący gaz obejmowały budowę wielkiego muru z materiału piroklastycznego, mającego kierować gazy z dala od miasta oraz kopanie rowu umożliwiającego odpływ dwutlenku węgla. Metody te nie odniosły w pełni oczekiwanego skutku, ponieważ opierały się na założeniu, że gazy uwalniają się przy kraterze i stamtąd opadają w stronę miasta. Uważa się, że przynajmniej część dwutlenku węgla powstała w głębi kanału lawowego i przesączyła się przez pokłady starszych skał wulkanicznych prosto do miasta.
Operacje chłodzenia lawy.
Największym zagrożeniem dla miasta była możliwość odcięcia go od portu przez potoki lawy. Jeden z planów na wypadek zamknięcia dostępu do zatoki portowej uwzględniał przebicie się przez niski piaszczysty cypel na północy wyspy, w celu zapewnienia alternatywnego dojścia do portu. Żywiono jednak nadzieję, że gdyby udało się spowolnić potok lawy, nie będzie to konieczne. Wcześniej w podobnych sytuacjach do chłodzenia lawy na Hawajach i na Etnie używano wody, jednak były to operacje na małą skalę i o umiarkowanym skutku. Mimo to, Páll Zóphóníasson obliczył, że studzenie lawy poprzez obfite spryskiwanie jej wodą morską będzie względnie prostym zabiegiem.
Pierwszą próbę spowolnienia napływu lawy poprzez polewanie czoła wodą morską podjęto 7 lutego i pomimo małej ilości pompowanej wody (100 litrów na sekundę), działanie przynosiło widoczne efekty. Chłodzenie lawy wodą było powolne, ale bardzo wydajne. W tym czasie prawie cała użyta woda zamieniała się w parę. Gdy stwierdzono, że metoda ta przynosi efekty, zwiększono wysiłki skierowane ku zatrzymaniu wycieków lawy.
Na początku marca, gdy odłamał się duży fragment ściany krateru ze szczytu Eldfell, a płynąca lawa zaczęła nieść go ku przystani, zwiększono ilość pompowanej wody. Bryła ta, nazwana Flakkarinn ("Wędrowiec"), mogłaby poważnie zagrozić działaniu portu, gdyby do niego dotarła. W celu zapobieżenia posuwaniu się bryły naprzód, 1 marca sprowadzono pogłębiarkę "Sandey". W czasie akcji profesor Sigurgeirsson wskazał obsłudze pomp miejsca, w których należy skupić działania, by najskuteczniej zatrzymać wycieki lawy. Ostatecznie "Wędrowiec" rozpadł się na dwie części, z których obie zatrzymały się w odległości około 100 metrów od wyjścia z portu.
Dalsze działania mające na celu studzenie lawy były najbardziej ambitnymi spośród kiedykolwiek dotąd podjętych. "Sandey" był w stanie pompować do 400 litrów wody na sekundę w stronę napływającej lawy. W celu maksymalnego zwiększenia wydajności rozłożono na chłodzonej powierzchni sieć rur rozprowadzających morską wodę. Drewniane podpory podtrzymujące rury zapalały się w miejscach, gdzie lawa była najgorętsza, topiły się nawet podpory wykonane z aluminium, jednak same rury chroniła przed stopieniem płynąca w nich zimna woda. Jednocześnie można było chłodzić nawet 1,2 ha lawy. W potoku powstawały dzięki temu wewnętrzne bariery, które twardniejąc zatrzymywały na sobie kolejne warstwy.
Kładzenie rur nad gorącą lawą było bardzo niebezpieczne. Widoczność mocno ograniczała emisja dużej ilości pary wodnej. Rozgarniając materiał piroklastyczny przy pomocy buldożerów, tworzono prowizoryczne dojścia do czoła lawy, lecz szybko stawały się one nierówne i przemieszczały się o kilka metrów dziennie. Ekipy kładące rury posługiwały się buldożerami i komunikowały się przez krótkofalówki, by posuwać się przez kłęby pary i układać kolejne rury. Pracownikom, którzy nazywali siebie "oddziałem samobójczym", udało się ułożyć rury aż 130 metrów w głąb od czoła potoku, ponad napływającą lawą. Mimo że kilku członków ekipy doznało lekkich poparzeń, nikt nie odniósł większych obrażeń.
Do końca marca jedna piąta miasta została pochłonięta przez napływającą lawę i konieczne było zwiększenie wydajności jej chłodzenia poprzez pompowanie wody. Ze Stanów Zjednoczonych sprowadzono w tym celu trzydzieści dwie pompy, każda o wydajności sięgającej 1000 litrów na sekundę. Po tym jak pompy te wspomogły studzenie, napływ lawy został znacznie spowolniony i ostatecznie zatrzymany. Po kilku tygodniach wystąpił problem z wałami pomp, prawdopodobnie spowodowany tym, że urządzenia te były zaprojektowane do pompowania ropy naftowej, a nie wody. Na miejsce sprowadzono nowe, ulepszone wały, wyprodukowane w Reykjavíku.
Zauważalną pozostałością po operacji studzenia lawy wodą morską była wielka ilość soli, zgromadzona na powierzchni lawy po odparowaniu wody. Duże obszary wypływu zostały pokryte białą warstwą, a całkowitą ilość powstałej w ten sposób soli szacuje się na około 220 000 ton.
Informacje o erupcji trafiły na pierwsze strony gazet na całym świecie, a na miejscu od razu pojawiły się islandzkie ekipy dziennikarskie. W Europie wydarzenie to było relacjonowane na równi z wydarzeniami takiej rangi jak rozmowy pokojowe w Paryżu, kończące wojnę wietnamską. Próby powstrzymania lawy przez mieszkańców były opisywane w czasopismach, takich jak National Geographic (np. "Volcano overwhelms an Icelandic village", 1973). Zwiększone zainteresowanie mediów wyspą doprowadziło do późniejszego rozwoju turystyki na jej terenie.
Koniec erupcji.
Po kilku pierwszych dniach tempo emisji lawy stale malało. Początkowa ilość 100 metrów sześciennych na sekundę do 8 lutego spadła do 60 m³/s, a w pierwszej połowie marca do 10 m³/s. Następnie tempo zmniejszało się wolniej, ale w połowie kwietnia skala wypływu spadła już do około 5 m³/s.
26 maja kuter rybacki wykrył jeszcze krótkotrwałą aktywność podmorską około 4 km na północny wschód od Heimaey, kilometr od brzegu Islandii. Erupcja ostatecznie ustała na początku lipca, gdy nie obserwowano już wypływów lawy na powierzchnię, choć przez kilka kolejnych dni prawdopodobnie wciąż występowały wypływy podpowierzchniowe. Na krótko przed końcem erupcji nachyleniomierz umieszczony 1150 metrów od krateru, mierzący odkształcenie gruntu podczas aktywności wulkanu, wykazał osiadanie w stronę krateru. Wskazywało to na opróżnianie się płytkiej komory magmowej zasilającej erupcję.
Całkowitą ilość wyrzuconej lawy i materiału piroklastycznego podczas pięciomiesięcznej aktywności oszacowano na 0,25 kilometra sześciennego. W wyniku tego powierzchnia wyspy zwiększyła się o około 2,5 km², co stanowi wzrost o około 20% względem dawnej powierzchni. Ostatecznie wyjście z portu zostało znacznie zwężone, ale nie zamknięte, a nowy ląd utworzony z lawy w istocie spełnia funkcję falochronu i zapewnia lepsze schronienie dla statków. Flakkarinn był niesiony w potoku lawy kilkaset metrów w stronę portu, ale zatrzymał się z dala od brzegu morza.
Heimaey po erupcji.
Ze względu na niską przewodność cieplną skał, pod skorupą zastygłej lawy przez wiele lat może utrzymywać się temperatura rzędu setek stopni. Po zakończeniu erupcji naukowcy ocenili, czy jest możliwe pozyskiwanie ciepła ze stygnącej powoli lawy. Wkrótce opracowano eksperymentalny system, do którego w 1974 podłączono pierwszy dom. Program rozwinięto na kilka kolejnych domów oraz szpital, a w 1979 rozpoczęto budowę czterech większych instalacji do pozyskiwania ciepła. Każda z nich zbierała energię z obszaru kwadratu o boku 100 m, poprzez przesączanie wody w gorące miejsca i gromadzenie powstałej pary wodnej. Moc uzyskiwana przez instalacje sięgała 40 MW, a dodatkowo do prawie każdego domu na wyspie dostarczano otrzymywaną przy okazji ciepłą wodę.
Obfita ilość materiału piroklastycznego powstałego w wyniku erupcji została użyta do powiększenia pasów startowych miejscowego małego lotniska, a także jako podstawa pod budowę 200 nowych domów. Do połowy 1974 około 50% dawnej populacji powróciło na wyspę, a do marca 1975 – około 80%. Koszty regeneracji i odbudowy Heimaey zostały pokryte przez wszystkich Islandczyków poprzez celowy podatek obrotowy oraz z pomocy międzynarodowej, wynoszącej w sumie 2,1 miliona dolarów, pochodzącej głównie z Danii, ale przy istotnym udziale Stanów Zjednoczonych i kilku organizacji międzynarodowych. Dzięki nowo utworzonemu z lawy falochronowi osłaniającemu przystań przemysł rybacki ponownie się ożywił i obecnie wyspa pozostaje najbardziej znaczącym ośrodkiem rybołówstwa w kraju.
Do chwili zakończenia erupcji Eldfell osiągnął wysokość około 220 metrów nad poziomem morza. Od tego czasu jego wysokość zmniejszyła się o 18–20 metrów z powodu osunięć i kompresji żwirowatego materiału oraz erozji spowodowanej wiatrem. Mieszkańcy wyspy obsiali trawą dolne części nieosłoniętych zbocz, w celu ich ustabilizowania i zapobieżenia dalszej erozji. Przewiduje się, że ostatecznie większa część wulkanu pokryje się trawą, tak jak sąsiedni wulkan Helgafell.

</doc>
<doc id="1134611" url="https://pl.wikipedia.org/wiki?curid=1134611" title="Agnieszka Ćwik">
Agnieszka Ćwik

Agnieszka Brzeskot (ur. 8 marca 1969 roku w Bolesławcu) – polska aktorka teatralna.
Jest absolwentką PWST w Krakowie. W latach 1995-2004 występowała w BTD w Koszalinie, a od 2004 roku jest aktorką Nowego Teatru w Słupsku.

</doc>
<doc id="1134613" url="https://pl.wikipedia.org/wiki?curid=1134613" title="Zanokcica ciemna">
Zanokcica ciemna

Zanokcica ciemna ("Asplenium adiantum-nigrum" L.) – gatunek paproci z rodziny zanokcicowatych.
Rozmieszczenie geograficzne.
Gatunek kosmopolityczny, ale o rozmieszczeniu dysjunktywnym. Główny obszar występowania znajduje się w Europie Zachodniej i Południowej, a północna granica zasięgu dochodzi do Irlandii i południowo-zachodniej części Półwyspu Skandynawskiego. Występuje także dysjunktywnie na Kaukazie, w Himalajach, w środkowej i południowo-wschodniej Azji, w południowo-wschodniej i środkowej Afryce, Ameryce Północnej i Australii. W Polsce obecnie (dane do 2008 r.) występuje tylko na Dolnym Śląsku, głównie w Górach Sowich.
Morfologia.
Roślina o wysokości do 30 cm. Pod ziemią krótkie kłącze. Liście błyszczące, skórzaste (por. zanokcica klinowata), zimotrwałe, ciemnozielone, o długości do 50 cm. Są 2-3 krotnie pierzaste. Kupki zarodni otoczone zawijką.
Biologia i ekologia.
Bylina, hemikryptofit. Siedlisko: skały serpentynowe na przedgórzu Sudetów (np. Masyw Ślęży, Masyw Grochowej), zarówno naturalne wychodnie jak i stare kamieniołomy. Zarodniki dojrzewają w sierpniu i wrześniu. Liczba chromosomów 2n=144. Gatunek charakterystyczny zespołu "Asplenietum septentrionali-adianti-nigri".
Zagrożenia i ochrona.
Roślina objęta w Polsce ścisłą ochroną gatunkową od 2004 roku.
Kategorie zagrożenia gatunku:

</doc>
<doc id="1134615" url="https://pl.wikipedia.org/wiki?curid=1134615" title="Derby Słońca">
Derby Słońca



</doc>
<doc id="1134620" url="https://pl.wikipedia.org/wiki?curid=1134620" title="Estádio Plácido Aderaldo Castelo">
Estádio Plácido Aderaldo Castelo

Estádio Olímpico do Pará – stadion piłkarski w Fortalezie, Ceará, Brazylia, na którym swoje mecze rozgrywają kluby Ceará Sporting Club oraz Fortaleza Esporte Clube.
Historia.
1968 – Plácido Aderaldo Castelo, od którego pochodzi nazwa obiektu, kupuje 25 hektarów ziemi za CR$ 400.000,00 (Cruzeiro) z przeznaczeniem na budowę stadionu
11 listopada 1973 – Inauguracja
18 listopada 1973 – pierwsza bramka na nowo otwartym stadionie, zdobyta przez Erandy, zawodnika Ceary w meczu z Vitórią.
9 lipca 1980 – wizyta papieża Jana Pawła II na 10 Narodowym Kongresie Eucharystycznym, wtedy też stadion gości największą publiczność w historii, wynoszącą 120 000 osób
27 sierpnia 1980 – rekord frekwencji
16 maja 2001 – rozpoczęcie przebudowy stadionu
23 marca 2002 – ponowne otwarcie, meczem pomiędzy Brazylią i Jugosławią, zakończonym zwycięstwem gospodarzy 1:0
2014 – stadion jest wykorzystywany podczas Mistrzostw Świata w Piłce Nożnej 2014.
Wyposażenie.
30 boksów dla VIP-ów
32 kasy biletowe
46 elektronicznych bramek
28 toalet
10 stanowisk radiowych
6 stanowisk telewizyjnych
18 barów
2 restauracje
1 sala konferencyjna na 131 osób
4 windy
Mecze międzynarodowe.
 Brazylia 1-0 Urugwaj
Sędzia: Luís Carlos Félix
Gol: Getúlio
 Brazylia 4–1 Peru
Sędzia: Espósito
Gole: Charles (2), Bebeto, Zé do Carmo ; C. Torres
 Brazylia 3–0 Stany Zjednoczone
Sędzia: Luiz Vilanova
Gole: Raí (2), Antônio Carlos
 Brazylia 5–0 Słowacja
Sędzia: Dacildo Mourão
Gole: Bebeto (2), Souza, Túlio, Márcio Santos
 Brazylia 5–1 Rosja
Sędzia: Gustavo Mendez
Gole: Élber, Amoroso (2), Rivaldo, Marcos Assunção ; Kournokov
 Brazylia 1–0 Jugosławia
Sędzia: Epifanio Gonsales
Gole: Luizão
 Brazylia 0–1 Paragwaj
Sędzia: Oscar Ruiz
Gole: Cuevas
Mecze Mistrzostw Świata.
Stadion był areną Mistrzostw Świata w Piłce Nożnej 2014. Na stadionie odbyły się 4 mecze fazy grupowej, mecz fazy 1/8 finału oraz ćwierćfinał.

</doc>
<doc id="1134623" url="https://pl.wikipedia.org/wiki?curid=1134623" title="Jan Stryjniak">
Jan Stryjniak

Jan Stryjniak - polski aktor i nauczyciel.
Przez 20 lat zagrał około 100 ról teatralnych. Od 1993 roku kierował polskimi placówkami artystycznymi w takich miastach jak: Wilno, Ryga czy Kazachstan. Od 2004 roku jest aktorem Teatru Nowego w Słupsku.
Spektakle Nowego Teatru w Słupsku.
2004 - Stanisław Ignacy Witkiewicz - Szalona lokomotywa - żandarm (reż. Jan Peszek, Michał Zadara),
2004 - Witold Gombrowicz - Ślub (reż. Waldemar Śmigasiewicz),
2004 - Leszek Malinowski - Intercity - podróżny (reż. Leszek Malinowski, Bogusław Semotiuk),
2005 - William Szekspir - Romeo i Julia - brat Jan (reż. Bogusław Semotiuk),
2005 - Szołem Alejchem - Skrzypek na dachu - Mordka (reż. Zbigniew Macias),
2005 - Ray Cooney - Okno na parlament - ciało (reż. Ireneusz Kaskiewicz, Bogusław Semotiuk),
2005 - Sofokles - Sofokles - Edyp i Antygona - sługa Lajosa, strażnik (reż. Bogusław Semotiuk),
2005 - Iwona Wernikowska - Baśń w poszukiwaniu teatru - kruk (reż. Albert Osik),
2005 - Fiodor Dostojewski - Zbrodnia i kara - mieszczanin (reż. Edward Żentara),
2005 - Lucjan Rydel - Betlejem polskie - Walek, Żyd, Sybirak (reż. Zbigniew Kułagowski, Bogusław Semotiuk),
2006 - Juliusz Słowacki - Balladyna - Chochlik (reż. Jan Machulski, Bogusław Semotiuk),
2006 - Witold Gombrowicz - Ferdydurke - dyrektor Piórkowski, Młodziak, wuj Konstanty (reż. Waldemar Śmigasiewicz),
2007 - Samuel Beckett - Czekając na Godota - Lucky (reż. Jan Machulski),
2007 - Platon - Obrona Sokratesa (reż. Ireneusz Kaskiewicz),
2007 - Przygody Sindbada Żeglarza - kapitan (reż. Hanaa Abdel Fattah Metwaly),
2007 - Adam Mickiewicz - Dziady - Kapral, Szambelan, Bajkow, Dyrektor Muzyki, Aniołek (reż. Stanisław Otto Miedziewski),
2008 - Aleksander Fredro - Zemsta - Rejent Milczek (reż. Ireneusz Kaskiewicz)

</doc>
<doc id="1134624" url="https://pl.wikipedia.org/wiki?curid=1134624" title="Wojciech Slaski">
Wojciech Slaski

Wojciech Slaski (ur. ok. 1585 na Mazowszu, zm. 11 sierpnia 1653 we Fromborku) – polski ksiądz, teolog, rektor kolegiów jezuickich w Nieświeżu i Połocku, spowiednik i kapelan króla Jana Kazimierza.
Życiorys.
Pochodził z rodu Slaskich herbu Grzymała.
Do zakonu jezuitów wstąpił 27 lipca 1607 w Wilnie. Był m.in. profesorem teologii moralnej w Pułtusku w latach 1615–1617) a następnie (w latach 1618–1622) profesorem teologii pozytywnej i polemicznej w Nieświeżu. Dwukrotnie (w latach 1623–1627 i 1630–1635) był rektorem kolegium w Nieświeżu. W latach 1627–1630) był spowiednikiem Aleksandra Ludwika Radziwiłła. Później (w latach 1635–1638) był rektorem kolegium jezuitów w Połocku, sekretarzem prowincjała (1638–1639), spowiednikiem kanclerza Tomasza Ujejskiego (1643–1653). Ok. 1650 był spowiednikiem i kapelanem króla Jana Kazimierza. Był też misjonarzem dworskim Jerzego Ossolińskiego. 
Zmarł we Fromborku na dworze biskupa Tomasza Ujejskiego.

</doc>
<doc id="1134629" url="https://pl.wikipedia.org/wiki?curid=1134629" title="Raport Ekonomiczny Prezydenta Stanów Zjednoczonych">
Raport Ekonomiczny Prezydenta Stanów Zjednoczonych

Raport Ekonomiczny Prezydenta Stanów Zjednoczonych - dokument publikowany co roku w lutym przez Zespół Doradców Ekonomicznych Prezydenta USA. Zawiera on informacje dotyczące istotnych wydarzeń ekonomicznych, rodzajów aktywności gospodarczej oraz głównych celów ekonomicznych na nadchodzący rok. Raport bywa często krytykowany w kwestiach istotności zawartych w nim treści i celów.

</doc>
<doc id="1134634" url="https://pl.wikipedia.org/wiki?curid=1134634" title="William Lygon">
William Lygon

William Lygon, 7. hrabia Beauchamp KG, KCMG (ur. 20 lutego 1872 w Londynie, zm. 14 listopada 1938 w Nowym Jorku) – brytyjski arystokrata i polityk, syn Fredericka Lygona, 6. hrabiego Beauchamp, i lady Mary Stanhope, córki 5. hrabiego Stanhope.
Życiorys.
Młodość i praca w Australii.
Od urodzenia nosił tytuł wicehrabiego Elmley. Wykształcenie odebrał w Eton College i w Christ Church na Uniwersytecie w Oksfordzie. Po śmierci ojca w 1891 r. odziedziczył tytuł 7. hrabiego Beauchamp i zasiadł w Izbie Lordów. W 1893 r. został przewodniczący Oxford Union Society. W latach 1895–1896 był burmistrzem Worcester. W 1899 r. nieoczekiwanie został mianowany gubernatorem Nowej Południowej Walii. Chociaż sumiennie wypełniał swoje gubernatorskie obowiązki nie cieszył się sympatią mieszkańców kolonii. Nie znając się na wewnętrznych stosunkach w Nowej Południowej Walii gubernator popełniał gafę za gafą. Zraził do siebie francuską mniejszość odnosząc się w przemowie do niej do procesu Dreyfusa oraz wyrażając publicznie dumę z bycia Anglikiem, a nie Francuzem. Fakt uczestnictwa gubernatora w konsekracji katolickiego kościoła św. Marii zraził do Beauchampa ewangelików. Już w 1900 r. niefortunny gubernator powrócił do Wielkiej Brytanii, chociaż gubernatorem był jeszcze formalnie przez rok. Wcześniej, 16 lutego 1899 r., został odznaczony Krzyżem Komandorskim Orderu św. Michała i św. Jerzego.
Kariera polityczna w Wielkiej Brytanii.
Po powrocie do Wielkiej Brytanii Beauchamp rozpoczął karierę polityczną w szeregach Partii Liberalnej. W latach 1905–1907 był kapitanem Gentlemen-at-Arms. 8 stycznia 1906 r. został członkiem Tajnej Rady. Od 1907 do 1910 r. był Lordem Stewardem. W czerwcu 1910 r. wszedł w skład liberalnego rządu Herberta Henry’ego Asquitha jako lord przewodniczący Rady (był nim do listopada 1910 r.), pierwszy komisarz ds. prac publicznych (w latach 1910–1914) i ponownie lord przewodniczący Rady (w latach 1914–1915). W latach 1911–1931 był ponadto lordem namiestnikiem Gloucestershire, a w latach 1913–1914 lordem strażnikiem Pięciu Portów. W 1914 r. odznaczono go Orderem Podwiązki. W latach 1929–1931 był kanclerzem Uniwersytetu Londyńskiego.
Beauchamp pozostał w Partii Liberalnej po jej rozpadzie na początku lat 20. Od 1924 r. był liderem liberałów w Izbie Lordów i wspierał swoimi finansami podupadającą partię. W 1931 r. szwagier Beauchampa, książę Westminster, zagorzały konserwatysta, oskarżył go o homoseksualizm, który w owym czasie był traktowany jako przestępstwo. Oskarżenie było bezpodstawne (zresztą oskarżony miał siedmioro dzieci) i było obliczone na zadanie ciosu Partii Liberalnej. Ponieważ Beauchamp i Westminster znani byli z wybuchowego charakteru obawiano się skandalu. Król Jerzy V miał powiedzieć, że "myślał, że mężczyźni tacy jak oni pozabijają się nawzajem".
Do niczego takiego jednak nie doszło. Beauchamp zrezygnował ze wszystkich urzędów (oprócz lorda strażnika Pięciu Portów) i wyjechał z kraju. Przez następne lata mieszkał w Niemczech, Francji i Włoszech. Zmarł w 1938 r. w Hotel Waldorf-Astoria w Nowym Jorku na raka.
Odniesienia w kulturze.
Uważa się, że postać lorda Beauchampa była pierwowzorem lorda Marchmaina z powieści "Powrót do Brideshead" autorstwa Evelyna Waugha. W miniserialu zrealizowanym w 1981 r. na podstawie powieści lorda grał sir Laurence Olivier.
Rodzina.
26 lipca 1902 r. lord Beauchamp poślubił lady Lettice Grosvenor (25 grudnia 1876 – 28 lipca 1936), córkę Victora Grosvenora, hrabiego Grosvenor, i lady Sibell Lumley, córki 9. hrabiego Scarbrough. William i Lettice mieli razem trzech synów i cztery córki:

</doc>
<doc id="1134636" url="https://pl.wikipedia.org/wiki?curid=1134636" title="Edwin Griswold Nourse">
Edwin Griswold Nourse

Edwin Griswold Nourse (ur. 20 maja 1883 w Lockport, zm. 7 kwietnia 1974 w Bethesda) – amerykański ekonomista, pierwszy przewodniczący Zespołu Doradców Ekonomicznych w latach 1946-1949.

</doc>
<doc id="1134639" url="https://pl.wikipedia.org/wiki?curid=1134639" title="Jeremy">
Jeremy

Jeremy – ballada rockowa grunge’owego zespołu Pearl Jam, wydana jako trzeci singel promujący ich debiutancki album "Ten" z 1991 roku. Zrzeszenie amerykańskich wydawców muzyki RIAA przyznało temu wydawnictwu status złotej płyty (ponad 500 000 sprzedanych egzemplarzy).
Geneza utworu.
Inspiracją dla powstania utworu „Jeremy” było wydarzenie ze stycznia 1991 r., gdy 15-latek z teksańskiego miasta Richardson – Jeremy Wade Delle – strzelił sobie w głowę na oczach klasy. Nie wiadomo dlaczego to zrobił.
Stone Gossard o „Jeremy”:
Teledysk.
Do piosenki „Jeremy” zespół nakręcił swój pierwszy fabularyzowany teledysk, który wyreżyserował Mark Pellington. Wideoklip ten był często emitowany w telewizji MTV, a w 1993 r. na MTV Video Music Awards otrzymał nagrody aż w czterech kategoriach: Best Video of the Year, Best Group Video, Best Metal/Hard Rock Video i Best Direction.

</doc>
<doc id="1134643" url="https://pl.wikipedia.org/wiki?curid=1134643" title="Sudety Kamienna Góra">
Sudety Kamienna Góra

MKS Sudety Kamienna Góra – polska męska drużyna siatkarska z Kamiennej Góry, która dwukrotnie była bliska wejścia do I ligi, przegrywając w barażach. W połowie sezonu 2010/2011 klub został rozwiązany z powodu braku środków finansowych.
Historia.
Międzyszkolny Klub Sportowy "Sudety" powstał w 1979 roku. Oprócz sekcji piłki siatkowej mężczyzn i narciarstwa biegowego działały w nim sekcje siatkówki kobiet oraz narciarstwa alpejskiego. Dwie ostatnie zostały jednak zlikwidowane. 
Od 2002 roku drużyna siatkówki mężczyzn grała w III lidze.
W sezonie 2005/2006 siatkarze wywalczyli awans do II ligi. Występują w niej jako "MKS Sudety-Meblomarket".
W sezonie 2007/2008 drużyna z Kamiennej Góry zajęła 1. miejsce w grupie. W barażach o wejście do I ligi przegrała z MKS MOS Będzin w stosunku meczów 2:3. Mimo porażki, sezon 2007/2008 był najbardziej udany w karierze kamiennogórskiej drużyny.
W sezonie 2008/2009 Kamiennogórzanie zajęli 2. miejsce w rundzie zasadniczej. W I rundzie play-off trafili na Rosiek Syców, z którym przegrali w stosunku meczów 3:1. Drużyna ukończyła sezon na miejscu 3.
Rundę zasadniczą sezonu 2009/2010 Sudety zakończyły na 2. miejscu. Kamiennogórzanie zwyciężyli z drużynami Czarni Rząśnia oraz EKS Skra Bełchatów. W Turnieju Mistrzów o wejście do I ligi w Będzinie zajęli ostatnie miejsce. Również w barażach o miejsce w I lidze ulegli spadkowiczom z I ligi i nie awansowali do wyższych rozgrywek.
Początek sezonu 2010/2011 przyniósł nieoczekiwane problemy finansowe. Nikt jednak nie spodziewał się rozpadu klubu. Ostatni trening rozegrano 4 stycznia 2011. Tego samego dnia klub oficjalnie rozwiązano.

</doc>
<doc id="1134654" url="https://pl.wikipedia.org/wiki?curid=1134654" title="Tennis Masters Cup 2006">
Tennis Masters Cup 2006

Tennis Masters Cup 2006 – tenisowy turniej ATP rangi Tennis Masters Cup zamykający sezon rozgrywek męskich rozgrywany w dniach 12–19 listopada 2006 roku w Szanghaju na kortach twardych w hali o puli nagród 4 450 000 dolarów amerykańskich.
Gra pojedyncza.
Faza grupowa.
Grupa czerwona.
Wyniki
Tabela
Grupa złota.
Wyniki
Tabela
Gra podwójna.
Faza grupowa.
Grupa czerwona.
Wyniki
Tabela
Grupa złota.
Wyniki
Tabela

</doc>
<doc id="1134660" url="https://pl.wikipedia.org/wiki?curid=1134660" title="Android (system operacyjny)">
Android (system operacyjny)

Android – system operacyjny z jądrem bazowanym na Linuxie dla urządzeń mobilnych takich jak telefony komórkowe, smartfony, tablety (tablety PC) i netbooki. W 2013 roku był najpopularniejszym systemem mobilnym na świecie. Wspomniane jądro oraz niektóre inne komponenty, które zaadaptowano do Androida opublikowane są na licencji GNU GPL. Android nie zawiera natomiast kodu pochodzącego z projektu GNU. Cecha ta odróżnia Androida od wielu innych istniejących obecnie dystrybucji Linuksa. Początkowo był rozwijany przez firmę Android Inc. (kupioną później przez Google), następnie przeszedł pod skrzydła Open Handset Alliance.
Android zrzesza przy sobie dużą społeczność deweloperów piszących aplikacje, które poszerzają funkcjonalność urządzeń. W sierpniu 2014 było dla tego systemu dostępnych ponad 1,3 miliona aplikacji w Google Play (wcześniej Android Market).
Według danych serwisu StatCounter z kwietnia 2017 roku Android miał największe udziały na rynku systemów operacyjnych.
Historia.
Kupno Android Inc. przez Google.
W lipcu 2005 roku Google zakupiło Android Inc., niewielką firmę z Kalifornii.
Założyciele firmy, którzy zaczęli pracę w Google to m.in. Andy Rubin (współzałożyciel firmy Danger), Rich Miner (współzałożyciel Wildfire Communications, firmy w 2000 roku przejętej przez Orange), Nick Sears (T-Mobile) i Chris White (jeden z pierwszych inżynierów w WebTV). Ówcześnie wiedziano o Android Inc. niewiele więcej niż to, że tworzą oprogramowanie dla urządzeń mobilnych. Zakup firmy przez Google spowodował powstanie plotek, jakoby firma Google zamierzała wejść na rynek urządzeń mobilnych, jednakże niejasne było, jaką funkcję zamierza przyjąć w ramach tego rynku.
Już w Google zespół pod kierownictwem Rubina stworzył system operacyjny dla urządzeń mobilnych, oparty na Linuksie, z myślą o wytwórcach sprzętu mobilnego i operatorach telefonii komórkowej. Google już wtedy dobrał sobie partnerów w świecie sprzętu komputerowego i oprogramowania oraz zasygnalizował operatorom komórkowym gotowość do współpracy.
W grudniu 2006 roku spekulacje na temat wejścia Google na rynek mobilny nasiliły się ponownie. Według doniesień BBC i "The Wall Street Journal" Google zmierza do udostępnienia „wyszukiwarki Google i aplikacji Google na urządzeniach mobilnych, każdego dnia pracując nad tym bardzo ciężko”. Media drukowane i internetowe zaczęły rozgłaszać plotki, jakoby Google pracował nad firmowanym przez siebie telefonem komórkowym (gPhone). Kolejne domniemania nasiliły się wraz z pogłoskami, że Google pracuje nad specyfikacją techniczną swojego rozwiązania i prezentuje prototypy wytwórcom urządzeń mobilnych oraz operatorom. Podobno, w sumie aż 30 prototypowych telefonów. "Network World" donosił, iż telefon Google to otwarty system operacyjny dla telefonów komórkowych, a nie konkretne urządzenia, jak iPhone. "Phoronix" donosił, że Google zamierza rozpocząć współpracę nad GPhone’em z OpenMoko, projektem mającym na celu stworzenie platformy dla urządzeń mobilnych całkowicie opartej o wolne oprogramowanie, m.in. jądro Linux.
Przyznane patenty i dokonane zgłoszenia patentowe.
We wrześniu 2007 roku, "InformationWeek" donosił, że Google złożył kilka wniosków patentowych dotyczących telefonii mobilnej, zwracając uwagę, że nadejście gPhone’a jest bliskie. Kilka ważniejszych zgłoszeń patentowych dokonanych w Stanach Zjednoczonych:
Google dokonało także zgłoszenia patentowego dotyczącego systemu płatności dla telefonii komórkowej, co tym bardziej przekonywało o planach wprowadzenia gPhone’a. GPay, jak nazwano ów system płatności, miał pozwalać użytkownikowi na przeprowadzenie transakcji pieniężnej poprzez wysłanie specjalnego tekstu do usługi Google, zawierającego szczegóły transakcji. GPay skontaktowałby się wtedy z bankiem płacącego i bankiem beneficjenta w celu realizacji transakcji. Patent ów może nie zostać przyznany, ponieważ podobny otwarty projekt Aircash już istnieje.
Założenie Open Handset Alliance.
5 listopada 2007 założono Open Handset Alliance – konsorcjum, w skład którego wchodzą m.in. Google, HTC, Intel, Motorola, Qualcomm, T-Mobile, Sprint Nextel oraz NVIDIA, z myślą o rozwoju otwartych standardów dla telefonii mobilnej. Wraz z ogłoszeniem powstania OHA zaprezentowano platformę Android. Eric Schmidt zdementował wszystkie poprzednie plotki na temat istnienia gPhone’a.
Tego samego dnia kilka firm (m.in. Microsoft, Nokia i Apple) niezrzeszonych w OHA zareagowało na jego powstanie.
Rozwój.
12 listopada 2007 roku OHA opublikowało pierwszą wersję Android SDK, w którego skład wchodzą narzędzia programistyczne, debugger, biblioteki, emulator, dokumentacja, przykładowe projekty, tutoriale, FAQ i wiele innych. Programiści muszą zainstalować Android SDK na komputerze kompatybilnym z x86 z systemem Windows XP lub Vista, Mac OS X 10.4.8 (lub późniejszym), bądź GNU/Linux. SDK wymaga także Java Development Kit, Apache Ant i Pythona 2.2 (bądź późniejszego). Eclipse 3.2 (bądź późniejsze) jest jedynym oficjalnie obsługiwanym IDE dzięki wtyczce Android Development Tools Plugin, ale programiści mogą także używać narzędzi konsolowych w celu tworzenia i debugowania aplikacji na Androida.
Wrażenia programistów z użytkowania SDK jak dotąd były zróżnicowane. Narzekano między innymi na błędy, brak dokumentacji, niewłaściwą infrastrukturę jakości (QA) i brak publicznie dostępnego systemu raportowania błędów. Pomimo tego pierwsze aplikacje na Androida zaczęły się pojawiać już tydzień po opublikowaniu platformy. Pierwszą dostępną publicznie aplikacją był Wąż.
Google zaoferowało łącznie 10 milionów dolarów w ramach konkursu na najbardziej innowacyjne aplikacje przeznaczone dla systemu Android. Termin składania aplikacji w ramach konkursu upłynął 14 kwietnia 2008. Do tego czasu zgłoszono 1788 aplikacji z ponad 70 krajów. Najwięcej wpłynęło ich w ostatnich godzinach przed terminem – nawet do 170 aplikacji na godzinę.
W ramach Mobile World Congress 12 lutego 2008 Google zaprezentował co najmniej trzy działające prototypy wyposażone w Androida.
Pierwszym telefonem wyposażonym w system operacyjny stał się HTC Dream, w Polsce sprzedawany pod marką Era G1 przez sieć telekomunikacyjną Era (obecnie T-Mobile) od lutego 2009 roku.
Według badań z drugiego kwartału 2012 roku urządzenia z systemem Android stanowiły 64% światowego rynku tabletów i smartfonów. Każdego roku w okolicach sierpnia ma miejsce premiera nowej wersji systemu Android.
Aplikacje.
System pozwala na korzystanie z usług Google, w tym niektórych dedykowanych specjalnie na Androida:
Urządzenia.
Pierwszym dostępnym w sprzedaży urządzeniem z systemem Android był G1 (znany też jako HTC Dream).
Przeważająca część urządzeń wyposażonych w ten system to urządzenia z ekranem dotykowym, w tym telefony komórkowe, tablety PC oraz czytniki książek elektronicznych. Planowane jest również wprowadzenie tego systemu dla urządzeń set-top box (patrz Google TV). Istnieją również konsole do gier (Nvidia Shield) oparte na Androidzie.

</doc>
<doc id="1134661" url="https://pl.wikipedia.org/wiki?curid=1134661" title="Ana Patricia Rojo">
Ana Patricia Rojo

Ana Patricia Rojo (ur. 13 lutego 1974) – meksykańska aktorka. 
Znana z ról czarnych charakterów w takich telenowelach jak "Błogosławione kłamstwo", "Maria z przedmieścia", "Esmeralda", "Maria Emilia" i "Nie igraj z aniołem". Córka aktora Gustava Rojo i Miss Peru z 1961, Carmelii Stein.

</doc>
<doc id="1134663" url="https://pl.wikipedia.org/wiki?curid=1134663" title="Arthur Okun">
Arthur Okun

Arthur Melvin Okun (ur. 28 listopada 1928 w Jersey City, zm. 23 marca 1980 w Waszyngtonie) – amerykański ekonomista, przewodniczący Rady Doradców Ekonomicznych w latach 1968–1969, profesor Uniwersytetu Yale.
Sformułował prawo Okuna, dotyczące współzależności wielkości bezrobocia i wzrostu gospodarczego.

</doc>
<doc id="1134664" url="https://pl.wikipedia.org/wiki?curid=1134664" title="Zanokcica serpentynowa">
Zanokcica serpentynowa

Zanokcica serpentynowa ("Asplenium adulterinum" Milde) – gatunek paproci z rodziny zanokcicowatych. Endemit środkowoeuropejski. Najrzadsza zanokcica we florze Polski. Występuje najczęściej na Dolnym Śląsku, głównie na Przedgórzu Sudeckim, w Masywie Ślęży w Górach Sowich, w okolicy Pieszyc, w Masywie Śnieżnika na Żmijowcu oraz spotykana jest dość rzadko w górach wysokich.
Zmienność.
Gatunek jest mieszańcem diploidalnych paproci zanokcicy skalnej ("Asplenium trichomanes") i zanokcicy zielonej ("Asplenium viride"), łączącym cechy obu gatunków rodzicielskich. Wydaje jednak zdolne do kiełkowania zarodniki, stając się odrębnym gatunkiem. 
Zagrożenia i ochrona.
Roślina objęta w Polsce ścisłą ochroną gatunkową od 2004 roku. 
Kategorie zagrożenia gatunku:

</doc>
<doc id="1134665" url="https://pl.wikipedia.org/wiki?curid=1134665" title="Anomalia Maya-Hegglina">
Anomalia Maya-Hegglina

Anomalia Maya-Hegglina (ang. May-Hegglin anomaly) – rzadka anomalia genetyczna, objawiająca się małopłytkowością, płytkami olbrzymimi i ciałkami Döhle'a w granulocytach. Choroba spowodowana jest mutacją w genie "MYH9" w "locus" 22q12–13 kodującym niemięśniowy łańcuch ciężki miozyny-9. Mutacje w tym samym genie powodują zespół Sebastiana i zespół Fechtnera, są to zatem schorzenia alleliczne. Klasyczne jej opisy przedstawili May w 1909 i Hegglin w 1945 roku, stąd nazwa.

</doc>
<doc id="1134668" url="https://pl.wikipedia.org/wiki?curid=1134668" title="1916 (album)">
1916 (album)

1916 – dziesiąty album studyjny brytyjskiej heavymetalowej grupy Motörhead, wydany 26 lutego 1991 roku nakładem wytwórni muzycznej WTG Records. Nagrania były promowane teledyskiem do utworu „I'm So Bad (Baby I Don't Care)”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1134669" url="https://pl.wikipedia.org/wiki?curid=1134669" title="Zasada nieoznaczonności Haisenberga">
Zasada nieoznaczonności Haisenberga



</doc>
<doc id="1134670" url="https://pl.wikipedia.org/wiki?curid=1134670" title="SMS II PZPS Spała">
SMS II PZPS Spała



</doc>
<doc id="1134677" url="https://pl.wikipedia.org/wiki?curid=1134677" title="Andrzej Dulęba">
Andrzej Dulęba

Andrzej Dulęba (ur. 11 kwietnia 1942 w m. Jęzor) – generał broni pilot Wojska Polskiego, dowódca Wojsk Lotniczych i Obrony Powietrznej w latach 1999-2002
Życiorys.
W 1959 odbył kurs szybowcowy w Aeroklubie Śląskim w Katowicach. W 1961 zdał maturę w Technikum Śląskich Technicznych Zakładów Naukowych w Katowicach. Od 13 listopada 1961 do 19 marca 1964 był podchorążym Oficerskiej Szkoły Lotniczej im. Jana Krasickiego w Dęblinie. 19 marca 1964 został promowany na stopień podporucznika przez gen. bryg. pil. Michała Jakubika. Od 1964 był pilotem, a następnie starszym pilotem w 4 Pułku Lotnictwa Myśliwskiego w Goleniowie. Od 1967, po zmianie nazwy pułku był starszym pilotem w 2 Pułku Lotnictwa Myśliwskiego "Kraków", od 1968 dowódcą klucza, a od 1970 nawigaorem eskadry. W 1971 został przeniesiony do 40 Pułku Lotnictwa Myśliwsko-Szturmowego w Świdwinie. Ukończył także Kurs Nawigatorów Pułków i Eskadr Lotniczych przy Centrum Szkolenia Lotniczego w Modlinie. W latach 1972-1975 był słuchaczem Akademii Sztabu Generalnego Wojska Polskiego w Rembertowie. Po ukończeniu studiów powrócił do macierzystego pułku na stanowisko dowódcy eskadry, od października 1976 był zastępcą dowódcy pułku do spraw liniowych, a od maja 1978 do grudnia 1985 był dowódcą 40 Pułku Lotnictwa Myśliwsko-Bombowego. W 1984 dowodzony przez niego pułk został przezbrojony na samoloty Su-22 i w związku z tym zmienił nazwę na 40 pułk lotnictwa myśliwsko-bombowego. Również w 1984 ukończył Kurs Operacyjny w Akademii Sztabu Generalnego WP. Od grudnia 1985 był zastępcą do spraw liniowych dowódcy 3 Brandenburskiej Dywizji Lotnictwa Myśliwsko-Bombowego w Świdwinie. W lipcu 1989 ukończył Podyplomowe Studium Operacyjno-Strategiczne w Akademii Sztabu Generalnego Wojska Polskiego WP.
21 lutego 1990 powierzono mu pełnienie obowiązków dowódcy 2 Dywizji Lotnictwa Myśliwsko-Bombowego w Pile. 25 marca 1991 powołany został na stanowisko szefa Wojsk Lotniczych-zastępcy dowódcy Wojsk Lotniczych i Obrony Powietrznej. 2 listopada 1995 wyznaczony został na stanowisko szefa sztabu Wojsk Lotniczych i Obrony Powietrznej. Od 30 sierpnia 1999 do 3 kwietnia 2002 na mocy decyzji Prezydenta RP dowodził Wojskami Lotniczymi i Obrony Powietrznej. 11 kwietnia 2002 uroczyście zdał w Świdwinie obowiązki dowódcy, po czym przeniesiony został w stan spoczynku.
W powietrzu spędził 2700 godzin. Posiada I klasę pilota wojskowego. Latał na samolotach: CSS-13, LWD Junak, TS-8 Bies, MiG-15, Lim-1, Lim-2, Lim-6, TS-11 Iskra oraz Su-22. Podczas wizyt w państwach NATO wykonywał też loty na samolotach F-16 Fighting Falcon oraz CF-18 Hornet. 23 sierpnia 1970 podczas obchodów Święta Lotnictwa w Szczecinie wystąpił z pokazem indywidualnego pilotażu na samolocie Lim-5P. W 1991 był współorganizatorem pierwszych międzynarodowych pokazów lotniczych w Poznaniu. Jako szef sztabu, a następnie dowódca WLiOP kierował procesem zmian strukturalnych dowództw, sztabów i jednostek w celu ich dostosowania do istniejących warunków polityczno-ekonomicznych.
Życie prywatne.
Syn Zygmunta i Adelajdy z domu Tryner. Od 1965 żonaty z Lidią z domu Musiał, jedna córka.

</doc>
<doc id="1134687" url="https://pl.wikipedia.org/wiki?curid=1134687" title="Harvey S. Rosen">
Harvey S. Rosen

Harvey S. Rosen - amerykański ekonomista, przewodniczący Zespołu Doradców Ekonomicznych w roku 2005, profesor Uniwersytetu Princeton. Jego badania dotyczą głównie finansów publicznych.

</doc>
<doc id="1134688" url="https://pl.wikipedia.org/wiki?curid=1134688" title="Cyklotem">
Cyklotem

Cyklotem – zespół osadów powstałych w czasie jednego cyklu sedymentacyjnego.
Cyklotemami są, między innymi, sekwencje ewaporatowe, osady węglonośne, sekwencje transgresywno-regresywne oraz osady fliszowe.

</doc>
<doc id="1134691" url="https://pl.wikipedia.org/wiki?curid=1134691" title="Emma Rabbe">
Emma Rabbe

Emma Rabbe (ur. 18 kwietnia 1969 w Kanadzie) - wenezuelska aktorka grająca w telenowelach. Była modelka.
Jest żoną Daniela Alvarado, z którym ma trzech synów. Ma dyplom fizykoterapeuty.
W 1988 roku wzięła udział w konkursie Miss Wenezueli. Królowa Piękności Ameryki (1988).
W Polsce emitowane były telenowele z jej udziałem: "Niebezpieczna" ("Periglosa") (1994), "Królowa serc" ("Reina de Corazones") (1998), "Moja piękna grubaska" ("Mi Gorda bella") (2002), "Miłość i przemoc" ("Amor a Palos") (2005).

</doc>
<doc id="1134692" url="https://pl.wikipedia.org/wiki?curid=1134692" title="Mikołaj Slaski">
Mikołaj Slaski

Mikołaj Slaski (ur. ok. 1614 na Mazowszu; zm. 20 lipca 1677, w Połocku) – jezuita, rektor kolegiów w Smoleńsku, Połocku oraz Reszlu.
Pochodził z rodu Slaskich h. Grzymała.
Jezuita, do zakonu wstąpił 12 września 1635 w Wilnie. 
Był m.in. prefektem szkoły w Łomży (w latach 1648-1649), a następnie rektorem znanego kolegium jezutów w Smoleńsku (w latach 1654-1655). Potem był misjonarzem na terenach rosyjskich, a później prokuratorem zniszczonego kolegium w Witebsku (w latach 1661-1662), a następnie, dwukrotnie rektorem kolegium w Połocku (w latach 1663-1670 i 1675-1677). Potem rektorem kolegium w Reszlu (w latach 1670-1673). 
Był budowniczym szeregu kościołów w dobrach jezuickich kolegium połockiego, m.in. kościołów św. Piotra i Pawła na Zamku, św. Zofii, św. Kazimierza i św. Jana Chrzciciela nad Dźwiną, Ekimani, Ihumenowie i Zahaciu. 

</doc>
<doc id="1134713" url="https://pl.wikipedia.org/wiki?curid=1134713" title="Karolówka (góra)">
Karolówka (góra)

Karolówka (931 m n.p.m.) – mało wyróżniające się w terenie wzniesienie w Beskidzie Śląskim, w głównym wododziale Polski (rozdzielającym dorzecza Wisły i Odry), ok. 3,2 km na południowy zachód od szczytu Baraniej Góry, na granicy Wisły, Istebnej i Kamesznicy. Jest ważnym punktem zwornikowym w grzbiecie Beskidu Śląskiego, który rozdziela się tu na dwa główne pasma: Stożka i Czantorii oraz Baraniej Góry.
Karolówka jest również ważnym węzłem znakowanych szlaków turystycznych. Stokami Karolówki biegnie na Baranią Górę szlak ze Zwardonia i z Istebnej. Kończy się tu szlak z Kamesznicy oraz krótki szlak łącznikowy do Głównego Szlaku Beskidzkiego .

</doc>
<doc id="1134718" url="https://pl.wikipedia.org/wiki?curid=1134718" title="Derby della Capitale">
Derby della Capitale

Derby della Capitale (w języku polskim znane jako Derby Rzymu) to derbowy mecz piłkarski pomiędzy dwoma włoskimi klubami piłkarskimi pochodzącymi z Rzymu: AS Roma i S.S. Lazio, rozgrywane na Stadio Olimpico. Derby Rzymu są uważane za jedne z najważniejszych we Włoszech obok derbów Mediolanu (Inter Mediolan-AC Milan) i derbów Turynu (Juventus F.C.-Torino Calcio). Rywalizacja odbywa się nie tylko na tle sportowym, ale i kibicowskim.
Charakterystyka rywalizacji.
Lazio i Romę dzielą różnice zarówno socjologiczne, jak i ekonomiczne i poglądowe. Lazio zostało założone spośród ludzi klasy średniej w dzielnicy Prati, a jego kibice zamieszkują głównie północną część Rzymu. Natomiast Roma wywodzi się z biednego południowego rejonu miasta, a kibicuje jej głównie klasa robotnicza, m.in. z dzielnicy Testaccio. Fani Romy zasiadają na południowej trybunie zwanej "Curva Sud" na Stadio Olimpico, natomiast Lazio na północnej "Curva Nord". Kibiców dzieliły niegdyś także poglądy polityczne – tifosim Romy bliżej było do lewicy, podczas gdy Lazio do prawicy.
Bilans.
Stan na 26.01.2020
Incydenty.
Pierwszym poważnym incydentem w derbowym meczu był ten z 1979 roku, gdy kibic Lazio Vincenzo Paparelli, który zmarł zostając trafionym racą w oko. Paparelli stał się pierwszą ofiarą kibicowskich zamieszek we Włoszech. Natomiast 21 marca 2004 roku derbowe spotkanie zostały przerwane po tym, jak fani Romy przekazali nieprawdziwą informację o śmierci dziecka zabitego przez policję podczas meczu. Mecz został odwołany, jednak poza stadionem doszło do zamieszek kibiców z policjantami, w wyniku czego 150 funkcjonariuszy i kibiców zostało rannych. Policja użyła gazów łzawiących, a pod stadionem kibice spalili kilkadziesiąt pojazdów. Spotkanie zostało dokończone przy pustych trybunach 28 marca i zakończyło się remisem 1:1.

</doc>
<doc id="1134719" url="https://pl.wikipedia.org/wiki?curid=1134719" title="Derby Rzymu">
Derby Rzymu



</doc>
<doc id="1134724" url="https://pl.wikipedia.org/wiki?curid=1134724" title="Refulacja">
Refulacja

Refulacja – prace mające na celu poszerzanie oraz ochronę plaży, terenów brzegowych, wysp, portów i torów podejściowych itp. Polegają na przetransportowaniu (przepompowaniu) m.in. z pogłębiarki rurami lub szalandą piasku z dna morza (akwenu) na plażę i rozgarnięciu go przez maszyny budowlane.

</doc>
<doc id="1134731" url="https://pl.wikipedia.org/wiki?curid=1134731" title="Gary Farmer">
Gary Farmer

Gary Farmer (ur. 12 czerwca 1953 w Ohsweken, Ontario) – kanadyjski aktor filmowy i telewizyjny, reżyser, wydawca ("Aboriginal Voices") i kompozytor pochodzenia indiańskiego (z plemienia Kajugów). 
Zadebiutował w 1989 w amerykańskiej komedii w reżyserii Jonathana Wacksa "Powwow Highway". Zagrał m.in. rolę Nobody w czarno-białym westernie "Truposz" w reżyserii Jima Jarmuscha z 1995. Ma na koncie ponad 80 ról w produkcjach filmowych i telewizyjnych (2009).
Działacz na rzecz praw Indian i tubylczych projektów w mediach, wielokrotnie nagradzany za swoje role. Lider zespołu Gary Farmer and the Troublemakers.

</doc>
<doc id="1134732" url="https://pl.wikipedia.org/wiki?curid=1134732" title="Operacja Dynamo">
Operacja Dynamo

Operacja Dynamo – podjęta w czasie trwania kampanii francuskiej podczas II wojny światowej udana próba ewakuacji Brytyjskiego Korpusu Ekspedycyjnego (BEF), części wojsk francuskich i belgijskich oraz niektórych oddziałów polskich i holenderskich z Dunkierki (północna Francja) do Wielkiej Brytanii, przeprowadzona w dniach 26 maja – 4 czerwca 1940.
Film wojenny "Dunkierka" (2017) w reżyserii Christophera Nolana opowiada o operacji Dynamo.
Przyczyny ewakuacji.
Niemiecki Sztab Generalny zamierzał uderzyć od wschodu na neutralne Holandię i Belgię (w oparciu o plan Schlieffena), by – po wyjściu nad brzeg kanału La Manche – dokonać gwałtownego zwrotu na południe, kierując ostrze ataku na Paryż. Plan ten był dopracowywany od października 1939 i miał zostać zrealizowany 12 lub 17 stycznia 1940. Tymczasem 10 stycznia tego roku doszło do tak zwanego incydentu z Mechelen, kiedy to na terytorium Belgii przymusowo lądował samolot niemiecki przewożący plan inwazji. Belgowie powiadomili o zawartości dokumentów Francuzów i Brytyjczyków, którzy zaczęli koncentrować swe siły na bliskich podejściach do granicy belgijskiej oczekując, że nieprzyjaciel zrealizuje plan, którego kopię zdobyli. Tymczasem Niemcy zmienili plan. Generał Erich von Manstein zaproponował, by zgrupowanie pancerne uderzyło przez Ardeny na Sedan i następnie uderzyło na północ, zamykając w belgijskim kotle siły brytyjsko-francuskie. Adolf Hitler plan zatwierdził.
Po ataku Niemiec na Belgię, Holandię, Luksemburg i Francję ("Fall Gelb") 10 maja 1940 oraz po niepowodzeniach w Norwegii (→kampania norweska) rząd Neville’a Chamberlaina stracił zaufanie społeczeństwa i wieczorem 10 maja premier Chamberlain podał swój gabinet do dymisji. Jego następcą został tego samego dnia Winston Churchill, który rozpoczął tworzenie rządu.
Przebieg operacji.
22 maja 1940 Royal Air Force (RAF) stracił swoje ostatnie lotnisko na kontynencie i od tego dnia brytyjskie samoloty musiały startować zza kanału La Manche. 24 maja niemieckie dywizje pancerne, które klinem wbiły się w północną Francję i 20 maja dotarły nad brzeg kanału La Manche, zatrzymały się na linii kanałów 30–50 km na południe od portowego miasta Dunkierka. Dowódcy niemieccy obawiali się cęgowego kontrataku aliantów, czekali więc na wolno nadciągającą piechotę. Ponadto czołgi wymagały napraw, uzupełnienia paliwa i amunicji.
Żołnierze brytyjscy, zepchnięci nad brzeg morza, oczekiwali na ostateczne uderzenie wojsk niemieckich. Niemcy zauważyli przygotowania do ewakuacji i rozpoczęli przeciwdziałanie. Wieczorem 26 maja, w związku z ciężkim położeniem Brytyjskiego Korpusu Ekspedycyjnego, Admiralicja brytyjska wysłała do sztabu admirała Bertrama Ramsaya, mieszczącego się na zamku w Dover, sygnał nakazujący podjęcie operacji ewakuacyjnej. Nazwa operacji pochodziła od bunkra admirała Ramsaya w Dover, który w czasie I wojny światowej mieścił agregat prądotwórczy. Sama właściwa operacja Dynamo rozpoczęła się po północy, 27 maja. Alianci prowadzili rozpaczliwe, ciężkie walki na pozycjach obronnych wokół Dunkierki, utrzymując je do zakończenia załadunku na jednostki płynące do Anglii ostatnich żołnierzy.
W ciągu pierwszych trzech dni ewakuacji udało się uratować około 70 tysięcy żołnierzy, z każdym dniem nasilały się jednak ataki niemieckich bombowców, mających początkowo ograniczone pole działania z powodu gęstej mgły. W walkach przeciw znajdującym się w okrążeniu aliantom nie brały udziału siły pancerne, bowiem Hitler rozkazał wstrzymanie ich ofensywy, pozostawiając w natarciu jedynie Luftwaffe oraz Grupę Armii B ("Haltebefehl").
28 maja Belgia skapitulowała. Wobec zniszczeń w mieście spowodowanych bombardowaniami, alianci zmuszeni byli wykorzystywać pobliskie plaże do załadunku wojsk.
Dzięki ofiarności marynarzy i lotników, osłaniających ewakuację, ostatecznie do 4 czerwca kontynent opuściło 338 226 żołnierzy (w tym około 123 tysiące belgijskich i francuskich). Pod Dunkierką do niewoli dostało się 34–40 tysięcy żołnierzy alianckich. Poniższa tabela podaje liczbę ewakuowanych według danych Sekcji Historycznej Admiralicji, Wydziału Działań Taktycznych i Sztabowych (HS/TSD):
Niemieckie lotnictwo nieustannie bombardowało Dunkierkę. Zapaliły się zbiorniki z ropą naftową, a wiatr nawiewał dym nad miasto. Szczęśliwie dla aliantów popsuła się dobra pogoda, a mgła oraz nisko wiszące chmury wymieszały się z dymem płonącej ropy i zasnuły miasto oraz plażę. Dodatkowo sypki piasek na plażach i wydmach skutecznie tłumił wybuchy bomb i pocisków artyleryjskich. W efekcie więcej alianckich żołnierzy zginęło od ostrzału z broni maszynowej.
W ewakuacji wzięło udział co najmniej 800 jednostek pływających wszelkiego typu, z czego Niemcy zatopili ponad 200. Straty Brytyjskiego Korpusu Ekspedycyjnego w ludziach wyniosły 15%, jednak znacznie większe Brytyjczycy zanotowali w wyposażeniu, ponieważ na francuskich plażach pozostawiono praktycznie całość ciężkiego sprzętu, w tym 84 427 pojazdów, 2472 działa i 657 tysięcy ton amunicji i sprzętu. Żołnierze, w miarę możliwości, starali się niszczyć pozostawione mienie. Ciężkie straty poniosła marynarka wojenna sprzymierzonych: 9 niszczycieli zostało zatopionych, uszkodzono 19 innych. Zatopiono również 8 transportowców wojska oraz ciężko uszkodzono dalsze 9. Ciężkie straty poniosła flotylla cywilnych statków uczestnicząca w ewakuacji.
Ewakuacja wojsk spod Dunkierki zakończyła pierwszy etap kampanii zachodniej. W dniu zakończenia ewakuacji Winston Churchill przemawiał w parlamencie: 
Wbrew ocenie Churchilla RAF też poniósł poważne straty. Niemcy strącili 107 samolotów brytyjskich, a 86 pilotów cennych samolotów myśliwskich zginęło lub dostało się do niewoli. Wobec widocznego nieuchronnego upadku Francji, 10 czerwca 1940 Włochy wypowiedziały jej wojnę (→włoska inwazja na Francję). 22 czerwca 1940 zostało podpisane francusko-niemieckie zawieszenie broni (rozejm w Compiègne).
Wojska niemieckie dotarły zwycięsko do kanału La Manche. Wobec braku brytyjskiej chęci do rezygnacji z walki i zawarcia pokoju, Hitler wydał w dyrektywie nr 16 rozkaz przygotowania niezrealizowanej operacji desantowej (operacja Lew Morski), a w dyrektywie nr 17 rozpoczęcie ofensywy lotniczej na Wielką Brytanię (bitwa o Anglię).
Zagadka Dunkierki.
Jedną z tajemnic II wojny światowej jest to, dlaczego Adolf Hitler zatrzymał niemieckie siły pancerne. Hitler uważał, że Brytyjczycy będą we Francji walczyć do ostatniego naboju. Zawsze twierdził, że gdziekolwiek Anglicy postawili nogę, niemal niemożliwe było przepędzenie ich stamtąd. Generał Heinz Guderian jakoby poinformował Hitlera, że teren w rejonie Dunkierki – podmokły i pocięty kanałami – nie będzie sprzyjał operacji wojsk pancernych. W takim terenie okopani i przygotowani do obrony żołnierze alianccy zadaliby Niemcom duże straty, a bitwa o Francję dopiero wchodziła w decydującą fazę. Dodatkowo feldmarszałek Hermann Göring zapewnił Hitlera, że samoloty niemieckie zaminują wody przybrzeżne, aby brytyjskie jednostki pływające nie mogły dostać się do plaż lub zostały zatopione przy brzegu. Żołnierze alianccy tkwiliby bez zaopatrzenia uwięzieni na brzegu, będąc niemieckimi zakładnikami i wpływając na decyzje brytyjskiego rządu. Prawdopodobnie w ten sposób Hitler zamierzał zawrzeć pokój z Wielką Brytanią. Luftwaffe jednakże zawiodło Hitlera. Hitlerem kierowały względy polityczne; zabicie brytyjskich żołnierzy mogłoby uniemożliwić zawarcie pokoju, a to Wielka Brytania wypowiedziała wojnę Niemcom 3 września 1939.

</doc>
<doc id="1134734" url="https://pl.wikipedia.org/wiki?curid=1134734" title="Droga magistralna M1">
Droga magistralna M1



</doc>
<doc id="1134735" url="https://pl.wikipedia.org/wiki?curid=1134735" title="Lista odcinków serialu anime Digimon Tamers">
Lista odcinków serialu anime Digimon Tamers

Poniższa lista zawiera opis odcinków serialu anime "Digimon Tamers".

</doc>
<doc id="1134736" url="https://pl.wikipedia.org/wiki?curid=1134736" title="Kuchnia węglowa">
Kuchnia węglowa

Kuchnia węglowa – popularny dawniej prosty piec kuchenny z żeliwną płytą grzejną z fajerkami nad paleniskiem, służący do termicznej obróbki żywności. Kuchnia węglowa była murowana i nierozerwalnie związana z podłożem oraz ścianą (lub ścianami). Wymagała rozpalania w niej ognia i podtrzymywania go. Kuchnia węglowa zajmowała dużo miejsca. Umieszczało się ją zwykle w rogu, wewnątrz pomieszczenia. Niektóre kuchnie węglowe były wyposażone również w piekarnik i wędzarnię. Paliwo (węgiel i drewno) dokładało się z góry lub poprzez drzwiczki z przodu. Dodatkową niedogodnością była konieczność gromadzenia i przechowywania paliwa.

</doc>
<doc id="1134737" url="https://pl.wikipedia.org/wiki?curid=1134737" title="Delegacja Kongresowa stanu Hawaje">
Delegacja Kongresowa stanu Hawaje



</doc>
<doc id="1134741" url="https://pl.wikipedia.org/wiki?curid=1134741" title="Lista odcinków serialu anime Digimon Frontier">
Lista odcinków serialu anime Digimon Frontier

Poniższa lista zawiera opis odcinków serialu anime "Digimon Frontier".

</doc>
<doc id="1134743" url="https://pl.wikipedia.org/wiki?curid=1134743" title="Droga magistralna M4 (Białoruś)">
Droga magistralna M4 (Białoruś)

Droga magistralna M4 (, ) – trasa szybkiego ruchu na terenie Białorusi. Droga M4 łączy stolicę Białorusi, Mińsk ze wschodem kraju i miastem Mohylew, gdzie łączy się z trasą M8.

</doc>
<doc id="1134745" url="https://pl.wikipedia.org/wiki?curid=1134745" title="Gmina Gorišnica">
Gmina Gorišnica

Gorišnica − gmina we wschodniej Słowenii. W 2002 roku liczyła 5800 mieszkańców.
Miejscowości.
Miejscowości wchodzące w skład gminy Gorišnica:

</doc>
<doc id="1134746" url="https://pl.wikipedia.org/wiki?curid=1134746" title="Skala Antmana">
Skala Antmana

Skala Antmana (ang. "TIMI Risk Score for Unstable Angina/NON-ST Elevation Myocardial Infarct") – stosowana w kardiologii siedmiostopniowa skala określająca ryzyko związane z niestabilną chorobą wieńcową lub zawałem serca bez uniesienia odcinka ST. 
Czynniki ryzyka.
Za każdy czynnik przyznawany jest jeden punkt.
Szacowane ryzyko zgonu/zawału serca/potrzeby wczesnej rewaskularyzacji w ciągu 14 dni (Szczeklik)
Dane pochodzą z badania The TIMI Risk Score for Unstable Angina/Non–ST Elevation MI. A Method for Prognostication and Therapeutic Decision Making.

</doc>
<doc id="1134747" url="https://pl.wikipedia.org/wiki?curid=1134747" title="Archaeamphora">
Archaeamphora

Archaeamphora – rodzaj wymarłych roślin owadożernych z wczesnej kredy. Opisano jeden gatunek – "Archaeamphora longicervia". Jest to prawdopodobnie przodek kapturnic ("Sarracenia"). Roślina dorastała do 5 cm wysokości. Jej skamieniałości znaleziono w północno-wschodniej części Chin.

</doc>
<doc id="1134754" url="https://pl.wikipedia.org/wiki?curid=1134754" title="Gmina Ig">
Gmina Ig

Ig – gmina w centralnej Słowenii. W 2000 roku liczyła 5400 mieszkańców.
Miejscowości.
Miejscowości wchodzące w skład gminy Ig:

</doc>
<doc id="1134757" url="https://pl.wikipedia.org/wiki?curid=1134757" title="Tyniok">
Tyniok

Tyniok (892 m n.p.m.) – dwuwierzchołkowy szczyt w głównym grzbiecie Beskidu Śląskiego, wznoszący się bezpośrednio na północ od Przełęczy Koniakowskiej. Zalesiony wierzchołek wschodni jest niższy zaledwie o 2 m od wierzchołka zachodniego, pokrytego polami i pastwiskami.
Nazwa góry pochodzi od "tyniny" – listew "szczypanych" siekierą z świerkowego kloca, z których wyplatano głównie przęsła płotów do koszarowania owiec. Dawna nazwa szczytu ("Rdzawka" lub "Drdzawka"), podawana m.in. w "Dziejopisie Żywieckim" Andrzeja Komonieckiego, pochodziła prawdopodobnie od rdzawej barwy ziemi, wywołanej obecnością licznych związków żelaza.
Od wschodu, tuż pod szczytem, stoki Tynioka trawersują niebieskie znaki szlaku turystycznego ze Zwardonia na Baranią Górę.

</doc>
<doc id="1134762" url="https://pl.wikipedia.org/wiki?curid=1134762" title="Gmina Ivančna Gorica">
Gmina Ivančna Gorica

Ivančna Gorica – gmina w centralnej Słowenii. W 2002 roku liczyła 13 500 mieszkańców.
Miejscowości.
Miejscowości wchodzące w skład gminy Ivančna Gorica:

</doc>
<doc id="1134764" url="https://pl.wikipedia.org/wiki?curid=1134764" title="Kaki">
Kaki



</doc>
<doc id="1134765" url="https://pl.wikipedia.org/wiki?curid=1134765" title="Hrabia Beauchamp">
Hrabia Beauchamp

Baronowie Beauchamp 7. kreacji (parostwo Zjednoczonego Królestwa)
Hrabiowie Beauchamp 1. kreacji (parostwo Zjednoczonego Królestwa)

</doc>
<doc id="1134767" url="https://pl.wikipedia.org/wiki?curid=1134767" title="Matwij Hryhorjew">
Matwij Hryhorjew

Matwij Ołeksandrowycz Hryhorjew (ukr. Матвій Олександрович Григоріїв; ros. Николай Алекса́ндрович Григо́рьев; prawdziwe nazwisko Nykyfir lub Nyczypir Serwetnyk, ur. około 1885 w Hryhorijiwce, zm. 27 lipca 1919 w Sentowie) – ataman ukraiński, uczestnik wojny domowej w Rosji i wojny ukraińsko-radzieckiej. 
Życiorys.
Ukończył szkołę dwuklasową. Według niektórych źródeł uczył się w szkole felczerskiej, lecz przerwał naukę, wstępując na ochotnika do wojska rosyjskiego i udając się na wojnę rosyjsko-japońską. Podczas walk odznaczył się odwagą. Po demobilizacji pracował w Aleksandrii jako urzędnik akcyzowy. Podczas I wojny światowej był początkowo chorążym w 56 Żytomierskim pułku piechoty, dosłużył się stopnia sztabs-kapitana. Był także odznaczony orderem św. Jerzego.
1917-1918.
Po rewolucji lutowej i obaleniu caratu Hryhorjew działał w komitetach żołnierskich. Następnie zdezerterował z wojska i wrócił do Aleksandrii. W końcu 1917 r. utworzył ochotniczy pułk sił zbrojnych Ukraińskiej Republiki Ludowej, za co otrzymał od sekretarza generalnego ds. wojskowych URL Semena Petlury stopień podpułkownika. Petlura polecił mu również tworzenie kolejnych jednostek w ujeździe jelizawietgradzkim. Po przewrocie, po którym władzę na Ukrainie przejął hetman Skoropadski i utworzone zostało Państwo Ukraińskie (Hetmanat) pod niemieckim i austro-węgierskim protektoratem, Hryhorjew początkowo go popierał. Następnie jednak skupił wokół siebie oddział chłopów walczących z Niemcami, a także nawiązał kontakty z Petlurą, który także walczył z władzą Hetmanatu.
W listopadzie 1918 r., gdy oddziały niemieckie i austriackie wycofywały się z Ukrainy, w jej centralnej części rozpoczęło się powstanie antyhetmańskie. Do władzy doszedł Dyrektoriat kierowany przez Wołodymyra Wynnyczenkę i Semena Petlurę. Oddziały pod dowództwem Hryhorjewa zdobyły Werblużkę oraz Aleksandrię, faktycznie opanowały ziemię chersońską, po czym Hryhorjew ogłosił się atamanem wojsk powstańczych "ziemi chersońskiej, Zaporoża i Taurydy", chociaż faktycznie kontrolował jedynie pierwszy ze wskazanych obszarów. Sześciotysięczne siły Hryhorjewa jako odrębna dywizja weszły do Południowej Grupy Wojsk URL pod dowództwem atamana Ołeksandra Hrekowa. Kontrola dowództwa wojsk URL nad tymi oddziałami była jednak jedynie częściowa.
W szeregach Armii Czerwonej.
W styczniu 1919 r., gdy na Ukrainę wkroczyła Armia Czerwona, a Dyrektoriat realnie kontrolował coraz mniejszą część Ukrainy, Hryhorjew postanowił przejść na stronę zwycięskich bolszewików. Drugą przyczyną, która skłoniła go do zmiany frontu, był fakt, iż Petlura nie pozwolił mu zaatakować francuskich sił interwencyjnych lądujących w Odessie. 2 lutego 1919 r., ponad miesiąc po proklamowaniu Ukraińskiej Socjalistycznej Republiki Radzieckiej ze stolicą w Charkowie i na trzy dni przed zajęciem Kijowa przez Armię Czerwoną, Hryhorjew zgodził się uznać zwierzchność rządu USRR i dowództwa Armii Czerwonej na Ukrainie. Zgodził się także przekształcić swoje oddziały w jednostki regularne. Dowodzone przez niego oddziały przybrały nazwę 1 Brygady Zadnieprzańskiej i w krótkim czasie zmusiły siły wierne Dyrektoriatowi do wycofania się z Krzywego Rogu, Znamianki, Bobrinskiej i Jelizawietgradu. W ostatnim z wymienionych miast walczyły wspólnie z czerwonym pułkiem dowodzonym przez P. Tkaczenkę oraz z miejscowymi oddziałami robotniczymi. Przejście Hryhorjewa na stronę Armii Czerwonej zmusiło wojsko ukraińskie do wycofania się na Podole i Wołyń.
W dniach 2-10 marca 1919 r. Hryhorjew stoczył zaciętą, ostatecznie zakończoną zwycięstwem bitwę o Chersoń z oddziałami interwentów francuskich i greckich. Następnie, działając wbrew poleceniom dowodzącego Frontem Ukraińskim Władimira Antonowa-Owsiejenki, wkroczył 15 marca do Mikołajowa, który był już faktycznie kontrolowany przez miejscowych bolszewików. 6 kwietnia 1919 r. brygada Hryhorjewa opanowała natomiast Odessę, wkraczając do miasta opuszczonego dzień wcześniej przez francuskie wojska interwencyjne. Na miejscu Hryhorjew pozwolił swoim oddziałom na rabunek i wywożenie skradzionych dóbr do miejscowości pochodzenia. 
Bunt Hryhorjewa przeciwko bolszewikom.
Odniesione przez Hryhorjewa sukcesy sprawiły, że po zajęciu Odessy mianowano go dowódcą 6 Ukraińskiej dywizji strzeleckiej (była to w rzeczywistości jego dawna brygada, uzupełniona w Odessie o nowych ochotników) i zaproponowano jego kandydaturę do odznaczenia Orderem Czerwonego Sztandaru. Równocześnie jego postawa i postępowanie jego oddziałów budziło coraz większą krytykę wśród lokalnych bolszewickich dowódców, zwłaszcza tym, gdy Hryhorjew nieoczekiwanie nie wsparł oddziałów Nikołaja Chudiakowa w marszu w kierunku Tyraspola. Władimir Antonow-Owsiejenko, obawiając się o jego lojalność, dopuszczając możliwość przejścia przez Hryhorjewa na stronę anarchistów Machny, postanowił powierzyć mu prestiżowe zadanie marszu przeciwko wojskom rumuńskim w Besarabii. Podczas spotkania z dowódcą Frontu Ukraińskiego Hryhorjew atakował politykę władz bolszewickich na Ukrainie, piętnując rekwizycje żywności, ostatecznie jednak zobowiązał się do poprowadzenia swoich oddziałów we wskazanym przez Antonowa-Owsiejenkę kierunku. 
Faktycznie jednak Hryhorjew rozesłał swoje oddziały na trzytygodniowy "odpoczynek", pozwalając żołnierzom udać się w miejsca pochodzenia (a więc głównie w rejony Aleksandrii, Jelizawietgradu i Znamienki). W rzeczywistości jego brygada rozpierzchła się, zabierając broń, sprzęt i zaopatrzenie, a przez kolejne trzy tygodnie jego żołnierze zajmowali się w guberni chersońskiej grabieżami i rabunkiem. Dopuszczali się również pogromów Żydów i zabójstw na tle rabunkowym, a także zabójstw działaczy miejscowych komitetów partyjnych. Oddziały Hryhorjewa przestały uznawać bolszewickie dowództwo. Zaczęły rozprowadzać ulotki wzywające chłopów do walki z szeregach "partyzantów atamana Hryhorjewa" przeciwko komunistom. W Jelizawietgradzie niedawni sojusznicy bolszewików zniszczyli siedzibę partii i rozbroili batalion komunistów. 7 i 8 maja 1919 r. Hryhorjew wydał Uniwersał, w którym wzywał, by "lud ukraiński brał władzę w swoje ręce" i ogłaszał "dyktaturę ludu pracującego, władzę rad ludu Ukrainy". Ataman wzywał do organizowania rad wiejskich, powiatowych i gubernialnych, z zastrzeżeniem w każdej 80% miejsc dla Ukraińców, 5% dla Żydów i 15% dla pozostałych, z dopuszczeniem przedstawicieli wszystkich partii oraz osób bezpartyjnych popierających koncepcję władzy radzieckiej. Zdobył pewne poparcie chłopów, którzy zwrócili się przeciwko bolszewikom, nie godząc się na przymusowe rekwizycje żywności i represje ze strony Czeka. 
Na początku maja zbrojne oddziały Hryhorjewa faktycznie opanowały obszar między Mikołajowem, Jekaterynosławiem, Krzemieńczukiem i Czerkasami. Jekaterynosław został przy tym oddany atamanowi przez Pułk Czarnomorski marynarza Orłowa, dotąd walczący po stronie czerwonych. Marynarze przyłączyli się do Hryhorjewa również w Mikołajowie i Oczakowie, pewne poparcie Hryhorjew znalazł także na Podolu. W szczytowym momencie dowództwo atamana uznawało od 15 do 23 tys. ludzi. Na terenach wiejskich zapanowała anarchia. 10 maja rada obrony USRR ogłosiła go, wraz z najbliższymi współpracownikami, osobą wyjętą spod prawa. 15 maja 1919 r. oddziały pod dowództwem Aleksandra Parchomienki odbiły Jekaterynosław, potem jednak znów zostały z niego wypędzone. Niemniej po pierwszych starciach z Armią Czerwoną oddziały Hryhorjewa zaczęły poddawać się lub ponownie wracać pod komendę czerwonych. Główne zgrupowanie sił Hryhorjewa poniosło klęskę w bitwie pod Kamianką. Do końca maja 1919 r. bunt Hryhorjewa został stłumiony przez grupy wojsk P. Jegorowa, P. Dybienki i A. Parchomienki, zajmowany przez niego obszar ponownie znalazł się pod kontrolą bolszewików, a siły dowodzone przez atamana skurczyły się do 3 tys. walczących (kolejne 2 tys. przeszło do mniejszych oddziałów innych atamanów, uznających zwierzchność Hryhorjewa). Jego wystąpienie doprowadziło jednak do załamania się Frontu Ukraińskiego Armii Czerwonej, przyczyniło się do klęski czerwonych w bitwie z Siłami Zbrojnymi Południa Rosji o Donbas, a także uniemożliwiło dalszy marsz w kierunku Besarabii i wsparcie przez radzieckie wojsko rewolucji na Węgrzech. 
Zwolennicy Hryhorjewa utrzymywali jeszcze przez pewien czas w swoich rękach Borysław, Kachowkę, Nikopol, dokonując napadów na transporty wojskowe idące na Krym oraz wypadów w kierunku Aleksandrii. W czerwcu 1919 r. z Hryhorjewem spotkał się Nestor Machno, proponując wspólną walkę przeciwko zarówno czerwonym, jak i białym. Obaj dowódcy postanowili połączyć siły, jednak ich porozumienie szybko się załamało. Hryhorjew rozważał przejście na stronę białych i podporządkowanie się gen. Denikinowi, co machnowcy uznali za zdradę. Hryhorjew został rozstrzelany, a jego oddziały przyłączone do sił Machny. 

</doc>
<doc id="1134768" url="https://pl.wikipedia.org/wiki?curid=1134768" title="Yamaha V-max">
Yamaha V-max

Yamaha V-max – japoński motocykl produkowany przez Yamaha Motor Company w latach 1985-2006.
W konstrukcji silnika tego motocykla zastosowano system V-boost, który powyżej 5750 obr./min napełnia pojedynczą komorę spalania wykorzystując dwa gaźniki przez otwarcie dodatkowych przepustnic umieszczonych pomiędzy kanałami dolotowymi. Przepustnice otwierane są automatycznie za pomocą serwomechanizmu elektrycznego, co powoduje nagły wzrost mocy.
Historia.
Po raz pierwszy prototyp V-maxa został zaprezentowany w Las Vegas w październiku 1984 roku. Produkcja została rozpoczęta w 1985 r. z przeznaczeniem na rynek amerykański. W Europie premiera odbyła się rok później, natomiast na japońskim rynku pojawił się dopiero w 1990 roku. Vmax zaprojektowany został na wzór potężnych amerykańskich motocykli Hot rod, wyposażonych w silnik V8. Był to sposób Yamahy na pozyskanie tego segmentu rynku. Nowoczesny i tańszy motocykl z silnikiem V4, dorównujący osiągami "Hot rodom" mógł brać udział w wyścigach Drag Racers, które w tym czasie zostały uznane w Stanach Zjednoczonych za dyscyplinę sportu.
Krytyka.
Pierwszy model tego motocykla (produkowany do roku 2006) krytykowany jest za zbyt słabe hamulce w stosunku do swojej mocy i zbyt miękkie zawieszenie powodujące niestabilne zachowanie podczas brania zakrętów przy dużych prędkościach.

</doc>
<doc id="1134772" url="https://pl.wikipedia.org/wiki?curid=1134772" title="Gmina Jezersko">
Gmina Jezersko

Jezersko (niem. "Seeland") − gmina w północnej Słowenii. W 2010 roku liczyła 600 mieszkańców.
Miejscowości.
Miejscowości wchodzące w skład gminy Jezersko:

</doc>
<doc id="1134774" url="https://pl.wikipedia.org/wiki?curid=1134774" title="Cerkiew Przenajświętszej Bogarodzicy Maryi w Wieluniu">
Cerkiew Przenajświętszej Bogarodzicy Maryi w Wieluniu

Cerkiew pw. Przenajświętszej Bogarodzicy Maryi – dawna cerkiew w Wieluniu, obecnie Wieluński Dom Kultury. 
Wznoszona w latach 1900–1902, zastąpiła pierwszą wieluńską cerkiew św. Włodzimierza z 1852 (budynek przy ulicy Palestranckiej), która na początku XX w. okazała się za mała. Od momentu wycofania się z Wielunia w 1914 r. wojsk rosyjskich obiekt stał się zbyt duży dla topniejącej społeczności prawosławnej, jednak jeszcze w latach 20. odbywały się tu nabożeństwa. 
W 1934 Sejmik Wieluński odkupił obiekt (jednocześnie przekazując prawosławnym na dom modlitw kamienicę przy ulicy Krakowskie Przedmieście). W trakcie prac adaptacyjnych usunięto liczne kopuły wieńczące nawę, kruchtę i boczne kaplice, a budynek przekształcono w 1935 w Muzeum Ziemi Wieluńskiej. Po wojnie budynek został zajęty przez jeden z wieluńskich domów kultury.

</doc>
<doc id="1134776" url="https://pl.wikipedia.org/wiki?curid=1134776" title="Yolei Inoune">
Yolei Inoune



</doc>
<doc id="1134778" url="https://pl.wikipedia.org/wiki?curid=1134778" title="Gmina Juršinci">
Gmina Juršinci

Juršinci – gmina we wschodniej Słowenii. W 2002 roku liczyła 2200 mieszkańców.
Miejscowości.
Miejscowości wchodzące w skład gminy Juršinci:

</doc>
<doc id="1134780" url="https://pl.wikipedia.org/wiki?curid=1134780" title="Stefan Friedman">
Stefan Friedman



</doc>
<doc id="1134783" url="https://pl.wikipedia.org/wiki?curid=1134783" title="Ram Lakhan">
Ram Lakhan

Ram Lakhan to bollywoodzki dramat zemsty z 1989 wyreżyserowany i wyprodukowany przez Subhash Ghai. W rolach głównych Anil Kapoor, Jackie Shroff, Madhuri Dixit i Raakhee Gulzar. Film należy do klasyków indyjskiego kina, był hitem lat 90. Tematem filmu jest krzywda i zemsta, miłość braci i matki, rozstanie i pojednanie, przemiana serca. Film przedstawia też wybór dwóch postaw w życiu: tej zgodnej z zasadami i wartościami "Ramajany", bohaterskiej i uczciwej i tej, wybierając którą służymy złu zamiast z nim walczyć.
Fabuła.
Bhishambar (Amrish Puri) i Bhanu (Paresh Rawal) lubią żyć z gestem i na cudzy koszt. Dobroć traktują jako naiwność, którą należy wykorzystać. Przygarniając ich do swojego domu brat (Dilip Tahil) płaci za to całym swoim mieniem i życiem. Bracia podstawiają prawnika, który daje ojcu do podpisu korzystny dla nich testament. Wizja bogactwa czyni ich okrutnymi – zabijają ojca. Ich wydziedziczony brat musi z żoną i synkami opuścić swój dom. Kiedy odkrywa prawdę, zostaje przez nich zabity na oczach swojej żony Shardy (Raakhee). Przed posągiem bogini przysięga ona zemstę. Latami czeka, aż jej synowie dorosną do tego, by pomścić śmierć ojca.
Motywy kina indyjskiego.
Film ma odniesienia do innego filmu o zemście "Karan Arjun" – podobny motyw matki przysięgającej zemstę, błagającej o pomoc boginię, posługującej się w tej zemście synami.
Jackie Shroff i Anil Kapoor grali podobne role braci – starszego porządnego i młodszego, lekkomyślnie schodzącego na złą drogę – w "Trimurti (film)" (z Shah Rukh Khanem w roli najmłodszego brata).
Imiona bohaterów: Ram i Lakhan nawiązują do wzorowej miłości braterskiej przedstawionej w indyjskim eposie "Ramajana" (podobnie jak w filmie "Jestem przy tobie").
Podobnie jak w tym filmie Madhuri Dixit tańczy dla jednego mężczyzny myśląc o innym także w filmach "Koyla" i "Devdas".

</doc>
<doc id="1134785" url="https://pl.wikipedia.org/wiki?curid=1134785" title="Gerald Cash">
Gerald Cash

Gerald Cash (ur. 28 maja 1917 w Nassau, zm. 6 stycznia 2003) – bahamski prawnik i polityk, w latach 1979-1988 gubernator generalny tego kraju.
Ukończył studia prawnicze i w 1940 uzyskał prawo wykonywania zawodu adwokata na Bahamach, a osiem lat później również w Wielkiej Brytanii. W 1949 został wybrany do parlamentu Bahamów, wówczas jeszcze brytyjskiej kolonii. W latach 1958-1962 był członkiem autonomicznego rządu archipelagu. W latach 1969-1979 zasiadał w bahamskim Senacie, równocześnie od 1973 do 1976 sprawując urząd zastępcy gubernatora generalnego. W 1976, w związku z chorobą Milo Butlera, był przez krótki czas pełniącym obowiązki gubernatora. Po śmierci Butlera w 1979, był naturalnym kandydatem na jego następcę. Pełnił ten formalnie najwyższy urząd w państwie do 1988, po czym przeszedł na emeryturę. Zmarł w 2003 wskutek udaru mózgu.

</doc>
<doc id="1134788" url="https://pl.wikipedia.org/wiki?curid=1134788" title="Przełęcz Koniakowska">
Przełęcz Koniakowska

Przełęcz Koniakowska (766 m n.p.m.) – dość szerokie i głębokie siodło w obrębie Bramy Koniakowskiej, w głównym grzbiecie Beskidu Śląskiego – i w głównym wododziale Polski, między Koczym Zamkiem na południu a Tyniokiem na północy. Stanowi ona najniższy punkt wododziału między doliną Kameszniczanki w dorzeczu Soły (a więc Wisły) na wschodzie a doliną Olzy w dorzeczu Odry na zachodzie. Stoki poniżej przełęczy, zwłaszcza wschodnie, są strome i pocięte dość głębokimi wąwozikami drobnych cieków wodnych, dlatego nie była ona nigdy wykorzystywana do celów komunikacyjnych. Budowany z końcem XVIII w. gościniec z Żywca do Jabłonkowa (tzw. "Cysorka") poprowadzono na południe od przełęczy – tuż poza szczytem Koczego Zamku.
Bezleśny rejon przełęczy pokrywają łąki i pola uprawne rozrzuconych tu przysiółków Koniakowa i Kamesznicy. Grzbietem przez przełęcz wiodą niebieskie znaki szlaku turystycznego ze Zwardonia na Baranią Górę.

</doc>
<doc id="1134791" url="https://pl.wikipedia.org/wiki?curid=1134791" title="Floorball">
Floorball



</doc>
<doc id="1134794" url="https://pl.wikipedia.org/wiki?curid=1134794" title="Gmina Kidričevo">
Gmina Kidričevo

Kidričevo (dawniej Strnišče) − gmina we wschodniej Słowenii. W 2010 roku liczyła 6500 mieszkańców.
Miejscowości.
Miejscowości wchodzące w skład gminy Kidričevo:

</doc>
<doc id="1134795" url="https://pl.wikipedia.org/wiki?curid=1134795" title="Klasztor Lorsch">
Klasztor Lorsch



</doc>
<doc id="1134796" url="https://pl.wikipedia.org/wiki?curid=1134796" title="Robert Knuth">
Robert Knuth

Robert Knuth (ur. 9 lutego 1952) – polski artysta multimedialny. Założyciel i pierwszy dyrektor Galerii Scena w Koszalinie.
Życiorys.
Absolwent PLSP w Bydgoszczy i PWSSP (ASP) w Gdańsku, autor i inicjator wielu międzynarodowych projektów, wystaw i inicjatyw artystycznych.
Znany z muzycznych performance i happeningów („Gunter Grass Versoehnungs Gurken” 2006, „Stillleben” 2007), autor filmów (“Totrimejk” 2006), a od 2006 roku twórca fotograficznych obrazów. Współpracował m.in. z Jerzym Mazzollem, Olgą Szwajgier. Autor i inicjator wielu międzynarodowych projektów i wystaw. Założyciel grupy Paul Pozozza Museum (Düsseldorf 1983), Diffusion Ensamble (1995), szef galerii Delikatesy Avantgarde (Gdańsk 1995-1996), współautor REF (Radiowe Eksperymentalne Formy) m.in. dla Radiostacji i Radia Jazz (2000), Stream Gustloff Trio (2003). Autor projektu "Skann" – Bałtycki Teatr Dramatyczny (2003). W 2006 roku założył wraz z grupą studentów Instytutu Wzornictwa Politechniki Koszalińskiej miejsce dla eksperymentów, które działa do dziś pod nazwą Galeria Scena w Koszalinie. Jego prace znajdują się w zbiorach Muzeum Narodowego we Wrocławiu, Kościuszko Foundation i Museum of Modern Art, Muzeum w Koszalinie oraz Muzeum Warmii i Mazur w Olsztynie.
W 2007 roku Knuth założył kobiecą anarchistyczną i elektro anarchistyczną formację "Mary Lolo"

</doc>
<doc id="1134797" url="https://pl.wikipedia.org/wiki?curid=1134797" title="Cerkiew w Wieluniu">
Cerkiew w Wieluniu



</doc>
<doc id="1134799" url="https://pl.wikipedia.org/wiki?curid=1134799" title="Cmentarze ewangelickie w Wieluniu">
Cmentarze ewangelickie w Wieluniu

Cmentarze ewangelickie w Wieluniu – termin odnoszący się do dwóch cmentarzy ewangelickich w Wieluniu.

</doc>
<doc id="1134801" url="https://pl.wikipedia.org/wiki?curid=1134801" title="Przepękla indochińska">
Przepękla indochińska

Przepękla indochińska ("Momordica cochinchinensis" (Lour.) Spreng.) – gatunek roślin z rodziny dyniowatych. Występuje w południowych Chinach, Wietnamie, północno-wschodniej Australii. 
Zastosowanie.
W krajach Azji Południowo-Wschodniej traktowany jest zarówno jako owoc, jak i lekarstwo. Charakteryzuje się krótkim okresem owocowania, ze szczytem w grudniu i styczniu, i dlatego stosowany jest jedynie przy specjalnych okazjach, takich jak wietnamskie święto Tết (Nowy Rok) lub też jako potrawa weselna. Najczęściej jest serwowany jako "xôi gấc", czyli słodki ryż serwowany z nasionami i owocnią. Poza Azją najczęściej sprzedawany jest jako suplement diety w postaci soku lub ekstraktu w kapsułkach.
Owoc stosowany jest w medycynie chińskiej, ale pojawiają się też doniesienia naukowe o jego działaniu przeciwnowotworowym. Owoce zawierają więcej likopenu (200–230mg likopenu/100g owoców) niż pomidory (4,2mg likopenu/100g) i 10-krotnie więcej karotenu niż marchew. Ponadto powyższe substancje występują w łatwo przyswajalnej formie, z długołańcuchowymi kwasami tłuszczowymi.

</doc>
<doc id="1134803" url="https://pl.wikipedia.org/wiki?curid=1134803" title="Gmina Kobarid">
Gmina Kobarid

Kobarid (wł. "Caporetto", niem. "Karfreit") – gmina w zachodniej Słowenii, w pobliżu granicy włoskiej. W 2010 roku liczyła 4197 mieszkańców.
Miejscowości.
Miejscowości wchodzące w skład gminy Kobarid:

</doc>
<doc id="1134806" url="https://pl.wikipedia.org/wiki?curid=1134806" title="Momordica cochinchinensis">
Momordica cochinchinensis



</doc>
<doc id="1134810" url="https://pl.wikipedia.org/wiki?curid=1134810" title="Krzemień (Bieszczady)">
Krzemień (Bieszczady)

Krzemień (1335 m) – drugi pod względem wysokości szczyt polskich Bieszczadów i całych Bieszczadów Zachodnich.
Położenie i topografia.
Krzemień znajduje się w środkowej części grupy Tarnicy (1346 m) i Halicza (1333 m), w paśmie połonin. Masyw ma charakter przebiegającego z północnego zachodu na południowy wschód grzbietu, na którym występują liczne skałki tworzące kształt grzebienia. Obecna nazwa góry pochodzi właśnie od zniekształconego przez austriackich kartografów słowa „grzebień” (z ukraińska „"hreben"”).
Grzbiet ten na północnym zachodzie zanika, opadając w dolinę jednego z dopływów Terebowca, zaś w przeciwną stronę ciągnie się dalej, w stronę Kopy Bukowskiej (1320 m). Z najwyższego punktu, umiejscowionego w centralnej jego części, odbiega na północny wschód grzbiet w kierunku Bukowego Berda (1311 m) oddzielonego płytką przełęczą (1268 m). Ku południowemu zachodowi biegnie natomiast grzbiet, poprzez głęboką Przełęcz Goprowską (1160 m n.p.m.) łączący Krzemień z masywem Tarnicy i Szerokiego Wierchu.
Południowo-zachodni stok, z którego środkowej części, na wysokości ok. 1200 m wyraźniej wyodrębnia się wspomniany grzbiet, opada: na zachód od Przełęczy Goprowskiej do doliny Terebowca, zaś na wschodzie – w dolinę Wołosatki. Charakteryzuje się on, jak na Bieszczady, dużym nachyleniem na różnicy wysokości ok. 120 m. Zbocze eksponowane na północny wschód, odwadniane przez potok Roztoki mający tam swoje źródło, jest łagodniejsze.
Turystyka.
Do 1987 granią Krzemienia, przez szczyt, prowadził czerwony Główny Szlak Beskidzki z Ustrzyk Górnych przez Szeroki Wierch, przełęcz pod Tarnicą, Przełęcz Goprowską, następnie wchodził na Krzemień i wiódł grzbietem w stronę Halicza. Ze względu na ochronę przyrody jego przebieg zmieniono na trawers południowo-zachodniego stoku bezpośrednio z Przełęczy Goprowskiej. Obecnie kilkadziesiąt metrów od wierzchołka biegnie szlak niebieski (z Białej do Grybowa), który z Przełęczy Goprowskiej prowadzi wprost stromo w górę, osiągając grzbiet na zachód od szczytu, a następnie kieruje się, przez płytką przełęcz (1268 m), na Bukowe Berdo. Wchodzenie na wierzchołek jest jednak zabronione przepisami Bieszczadzkiego Parku Narodowego.
Z uwagi na dużą wysokość względem okolicznych szczytów i pokrycie połoniną, Krzemień jest dobrym punktem widokowym na okolicę. Widać stąd m.in.: Tarnicę z Szerokim Wierchem, Połoninę Caryńską, Bukowe Berdo, dolinę górnego Sanu, Halicz z Rozsypańcem, a także pasma Gór Sanocko-Turczańskich oraz Bieszczadów ukraińskich.
Przyroda.
Ciekawa flora. M.in. rosną tutaj tak rzadkie w Polsce gatunki roślin, jak: turzyca skalna, turzyca dacka, groszek wschodniokarpacki, zaraza macierzankowa.

</doc>
<doc id="1134811" url="https://pl.wikipedia.org/wiki?curid=1134811" title="Baron Beauchamp">
Baron Beauchamp

Baronowie Beauchamp 1. kreacji (parostwo Anglii)
Baronowie Beauchamp 2. kreacji (parostwo Anglii)
Baronowie Beauchamp 3. kreacji (parostwo Anglii)
Baronowie Beauchamp 4. kreacji (parostwo Anglii)
Baronowie Beauchamp 5. kreacji (parostwo Anglii)
Wicehrabiowie Beauchamp 1. kreacji (parostwo Anglii)
Baronowie Beauchamp 6. kreacji (parostwo Anglii)
Wicehrabiowie Beauchamp 2. kreacji (parostwo Wielkiej Brytanii)
Baronowie Beauchamp 7. kreacji (parostwo Zjednoczonego Królestwa)

</doc>
<doc id="1134813" url="https://pl.wikipedia.org/wiki?curid=1134813" title="Gmina Kobilje">
Gmina Kobilje

Kobilje – gmina we wschodniej Słowenii. W 2002 roku liczyła 600 mieszkańców.

</doc>
<doc id="1134816" url="https://pl.wikipedia.org/wiki?curid=1134816" title="Chronologia wyścigu kosmicznego">
Chronologia wyścigu kosmicznego

Wyścig kosmiczny był współzawodnictwem Stanów Zjednoczonych i ZSRR w eksploracji kosmosu, w przybliżeniu obejmującym okres 1957- 1975. Obejmował on wysiłki zmierzające do eksploracji przestrzeni kosmicznej przez sztuczne satelity, umieszczenia w niej człowieka oraz jego lądowania na powierzchni Księżyca (wydarzenia zostały wyróżnione w tabeli).
¹ Bezpośrednio po wystrzeleniu kierownictwo nad projektem Vanguard zostało przekazane przez NRL agencji NASA.&lt;BR&gt;
² Związek Radziecki podjął wcześniejsze próby spotkania na orbicie 12 sierpnia 1962 roku. Jednak Wostok 3 i Wostok 4 zbliżyły się jedynie na odległość 5 km od siebie, znajdując się ponadto na różnych płaszczyznach orbitalnych.

</doc>
<doc id="1134818" url="https://pl.wikipedia.org/wiki?curid=1134818" title="Planeta x">
Planeta x



</doc>
<doc id="1134819" url="https://pl.wikipedia.org/wiki?curid=1134819" title="Ornithopus sativus">
Ornithopus sativus



</doc>
<doc id="1134824" url="https://pl.wikipedia.org/wiki?curid=1134824" title="Gmina Komen">
Gmina Komen

Komen (wł. "Comeno") − gmina w zachodniej Słowenii. W 2002 roku liczyła 3500 mieszkańców.
Miejscowości.
Miejscowości wchodzące w skład gminy Komen:

</doc>
<doc id="1134833" url="https://pl.wikipedia.org/wiki?curid=1134833" title="Jeździec (karta)">
Jeździec (karta)

Jeździec (z franc. "chevalier" = rycerz) – figura w kartach do gry w tarota. 
W hierachii ważności jeździec umiejscowiony jest między waletem a damą. Na karcie znajduje się wizerunek młodego mężczyzny na koniu w szatach średniowiecznego rycerza.
Talia do gry w tarota zawiera 4 jeźdźce, po jednym w każdym kolorze (trefl, karo, kier i pik).
Oznaczenie jeźdźców.
Jeździec w języku angielskim to "Knight" (rycerz), dlatego karta w tym języku oznaczona jest literami Kn. Jej odpowiedniki w innych taliach to:
Wygląd jeźdźców.
Wzór wirtemberski - stary rysunek
Wzór wirtemberski - nowy rysunek

</doc>
<doc id="1134836" url="https://pl.wikipedia.org/wiki?curid=1134836" title="Wołodymyr Oskiłko">
Wołodymyr Oskiłko

Wołodymyr Oskiłko (ur. 1892 w Horodku koło Równego, zm. 19 czerwca 1926 tamże) – ukraiński działacz społeczny i wojskowy, ataman i generał-chorąży armii Ukraińskiej Republiki Ludowej, organizator i dowódca północnej grupy wojsk URL.
Od 1914 służył w armii rosyjskiej, szybko awansował do stopnia podpułkownika. Po rewolucji lutowej i obaleniu caratu został komisarzem Rządu Tymczasowego w Tule. Za rządów Dyrektoriatu Ukraińskiej Republiki Ludowej był jednym z przywódców Ukraińskiej Partii Socjalistów-Niepodległościowców. 29 kwietnia 1919 w Równem podjął nieudaną próbę przewrotu i przejęcia władzy, aresztując kilku ministrów i wysokich oficerów rządu URL. Rozpoczęły się walki, w których brał udział również Korpus Strzelców Siczowych. 30 kwietnia bunt został zlikwidowany, a Oskiłce z kilkoma współpracownikami udało się uciec z Równego i 12 maja zgłosić do przedstawicieli polskich władz. Został skierowany do obozu dla internowanych, następnie wyjechał do Wiednia. W 1921 powrócił do Równego, i zajął się wydawaniem gazety "Dzwin". Na łamach gazety głosił program porozumienia z Polską i lansował hasło przyszłej federacji polsko-ukraińskiej. Kierował utworzoną przez siebie Ukraińską Partią Ludową. W 1924 opublikował swoje wspomnienia "Miż dwoma syłami". 29 czerwca 1926 został skrytobójczo zabity w swojej rodzinnej wsi przez nieznanych sprawców. Zabójstwo nastąpiło w miesiąc po zamordowaniu w Paryżu Symona Petlury. O zamach na Oskiłkę podejrzewano sowiecki wywiad.

</doc>
<doc id="1134837" url="https://pl.wikipedia.org/wiki?curid=1134837" title="Brama Koniakowska">
Brama Koniakowska



</doc>
<doc id="1134838" url="https://pl.wikipedia.org/wiki?curid=1134838" title="Gmina Komenda">
Gmina Komenda

Komenda – gmina w środkowej Słowenii. W 2010 roku liczyła 5314 mieszkańców.
Miejscowości.
Miejscowości wchodzące w skład gminy Komenda:

</doc>
<doc id="1134839" url="https://pl.wikipedia.org/wiki?curid=1134839" title="Pierre Le Tessier">
Pierre Le Tessier

Pierre Le Tessier (ur. ok. 1255 w Saint-Antonin-Noble-Val, zm. 22 marca 1325 w Awinionie) – francuski duchowny, z zakonu kanoników regularnych św. Augustyna. Opat klasztoru Saint-Sernin w Tuluzie (1318). Bliski współpracownik i kapelan papieża Jana XXII. Nuncjusz papieski na Sycylii w 1317. Wicekanclerz Świętego Kościoła Rzymskiego od 1319 roku. Na konsystorzu 20 grudnia 1320 został mianowany kardynałem prezbiterem Santo Stefano al Monte Celio. Zmarł w Awinionie w wieku około 70 lat.

</doc>
<doc id="1134840" url="https://pl.wikipedia.org/wiki?curid=1134840" title="You And Not Tokio">
You And Not Tokio



</doc>
<doc id="1134841" url="https://pl.wikipedia.org/wiki?curid=1134841" title="Cmentarz rzymskokatolicki w Wieluniu">
Cmentarz rzymskokatolicki w Wieluniu

Rzymskokatolicki cmentarz w Wieluniu – cmentarz znajdujący się przy ulicy 3 Maja w Wieluniu.
Pierwsze wieluńskie cmentarze istniały przy wieluńskich kościołach. Pod koniec XVIII wieku przykościelne place nie były w stanie przyjąć zmarłych z rozrastającego się miasta. Nowy cmentarz umożliwił stopniową likwidację przykościelnych miejsc pochówku. Na utworzonym cmentarzu istniała część prawosławna.
Na cmentarzu znajdują się między innymi:
Na terenie nekropoli w latach 90. XX wieku wzniesiono Kościół Miłosierdzia Bożego, który pełni rolę kaplicy cmentarnej. Cmentarz rzymskokatolicki graniczy z komunalnym.

</doc>
<doc id="1134844" url="https://pl.wikipedia.org/wiki?curid=1134844" title="Teksańska masakra piłą mechaniczną III">
Teksańska masakra piłą mechaniczną III

Teksańska masakra piłą mechaniczną III (tytuł oryg. "Leatherface: The Texas Chainsaw Massacre III") – amerykański film fabularny (horror z podgatunku slasher), sequel oryginalnej "Teksańskiej masakry piłą mechaniczną".
Horror nominowano jako najlepszy film do nagrody International Fantasy Film Award. Wbrew nominacji, nie spotkał się z szeroką aprobatą krytyki. Zespół Lääz Rockit skomponował piosenkę "Leatherface" do tego filmu.
Początkowo MPAA przyznało filmowi najcięższą klasyfikację, X, lecz następnie kategoria została zmieniona na lżejszą – R. Natężenie przemocy w filmie przyczyniło się do jego zakazania w Finlandii, Islandii oraz na okres trzynastu lat w Wielkiej Brytanii.
Opis fabuły.
W scenie rozpoczynającej film, tuż po krótkim wprowadzeniu, z którego dowiadujemy się, że bohaterka pierwszej części serii – Sally Hardesty – nie żyje, widzimy tytułowego bohatera Leatherface'a, który morduje młodą kobietę przy użyciu młota kowalskiego. Następnie poznajemy bohaterów filmu, parę przyjaciół Michelle i Ryana, którzy wybierają się na Florydę. Po drodze są świadkami sprawozdania dziennikarzy z przydrożnego cmentarza, z którego wykopane zostały ludzkie zwłoki. Następnego dnia trafiają do obskurnej stacji benzynowej, by tam skorzystać z toalety i zatankować. Poznają kowboja, imieniem Tex. Michelle, przesiadując w toalecie, jest podglądania przez perwersyjnego właściciela stacji, Alfredo, który następnie grozi bohaterom użyciem strzelby. Michelle i Ryan uciekają ze stacji w popłochu.
Zapada zmrok i bohaterowie gubią się na odludnych teksańskich peryferiach. Przyjaciele zostają zaatakowani przez nadjeżdżający nieoczekiwanie wóz, który uderza w nich gwałtownie i rzuca w ich przednią szybę martwego kojota. Para zostaje zmuszona do zatrzymania samochodu, a Ryan w pośpiechu zmienia oponę. Wtem z ciemności wyłania się Leatherface, miejscowy psychopata, z uruchomioną piłą łańcuchową. Atakuje auto Michelle i Ryana, którym w ostatniej chwili udaje się odjechać. Okazuje się, że to nie koniec wypadków – Michelle i Ryan rozbijają się w niefortunnym wypadku o samochód czarnoskórego kierowcy, Benny'ego. Gdy Benny próbuje sprowadzić pomoc, pada ofiarą ataku szaleńczego Leatherface'a. Od śmierci ratuje go zjawiająca się nagle w lesie dziewczyna, Sara, która prowokuje Leatherface'a do pościgu. Podczas gonitwy gubi psychopatę i następnie natrafia na Benny'ego. Benny dowiaduje się od niej, że jej rodzina zginęła z rąk krewnych Leatherface'a; wkrótce i jego wybawczyni zostaje zamordowana. Tymczasem błąkający się po lesie Michelle i Ryan zostają zaskoczeni przez wspomnianego psychopatę; chłopak zostaje zabity. Michelle trafia do położonego na skraju lasu domu, gdzie spotyka małą, łkającą dziewczynkę; jest to w rzeczywistości córka „Skórzanej Twarzy”. Chcąc jej pomóc, zostaje schwytana przez napotkanego wcześniej Teksa.
Tex okazuje się członkiem kanibalistycznego klanu Sawyerów – rodziny Leatherface'a, prześladującej ludzi dla rozrywki. Michelle zostaje zmuszona do wzięcia udziału w makabrycznej kolacji domowników, organizowanej przez poszczególnych członków rodziny. Zostaje zakneblowana, a wkrótce – ku jej rozpaczy – jeden z Sawyerów przynosi do domu zwłoki Ryana, który ma stać się daniem głównym posiłku. Z opresji ratuje ją Benny, który pojawia się nagle w rezydencji Sawyerów z bronią palną. Bohaterowie wybiegają z domu. Benny zostaje potrącony przez samochód prowadzony przez Teksa, a następnie wdaje się z nim w pojedynek, z którego wychodzi obronną ręką – zabija Teksa. Gdy Leatherface przymierza się do mordu na Michelle, Benny rzuca się na niego i wszczyna bitwę. Zostaje potencjalnie zabity, a Michelle – w odwecie – tłucze głowę psychopaty kamieniem.
W ostatniej scenie okazuje się, że Benny przeżył atak Leatherface'a. Bohaterowie, po zastrzeleniu ostatniego z członków rodziny Sawyer – Alfredo, wsiadają w samochód i odjeżdżają z miejsca akcji. Na końcu widać nogi Leatherface'a który właśnie przyszedł i piłę mechaniczną którą odpala. Obserwuje jak jego niedoszłe ofiary odjeżdżają.

</doc>
<doc id="1134853" url="https://pl.wikipedia.org/wiki?curid=1134853" title="Osum">
Osum

Osum (t. Osumi) – rzeka w południowej Albanii, w zlewisku Morza Adriatyckiego. Długość – 161 km, powierzchnia zlewni – 2073 km², średni przepływ – 32,5 m³/s.
Osum powstaje koło wsi Vithkuq w górach albańskiej części Epiru z połączenia dwóch górskich potoków na wysokości 1420 m n.p.m. Początkowo płynie na północ, zatacza obszerną pętlę na wschód i ostatecznie kieruje się na zachód. Górny odcinek rzeki przebiega przez wyjątkowo niedostępne okolice, rzeka płynie w wąwozie o głębokości do 100 m. U stóp masywu Tomorr Osum skręca na północny zachód. Od miasta Çorovoda dolina rzeki stopniowo się poszerza. Osum przepływa przez Berat i kilka km na zachód od miasta Kuçova łączy się z rzeką Devoll, tworząc rzekę Seman.

</doc>
<doc id="1134859" url="https://pl.wikipedia.org/wiki?curid=1134859" title="Gmina Kostel">
Gmina Kostel

Kostel – gmina w południowej Słowenii. W 2010 roku liczyła 600 mieszkańców.
Miejscowości.
Miejscowości wchodzące w skład gminy Kostel:

</doc>
<doc id="1134862" url="https://pl.wikipedia.org/wiki?curid=1134862" title="Gmina Kozje">
Gmina Kozje

Kozje – gmina w Słowenii. W 2002 roku liczyła 3400 mieszkańców.
Miejscowości.
Miejscowości wchodzące w skład gminy Kozje:

</doc>
<doc id="1134871" url="https://pl.wikipedia.org/wiki?curid=1134871" title="Ode to Deodorant/Brothers + Sisters">
Ode to Deodorant/Brothers + Sisters



</doc>
<doc id="1134874" url="https://pl.wikipedia.org/wiki?curid=1134874" title="Buzău (rzeka)">
Buzău (rzeka)

Buzău – rzeka w południowo-wschodniej Rumunii.

</doc>
<doc id="1134880" url="https://pl.wikipedia.org/wiki?curid=1134880" title="Słodkie, słodkie czary">
Słodkie, słodkie czary

 – shōjo manga z gatunku mahō shōjo autorstwa Moyoco Anno, która ukazała się w latach 2004–2007. 
Na podstawie mangi stworzone zostało anime.
W Polsce seria jest wydawana na DVD przez Anime Gate; do tej pory ukazały się 7 płyt z 10 zapowiedzianych, zawierające w sumie 34 pierwszych odcinki serii. Wydawanie tej serii zostało zawieszone z powodu zbyt niskiej sprzedaży.
Fabuła.
Vanilla i Chocola to urocze, dziesięcioletnie czarownice. Wychowały się w Świecie Magii – niezwykłej krainie, gdzie miotły służą do latania, przedmioty same odkładają się na miejsce, a cukierki mają niezwykłe właściwości. W chwili, gdy spotykamy je po raz pierwszy, obie małe bohaterki stają właśnie do walki o tron. Jako kandydatki do roli przyszłej królowej Świata Magii, dziewczęta zostają wysłane do Świata Ludzi, gdzie rozstrzygnie się, która z nich godna jest królewskiego tronu.
Wersja polska.
Wersja polska: na zlecenie Vision Film Distribution – Studio Lingua 
Dialogi i reżyseria:
Tłumaczenie tekstu: Paweł Musiałowski i Małgorzata Gajderowicz
Realizacja dźwięku: Robert Buczkowski
Wykonanie piosenek: Julita Dawidowicz
W wersji polskiej udział wzięli:
Lektor: Grzegorz Pawlak

</doc>
<doc id="1134882" url="https://pl.wikipedia.org/wiki?curid=1134882" title="Bękarty diabła">
Bękarty diabła

Bękarty diabła (oryg. "The Devil's Rejects") – horror koprodukcji amerykańsko-niemieckiej z 2005 roku. Wymowa filmu ma charakter groteskowy. "Bękarty diabła" są bezpośrednim sequelem "Domu tysiąca trupów" (2003), którego reżyserem – podobnie, jak tego filmu – jest Rob Zombie.
Fabuła.
Po zamordowaniu młodego policjanta, George'a Wydella, Firefly'owie stają się celem Johna Quincy'ego Wydella, brata nieboszczyka, szeryfa, który dąży do schwytania szaleńców.
Produkcja.
Pisząc scenariusz "Domu tysiąca trupów", Rob Zombie wstępnie obmyślił historię brata George'a Wydella − policjanta, który ginie z rąk rodziny Firefly. Wątek postanowił kontynuować w sequelu, którego protagonistą uczynił łaknącego zemsty szeryfa, Johna Quincy'ego Wydella. Gdy tylko, wkrótce po premierze, "Dom tysiąca trupów" zwrócił koszty produkcji, zarządcy wytwórni Lions Gate Entertainment złożyli Zombiemu propozycję nakręcenia kontynuacji. Reżyser zaczął poważnie zastanawiać się nad koncepcją filmu. "Bękarty diabła" Zombie planował zrealizować jako horror bardziej "przerażający", realistyczniejszy niż jego prequel; artysta nie chciał, by był to obraz równie kampowy, jak jego debiut. W sequelu widział Zombie "brutalny western", a nawet kino drogi. Zainspirowały twórcę klasyczne filmy sensacyjne i kryminały: "Dzika banda" (1969), "Bonnie i Clyde" (1967) i "Badlands" (1973). Rozmawiając z Williamem Forsythem, reżyser ustalił, że postać szeryfa Wydella tchnięta będzie męskością i heroizmem bohaterów granych niegdyś przez takich aktorów, jak Robert Shaw, Lee Marvin oraz Robert Mitchum. Zombie i Forsythe natychmiast nawiązali porozumienie. Sheri Moon Zombie, filmowa Baby, nie odebrała "Bękartów diabła" jako sequela, widząc w nich projekt, w którym "po prostu pojawiają się bohaterowie z "Domu tysiąca trupów"".
Opinie.
Witryna retrocrush.com uznała kreację Sida Haiga w filmie "Bękarty diabła" za jeden z najlepszych występów aktorskich w historii kina grozy Według redaktorów serwisu audienceseverywhere.net, film Zombie to jeden ze stu najlepszych horrorów XXI wieku.

</doc>
<doc id="1134883" url="https://pl.wikipedia.org/wiki?curid=1134883" title="Martin Landau">
Martin Landau

Martin Landau (ur. 20 czerwca 1928 w Nowym Jorku, zm. 15 lipca 2017 w Los Angeles) – amerykański aktor i producent filmowy i telewizyjny. Laureat Oscara. W Polsce najbardziej pamiętany jako komandor John Koenig w serialu sci-fi "Kosmos 1999" (1975–1977).
Życiorys.
Wczesne lata.
Urodził się w rodzinie żydowsko-amerykańskiej jako syn Selmy (z domu Buchanan) i Morrisa Landau, mechanika austriackiego pochodzenia. W wieku 17 lat rozpoczął pracę jako rysownik w „Daily News”, w latach 40. i 50. był asystentem Gusa Edsona podczas pracy nad komiksem "The Gumps".
Twórczość Charliego Chaplina wywarła przemożny wpływ na jego późniejsze życie. Pracował w letnim magazynie w Nowej Anglii, a w 1955 został przyjęty do Actors Studio, gdzie studiował pod kierunkiem Lee Strasberga, Elii Kazana i Harolda Clurmana wspólnie ze Steve’em McQueenem. 
Kariera.
W 1957 zadebiutował na Broadwayu w sztuce Delberta Manna "Środek nocy" ("Middle of the Night"). Zachęcony przez swojego mentora Lee Strasberga, był wykładowcą aktorstwa, a wśród jego słuchaczy znaleźli się Jack Nicholson i Anjelica Huston.
W latach 50. pojawił się w takich serialach telewizyjnych jak "Armstrong Circle Theatre" i "Schlitz Playhouse", a także "The Big Story", "Maverick" i "Rawhide". Zadebiutował na kinowym ekranie jako porucznik Marshall w dramacie wojennym Lewisa Milestone’a "Wzgórze Pork Chop" ("Pork Chop Hill", 1959) o wojnie koreańskiej z Gregorym Peckiem. Swój pierwszy większy sukces odniósł w roli homoseksualnego poplecznika złoczyńcy w dreszczowcu Alfreda Hitchcocka "Północ, północny zachód" ("North by Northwest", 1959) u boku Cary’ego Granta. Landau miał kwitnącą karierę, grając gościnne role w serialach telewizyjnych przerywanych sporadycznymi rolami filmowymi. Grał rzymskiego generała w "Kleopatrze" (1963), Kajfasza w "Opowieściach wszech czasów" (1965) i Wodza Krzywe Nogi w westernie komediowym Johna Sturgesa "Na szlaku Alleluja" (1965). Największą popularność przyniosła mu rola mistrza kamuflażu Rollina Handa w serialu CBS "" (1966–1969), za którą otrzymał nagrodę Złotego Globu i trzykrotnie był nominowany do nagrody Emmy. Pojawił się także gościnnie w jednym z odcinków serialu NBC "Columbo" (1973).
Był dwukrotnie nominowany do nagrody Oscara; za postać Abe Karatza w dramacie Francisa Forda Coppoli "Tucker. Konstruktor marzeń" ("Tucker: The Man and His Dream", 1988) oraz za rolę Judah Rosenthala w komediodramacie Woody’ego Allena "Zbrodnie i wykroczenia" ("Crimes and Misdemeanors", 1989). Drugoplanowa kreacja podstarzałego aktora Béli Lugosiego, przyjaciela głównego bohatera, niegdyś gwiazdy horrorów, w komediodramacie Tima Burtona "Ed Wood" (1994) przyniosła mu w 1995 roku nagrodę Oscara, Złotego Globu, Saturna, American Comedy Award, CableACE i nominację do nagrody BAFTA.
Życie prywatne.
31 stycznia 1957 poślubił Barbarę Bain, odtwórczynię głównej roli żeńskiej w serialu "Kosmos 1999". Miał z nią dwie córki – Susan Meredith (producentkę) i Juliet Rose (aktorkę).

</doc>
<doc id="1134886" url="https://pl.wikipedia.org/wiki?curid=1134886" title="Populacja (statystyka)">
Populacja (statystyka)



</doc>
<doc id="1134889" url="https://pl.wikipedia.org/wiki?curid=1134889" title="Estymator obciążony">
Estymator obciążony



</doc>
<doc id="1134891" url="https://pl.wikipedia.org/wiki?curid=1134891" title="Obciążenie estymatora">
Obciążenie estymatora



</doc>
<doc id="1134892" url="https://pl.wikipedia.org/wiki?curid=1134892" title="Tatiana Sosna-Sarno">
Tatiana Sosna-Sarno

Tatiana Sosna-Sarno (ur. 16 września 1954 w Warszawie) – polska aktorka.
Życiorys.
W 1977 ukończyła Państwową Wyższą Szkołę Teatralną w Warszawie. Zadebiutowała 1 lipca tego samego roku w roli Pięknej w „Pięknej i bestii” Stanisława Grochowiaka w reż. Krzysztofa Kursy na scenie Teatru Dramatycznego im. Jerzego Szaniawskiego w Płocku. Zagrała w ponad 50 filmach fabularnych i serialach telewizyjnych.
Jest jedną z bohaterek książki „Optymistki” (autor: Marzanna Graff-Oszczepalińska).

</doc>
<doc id="1134898" url="https://pl.wikipedia.org/wiki?curid=1134898" title="Rezerwat przyrody Uroczysko Wrzosy">
Rezerwat przyrody Uroczysko Wrzosy

Rezerwat przyrody Uroczysko Wrzosy – leśny rezerwat przyrody w południowo-zachodniej Polsce, na Nizinie Śląskiej, w woj. dolnośląskim, gmina Wołów.
Rezerwat położony jest na terenie Parku Krajobrazowego Doliny Jezierzycy na Wysoczyźnie Rościsławskiej, w dorzeczu Jezierzycy, między miejscowością Wrzosy na wschodzie i Wodnica na zachodzie, około 5 km na północny zachód od Wołowa.
Obszar rezerwatu stanowi objęty ochroną czynną fragment Parku Krajobrazowego Doliny Jezierzycy między rzekami Juszką i Niecieczną. Położony w całości na obszarze Natura 2000 Dębniańskie Mokradła PLH020002.
Rezerwat przyrody Uroczysko Wrzosy utworzony został na podstawie Rozporządzenia Wojewody Dolnośląskiego Nr 2 z dnia 8 marca 2000 r. (Dz. Urz. Woj. Dolnośląskiego Nr. 10, Poz. 149). W 2010 roku Zarządzeniem nr 1 Regionalnego Dyrektora Ochrony Środowiska we Wrocławiu powiększono obszar i utworzono otulinę rezerwatu o powierzchni 397,35 ha. Rezerwat obejmuje: lasy, wody płynące i stojące, grunty leśne oraz łąki śródleśne, o łącznej powierzchni 575,11 ha, utworzony dla ochrony wielu rzadkich gatunków roślin chronionych oraz naturalnych zbiorowisk leśnych. Rezerwat utworzono głównie dla ochrony stanowiska fragmentów lasów łęgowych, zwłaszcza zespołów olsu porzeczkowego i łęgu olszowo-jesionowego, oraz lęgowisk awifauny leśnej i wodno-błotnej.
Rezerwat wyróżnia się dużym skupieniem rzadkich i chronionych gatunków roślin i cennych ptaków, z wieloma drzewami pomnikowymi, lęgowiskami ptaków wodno-błotnych i ostojami zwierząt, oraz znacznym stopniem naturalności występujących tu fitocenoz olsu porzeczkowego i pozostającego z nim w układzie przestrzennym wielkopowierzchniowego łęgu jesionowo-olszowego. Zachowały się fragmentarycznie fitocenozy łęgu wiązowo-jesionowego. Dęby stanowią ważny element zbiorowisk grądowych, kwaśnej dąbrowy oraz boru mieszanego. Na uboższych i piaszczystych siedliskach rezerwatu, podstawowym gatunkiem lasotwórczym jest sosna. Występuje ona w drzewostanach mieszanych, najczęściej z dębami i modrzewiem jak i w litych monokulturach. W szacie leśnej dominują szeroko rozpowszechnione fitocenozy suboceanicznego boru świeżego. Tereny bezleśne poza zabudowaniami zajmują łąki i pastwiska, pola oraz stanowiące ważny element krajobrazu bagna i zbiorniki wodne.
Rezerwat charakteryzuje się wieloma siedliskami sprzyjającymi rozwojowi roślinności hydrofitycznej. Są nimi starorzecza, stawy hodowlane (Na Wrzosach), śródleśne młaki, rowy odwadniające oraz strumienie i cieki wodne.
Bogata flora rezerwatu obejmuje około 470 gatunków roślin, w tym 21 chronionych. Awifauna liczy około 180 gatunków, w tym 120 lęgowych. Zachowane w stanie naturalnym olsy, o charakterystycznej strukturze kępowodolinowej dna lasu, należą do najpiękniejszych na Dolnym Śląsku.
Na terenie rezerwatu stwierdzono liczne rzadkie lub chronione rośliny. Do najważniejszych należą:
Turystyka.
Przez rezerwat przechodzi szlak turystyczny

</doc>
<doc id="1134899" url="https://pl.wikipedia.org/wiki?curid=1134899" title="Maciej Augustyn">
Maciej Augustyn

Maciej Witold Augustyn pseud. Michał Broda (ur. 1 kwietnia 1956 w Ustrzykach Dolnych) – polski historyk, z zamiłowania pisarz i historyk Bieszczadów.
Życiorys.
Urodził się w 1956 roku jako najstarszy syn Kazimierza i Wandy z Tarnawskich. Ukończył Liceum Ogólnokształcące w Ustrzykach Dolnych. Jest absolwentem Wydziału Historycznego Uniwersytetu Jagiellońskiego. W latach 80. pracował jako nauczyciel historii w szkołach podstawowych w Bieszczadach.
Pracownik Stacji Badawczej Fauny Karpat w Ustrzykach Dolnych będącej lokalnym oddziałem Muzeum i Instytutu Zoologii Polskiej Akademii Nauk w Warszawie.
Autor większości tekstów grupy KSU, pomysłodawca Wolnej Republiki Bieszczad.
Starszy brat Bogdana Augustyna.

</doc>
<doc id="1134900" url="https://pl.wikipedia.org/wiki?curid=1134900" title="Lewoamfetamina">
Lewoamfetamina

Lewoamfetamina – organiczny związek chemiczny, lewoskrętny stereoizomer amfetaminy o słabym działaniu na ośrodkowy układ nerwowy (jest z kolei jednak bardziej kardiotoksyczny). Jest objęty Konwencją o substancjach psychotropowych z 1971 roku (wykaz II). W Polsce jest w grupie II-P Ustawy o przeciwdziałaniu narkomanii.

</doc>
<doc id="1134901" url="https://pl.wikipedia.org/wiki?curid=1134901" title="Jerzy Wadowski">
Jerzy Wadowski

Jerzy Wadowski (ur. 26 lipca 1929 w Poznaniu, zm. 6 października 2007 w Victoria Falls (Zimbabwe)) – polski podróżnik, publicysta, bibliotekarz i autor piosenek żeglarskich.
W latach 1957–1959 był asystentem Instytutu Książki i Czytelnictwa (Zakład Instrukcyjno-Metodyczny) w Bibliotece Narodowej; w ramach swojej pracy w IKiCz w 1957 r. odbył trzytygodniową wizytę studyjną w bibliotekach ZSRR. W latach 1960–1964 był kustoszem Zakładu Informacji Naukowej BN. Redaktor Zachodniej Agencji Prasowej w latach 1960–1964, miesięcznika „Morze” w latach 1964-1990 oraz od 1991 r., kwartalnika „Komunikat Okręgu Poleskiego”.
Był członkiem Międzynarodowego Instytutu Kultury Morskiej, Stowarzyszenia Marynistów Polskich, Stowarzyszenia Szarych Szeregów, Światowego Związku Żołnierzy Armii Krajowej oraz Związku Więźniów Politycznych Okresu Stalinowskiego.

</doc>
<doc id="1134902" url="https://pl.wikipedia.org/wiki?curid=1134902" title="Kleszcze (powiat koszaliński)">
Kleszcze (powiat koszaliński)

Kleszcze (do 1945 niem. "Kleist") – wieś sołecka w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 247 mieszkańców.

</doc>
<doc id="1134905" url="https://pl.wikipedia.org/wiki?curid=1134905" title="Jan (Kuchtin)">
Jan (Kuchtin)

Jan (Joann), cz. Ján, imię świeckie Michaił Iwanowicz Kuchtin (ur. 20 września 1901 w stanicy Kargalskiej w obw. rostowskim, zm. 5 czerwca 1975 w Odessie) – duchowny prawosławny, w latach 1956–1964 zwierzchnik Kościoła Prawosławnego Czechosłowacji z tytułem "arcybiskup metropolita Pragi i Czechosłowacji". Z pochodzenia Rosjanin.
Życiorys.
Urodził się w rodzinie duchownego. W 1911 ukończył szkołę podstawową, a w 1915 – Ust-Miedwiedicką szkołę czteroklasową. W tymże roku wstąpił do seminarium duchownego w Nowoczerkasku. Do 1919 zdążył ukończyć cztery lata studiów, następnie został zmobilizowany.
W 1920 wyemigrował do Grecji, a w 1922 (lub 1923) wyjechał do Jugosławii, gdzie rozpoczął studia na 4. roku seminarium duchownego w Prizrenie. Seminarium ukończył w 1926. W kwietniu 1927 przyjął święcenia zakonne z imieniem Joann, w maju tegoż roku wyświęcony został na hierodiakona, a następnie hieromonacha. Do 1950 przebywał w Jugosławii, poświęcając się działalności duszpasterskiej i teologicznej w różnych parafiach i monasterach (m.in. w Visoki Dečani). W 1936 ukończył fakultet teologii prawosławnej na Uniwersytecie w Belgradzie. W latach 1941–1946 był katechetą w gimnazjum żeńskim w Niszu, a od 1948 niósł posługę w różnych parafiach Chorwacji. Od 7 listopada 1948 był profesorem w seminarium w Prizrenie. W 1947 przyjął obywatelstwo ZSRR.
W 1951 został wysłany do Bułgarii. Przebywając w tym kraju zwrócił się do władz ZSRR o zezwolenie na powrót. Jednak w 1953 został przez metropolitę Eleuteriusza wezwany do Czechosłowacji i wyznaczony opiekunem studentów prawosławnego fakultetu teologicznego w Preszowie. 1 października 1953 mianowany docentem tegoż fakultetu i podniesiony do godności archimandryty. 24 października 1954 został wyświęcony na biskupa i mianowany wikariuszem diecezji praskiej z tytułem biskupa žateckiego. Rezydował w Pradze.
17 maja 1956, po ustąpieniu Eleuteriusza sobór lokalny Kościoła Prawosławnego Czechosłowacji wybrał go na metropolitę Pragi i Czechosłowacji. 20 maja tegoż roku w praskiej katedrze Świętych Cyryla i Metodego odbyła się jego uroczysta intronizacja.
W 1964 ze względu na zły stan zdrowia przeniesiony na własną prośbę w stan spoczynku. Wyjechał do ZSRR i zamieszkał w Odessie, gdzie zmarł.

</doc>
<doc id="1134907" url="https://pl.wikipedia.org/wiki?curid=1134907" title="MTV Unplugged (album Nickelback)">
MTV Unplugged (album Nickelback)

MTV Unplugged – minialbum koncertowy kanadyjskiej grupy rockowej Nickelback, wydany w 2003 roku, nakładem wytwórni Roadrunner Records. Album zawiera sześć utworów w wersjach akustycznych. wykonanych podczas koncertu, jaki się odbył 16 września 2003 roku w „MTV Studios” w Bussum w Holandii. Na płycie znalazł się także utwór „Hero”, nagrany przez wokalistę grupy Chada Kroegera w duecie z Joseyem Scottem, wokalistą grupy Saliva w 2002 roku, specjalnie na potrzeby filmu Spider Man. Akustyczna wersja utworu „Where Do I Hide” znalazła się na stronie B singla „Feelin' Way Too Damn Good” oraz „Figured You Out”, wydanych w roku 2004.

</doc>
<doc id="1134911" url="https://pl.wikipedia.org/wiki?curid=1134911" title="ÜberSoldier">
ÜberSoldier

ÜberSoldier – gra komputerowa osadzona w realiach II wojny światowej.
Fabuła.
Partyzanci przygotowali obławę, w wyniku której ginie bohater gry, Karl Stolz, oficer Wehrmachtu. Po śmierci jego ciało poddano eksperymentowi – chciano stworzyć armię NadŻołnierzy, którzy są niemal niezniszczalnymi i bezlitosnymi maszynami do zabijania.

</doc>
<doc id="1134915" url="https://pl.wikipedia.org/wiki?curid=1134915" title="Waleryj Szczukin">
Waleryj Szczukin

Waleryj Alaksiejewicz Szczukin (, , "Walerij Aleksiejewicz Szczukin"; ur. 22 marca 1942 we Władywostoku, zm. 10 października 2020 w Mińsku) – radziecki i białoruski oficer marynarki wojennej i polityk, deputowany do Rady Najwyższej Republiki Białorusi XIII kadencji; komandor porucznik; aktywnie występował przeciwko polityce przywódcy Białorusi Alaksandra Łukaszenki, wielokrotnie aresztowany i karany grzywnami.
Życiorys.
Młodość i praca.
Urodził się 22 maja 1942 roku we Władywostoku, w Kraju Nadmorskim Rosyjskiej FSRR, ZSRR. W 1951 roku rodzina wróciła do Białoruskiej SRR, w rodzinne strony matki. W 1966 roku ukończył Wyższą Inżynieryjną Szkołę Marynarki Wojennej w Leningradzie ze specjalnością wojskową „inżynier mechanik okrętowy” i cywilną „eksploatacja parowych urządzeń energetycznych”. Pracę rozpoczął jako ślusarz. W latach 1966–1987 był oficerem Marynarki Wojennej ZSRR. Po przeniesieniu do rezerwy w latach 1987–1995 pracował jako maszynista żurawia do układania rur BMU-2 grupy firm Szczokinhazbud. Posiada stopień komandora porucznika rezerwy. W 1995 roku był członkiem Partii Komunistów Białoruskiej.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Połockiego-Centralnego Okręgu Wyborczego Nr 74. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka, a następnie sekretarza Stałej Komisji ds. Bezpieczeństwa Narodowego, Obrony i Walki z Przestępczością. W czasie kryzysu konstytucyjnego w 1996 roku opowiedział się przeciwko zmianom forsowanym przez prezydenta Alaksandra Łukaszenkę i po stronie obrońców Konstytucji z 1994 roku. Brał czynny udział w próbie wprowadzenia przewodniczącego Centralnej Komisji Wyborczej Wiktara Hanczara do jego biura, wcześniej bezprawnie wyrzuconego stamtąd przez siły bezpieczeństwa lojalne wobec prezydenta. 27 listopada 1996 roku, po dokonanej przez Łukaszenkę kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły.
Waleryj Szczukin był aktywnym publicystą w niezależnych gazetach „Towariszcz” i „Narodnaja Wola” oraz obrońcą praw człowieka. Za działalność polityczną i społeczną był wielokrotnie aresztowany i karany grzywną. Mimo komunistycznych poglądów w 1998 roku został wykluczony z Partii Komunistów Białoruskiej. W 2001 roku spędził 3 miesiące w więzieniu za „antyprezydencką działalność”. Usiłował kandydować w wyborach parlamentarnych w 2004 roku na deputowanego do Izby Reprezentantów III kadencji, jednak nie został zarejestrowany jako kandydat.
Odznaczenia.
Waleryj Szczukin posiadał radzieckie medale jubileuszowe, którymi nagradzano wojskowych podczas służby.
Życie prywatne.
Waleryj Szczukin był żonaty, miał dwoje dzieci i siedmioro wnuków. Był prawosławny. W 1995 roku mieszkał w Mińsku.
Zmarł 10 października 2020 w Mińsku.

</doc>
<doc id="1134916" url="https://pl.wikipedia.org/wiki?curid=1134916" title="Arthur Burns">
Arthur Burns

Arthur Frank Burns (ur. 27 kwietnia 1904 w Stanisławowie, obecnie Iwano-Frankiwsk, zm. 6 czerwca 1987 w Baltimore) – amerykański ekonomista, przewodniczący Rady Doradców Ekonomicznych w latach 1953–1956.
W latach 1970–1978 był przewodniczącym Rady Gubernatorów Systemu Rezerwy Federalnej.

</doc>
<doc id="1134918" url="https://pl.wikipedia.org/wiki?curid=1134918" title="Raymond J. Saulnier">
Raymond J. Saulnier

Raymond J. Saulnier (ur. 20 września 1908, zm. 30 kwietnia 2009 w Chestertown, Maryland) – amerykański ekonomista, przewodniczący Zespołu Doradców Ekonomicznych w latach 1956-1961.

</doc>
<doc id="1134919" url="https://pl.wikipedia.org/wiki?curid=1134919" title="Wiktar Rachmańko">
Wiktar Rachmańko

Wiktar Ryhorawicz Rachmańko (, , "Rachmańko Wiktor Grigorjewicz"; ur. 24 września 1953 w Nowogródku) – białoruski polityk, w latach 1997−2000 i 2000−2003 członek Rady Republiki Zgromadzenia Narodowego Republiki Białorusi I i II kadencji, w latach 1998−2000 szef Kolei Białoruskich.
Życiorys.
Ukończył studia w Białoruskim Instytucie Inżynierów Transportu Kolejowego. Po odbyciu służby wojskowej pracował jako pomocnik maszynisty ciepłowozu w mińskim depo, dyżurny, główny inżynier i naczelnik stacji w Baranowiczach. Po uzyskaniu przez Białoruś niepodległości w 1991 wszedł w skład Baranowickiej Miejskiej Rady Deputowanych. W 1994 otrzymał nominację na dyrektora oddziału baranowickiego Białoruskich Kolei ("Беларускaя чыгункa", БЧ).
13 stycznia 1997 roku został członkiem nowo utworzonej Rady Republiki Zgromadzenia Narodowego Republiki Białorusi I kadencji. Pełnił w niej funkcję członka Stałej Komisji ds. Międzynarodowych i Bezpieczeństwa Narodowego. W 2000 roku przestał być członkiem Rady, lecz już w listopadzie tego samego roku został nim ponownie. 19 grudnia 2000 roku został członkiem Rady Republiki II kadencji. W związku z wyrokiem skazującym, 2 października 2003 roku podjęto decyzję o przedterminowym wygaszeniu członkostwa Rachmańki w Radzie Republiki z dniem 22 sierpnia tego samego roku.
Wiktar Rachmańko od 10 listopada 1998 do 22 listopada 2001 roku pełnił funkcję szefa Kolei Białoruskich.
21 listopada 2001 przeciwko Rachmańce zostało wszczęte postępowanie karne, a w grudniu tego roku przedstawiono mu zarzuty przekroczenia uprawnień służbowych oraz kradzieży mienia publicznego – syn Rachmańki Jury miał przez dwa lata mieszkać w hotelu Ekspres przy pl. Przydworcowym w Mińsku na koszt kolei, a straty przedsiębiorstwa z tego tytułu wyniosły 14 tys. dolarów. Kolejnym zarzutem było wybudowanie przez kołchoz "Шлях Леніна" w rejonie baranowickim drogi asfaltowej do domu letniskowego Rachmańki kosztem 8,5 tys. dolarów.

</doc>
<doc id="1134920" url="https://pl.wikipedia.org/wiki?curid=1134920" title="Walter Heller">
Walter Heller

Walter Wolfgang Heller (ur. 27 sierpnia 1915 w Buffalo, w stanie Nowy Jork, zm. 15 czerwca 1987 w Silverdale (Waszyngton)) – amerykański ekonomista, przewodniczący Zespołu Doradców Ekonomicznych w latach 1961–1964, doradca prezydenta Stanów Zjednoczonych Johna F. Kennedy’ego.
Na początku swojej kariery przyczynił się utworzenia Planu Marshalla w 1947 roku oraz do przywrócenia marki niemieckiej w RFN po II wojnie światowej.

</doc>
<doc id="1134921" url="https://pl.wikipedia.org/wiki?curid=1134921" title="Człowiek prezydenta">
Człowiek prezydenta

Człowiek prezydenta (ang. "The President’s Man") – amerykański telewizyjny film akcji, którego premiera miała miejsce w kwietniu 2000 roku na antenie stacji CBS. Reżyserię filmu objęli Michael Preece oraz Eric Norris, którego ojciec – popularny aktor Chuck Norris ("Strażnik Teksasu") – zagrał jedną z głównych ról. Gwiazdą projektu jest także Dylan Neal ("Moda na sukces"). Film doczekał się kontynuacji w roku 2002 – "".
Opis fabuły.
Po latach ciężkiej pracy ambitny agent specjalny Joshua McCord (Chuck Norris) decyduje się przejść na zasłużony odpoczynek. McCord wykłada na wyższej uczelni w Dallas. To zajęcie to tylko "przykrywka", mająca zapewniać mu anonimowość. O prawdziwym zajęciu Josha wie wyłącznie jego córka Que (Jennifer Tung).
Niestety, uprowadzenie pierwszej damy w Rio de Janeiro przekreśla emeryturalne plany tajnego agenta. Po kilku godzinach od porwania Joshua ląduje na spadochronie na dachu hotelu, w którym przetrzymywana jest kobieta. Udaje się ją uwolnić, jednak podczas przebiegu zadania doznaje kontuzji, na poważnie uniemożliwiającej mu dalszą pracę. Akcja uświadamia mu, jak bardzo jest niezastąpiony.
McCord postanawia znaleźć odpowiedniego mężczyznę i dobrze go wyszkolić. Następstwem tego działania mogłaby być upragniona emerytura. Idealnego – silnego i wytrwałego kandydata – odnajduje w więzieniu. Jest nim Deke Slater (Dylan Neal), były komandos, odsiadujący kilkudziesięcioletni wyrok. Deke trafił za kraty jako sierżant elitarnej jednostki wojskowej, gdy nie wykonał rozkazu uratowania rannego kolegi, a następnie dostał kolejny miesiąc za zabicie współwięźnia, choć zrobił to w akcie samoobrony.
Que wyciąga żołnierza z więzienia. Po wielu tygodniach wyczerpujących ćwiczeń Slater jest gotowy – może z dumą zastępować Joshuę McCorda. Jednak już wkrótce Deke zostaje uprowadzony. Trafia do dzikiej dżungli, gdzie generał Vinh Tran (Soon-Tek Oh) poddaje go serii tortur. Teraz nadzieja pozostaje w McCordzie.
Dystrybucja w Polsce.
W Polsce film wydano na rynku video w formie „rental” (możliwość czasowego nabycia w wypożyczalni VHS) 23 stycznia 2003 roku. Dystrybutorem był Best Film. W ciągu następnych lat obraz stał się często emitowanym filmem telewizyjnym; jego projekcji podjęły się stacje Polsat (premiera tv), TVP1 oraz TV4.

</doc>
<doc id="1134923" url="https://pl.wikipedia.org/wiki?curid=1134923" title="Gardner Ackley">
Gardner Ackley

Gardner Ackley (ur. 30 czerwca 1915, zm. 12 stycznia 1998 w Ann Arbor, Michigan) – amerykański ekonomista, przewodniczący Zespołu Doradców Ekonomicznych w latach 1964-1968.

</doc>
<doc id="1134924" url="https://pl.wikipedia.org/wiki?curid=1134924" title="Uładzimir Kanaplou">
Uładzimir Kanaplou

Uładzimir Mikałajewicz Kanaplou (, , "Władimir Nikołajewicz Konoplow", ur. 3 stycznia 1954 we wsi Akulincy) – białoruski polityk, deputowany do Rady Najwyższej Republiki Białorusi XIII kadencji, deputowany (1996–2007) i przewodniczący Izby Reprezentantów Zgromadzenia Narodowego Republiki Białorusi (2004–2007).
Życiorys.
W 1975 ukończył studia w zakresie geografii w Mohylewskim Państwowym Instytucie Pedagogicznym. W latach 1975–1976 pracował jako nauczyciel w Szkłowie, a od 1977 do 1983 pełnił funkcję wicedyrektora szkoły średniej nr 3 w Szkłowie.
W latach 1983–1991 był zatrudniony w organach spraw wewnętrznych rejonu szkłowskiego. Po 1991 powrócił do pracy jako nauczyciel. W tym samym czasie został asystentem deputowanego Rady Najwyższej Republiki Białorusi Alaksandra Łukaszenki. Uczestniczył w kampanii wyborczej Łukaszenki w wyborach prezydenckich w 1994. Po wyborze Łukaszenki na stanowisko Prezydenta Republiki Białorusi został jego głównym doradcą.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji ze szkłowskiego okręgu wyborczego nr 177. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Ekologii i Eksploatacji Przyrody. Był bezpartyjny, należał do popierającej prezydenta Alaksandra Łukaszenkę frakcji „Zgoda”. Od 3 czerwca był przewodniczącym grupy roboczej Rady Najwyższej ds. współpracy z parlamentem Republiki Kirgizji. Poparł dokonaną przez prezydenta kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
Będąc deputowanym do Rady Najwyższej, pełnił funkcję członka Prezydium Rady. Stał na czele frakcji "Zgoda". Na inauguracyjnej sesji Izby Reprezentantów 28 listopada 1996 został wybrany na stanowisko zastępcy przewodniczącego Izby. W wyborach parlamentarnych w 2000 uzyskał reelekcję. 21 listopada 2000 ponownie wybrany na stanowisko zastępcy przewodniczącego.
W 2004 po raz kolejny znalazł się w składzie Izby Reprezentantów, a 16 listopada 2004 został wybrany na stanowisko przewodniczącego. 11 września 2007 podał się do dymisji formalnie z powodu złego stanu zdrowia. 2 października dymisja została przyjęta w głosowaniu przez Izbę Reprezentantów.
Pełnił funkcję pierwszego zastępcy przewodniczącego Zgromadzenia Parlamentarnego Związku Rosji i Białorusi, był członkiem Rady Zgromadzenia Międzyparlamentarnego Państw-Stron Wspólnoty Niepodległych Państw oraz Biura Zgromadzenia Międzyparlamentarnego Euroazjatyckiej Wspólnoty Gospodarczej.
W listopadzie 2013 roku niespodziewanie został aresztowany, ale wypuszczono go po dwóch tygodniach. W czerwcu 2014 w trakcie procesu utajnionego od publiczności został skazany na karę grzywny w procesie przeciwko byłemu zastępcy prokuratora generalnego Białorusi Anatola Archipaua. Kanaplou został uznany za winnego niedoniesienia o przestępstwie ciężkim.
Pełni funkcję Prezesa Białoruskiej Federacji Piłki Ręcznej. Kierował również białoruskim oddziałem Funduszu Jedności Narodów Prawosławnych oraz stowarzyszeniem "Klub Sportowy 11 Plus".
Udział w fałszowaniu wyborów.
Według raportu przygotowanego przez polską Fundację Wolność i Demokracja, Uładzimir Kanaplou brał udział w fałszowaniu wyborów parlamentarnych i prezydenckich. 2 lutego 2011 roku znalazł się na liście pracowników organów administracji Białorusi, którzy za udział w domniemanych fałszerstwach i łamaniu praw człowieka w czasie wyborów prezydenckich w 2010 roku otrzymali zakaz wjazdu na terytorium Unii Europejskiej.
Życie prywatne.
Uładzimir Kanaplou w 1995 roku mieszkał w Szkłowie.

</doc>
<doc id="1134925" url="https://pl.wikipedia.org/wiki?curid=1134925" title="Cud miłości">
Cud miłości

Cud Miłości ("Milagros") – peruwiańska telenowela z 2000 roku produkcji America Producciones licząca 220 odcinków. W rolach głównych Sonya Smith i Roberto Mateos.
Fabuła.
Jose Antonio Echevarria (Roberto Mateos) jako mały chłopiec był świadkiem tragedii - bandyci wynajęci przez ród De La Torre napadli na jego dom i wymordowali rodzinę. Ocalał tylko on i jego ciotka Raquela, która została zgwałcona podczas swojego ślubu. Oboje przysięgli zemstę.Jose Antonio wyrasta na ambitnego adwokata i krok po kroku zdobywa zaufanie okrutnej Lukreci de la Torre (Iwonne Fraysinnet), która była zamieszana w te okrutną zbrodnię. Zanim jednak dokona zemsty, na jego drodze pojawi się urocza i niewinna Milagros (Sonya Smith) - nieślubna córka bogatego biznesmena Rafaela de la Torre. Jose zakochuje się w niej bez pamięci.
Wersja polska.
W Polsce serial emitowany był w Polsat od 23 kwietnia 2001 do 11 marca 2002, następnie w TV4 od 26 września 2003 do 9 sierpnia 2004. Opracowaniem wersji polskiej zajęło się Studio Publishing. Autorem tekstu był Daniel Wegner. Lektorem serialu był Janusz Kozioł.

</doc>
<doc id="1134930" url="https://pl.wikipedia.org/wiki?curid=1134930" title="N. Gregory Mankiw">
N. Gregory Mankiw

N. Gregory Mankiw (ur. 3 lutego 1958 w Trenton) – amerykański makroekonomista, profesor ekonomii na Uniwersytecie Harvarda, autor książek i publikacji. W latach 2003–2005 kierował Radą Doradców Ekonomicznych Prezydenta Stanów Zjednoczonych. Niezależnie od pracy dydaktycznej i badawczej zajmuje się też działalnością naukową w Narodowym Biurze Badań Ekonomicznych, a także jest doradcą Bank of Boston i Biura Budżetu Kongresu.
Życiorys.
Mankiw urodził się w Trenton w stanie New Jersey. Jego rodzice pochodzą z Ukrainy. Uczęszczał do prywatnego college Pingry School w Martinsville. Następnie w roku 1980 ukończył studia na Uniwersytecie Princeton. Później rok spędził nad doktoratem na Massachusetts Institute of Technology, następnie rok na Uniwersytecie Harvarda na wydziale prawa, gdzie w latach 1982-83 pracował w Radzie Doradców Ekonomicznych. W 1984 uzyskał stopień doktora na Massachusetts Institute of Technology i powrócił na wydział prawa na Harvardzie by tam dokończyć pracę doktorską. Stwierdził jednak, że prawo nie jest jego powołaniem i po raz trzeci powrócił do nauczania na MIT, by po roku znów powrócić na Harvard i zostać asystentem profesora w Katedrze Ekonomii. W 1987 profesor ekonomii Uniwersytetu Harvarda. 
Do polityki powrócił, na zaproszenie ówczesnego prezydenta George’a W. Busha i w maju 2003 został przewodniczącym Rady Doradców Ekonomicznych Prezydenta Stanów Zjednoczonych. Sprawowanie tej funkcji zakończył w 2005 roku, jego następcą został Harvey S. Rosen.
Jest autorem bloga ekonomicznego.

</doc>
<doc id="1134932" url="https://pl.wikipedia.org/wiki?curid=1134932" title="Martin Neil Baily">
Martin Neil Baily

Martin Neil Baily (ur. 29 marca 1949 r.) – amerykański ekonomista, przewodniczący Zespołu Doradców Ekonomicznych prezydenta Stanów Zjednoczonych w latach 1999-2001 (koniec prezydentury Billa Clintona) gdzie zastąpił Janet Yellen. Po rozpoczęciu kadencji Georga W. Busha na stanowisku zastąpiony przez Glenna Hubbarda.
Wieloletni "fellow" w waszyngtońskim think-tanku Brookings Institution. Doktorat otrzymał na MIT. Wykładał na University of Maryland, College Park, pracował też w firmie doradczej McKinsey &amp; Company.

</doc>
<doc id="1134933" url="https://pl.wikipedia.org/wiki?curid=1134933" title="Paul W. McCracken">
Paul W. McCracken

Paul Winston McCracken (ur. 29 grudnia 1915 w Richland, Iowa, zm. 3 sierpnia 2012) – amerykański ekonomista, przewodniczący Zespołu Doradców Ekonomicznych w latach 1969-1971.

</doc>
<doc id="1134935" url="https://pl.wikipedia.org/wiki?curid=1134935" title="Herbert Stein">
Herbert Stein

Herbert Stein (ur. 27 sierpnia 1916 w Detroit, zm. 8 września 1999 w Waszyngtonie) – amerykański ekonomista, przewodniczący Zespołu Doradców Ekonomicznych w latach 1972-1974.

</doc>
<doc id="1134936" url="https://pl.wikipedia.org/wiki?curid=1134936" title="Charles Schultze">
Charles Schultze

Charles Schultze (ur. 12 grudnia 1924 w Alexandrii, zm. 27 września 2016 w Waszyngtonie) – amerykański ekonomista, przewodniczący Rady Doradców Ekonomicznych w USA w latach 1977–1981.

</doc>
<doc id="1134937" url="https://pl.wikipedia.org/wiki?curid=1134937" title="Murray Weidenbaum">
Murray Weidenbaum

Murray Lew Weidenbaum (ur. 10 lutego 1927 w Bronx, zm. 20 marca 2014 w Clayton) – amerykański ekonomista, przewodniczący Zespołu Doradców Ekonomicznych w latach 1981-1982.

</doc>
<doc id="1134938" url="https://pl.wikipedia.org/wiki?curid=1134938" title="Martin Feldstein">
Martin Feldstein

Martin Stuart Feldstein (ur. 25 listopada 1939 w Nowym Jorku, zm. 11 czerwca 2019) – amerykański ekonomista, profesor ekonomii na Uniwersytecie Harvarda, przewodniczący i CEO Narodowego Biura Badań Ekonomicznych (National Bureau of Economic Research). W latach 1982–1984 był przewodniczącym Zespołu Doradców Ekonomicznych i głównym doradcą ekonomicznym prezydenta Ronalda Reagana.
Feldstein ukończył studia ekonomiczne w Harvardzie i Oxfordzie. W 1977 roku otrzymał prestiżową nagrodę Amerykańskiego Towarzystwa Ekonomicznego, przydzielaną co dwa lata młodym ekonomistom, którzy wnieśli duży wkład do nauk ekonomicznych. Według rankingu IDEAS/RePEc był wymieniany w 2009 roku wśród 10 najlepszych ekonomistów na świecie. Jest autorem ponad 300 artykułów naukowych, w szczególności dotyczących makroekonomii i finansów publicznych. Jest pionierem badań dotyczących mechanizmów rozwoju, utrzymania i możliwości upadku współczesnych systemów emerytalnych. Feldstein był zdecydowanym zwolennikiem reformy systemu ubezpieczeń w Stanach Zjednoczonych (Social Security). W szczególności był główną siłą napędową ustawodawstwa częściowo prywatyzującego ten system (za prezydenta George’a W. Busha).
Znany był także z bardzo krytycznego stosunku do euro. W 1999 roku pisząc o nadchodzącej unii walutowej i wprowadzeniu euro, ostrzegał, że „negatywne skutki ekonomiczne pojedynczej waluty na bezrobocie i inflację w Europie przeważą jakiekolwiek zyski wynikające z ułatwienia w przepływie kapitału”, oraz że chociaż „wspólna waluta pomyślana jako sposób na zredukowanie ryzyka kolejnej wojny w Europie”, to jednak „jest bardziej prawdopodobne, że wywoła ona skutek odwrotny, prowadząc do zwiększonych konfliktów w samej Europie, a także pomiędzy Europą i USA”.

</doc>
<doc id="1134939" url="https://pl.wikipedia.org/wiki?curid=1134939" title="Beryl W. Sprinkel">
Beryl W. Sprinkel

Beryl Wayne Sprinkel (ur. 20 listopada 1923, zm. 22 sierpnia 2009) – amerykański ekonomista, przewodniczący Zespołu Doradców Ekonomicznych od 18 kwietnia 1985 do 21 stycznia 1989.

</doc>
<doc id="1134940" url="https://pl.wikipedia.org/wiki?curid=1134940" title="Michael Boskin">
Michael Boskin

Michael Boskin (ur. 23 września 1945 w Nowym Jorku) – amerykański ekonomista, przewodniczący Zespołu Doradców Ekonomicznych w latach 1989-1993.

</doc>
<doc id="1134941" url="https://pl.wikipedia.org/wiki?curid=1134941" title="Laura Tyson">
Laura Tyson

Laura Tyson (ur. 28 czerwca 1947 w New Jersey) – amerykańska ekonomistka, przewodnicząca Zespołu Doradców Ekonomicznych w latach 1993-1995.

</doc>
<doc id="1134943" url="https://pl.wikipedia.org/wiki?curid=1134943" title="Janet Yellen">
Janet Yellen

Janet Louise Yellen (ur. 13 sierpnia 1946 w Nowym Jorku) − amerykańska ekonomistka, przewodnicząca Rady Doradców Ekonomicznych w latach 1997−1999; od 4 października 2010 wiceprzewodnicząca, a od 1 lutego 2014 do lutego 2018 przewodnicząca Rady Gubernatorów Systemu Rezerwy Federalnej. 25 stycznia 2021 roku została zatwierdzona przez Senat Stanów Zjednoczonych na stanowisku sekretarza skarbu w gabinecie Joego Bidena.
Życiorys.
Janet Yellen urodziła się w rodzinie żydowskiej. Jej ojciec Julius Yellen (1906-1974), którego rodzice emigrowali do Stanów Zjednoczonych Ameryki z Sokołowa Podlaskiego, był lekarzem, a matka Anna Ruth Blumenthal (1907-1986), której dziadek ze strony matki pochodził z Suwałk, z zawodu była nauczycielką, lecz zajmowała się wychowaniem dzieci i tłumaczeniem książek na alfabet Braille’a. Uczęszczała do szkoły publicznej w Fort Hamilton, gdzie udzielała się w wielu kółkach zainteresowań oraz była redaktor naczelną szkolnej gazety. Gdy ukończyła szkołę jako najlepsza w roczniku, w gazecie tej, zgodnie ze szkolną tradycją wydrukowano wywiad z Yellen, który jako redaktor musiała przeprowadzić sama ze sobą.
Po ukończeniu szkoły wstąpiła na Uniwersytet Browna i kształciła się na kierunku ekonomicznym. Podjęła studia uzupełniające na Uniwersytecie Yale. W 1971 obroniła doktorat z ekonomii i podjęła pracę na Uniwersytecie Harvarda, gdzie wykładała ekonomię. W 1976 odeszła z tej uczelni i rozpoczęła pracę w Rezerwie Federalnej. Podczas pracy w Fed poznała w 1977 późniejszego męża, George’a A. Akerlofa, laureata Nagrody Nobla w dziedzinie ekonomii w 2001. Z Akerlofem wzięła ślub rok później. W 1979 para przeniosła się na posady wykładowców w London School of Economics, ale w 1980 wrócili do USA, gdzie otrzymali pracę na Uniwersytecie Kalifornijskim. W 1981 urodził się ich syn, Robert Akerlof, pracujący obecnie na stanowisku adiunkta na Wydziale Ekonomii University of Warwick.
W 1994 roku prezydent USA Bill Clinton zaproponował jej członkostwo w Radzie Gubernatorów Fed. Yellen wzięła na uczelni urlop i podjęła pracę w Fed, m.in. w latach 1997−1999 pełniła funkcję przewodniczącej rady doradców gospodarczych prezydenta USA. W 1999 roku wróciła jednak na uczelnię, ale w 2004 roku ponownie przeniosła się do Fed i objęła funkcję prezesa Banku Rezerwy Federalnej w San Francisco, którym była do 2010 roku. W tym czasie przewidziała krach na amerykańskim rynku nieruchomości, od którego w 2008 roku zaczął się kryzys finansowy początków XXI wieku. Yellen ogłosiła swoje zapowiedzi rok przed ich nastąpieniem.
W 2009 roku była typowana na szefową Rezerwy Federalnej, ale ostatecznie tą instytucją pokierował dotychczasowy prezes, Ben Bernanke. Natomiast w 2010 roku Yellen mianowano wiceszefową Fed. Uważana jest za współtwórczynię polityki Fed tzw. luzowania ilościowego.
Jeszcze w 2013 roku National Organization for Women zaczęła zbierania podpisów pod wnioskiem w sprawie przekazania Yellen stanowiska szefowej Fed. Podpis pod petycją złożyło 130.000 osób, w tym 500 ekonomistów. 9 października 2013 roku prezydent Stanów Zjednoczonych Barack Obama nominował Janet Yellen na stanowisko przewodniczącego Rady Gubernatorów Systemu Rezerwy Federalnej Stanów Zjednoczonych. 6 stycznia 2014 jej wybór został zatwierdzony przez amerykański Senat stosunkiem głosów 56 „za” do 26 „przeciwko”.
30 listopada 2020 Joe Biden, po tym, gdy media uznały go za zwycięzcę wyborów prezydenckich, ogłosił, że Yellen uzyskała jego nominację na stanowisko sekretarz skarbu Stanów Zjednoczonych.
25 stycznia 2021 roku została zatwierdzona przez Senat Stanów Zjednoczonych na stanowisku sekretarza skarbu w administracji Joe Bidena.

</doc>
<doc id="1134946" url="https://pl.wikipedia.org/wiki?curid=1134946" title="Grzegorz Branicki">
Grzegorz Branicki

Grzegorz Branicki z Branic, z Ruszczy (ur. ok. 1534, zm. 1595) – polski hrabia, łowczy krakowski od 1563, burgrabia krakowski od 1590 oraz starosta niepołomicki.
W 1596 jego syn Jan Branicki (ok. 1568-1612) – kasztelan biecki, żarnowski oraz starosta niepołomicki i krzeczowski, ufundował kaplicę południową w kościele parafialnym Dziesięciu Tysięcy Męczenników w Niepołomicach, w której umieścił renesansowy nagrobek rodziców Grzegorza Branickiego i jego żony Katarzyny Branickiej (ur. ok. 1550, zm. 1588). 
Drugi jego syn Stanisław Branicki był rotmistrzem królewskim 1596, miecznikiem koronnym 1605, dzierżawcą ceł koronnych 1605, starostą chęcińskim i lelowskim, (ur. ok. 1574, zm. 1620); małżonek od 1595 Heleny Tarłówny. 
Syn Kasper Branicki był proboszczem i oficjałem tarnowskim, kanonikiem krakowskim, (ur. ok. 1575, zm. 1602).

</doc>
<doc id="1134947" url="https://pl.wikipedia.org/wiki?curid=1134947" title="Leon Keyserling">
Leon Keyserling

Leon Keyserling (ur. 11 stycznia 1908 w Charleston, zm. 9 sierpnia 1987 w Waszyngtonie - amerykański ekonomista, pełniący funkcję przewodniczącego Zespołu Doradców Ekonomicznych w latach 1949-1950, przewodniczący 1950 - 1953.
W latach 1933–1946 był doradcą Senatu w różnych kwestiach społecznych, gospodarczych, przemysłowych i finansowych, w tym czasie pełnił również funkcję asystenta legislacyjnego senatora Demokratycznego Nowego Jorku Roberta F. Wagnera.

</doc>
<doc id="1134951" url="https://pl.wikipedia.org/wiki?curid=1134951" title="Kartularz z Lorsch">
Kartularz z Lorsch

Kartularz z Lorsch (łac. "Codex Laureshamensis") – księga odpisów dawnego benedyktyńskiego opactwa Rzeszy w Lorsch, głównego ośrodka kultury Królestwa Frankońskiego. Manuskrypt powstał u schyłku świetności klasztoru, między rokiem 1167 a 1190. Zawiera ponad 3800 kopii dokumentów o darowiznach, przywilejach, transakcjach kupna-sprzedaży itp. Zaliczany jest do najważniejszych źródeł o historii własności feudalnej i chłopskiej w VIII-IX wieku. Obecnie kartularz przechowywany jest w archiwum państwowym w Würzburgu.
Historia.
Kartularz został sporządzony, by udokumentować prawa własności i przywileje klasztoru w Lorsch. Spisany został w XII wieku, kiedy szczyt potęgi opactwa już minął.
Księga liczy 235 stron pergaminowych, zapisanych ręcznie minuskułą karolińską, często zdobionych barwnymi inicjałami. Okładka księgi z 1479 r. wykonana jest z drewna bukowego obciągniętego skórą świńską. Widnieje na niej herb norbertańskiego proboszcza Eberharda von Wasena, z którego inicjatywy kartularz oprawiono i odrestaurowano.
Księga składa się z 3836 odpisów świadectw sprzedaży, kupna, darowizn itp. Najstarsze opisane i zarejestrowane transakcje pochodzą z 764 r. Księga jest najstarszym źródłem pisanym wiedzy o ponad 1000 miejscowości. Liczne darowizny na rzecz klasztoru spisano w następujący sposób – jako pierwsze podano dobra podarowane przez cesarza oraz książąt, w drugiej kolejności opisano darowizny okolicznej ludności. Te ostatnie uporządkowane są według okręgów (niem. "Gau"): Wormsgau (gdzie klasztor posiadał około 1180 dóbr), Speyergau, Lobdengau, Rheingau, Maingau, Neckergau, Kraichgau itd.
Kartularz zawiera również spis darczyńców oraz kronikę opatów, która służy jako źródło wiedzy na temat rozbudowy klasztoru oraz historii skarbca kościelnego.
Po rozwiązaniu klasztoru Lorsch w 1556 r. kartularz trafił do Heidelbergu, skąd sto lat później do Moguncji, a następnie przez Aschaffenburg i Würzburg do Monachium.
Księga została po raz pierwszy opublikowana przez Akademię Nauk Palatynantu w Mannheim w latach 1768–1770.
Obecnie kartularz znajduje się w zbiorach państwowego archiwum w Würzburgu.

</doc>
<doc id="1134954" url="https://pl.wikipedia.org/wiki?curid=1134954" title="Siarczan glinu">
Siarczan glinu

Siarczan glinu (łac. "Aluminii sulfas"), Al2(SO4)3 – nieorganiczny związek chemiczny, sól kwasu siarkowego i glinu na +III stopniu utlenienia. Tworzy szereg hydratów, z których najczęściej spotykane to heksadekahydrat Al2(SO4)3·16H2O i oktadekahydrat Al2(SO4)3·18H2O. Heptadekahydrat Al2(SO4)3·17H2O występuje naturalnie jako minerał alunogen. Hydraty zawierają sześć cząsteczek wody silnie związanych jako ligandy atomu glinu, pozostałe cząsteczki wody wchodzą w skład sieci krystalicznej, dlatego ich budowę lepiej oddają wzory [Al(H2O)6]2(SO4)3·xH2O.
Otrzymywanie.
Siarczan glinu otrzymuje się w wyniku działania kwasu siarkowego na wodorotlenek glinu, boksyty i inne związki glinu, np.:
W roztworach wodnych ulega częściowej hydrolizie do Al(OH)3 i H2SO4.
Zastosowanie.
Stosowany jako zaprawa farbiarska, w przemyśle papierniczym, garbarstwie oraz jako półprodukt do otrzymywania innych związków glinu. Jest pomocniczym dodatkiem do żywności dozwolonym do stosowania w Unii Europejskiej pod kodem E520.
Wykorzystywany jest do oczyszczania wody pitnej jako czynnik koagulujący.
Znalazł również zastosowanie w lecznictwie. Używany m.in. w ginekologii w postaci wodnych roztworów 1–4% do irygacji pochwy.

</doc>
<doc id="1134957" url="https://pl.wikipedia.org/wiki?curid=1134957" title="Osiem milimetrów">
Osiem milimetrów

Osiem milimetrów (tytuł oryg. "8MM" również "8mm – Acht Millimeter") – film fabularny (thriller) koprodukcji amerykańsko-niemieckiej z 1999. Reżyserem filmu jest Joel Schumacher. W Polsce premiera filmu odbyła się w maju 1999. Obraz doczekał się sequela w 2005.
Opis fabuły.
Detektyw Tom Welles (Nicolas Cage) dostaje zlecenie odnalezienia młodej dziewczyny, prawdopodobnie zabitej na nagraniu filmowym ("snuff"), które wdowa po słynnym bogaczu znalazła w sejfie męża. Detektyw, chcąc się upewnić, czy dziewczyna żyje, wkracza w świat dewiantów i brutalnego seksu.

</doc>
<doc id="1134961" url="https://pl.wikipedia.org/wiki?curid=1134961" title="Filipinka (miesięcznik)">
Filipinka (miesięcznik)



</doc>
<doc id="1134962" url="https://pl.wikipedia.org/wiki?curid=1134962" title="Droga główna ruchu przyśpieszonego">
Droga główna ruchu przyśpieszonego



</doc>
<doc id="1134963" url="https://pl.wikipedia.org/wiki?curid=1134963" title="Zespół Imerslund-Gräsbecka">
Zespół Imerslund-Gräsbecka

Zespół Imerslund-Gräsbecka (ang. Imerslund-Gräsbeck syndrome, IGS, selective vitamin B12 malabsorption with proteinuria) – rzadka choroba uwarunkowana genetycznie, spowodowana zmniejszonym wychwytem witaminy B12 w jelicie krętym przez receptory dla kompleksu czynnik wewnętrzny-witamina B12. Zwykle niedokrwistości z niedoboru witaminy B12 towarzyszy białkomocz. Zespół Imerslund-Gräsbecka jest rzadką przyczyną niedokrwistości z niedoboru witaminy B12. Chorobę opisali jako pierwsi Emil Najman i Beata Brausil w 1952 roku, a kolejne opisy przedstawili Olga Imerslund w 1959 i Armas Ralph Gustaf Gräsbeck w 1960 roku.

</doc>
<doc id="1134969" url="https://pl.wikipedia.org/wiki?curid=1134969" title="PetroChina">
PetroChina

PetroChina Company Limited () – największe chińskie przedsiębiorstwo z branży petrochemicznej. Jego kapitalizacja 4 kwietnia 2008 wyniosła 248 miliardów dolarów.

</doc>
<doc id="1134972" url="https://pl.wikipedia.org/wiki?curid=1134972" title="(4425) Bilk">
(4425) Bilk

(4425) Bilk – planetoida z grupy pasa głównego asteroid okrążająca Słońce w ciągu 3 lat i 226 dni w średniej odległości 2,36 j.a. Została odkryta 30 października 1967 roku w "Hamburg-Bergedorf Observatory" w Bergedorfie przez Luboša Kohoutka. Nazwa planetoidy pochodzi od Bilk, dzielnicy Düsseldorfu, w której w 1843 roku powstało obserwatorium (zniszczone w czasie wojny w 1943). Przed nadaniem nazwy planetoida nosiła oznaczenie tymczasowe (4425) 1967 UQ.

</doc>
<doc id="1134974" url="https://pl.wikipedia.org/wiki?curid=1134974" title="Objaw Katza i Wachtela">
Objaw Katza i Wachtela



</doc>
<doc id="1134979" url="https://pl.wikipedia.org/wiki?curid=1134979" title="Lüpüs Thünder">
Lüpüs Thünder

Lüpüs Thünder, właśc. Matthew Wayne Stigliano (ur. 8 sierpnia 1972 w Filadelfii) – były gitarzysta zespołu Bloodhound Gang. Dołączył do zespołu w 1994 roku. Najpierw pełnił w nim funkcje DJ-a oraz wokalisty wspierającego, dopiero od 1996 roku, w nowym składzie został gitarzystą. Prowadził oficjalną stronę zespołu od 1995 do 2009.
Dołączył do grupy jako drugi. Pierwszy koncert, w którym uczestniczył odbył się 28 października 1994 roku. Po raz pierwszy zagrał na gitarze w utworze "K.I.D.S. Incorporated".
Pod koniec roku 1995 i na początku 1996 miało miejsce nagrywanie materiału na album "One Fierce Beer Coaster".
W marcu 1996 wraz z Jimmym Popem wynajęli część fabryki należącej do brata tego ostatniego, gdzie na pożyczonym przez Thündera sprzęcie nagrali materiał na album mając do dyspozycji jedynie dwa krzesła, na których spali przez kilkanaście dni. Thünder był przez niemal miesiąc bezdomny i nie stać go było nawet na gitarę. Album okazał się wielkim sukcesem (uzyskał status złotej płyty) i zespół pojechał w trasę koncertową.
W czasie nagrywania "Hooray for Boobies" Thünder wraz z zespołem przeniósł się do Los Angeles, gdzie mieszkał do 2002. Skomponował cover utworu "Along Comes Mary", nagrany na potrzeby filmu "Half Baked" (1998).
Gra na gitarach firmy PRS Guitars.
Opuścił zespół w październiku 2008.

</doc>
<doc id="1134981" url="https://pl.wikipedia.org/wiki?curid=1134981" title="Pécsi Dózsa Sport Club">
Pécsi Dózsa Sport Club



</doc>
<doc id="1134982" url="https://pl.wikipedia.org/wiki?curid=1134982" title="Test Schillinga">
Test Schillinga

Test Schillinga – test pozwalający ocenić wchłanianie witaminy B12 z przewodu pokarmowego na podstawie jej wydalania z moczem. Jest pośrednią metodą ustalenia obecności czynnika wewnętrznego (IF) w soku żołądkowym. Test polega na podaniu znakowanej 57Co witaminy B12 i określeniu radioaktywności moczu będącej miarą wydalania związku. Test przeprowadzany jest w kilku fazach. W pierwszej fazie pacjent do badania musi być na czczo; po oddaniu moczu przyjmuje "p.o." (doustnie) witaminę B12 znakowaną 57Co w dawce 1 μg, i po 2 godzinach "i.m."(domięśniowo) dawkę 1000 μg samej witaminy. Pomiaru radioaktywności dokonuje się w moczu zebranym 24 godziny po podaniu witaminy B12. Normą jest &gt;10% podanej doustnie dawki witaminy w moczu, wartości &lt;7% wskazują na upośledzone jej wchłanianie. W drugiej fazie testu witaminę B12 podaje się łącznie z czynnikiem wewnętrznym (IF) w celu wykluczenia anemii złośliwej.
Nazwa badania wzięła się od jego pomysłodawcy, Roberta F. Schillinga.
Współcześnie test w praktyce nie jest stosowany ze względu na trudną dostępność radioaktywnie znakowanej witaminy B12.

</doc>
<doc id="1134984" url="https://pl.wikipedia.org/wiki?curid=1134984" title="Michael Taubenheim">
Michael Taubenheim

Michael Taubenheim, (ur. 24 maja 1968 r. w Berlinie), niemiecki fotograf
Artysta specjalizujący się w czarno-białej fotografii aktu, głównie męskiego. Nie posiada profesjonalnego wykształcenia w dziedzinie fotografii a z zawodu jest stolarzem.
Karierę zawodową rozpoczął w wieku dwudziestu lat. W 1990 r. rozpoczął publikację swoich zdjęć w wydawnictwie "Euros". W 1996 r. niemieckie wydawnictwo Bruno Gmünder Verlag wydało pierwszy, duży album jego prac. Zawierał on m.in. własne akty fotografa oraz akty jego rodziców, partnera oraz najbliższych przyjaciół. Obecnie jest dyrektorem generalnym tego wydawnictwa.
Jest również dyrektorem wytwórni filmów erotycznych "Cazzo Film Berlin" z siedzibą w Berlinie

</doc>
<doc id="1134985" url="https://pl.wikipedia.org/wiki?curid=1134985" title="Ślubowanie poselskie i senatorskie">
Ślubowanie poselskie i senatorskie

Ślubowanie poselskie — deklaracja składana przez nowo wybranych posłów i senatorów podczas pierwszego posiedzenia izby (a przez posłów i senatorów, którzy objęli mandat w trakcie kadencji – podczas pierwszego posiedzenia, w którym uczestniczą), której złożenie jest niezbędnym warunkiem objęcia mandatu parlamentarnego. Odmowa złożenia ślubowania równoznaczna jest ze zrzeczeniem się mandatu.
Tekst ślubowania zawarty jest w art. 104 ust. 2 Konstytucji. Odczytuje go marszałek senior (tylko podczas pierwszego posiedzenia) albo marszałek. Poszczególni posłowie (senatorowie), wezwani imiennie przez sekretarza, potwierdzają słowa ślubowania wypowiadając: "Ślubuję". Konstytucja dopuszcza dodanie po ślubowaniu słów: "Tak mi dopomóż Bóg".
Tekst ślubowania.
"Uroczyście ślubuję rzetelnie i sumiennie wykonywać obowiązki wobec Narodu, strzec suwerenności i interesów Państwa, czynić wszystko dla pomyślności Ojczyzny i dobra obywateli, przestrzegać Konstytucji i innych praw Rzeczypospolitej Polskiej."

</doc>
<doc id="1134987" url="https://pl.wikipedia.org/wiki?curid=1134987" title="Omomiłek szary">
Omomiłek szary

Omomiłek szary, omomiłek pryszczawka ("Cantharis fusca") – owad z rodziny omomiłkowatych szeroko rozprzestrzeniony w całej Europie od terenów nizinnych po górzyste. Dociera tam do wysokości ok. 1000 m n.p.m. Zamieszkuje głównie obrzeża lasów, łąki, ugory i uprawy, gdzie często licznie występuje na kwiatach. Synonim omomiłek brzeżnoplamek pochodzi stąd, że część osobników ma po ciemnej plamce, w środkowej części brzegów przedplecza.
Chrząszcze dorosłe osiągają długość 1 – 1,5 cm. Ciało, łącznie z pokrywami miękkie, i słabo nasycone chityną. Drapieżny, zjada mszyce oraz inne drobne owady. Zdolny do lotu. Aktywny w dzień. Można go łatwo spotkać od maja do czerwca, często podczas aktu płciowego.
Larwy ok. 2 cm długości, czarne, z rzadka pokryte odstającymi włoskami, żyją na powierzchni ziemi, gdzie odżywiają się larwami owadów i ślimakami. Są odporne na chłód więc przejawiają aktywność już wczesną wiosną a nawet w zimie przy dłużej trwających okresach odwilży. Łatwo je można dostrzec na resztkach śniegu. Przepoczwarczają się wiosną, płytko pod ziemią.

</doc>
<doc id="1134993" url="https://pl.wikipedia.org/wiki?curid=1134993" title="Ułdzimir Kanaplou">
Ułdzimir Kanaplou



</doc>
<doc id="1134994" url="https://pl.wikipedia.org/wiki?curid=1134994" title="Twierdzenie o całkowaniu przez podstawienie">
Twierdzenie o całkowaniu przez podstawienie



</doc>
<doc id="1134999" url="https://pl.wikipedia.org/wiki?curid=1134999" title="Estádio Universitário Pedro Pedrossian">
Estádio Universitário Pedro Pedrossian

Estádio Universitário Pedro Pedrossian (zwany także Morenão) – stadion wielofunkcyjny w Campo Grande, Mato Grosso do Sul, Brazylia,na którym swoje mecze rozgrywa klub Operário i Esporte Clube Comercial. Stadion leży na terenie miejscowego uniwersytetu.

</doc>
<doc id="1135000" url="https://pl.wikipedia.org/wiki?curid=1135000" title="Macierz prawdopodobieństwa">
Macierz prawdopodobieństwa



</doc>
<doc id="1135002" url="https://pl.wikipedia.org/wiki?curid=1135002" title="Bikini Kill">
Bikini Kill

Bikini Kill – amerykański żeński zespół punkowy, działający w latach 1990-1998. Grupa popierała idee feministyczne i zachęcała kobiety do działalności muzycznej.
Poglądy formacji były popierane przez popularną w tamtym okresie Nirvanę, a zwłaszcza przez lidera grupy - Kurta Cobaina, który napisał swój najsłynniejszy utwór - "Smells Like Teen Spirit" - po rozmowie z liderką Bikini Kill, Kathleen Hanną.
Zespół wprowadził nazwę "riot grrrl" oraz jest uważany za prekursora tego ruchu, mimo że wcześniej pojawiały się już takie grupy jak L7 czy Bratmobile.
Historia.
Zespół został założony w październiku 1990 roku, po tym, gdy Kathleen Hanna (wokalistka), Tobi Vail (perkusistka) i Kathi Wilcox (basistka) tworzyły razem zine'a feministycznego, również pod nazwą "Bikini Kill". Hasło reklamowe zine'a, "Revolution Girl Style Now", stało się potem tytułem pierwszej EP zespołu.
Grupa rozpoczęła koncertowanie w czerwcu 1991. Zespół w trakcie swojej działalności objechał kilkakrotnie rodzinne Stany Zjednoczone, a także kilka razy koncertowała w Europie, Japonii i Australii. 
Bikini Kill po wydaniu EP-ek "Revolution Girl Style Now!" i "Bikini Kill" oraz duetu z Huggy Bear pod nazwą "Yeah Yeah Yeah Yeah" wydał pierwszy album długogrający - "Pussy Whipped". Ze względu na sukces singla "Rebel Girl" jest to najbardziej popularny album zespołu.
Kolejne wydawnictwa zespołu, takie jak "Reject All American", nie były już tak popularne, ponieważ fama riot grrrl wyraźnie spadała, gdy media uznały ruch za mijający trend, a także same prowokatorki ruchu były niezadowolone z jego komercyjnego sukcesu. Zespół rozpadł się w 1998 roku.
Ostatni skład.
"Opracowano na podstawie materiału źródłowego."

</doc>
<doc id="1135003" url="https://pl.wikipedia.org/wiki?curid=1135003" title="Brachylecithum glareoli">
Brachylecithum glareoli

Brachylecithum glareoli – gatunek tzw. przywry digenicznej, pasożyta żyjącego wewnątrz organizmu żywiciela. Odkryty w 2007 we Wrocławiu (na terenach wodonośnych Wrocławia). Wrocław to na razie jedyne znane miejsce występowania nowego gatunku.
Pasożyt został odkryty przez trójkę wrocławskich naukowców: Jerzego Okulewicza, Joannę Hildebrand oraz Marcina Popiołka.
"Brachylecithum glareoli" mierzy kilka milimetrów długości. Odnaleziono go na terenach zalewowych należących do wrocławskiego Miejskiego Przedsiębiorstwa Wodociągów i Kanalizacji (MPWiK). Żywicielem ostatecznym pasożyta jest nornica ruda, natomiast żywicielem pośrednim prawdopodobnie nieokreślony jeszcze gatunek ślimaka. 
Bezkręgowiec, po konkursie zorganizowanym przez Polskie Radio Wrocław, wspólnie z jego odkrywcami i spółką MPWiK, zyskał też nieoficjalną nazwę polską. Zgodnie z decyzją potoczna nazwa wyłoniona w trakcie zabawy zorganizowanej przez portal, kojarząca się z Wrocławiem, to: wrobak. Jej autorem jest Grzegorz Kempa. Nie może ona zostać jednak wpisana do oficjalnych źródeł, bowiem obecnie w nomenklaturze naukowej stosuje się już niemal wyłącznie nazwy łacińskie organizmów.

</doc>
<doc id="1135005" url="https://pl.wikipedia.org/wiki?curid=1135005" title="Jimmy Jazz Records">
Jimmy Jazz Records

Jimmy Jazz Records – polska niezależna wytwórnia muzyczna ze Szczecina specjalizująca się głównie w muzyce punk, psychobilly, rockabilly, ska, reggae i hardcore. Założona w 2001 stała się naturalną kontynuacją działań wytwórni Rock'n'roller powstałej w 1989 z inicjatywy Zdzisława "Dzidka" Jodko, będącego także szefem Jimmy Jazz Records.
Wytwórnia skupia pod swoimi skrzydłami wiele znaczących grup polskiej sceny niezależnej, pośród których najbardziej znane to Komety (6 albumów), The Analogs (11 albumów), Partia (4 albumy), Skampararas (3 albumy), Karcer (6 albumów), Kolaboranci (4 albumy), ADHD Syndrom (3 albumy), Quo Vadis (3 albumy), Podwórkowi Chuligani (3 albumy), Anti Dread (5 albumów), Rewizja (3 albumy), WC (3 albumy). &lt;br&gt;
Jimmy Jazz Records reprezentują także m.in. takie zespoły jak Indios Bravos, Alians, SexBomba, Trybuna Brudu, Konwent A, Po Prostu, Ukraina, Marne Szanse, Qulturka, Non Serviam, Kapral Zajączek, The Oldians, Los Fastidios, Black Bee, Obibox, The Bastard, 747, Ser Charles, Cztery Kilo Obywatela (2 albumy), Oi! Brygada, Cosmopoliss, Ziggie Piggie, Horrorshow, Redakcja, Administratorr, APE, The Coi!ots, Martin Solo, The Lunatics, Skambomambo, Sari Ska Band, Pavulon Twist, The Soulburners, The Kolt (3 albumy), Emerald (2 albumy), The Headhunters (4 albumy), Złodzieje Głów, Skapoint, Nowy Świat, P.D.S., Dumbs, Bang Bang, Kalosz Laszlo, Arcy Młyn, Uran, After Blues, Way Side Crew, 760 Milionów Oddechów czy Road Trip's Over.
Wytwórnia przez kilka lat posiadała swoje internetowe radio Ulicznik, od 1996 do 2012 roku była wydawcą pisma: Garaż (Punk/Ska/Hardcore) wychodzącego od 1985 roku, wydała też 4 numery pisma Reggaebeat (Reggae/Ska/Dancehall...).
Jimmy Jazz Records jest także polskim dystrybutorem kilku zagranicznych wytwórni płytowych. Posiada jeden z najlepszych sklepów internetowych w kraju z ofertą muzyki niezależnej. Własne wydawnictwa Jimmy Jazz Records to ponad 200 tytułów wydanych na kasetach, CD i płytach winylowych. Wytwórnia zajmuje się także produkcją własnej odzieży, oraz wykonuje na zlecenie: produkcję płyt winylowych, produkcję odzieży z nadrukami, przygotowywanie projektów graficznych...

</doc>
<doc id="1135006" url="https://pl.wikipedia.org/wiki?curid=1135006" title="Jimmy Jazz">
Jimmy Jazz



</doc>
<doc id="1135009" url="https://pl.wikipedia.org/wiki?curid=1135009" title="Kwas pimelinowy">
Kwas pimelinowy

Kwas pimelinowy – organiczny związek chemiczny z grupy kwasów dikarboksylowych.
Pochodne kwasu pimelinowego uczestniczą w biosyntezie lizyny i biotyny.

</doc>
<doc id="1135011" url="https://pl.wikipedia.org/wiki?curid=1135011" title="HMS Kingston (1939)">
HMS Kingston (1939)

HMS Kingston – brytyjski niszczyciel z okresu II wojny światowej, należący do typu K (J/K/N), w służbie Royal Navy w latach 1939–1942. Nosił znaki taktyczne F64, później G64. Służył głównie na Morzu Śródziemnym, gdzie został zatopiony przez lotnictwo na Malcie 11 kwietnia 1942.
HMS „Kingston” otrzymał za przebieg służby 7 wyróżnień bojowych ("battle honours"): Atlantyk 1939, Morze Północne 1939, Grecja 1941, Kreta 1941, Libia 1941, konwoje maltańskie 1941-1942, zatoka Syrta 1942.
Budowa.
Stępkę pod budowę okrętu położono 6 października 1937 w stoczni J. Samuel White w Cowes na wyspie Wight, kadłub wodowano 9 stycznia 1939. Okręt wszedł do służby w Royal Navy 14 września 1939. W tej samej stoczni budowano też równocześnie niszczyciel „Jersey” identycznego typu J.
Służba.
Morze Północne 1939-1940.
„Kingston” wszedł do służby brytyjskiej wkrótce po wybuchu II wojny światowej, w skład 10. Dywizjonu 5. Flotylli Niszczycieli dowodzonej przez kmdra Louisa Mountbattena, grupującej okręty typu K. Flotylla ta wchodziła w skład Floty Metropolii (Home Fleet) i bazowała początkowo w Scapa Flow. Przez pierwsze miesiące wojny razem z niszczycielami flotylli przeważnie osłaniał główne siły floty w wypadach na Morzu Północnym i w składzie „patrolu północnego”, patrolował tam i eskortował konwoje. 29 listopada 1939 wraz z niszczycielem HMS „Kashmir” zatopił niemiecki okręt podwodny U-35 na północny zachód od Bergen, biorąc do niewoli dowódcę i 11 marynarzy (dowódca „Kingston”, P. Somerville został w grudniu za skuteczne działania przeciw U-Bootom odznaczony Distinguished Service Order). W marcu i kwietniu 1940 okręt był remontowany w Falmouth. Zmieniono mu następnie znak taktyczny z F64 na G64.
Morze Czerwone 1940-1941.
14 maja 1940 „Kingston” z grupą niszczycieli (m.in. „Khartoum”, „Kimberley” i „Kandahar” z 5. Flotylli) został przeniesiony do Floty Śródziemnomorskiej, docierając 24 maja przez Maltę do Suezu. Z tymi niszczycielami utworzył 28. Dywizjon Niszczycieli, pełniący zadania eskortowe na Morzu Czerwonym, stacjonując głównie w Adenie. 11 czerwca patrolował u wybrzeży Somali Włoskiego z HMS „Khartoum” i krążownikiem HMAS „Hobart”, lecz bez kontaktu z jednostkami nieprzyjaciela.
23 czerwca rano „Kingston” wykrył, a następnie wziął udział w pojedynku na powierzchni z włoskim okrętem podwodnym „Torricelli” w cieśninie Bab al-Mandab, wraz z niszczycielami HMS „Khartoum”, „Kandahar” i slupem „Shoreham”, zakończonym zatopieniem „Torricelli” o 6:24. Ogień podczas starcia prowadził głównie „Kingston” („Khartoum” wkrótce po tym został utracony na skutek pożaru). 28 czerwca u wybrzeża Erytrei wraz z HMS „Kandahar” i krążownikiem „Leander” zniszczył wyrzucony na mieliznę włoski okręt podwodny „Macalle”. Pełnił następnie ponownie służbę eskortową na Morzu Czerwonym i Ocenie Indyjskim.
W drugiej połowie lutego 1941 brał udział w działaniach w celu zdobycia Massawy (wraz z krążownikami HMS „Shropshire”, „Ceres”, „Capetown”, lotniskowcem „Hermes” i niszczycielami „Kandahar”, „Kimberley”, „Griffin”). 16 marca brał udział w desancie w Berbera (operacja "Appearance", wraz z krążownikami HMS „Glasgow” i „Caledon”, niszczycielem „Kandahar” i mniejszymi jednostkami).
3 kwietnia 1941 pod Port Sudan „Kingston” dobił włoskie wielkie niszczyciele „Pantera” i „Tigre”, uszkodzone przez samoloty brytyjskie lotniskowca HMS „Eagle” i osadzone na mieliźnie.
Morze Śródziemne 1940-1941.
17 kwietnia 1941 „Kingston” został przebazowany na Morze Śródziemne, do Aleksandrii (kilka dni po „Kandahar”), wchodząc w skład 28. Dywizjonu 14. Flotylli Niszczycieli. Brał tam udział w osłonie konwojów na Maltę i działań głównych sił floty, m.in. już 19/20 kwietnia wziął udział w operacji sił głównych osłaniającej rejs transportowca „Breckonshire” na Maltę (MD.2). W nocy 27/28 kwietnia z krążownikiem „Ajax” i niszczycielami „Kimberley” i „Havock” ewakuował żołnierzy alianckich z Raphina i Raphtis w Grecji, a 28/29 kwietnia z „Kimberley”, „Kandahar” i „Hero” ewakuował ok. 450 jugosłowiańskich żołnierzy z Kalamaty (operacja "Demon").
W trzeciej dekadzie maja 1941 „Kingston” wziął aktywny udział w bitwie o Kretę. Początkowo działał w składzie zespołu "Force C" (z krążownikami HMS „Naiad”, HMAS „Perth” i niszczycielami HMS „Juno”, „Kandahar”, „Nubian”). 21 maja 1941 „Kingston” ratował rozbitków z zatopionego „Juno”. 22 maja z krążownikami i niszczycielami walczył z włoskim konwojem eskortowanym przez torpedowiec „Sagittario”, lecz zespół aliancki został odparty przez atak lotniczy. „Kingston” został lekko uszkodzony przez bliski wybuch bomby (1 zabity). Później tego dnia wraz z „Kandahar” ratował rozbitków z zatopionych przez lotnictwo niszczyciela HMS „Greyhound”, a następnie krążownika HMS „Fiji” (z którego uratował 339 ludzi).
Od 16 czerwca 1941 „Kingston” brał udział w kampanii syryjskiej przeciw kolonialnym rządom Francji Vichy i 23 czerwca wraz z krążownikami „Leander” i „Naiad” i niszczycielami „Jaguar” i „Nizam” wziął udział w nocnym starciu pod Bejrutem z francuskim wielkim niszczycielem „Guépard”, zakończonym jego lekkim uszkodzeniem. 27 czerwca 1941 bombardował wraz z „Naiad” i niszczycielami „Jervis” i „Hotspur” pozycje francuskie w Ad-Damur. 2, 5 i 6 lipca ponownie ostrzeliwał Ad-Damur, z innymi okrętami. W sierpniu, wrześniu i październiku działał pod oblężonym Tobrukiem, dowożąc tam w kilkunastu nocnych rejsach zaopatrzenie i żołnierzy (m.in. operacje "Supercharge" i "Cultivate").
27 listopada 1941 wszedł w skład zespołu B operującego z Malty, z krążownikami HMS „Ajax” i „Neptune” i niszczycielem „Kimberley”. 5–8 grudnia wraz z „Kimberley” eskortował transportowiec „Breconshire” z Malty do Aleksandrii, po czym ponownie operował stamtąd. W dniach 28–29 grudnia eskortował konwój 4 pustych statków powracających z Malty (konwój ME-8), atakowany przez lotnictwo 28 grudnia. 16 stycznia 1942 w Aleksandrii „Kingston” miał kolizję z niszczycielem „Foxhound”, na skutek czego wymagał trzytygodniowego remontu rufy.
22 marca 1942 wziął udział w II bitwie pod Syrtą, podczas której został trafiony w siłownię pociskiem 381 mm pancernika „Littorio” (15 zabitych). Zdołał dotrzeć na Maltę, gdzie trafił do remontu, jednakże padł tam ofiarą niemieckich nalotów. 5 kwietnia został uszkodzony bliskim wybuchem bomby, a ponownie 8 kwietnia. 11 kwietnia został trafiony bombą w część dziobową i zaczął tonąć, po czym wprowadzono niszczyciel do doku nr 4. Jeszcze tego dnia, ok. 17.30 został trafiony bombą w śródokręcie, w okolice maszynowni, po czym przełamał się, przewrócił na lewą burtę i zatonął w doku. Na skutek nalotów zginęło 14 członków załogi (w tym dowódca Philip Somerville, 4 kwietnia na lądzie). Okręt został uznany za nie nadający się do remontu ("Total Constructive Loss") i skreślony z listy floty.
Dopiero 21 stycznia 1943 po osuszeniu doku przystąpiono do usunięcia wraku. Po podzieleniu na dwie części, zostały one podniesione 5 kwietnia 1943 i w czerwcu zatopione na morzu przy północno-zachodnim wybrzeżu Malty, jako przeszkoda w celu utrudnienia dostępu dla włoskich kutrów torpedowych do zatoki St. Paul. W latach 50. wrak został pocięty na złom w miejscu zatopienia.
Dowódcy:
Dane techniczne.
Uzbrojenie.
"Uwaga – informacje dotyczące zmian uzbrojenia i wyposażenia odnoszą się ogólnie do okrętów typu K, szczegóły zmian co do „Kingston” nie są znane."
Wyposażenie

</doc>
<doc id="1135014" url="https://pl.wikipedia.org/wiki?curid=1135014" title="Karo Strzelce Opolskie">
Karo Strzelce Opolskie

UKS Karo Strzelce Opolskie – polska męska drużyna siatkarska ze Strzelec Opolskich grająca w II/III lidze. Obecnie reprezentowana przez chłopców i dziewczęta w kategorii młodzików/młodziczek, kadetów i juniorów.
Młodzicy.
W 2012 roku w Strzelcach Opolskich ruszył projekt "SOS"- siatkarski ośrodek szkolny. W tym celu utworzono przyległą do klubu klasę o profilu piłki siatkowej (rocznik 1999). Opiekunem klasy jest Piotr Ratajczak, a trenerem Szczepan Chodakowski. W lipcu 2013 roku nowym trenerem zespołu został Aleksander Januszkiewicz zastępując Szczepana Chodakowskiego. W tym samym czasie do uczestnictwa w projekcie została dołączona klasa o profilu piłki siatkowej (rocznik 2000).

</doc>
<doc id="1135017" url="https://pl.wikipedia.org/wiki?curid=1135017" title="Wrota Pośny">
Wrota Pośny



</doc>
<doc id="1135018" url="https://pl.wikipedia.org/wiki?curid=1135018" title="Problem nawiasowania macierzy">
Problem nawiasowania macierzy



</doc>
<doc id="1135019" url="https://pl.wikipedia.org/wiki?curid=1135019" title="Puchar Miast Targowych 1970/1971">
Puchar Miast Targowych 1970/1971

XIII Puchar Miast Targowych 1970/1971
Finał.
Leeds United zdobył puchar dzięki większej liczbie bramek zdobytych w meczu wyjazdowym.

</doc>
<doc id="1135020" url="https://pl.wikipedia.org/wiki?curid=1135020" title="UKS SMS Łódź (piłka siatkowa)">
UKS SMS Łódź (piłka siatkowa)

UKS SMS Łódź – męska drużyna siatkarska będąca sekcją siatkówki klubu sportowego UKS SMS Łódź, który działa przy "Gimnazjum i Liceum Ogólnokształcącym Szkoły Mistrzostwa Sportowego im. Kazimierza Górskiego" przy ul. Milionowej 12 w Łodzi.
W realizacji swoich działań statutowych UKS SMS korzysta z obiektów sportowych szkoły. Posiada m.in. stadion o pojemności 2 tys. miejsc. Członkami Klubu są uczniowie Szkoły Mistrzostwa Sportowego oraz uczniowie innych łódzkich szkół.

</doc>
<doc id="1135027" url="https://pl.wikipedia.org/wiki?curid=1135027" title="Stary Teatr Wielki w Łodzi">
Stary Teatr Wielki w Łodzi

Stary Teatr Wielki w Łodzi – teatr działający w latach 1901-1920 w Łodzi przy ul. Konstantynowskiej 14 (późniejszej ul. Legionów)
Historia.
Budynek zaprojektował w 1901 roku Adolf Zeligson. Teatr Wielki zbudowany na zamówienie Fryderyka Sellina był fenomenem w przemysłowej Łodzi. Miał okazałą neorenesansową fasadę oraz największą na ziemiach polskich salę teatralną, mieszczącą 1250 widzów. Otwarto go 28 września 1901 roku, a wielką uroczystość uświetnili swoją obecnością Henryk Sienkiewicz i Henryk Siemiradzki.
Pierwszym dyrektorem teatru był Henryk Grubiński. Na scenie pierwotnie miał występować zespół polski, jednak okazało się szybko, że polscy aktorzy nie są w stanie utrzymać tak dużego gmachu i zaczęto go podnajmować innym grupom. Po 1905 roku coraz częściej przyjeżdżały zespoły żydowsko-niemieckie. Występowali tu najwybitniejsi ówcześni żydowscy artyści.
Budynek spłonął 20 października 1920 roku.

</doc>
<doc id="1135029" url="https://pl.wikipedia.org/wiki?curid=1135029" title="II liga polska w piłce siatkowej mężczyzn 2007/2008 (grupa III)">
II liga polska w piłce siatkowej mężczyzn 2007/2008 (grupa III)

Rozgrywki Grupy III w II lidze siatkówki mężczyzn 2007/2008 prowadzi 10 męskich drużyn piłki siatkowej.
Grupę III w II lidze tworzą kluby z województw:
Runda zasadnicza.
1. Kolejka.
20 października 2007:
2. Kolejka.
27 października 2007:
3. Kolejka.
3 listopada 2007:
4. Kolejka.
10 listopada 2007:
5. Kolejka.
17 listopada 2007:

</doc>
<doc id="1135031" url="https://pl.wikipedia.org/wiki?curid=1135031" title="Charles Dodgson">
Charles Dodgson



</doc>
<doc id="1135032" url="https://pl.wikipedia.org/wiki?curid=1135032" title="Carsten Peter Thiede">
Carsten Peter Thiede

Carsten Peter Thiede (ur. 8 sierpnia 1952 w Berlinie Zachodnim, zm. 14 grudnia 2004 w Paderborn) – niemiecki historyk i papirolog, badacz najstarszych manuskryptów Nowego Testamentu i zwojów z Kumran, również członek Niemieckiego Centrum PEN i zakonu joannitów. Był profesorem katedry historii Nowego Testamentu na Uniwersytecie w Bazylei, wykładowcą na izraelskim Uniwersytecie Ben Guriona i dyrektorem Instytutu Badań Epistemologicznych w Paderborn. Zajmował się również naukowo średniowiecznymi tekstami łacińskimi i początkami chrześcijaństwa oraz był pisarzem popularnonaukowym.
Największą sławę przyniosły mu badania krytyczne najwcześniejszych manuskryptów biblijnych. W pracy "The Earliest Gospel Manuscript" z roku 1982 Thiede wsparł O’Callaghana w identyfikacji papirusu 7Q5 z siódmej groty w Kumran jako najstarszego zachowanego manuskryptu ewangelii według Marka, co datuje ten fragment na okres przed rokiem 68 n.e., gdy Rzymianie zdobyli Qumran.
W grudniu 1994 Thiede opublikował wyniki swoich badań dotyczących datowania papirusu magdaleńskiego zawierającego trzy skrawki z greckim tekstem Ewangelii według Mateusza rozdz. 26. Na podstawie badań paleograficznych Thiede zmienił datowanie tego manuskryptu na ok. 60 rok n.e. (nie jak sądzono wcześniej na przełom II/III wieku). Nowe datowanie oznaczałoby przełom w badaniach nad początkami Nowego Testamentu, przede wszystkim to, że "papirus magdaleński" byłby najstarszym zachowanym manuskryptem biblijnym. Ewangelia Mateusza zostałaby napisana rzeczywiście przez Mateusza w I wieku n.e., a nawet przed rokiem 70 n.e., czyli zniszczeniem Jerozolimy przez Rzymian, które przepowiada, co jest zgodnie z najstarszą tradycją. Odkrycia Thiede'a mają też dalekie inklinacje na datowanie pozostałych manuskryptów.
Carsten Thiede był również zwolennikiem identyfikacji drewnianego przedmiotu tzw. titulus crucis, przechowywanego w Rzymie jako fragmentu autentycznego krzyża, na którym zginął Jezus Chrystus.
Papirus magdaleński.
Thiede datuje powstanie papirusu na I wiek). Przesłanki zmiany datacji papirusu oparte są na wykazaniu iż:
Przegląd tekstów z III i IV wieku wyklucza możliwość datowania papirusu na okres późniejszy niż koniec II wieku.
Datowanie Robertsa opierało się na porównaniu papirusu magdaleńskiego do tekstów których datacja jest tylko pośrednia: „fragment zapisu na skórze 4QLXXLeva z qumrańskiej Jaskini 4 dostarcza nam użytecznego przykładu pisma, które pozwala datować papirus magdaleński na połowę I wieku”. W Nachal Chewer w 1952 roku i później w Jaskini Grozy odkryto części tego samego zwoju, który wykazuje zasadnicze podobieństwa do pisma użytego w papirusie magdaleńskim. W zwojach tych posłużono się stylem charakterystycznym dla I wieku p.n.e. i I wieku n.e.
Carsten Thiede konkluduje:
„Podsumowując dowody pochodzące z analizy zwojów znad Morza Martwego, możemy się cieszyć, że te greckie teksty, datowane na połowę I wieku n.e. lub na jego wcześniejsze dekady są bliższe fragmentom Ewangelii św Mateusza [tzn. omawianemu papirusowi magdaleńskiemu] niż alternatywne papirusy z II bądź III wieku. Jest to wystarczająco przekonujące aby oznaczyć datę powstania tych Mateuszowych urywków na I wiek n.e., na rok około 70 lub wcześniejszy”.
W 1994 roku znaczny rozgłos zyskał niemiecki papirolog Carsten Peter Thiede z Paderborn, który przedstawił dowody zmieniające datowanie papirusu magdaleńskiego na ostatnie trzy dekady I wieku n.e. (prawdopodobnie rok ok. 60 n.e.). Oficjalny artykuł Thiedego ukazał się w 2003 r. w „Magazynie epigraficznym i papirologicznym” ("Zeitschrift für Papyrologie und Epigraphik"). Tekst popularnonaukowy zredagowany został wraz z Matthew d’Ancona i opublikowany jako "Jezusowy papirus".
Zmiana datowania papirusu magdaleńskiego zaproponowana przez Thiedego nie została przyjęta przez uczonych.

</doc>
<doc id="1135033" url="https://pl.wikipedia.org/wiki?curid=1135033" title="Wilga Garwolin">
Wilga Garwolin

GKS Wilga Garwolin – polski klub sportowy z Garwolina, który posiada sekcje: piłkarską i lekkoatletyczną.
Klub siatkarski.
GTS Wilga Garwolin - męska sekcja siatkarska uczestnicząca w rozgrywkach II ligi.

</doc>
<doc id="1135035" url="https://pl.wikipedia.org/wiki?curid=1135035" title="GTS Wilga Garwolin">
GTS Wilga Garwolin

GTS Wilga Garwolin – polska męska drużyna siatkarska z Garwolina, będąca sekcją klubu sportowego Wilga Garwolin.
Bilans sezon po sezonie.
Poziom rozgrywek:

</doc>
<doc id="1135037" url="https://pl.wikipedia.org/wiki?curid=1135037" title="Manna mielec">
Manna mielec

Manna mielec ("Glyceria maxima" (Hartm.) Holmb.) – gatunek rośliny należący do rodziny wiechlinowatych. Nazywana jest też manną wodną, manną dużą, manną wielką. Gatunek rodzimy pospolity. Występuje w całym kraju, również w Europie i Azji. W Polsce najczęściej spotykana jest na niżu.
Biologia.
Bylina, mrozoodporna, wiosną rozwija się wolno, później rośnie szybko. Kwiaty wiatropylne. Kwitnie od czerwca do sierpnia. Rozmnaża się przez wysiew ziarn oraz wegetatywnie przez rozłogi, fragmentację kłącza i pędów.
Zastosowanie.
Dobra roślina łąkowa. Daje dość wysoki plon, o średniej wartości pokarmowej. Przy późniejszym zbiorze nadaje się tylko na ściółkę. Roślina zawiera glikozyd cyjanogenny, spasanie jej na zielono jest niebezpieczne.

</doc>
<doc id="1135038" url="https://pl.wikipedia.org/wiki?curid=1135038" title="KKS Kozienice">
KKS Kozienice

KKS Kozienice – polski klub siatkarski z Kozienic, założony w 2005 roku. W KKS-ie działają również zespoły dziecięce i młodzieżowe, zarówno męskie jak i żeńskie.
Historia.
Powołanie KKS.
Kozienicki Klub Siatkarski powołano 1 września 2005 roku. Jego prezesem został Tomasz Sadura. Początkowo stowarzyszenie funkcjonowało bez budżetu. Za cel nowo powstały klub obrał sobie wyszkolenie zawodników i zawodniczek, którzy w przyszłości będą walczyć o najwyższe cele. Zgłoszony został również zespół seniorów, który wystartował w rozgrywkach III lidze. Jego trenerami zostali Sławomir Wach i Marek Grzelczak (grający asystent). Stanowiło go trzech doświadczonych graczy: Marek Grzelczak, Marcin Zmitrowicz i libero - Sławomir Jędryszek, zaś pozostali to juniorzy.
Start w III lidze i historyczny sukces.
Rundę zasadniczą kozieniczanie zakończyli na 3. miejscu. Druga w tabeli po tym etapie Iskra Volley Zielonka zrezygnowała z gier o awans, dzięki czemu KKS został do zmagań barażowych rozgrywanych w Działoszynie wśród czterech najlepszych III-ligowych drużyn Mazowsza, Wielkopolski i Pomorza. W trakcie baraży został wzmocniony dwoma byłymi zawodnikami Czarnych Radom: Wojciechem Stępniem i Michałem Kalitą. Po rozegraniu spotkań i podziale rozgrywek na dwie grupy, zespół z Kozienic awansował do grona czwórki drużyn, w której dwie ich pary walczyły o prawo występów w II lidze. Przyszło mu grać ze spadkowiczem z II ligi - Orkanem Nisko.
W pierwszym meczu w Nisku zwycięstwo po tie-breaku odnieśli goście. Pod koniec kwietnia w kozienickiej hali sportowej rozegrane zostało spotkanie rewanżowe. Na długo przed jego rozpoczęciem halę miejscowi sympatycy wypełnili do ostatniego miejsca. Rywalizacja zakończyła się po trzech setach na korzyść gospodarzy, kolejno: 25:16, 25:19, 25:21. Był to pierwszy w historii Kozienic awans siatkarzy do II ligi. "Szczerze mówiąc nie przewidywaliśmy, że akurat w tym sezonie uda się wywalczyć II ligę" - stwierdził kozienicki trener.
Od 2006 - występy w rozgrywkach II ligi i III ligi.
Wzmocniona w okresie wakacyjnym kilkoma nowymi graczami oraz dotacją z Urzędu Miasta drużyna przystąpiła do rozgrywek grupy 3. II ligi. W inauguracji ligowej pokonała we własnej hali Gwardię Szczytno 3:1. Po rundzie zasadniczej uplasowała się na 3. miejscu, ustępując Treflowi Gdańsk i Wildze Garwolin. W I rundzie play-off o miejsca 1-6 wyeliminowała po trzech meczach Pekpol Ostrołęka. W półfinale odniosła zwycięstwo z garwolińskim zespołem, rozgrywając pięć spotkań i awansowała do finału. W fazie finałowej rywalizowała z siatkarzami z Gdańska, ale nie udało jej się ugrać nawet jednego seta. W klasyfikacji końcowej rozgrywek ligowych zajęła 2. pozycję i nie liczyła się już w walce o awans do I ligi.
Przed sezonem 2007/2008 sponsorem strategicznym klubu została firma Armat, a drużyna przyjęła nazwę KKS Armat Kozienice. W tej edycji rozgrywek klubowych kozieniczanie zmagania gr. III II ligi zakończyli na 8. miejscu. Przed tym w rundzie play-off o miejsca 7-10 pokonali WTS Rosa-Invest Warka, dzięki czemu wybronili się przed spadkiem do niższej klasy ligowej.
W kolejnym sezonie Armat także musiał walczyć o utrzymanie się w II lidze. W rundzie zasadniczej zajmowali różne miejsce w tabeli, np. po 6. kolejce plasował się na pozycji wicelidera. W klasyfikacji końcowej tej fazy zajął 7. lokatę. W rozgrywkach play-off o miejsca 7-10 w pojedynkach ze Stoczniowcem Gdańsk okazał się lepszy i uniknął baraży o prawo gry w II lidze w następnym sezonie.
W sezonie 2014/2015 zespół z Kozienic gra w mazowieckiej trzeciej lidze. Trenerem zespołu jest Marek Grzelczak, jego asystentem Krzysztof Łuczyński, który prowadzi również drużynę młodzików. Kadra na sezon 2014/2015: Krzysztof Jeziorowski, Kamil Kapusta, Karol Fryszkowski, Marcin Obrębski, Marek Kamiński, Michał Kalita, Paweł Sąpór (libero) oraz Sebastian Wanat, Maciej Łabądź, Janusz Rdułtowski, Maciej Łuczyński, Bartłomiej Koryciński.
W sezonie 2015/2016 KKS Kozienice powołał swój rezerwowy skład do rozgrywek IV ligi, którego trenerem został Krzysztof Łuczyński. 
W sezonie 2016/2017 KKS Kozienice powróciło do II ligi. W swoim debiutanckim sezonie drużyna pod wodzą trenera Marka Grzelczaka zajęła 3 miejsce. Po bardzo emocjonującym pojedynku z Politechniką Lubelską ulegli w półfinałach 2:3. Skład zespołu na sezon 2016/2017: Krzysztof Michalski, Wojciech Ranecki, Daniel Ostrowski, Radosław Kiraga, Maciej Kałasz, Janusz Rdułtowski, Karol Fryszkowski, Michał Kalita, Krzysztof Jeziorowski, Marcin Obremski, Kamil Kapusta, Michał Koryciński, Wiktor Skwarek, Sebastian Wanat, Paweł Sąpór.
Grupy młodzieżowe.
Poza zespołem seniorów w klubie działają drużyny: młodzików i kadetów. KKS prowadzi również treningi dla dziewcząt we wszystkich kategoriach wiekowych, skończywszy na juniorkach. Klub nawiązał również współpracę z kozienicką Publiczną Szkołą Podstawową nr 3.
Hala sportowa.
KKS Armat korzysta z Hali Sportowej Kozienickiego Centrum Rekreacji i Sportu im. Bogusława Klimczuka. Obiekt może pomieścić ok. 800 widzów. W 1999 roku rozegrane zostały na nim mecze w ramach Pucharu Europy w piłce siatkowej kobiet.

</doc>
<doc id="1135044" url="https://pl.wikipedia.org/wiki?curid=1135044" title="Region Kinki">
Region Kinki

 – region ekonomiczny w środkowo-zachodniej części wyspy Honsiu w Japonii, obejmujący prefektury Nara, Wakayama, Mie, Kioto, Osaka, Hyōgo i Shiga. Przejął rolę dawnego regionu Kinai, a jego nazwa oznacza w języku japońskim „stolicę i otaczające ją tereny”.
Współcześnie jest często utożsamiany z kulturowym regionem Kansai, który zajmuje zbliżony obszar, jednak nie ma ściśle określonych granic. Termin Kinki jest używany w nazwach organów administracyjnych, natomiast mieszkańcy tego regionu częściej używają nazwy Kansai.

</doc>
<doc id="1135045" url="https://pl.wikipedia.org/wiki?curid=1135045" title="Pomorcy">
Pomorcy

Pomorcy (ros.: Помо́ры) – rosyjscy osadnicy nad Morzem Białym, którzy te tereny zamieszkiwali wspólnie z Lapończykami i Finami na zachodzie oraz Komiakami i Nieńcami na wschodzie.
Historia.
Na początku XII wieku traperzy, łowcy fok i rybacy z ziem Nowogrodu Wielkiego docierali nad brzeg Morza Białego wzdłuż rzek Dwiny i Onegi, zakładając osady, skąd dokonywali dalekich wypraw lądowych i morskich, docierając nawet na Spitsbergen i Nową Ziemię. Przed powstaniem Archangielska pod koniec XVI wieku ich główną osadą była wioska, później miasteczko Chołmogory.
Pomorcy odkryli Przejście Północno-Wschodnie i wykorzystywali je by docierać na obszary Syberii, gdzie poszukiwali drogocennych futer sobolich. Używając statków zwanych koczami, zdołali minąć Ural i założyć osadę o nazwie Mangazeja na wschód od Półwyspu Jamalskiego w początkach XVI wieku.
Nazwa Pomorców wywodzi się od słowa „pomorze” (ros. поморье), czyli odcinka wybrzeża Morza Białego od dzisiejszego miasta Biełomorsk po Kem. Najbardziej znanymi Pomorcami byli Michaił Łomonosow, Fiedot Szubin i Siemion Iwanowicz Dieżniew.
Pomorcy żyli i utrzymywali się z lasu i morza, polując na dzikie zwierzęta, uprawiając rybołówstwo i wielorybnictwo; w tundrze zajmowali się hodowlą reniferów. Ważnym zajęciem był handel rybą i zbożem z Norwegami. Ten handel był tak intensywny, że wykształcił się nawet lokalny, mieszany rosyjsko-norweski język używany aż do roku 1920.
Z rosyjskim Pomorzem związany jest również największy liczebnie odłam bezpopowców – pomorcy.
Po upadku Związku Radzieckiego zaczęto zastanawiać się, czy Pomorcy nie powinni być uznani za ludność miejscową, odrębną etnicznie i zaliczoną do ludów północnej Rosji. Według spisu powszechnego z roku 2002 6571 osób w Rosji uważało się za Pomorców, prawie wszyscy w obwodzie archangielskim (6295) i murmańskim (127).
Jedna z trzech uczelni Archangielska nosi nazwę Państwowego Uniwersytetu Pomorskiego. W związku z próbami scalania mniejszych i biedniejszych regionów Rosji w większe jednostki terytorialne, proponowane jest połączenie obwodów archangielskiego, murmańskiego, Republiki Komi i Nienieckiego Okręgu Autonomicznego w jednostkę zwaną Krajem Pomorskim.

</doc>
<doc id="1135046" url="https://pl.wikipedia.org/wiki?curid=1135046" title="WTS Warka">
WTS Warka

WTS Warka – polski klub siatkarski, powstały w 2003 po rozwiązaniu OKSIW Warka.

</doc>
<doc id="1135047" url="https://pl.wikipedia.org/wiki?curid=1135047" title="Ślepsk Malow Suwałki">
Ślepsk Malow Suwałki

MKS Ślepsk Malow Suwałki – polski klub siatkarski z siedzibą w Suwałkach, występujący w siatkarskiej PlusLidze.
Historia.
Chronologia nazw
Bilans sezon po sezonie.
Poziom rozgrywek:

</doc>
<doc id="1135052" url="https://pl.wikipedia.org/wiki?curid=1135052" title="Chołmogory">
Chołmogory

Chołmogory (ros. "Холмого́ры") – miejscowość w północnej Rosji administracyjne centrum Rejonu Chołmogorskiego w obwodzie archangielskim. Jest położona na lewym brzegu rzeki Dwiny, 75 km na południowy wschód od Archangielska i 90 km na północ od monasteru Antoniewo-Sijskiego. Nazwa pochodzi od fińskiego "Kalmomäki" co oznacza „wzgórze cmentarne”.
Z prawnego punktu widzenia Chołmogory stanowią wieś, mimo znacznej liczby ludności (4592 osób w roku 2002).
Obszar ten był pierwotnie zamieszkiwany przez ludy fińskie zwane Jemami (Jäämit) i karelskie. Pierwszymi Słowianami, jacy pojawili się w Kalmomäki byli Pomorcy z Wołogdy po roku 1220. Na początku XIV wieku osada (której nazwę wymawiano wówczas "Kołmogory") była ważną faktorią handlową dla kupców z Nowogrodu Wielkiego na dalekiej północy. Jej znaczenie gwałtownie wzrosło po roku 1554, gdy Kompania Moskiewska z Londynu utworzyło tu swój punkt handlu skórami przed przeniesieniem do nowo powstałego Archangielska. Szwedzi oblegali rzekomo drewniany fort w dobie Wielkiej Smuty w roku 1613, ale musieli odstąpić. Ta opowieść, stworzona w czasach radzieckich, jest przypuszczalnie nieprawdziwa. W źródłach szwedzkich nie ma najmniejszej wzmianki o takiej kampanii wojsk szwedzkich. W XVII i XVIII wieku osada była też miejscem zsyłki, szczególnie znanym jako miejsce odosobnienia byłej regentki Anny Leopoldowny, jej męża Antoniego Ulricha, księcia Brunszwiku-Wolfenbüttel i ich dzieci.
W roku 1682 konsekrowano tu największy w regionie prawosławny sobór; został on zamknięty w 1920 i od tego czasu stopniowo popadał w ruinę.
W roku 1918 władza sowiecka utworzyła w Chołmogorach obóz, który istniał do roku 1922. Obóz na terenie byłego klasztoru był miejscem kaźni dla „białych” oficerów i żołnierzy, dla marynarzy z Kronsztadu i dla tysięcy osób cywilnych. Ocenia się, że liczba rozstrzelanych wynosiła ponad 10 tysięcy. Liczba wszystkich ofiar nie jest znana.
Jedna z pobliskich wiosek – Łomonosowo (dawn. Denisówka) jest miejscem urodzenia wielkiego rosyjskiego naukowca Michaiła Łomonosowa. Miejscowi rzemieślnicy – jak np. Fiedot Szubin najpopularniejszy rosyjski rzeźbiarz XVIII wieku – dochodzili do znaczenia i sławy.

</doc>
<doc id="1135053" url="https://pl.wikipedia.org/wiki?curid=1135053" title="Posłaniec Warmiński">
Posłaniec Warmiński

Posłaniec Warmiński – Bóg sam daje nam znak; dwutygodnik katolicki Kurii Metropolitalnej Archidiecezji Warmińskiej.
Czasopismo religijno-społeczno-kulturalne wydawane w Olsztynie. Pomysł wydawania czasopisma narodził się po wybraniu Karola Wojtyły na papieża. Pierwszy numer ukazał się z datą 10 października 1982 r. Starania o pozwolenie na wydawanie pisma trwały około 3 lat – tyle zwlekał ówczesny Główny Urząd Kontroli Prasy Publikacji i Widowisk z wydaniem stosownego zezwolenia. 
Początkowo dwutygodnik miał nosić tytuł „Bóg sam daje nam znak”. Dewiza ta widnieje w logo (winiecie pisma, obok tytułu). Pismo było drukowane w odległych Bartoszycach – była to forma utrudnień ze strony ówczesnych władz. Do roku 1989 pismo miała charakter pisma opozycyjnego, wydawane było w nakładzie przekraczających 20 tys. egzemplarzy. Rozprowadzane było przez parafie. Docierało także na Powiśle, do Elbląga, Torunia, Ełku. Po roku 1989 nakład został zmniejszony (m.in. z powodu zmniejszenia diecezji oraz pojawiania się wielu innych czasopism o podobnej tematyce).
Winieta była najpierw czarno biała (pismo czarno-białe), potem niebieska (pismo czarno białe), w ostatnim okresie czerwona (pismo w pełnym kolorze na wszystkich stronach).
„Posłaniec Warmiński” był to dwutygodnik publikujący artykuły o tematyce religijnej, teologicznej, moralnej, podejmujący tematy wychowawcze i rodzinne, publikujący teksty literackie i poświęcone historii Kościoła na Warmii, w Polsce oraz na świecie. Pierwszym redaktorem naczelnym był ks. prałat Benedykt Przeracki (1978-2000). W Posłańcu Warmińskim publikowali swoje autorskie teksty historycy, literaci i olsztyńscy dziennikarze, także ci zwolnieni z pracy (do 1989 r.). Z czasopismem stale współpracowali: Daniela Lewicka, Janusz Jasiński, Erwin Kruk, Bohdan Kurowski, Maryna Okęcka-Bromkowa, Klemens Oleksik, Wacław Radziwinowicz, Jan Turnau, Wiesław Wojczulanis, a przede wszystkim księża z diecezji: bp Wojciech Ziemba, bp Jacek Jezierski, ks. Edward Michoń, ks. Wiesław Terez, ks. Władysław Nowak, ks. Edward Wiszowaty, ks. Ludwik Nadolski (cenzor kościelny) oraz księża spoza diecezji: prof. Czesław St. Bartnik, prof. Józef Tischner.
Na stałe zatrudnieni byli pracownicy administracyjni, dziennikarze i redaktorzy: Wanda Budryk (główna księgowa), Maria Fafińska, Sławomir Fafiński, Marek Gardzielewski (redaktor techniczny), Mieczysław Gierasimowicz (kierowca), Ryszard Kułakowski (sekretarz redakcji), Halina Kurowska (w stanie wojennym wyrzucona z redakcji czasopisma „Kontrasty”), Józef Lubieniecki (radca prawny, w niepełnym wymiarze), Piotr Piaseczyński, Wacław Radziwinowicz (sekretarz redakcji), Adam J. Socha, Barbara Wojczulanis (korektorka), Zenon Złakowski. Po ks. prałacie B. Przerackim redakcją kierował ks. Jan Rosłan (1999-2007), a z dniem 15 marca 2007 r. redaktorem „Posłańca” został mianowany ks. Ireneusz St. Bruski. Za jego redakcji na łamach pisma publikowali m.in.: ks. prof. Czesław St. Bartnik, s. Janina Bosko, Ernest Bryll, Joanna Cortes, Krystyna Gucewicz, Ewa Karaśkiewicz, prof. Janusz Jasiński, Elżbieta Mierzyńska, ks. Jan Pietrzyk, abp Edmund Piszcz, Danuta Siemek, prof. Maria Swianiewicz-Nagięć, Andrzej Taborski, Janina Zawadzka, Bożena Ulewicz, prof. Michał Wojciechowski, bp prof. Julian Wojtkowski, abp Wojciech Ziemba, Ewa Ziętek, Nina Złakowska. W ostatnich latach na łamach „Posłańca” ukazywał się cykl tekstów pisanych w gwarze warmińskiej (Warnijskie poziostki) autorstwa Edwarda Cyfusa oraz cykl fotograficzny („Spod warmińskiego nieba”) autorstwa Jerzego Walugi. Dzięki ks. Bruskiemu pismo stało się pięknie edytorsko, na wysokim poziomie merytorycznym wydawanym pismem obejmującym zasięg metropolii warmińskiej, a w prenumeracie indywidualnej trafiało do różnych zakątków kraju i za granicę.
30 grudnia 2009 r. decyzją abp. Wojciecha Ziemby pismo połączyło się z „Gościem Niedzielnym” i odtąd ukazuje się jako warmińska edycja "Gościa Niedzielnego". 
Ostatnie wydanie niezależnego „Posłańca Warmińskiego” ukazało się z numeracją: 3-4 / 2009 (24 I – 20 II 2009). W tekście, jaki ukazał się w tej edycji pisma Joanna Wańkowska-Sobiesiak, prezes SDP w Olsztynie, m.in. stwierdziła: „Posłaniec Warmiński w obecnej formie przestaje istnieć. Będzie wszywką do Gościa Niedzielnego. Zachowanie dotychczasowego tytułu, którym opatrzona będzie wszywka nie zmienia tego, że jako samodzielne pismo Posłaniec Warmiński przestaje istnieć. Wiemy wszyscy, że nie chodzi tu o wydawaną systemem powielaczowym gminną gazetkę, ale o kolorowe, wielostronicowe, pięknie łamane pismo, które wychodzi od ponad ćwierć wieku [...]. Oczywiste jest, że zadanie katechizacji i głoszenia społecznej nauki Kościoła można wypełniać wydając wkładkę do ogólnopolskiej gazety kościelnej. Naturalnie, o ile Gość Niedzielny znajdzie czytelników, bo dotychczas ma ich u nas niewielu. Nawet jeśli znajdzie, to i tak będzie to tylko wkładka. I to na dodatek nie nasza, warmińska” („Koniec pewnej historii”, PW 3-4/2009, s. 68).

</doc>
<doc id="1135054" url="https://pl.wikipedia.org/wiki?curid=1135054" title="Tore Edman">
Tore Edman

Tore Edman (ur. 25 lipca 1904, zm. 16 czerwca 1995) – szwedzki skoczek narciarski, także kombinator norweski i biegacz narciarski. Złoty medalista mistrzostw świata na skoczni normalnej w 1927 roku. Jedyny mistrz świata w skokach narciarskich ze Szwecji.
Pochodził z miasta o nazwie Arvika. Zdobył tytuł mistrza świata w skokach narciarskich w Cortina d’Ampezzo w 1927 roku po skokach na 46,5 m i 54 m (jego druga próba okazała się być najdalszą w trakcie tamtych zawodów). Podczas konkursu Edman skakał z kontuzją stopy.
W Cortina d’Ampezzo startował także w kombinacji norweskiej (13. miejsce) oraz w biegu na 18 kilometrów (23. miejsce).
Mistrz Szwecji w skokach narciarskich z 1927 roku.
Przed II wojną światową Edman prowadził hodowlę norek, jedną z większych tego typu w kraju.

</doc>
<doc id="1135056" url="https://pl.wikipedia.org/wiki?curid=1135056" title="Franciszek Kossecki">
Franciszek Kossecki



</doc>
<doc id="1135058" url="https://pl.wikipedia.org/wiki?curid=1135058" title="Robert Zubrin">
Robert Zubrin

Dr Robert Zubrin (ur. 19 kwietnia 1952) – amerykański inżynier lotniczy i astronautyczny oraz pisarz, znany przede wszystkim z poparcia dla projektów kolonizacji i eksploracji Marsa. Jest też pomysłodawcą projektu Mars Direct i założycielem Organizacji Mars Society, która powstała w Stanach Zjednoczonych w sierpniu 1998 roku.
Jest również autorem szachownicy dla trzech osób.

</doc>
<doc id="1135065" url="https://pl.wikipedia.org/wiki?curid=1135065" title="Sobowtór (mitologia)">
Sobowtór (mitologia)

Sobowtór (niem. Doppelgänger) – istota fikcyjna, duch-bliźniak żyjącej osoby; czarny charakter, mający zdolność pojawiania się w dwóch miejscach jednocześnie.
W języku niemieckim Doppelgänger oznacza po prostu sobowtóra. W wierzeniach jednak odnosi do złego brata bliźniaka. W języku niemieckim słowo to określa „podwójnego wędrowca”, kogoś, kto porusza się w taki sam sposób jak druga osoba. Słowo to może również oznaczać zjawisko polegające na tym, że człowiek widzi siebie samego kątem oka w miejscu, w którym zobaczenie swojego własnego odbicia jest niemożliwe. Takie zobaczenie samego siebie przyjmuje się jako zapowiedź nadchodzącej zguby lub nieszczęścia. Niektóre źródła mówią, że zobaczenie doppelgängera swojego przyjaciela lub krewnego zwiastuje chorobę lub niebezpieczeństwo dla osoby, która go ujrzała. Natomiast ujrzenie swojego własnego doppelgängera jest zapowiedzią rychłej śmierci. W mitologii skandynawskiej słowo „vardøger” oznacza duchowego bliźniaka, który jest zawsze o jeden krok przed żyjącą osobą, wykonując jej ruchy z wyprzedzeniem.
Pisownia.
Słowo "Doppelgänger" jest zapożyczeniem z języka niemieckiego: pochodzi od "doppel" (podwójny) oraz "Gänger" (wędrowiec). Słowo to, tak jak wszystkie inne rzeczowniki w języku niemieckim pisze się wielką literą. Język angielski dopuszcza pisownię tego słowa zarówno małą jak i wielką literą, chociaż umownie przyjęto zasadę pisania małą literą ("doppelgänger"). Alternatywną i poprawną angielską formą pisowni tego słowa jest "doppelgaenger".
Podobną pisownię stosuje się w języku polskim. Powszechnym stało się również pominięcie w pisowni niemieckiego znaku diakrytycznego zwanego umlautem (dwie kropki nad samogłoską oznaczające zmianę dźwięku).
Wierzenia ludowe.
W niektórych wierzeniach ludowych doppelgängerzy nie rzucają cienia i nie mają odbicia lustrzanego. Ich zadaniem jest udzielanie porad i wskazówek osobie, której cieniem są. Czasami jednak ich rady mogą okazać się złośliwe i sprowadzić człowieka na złą drogę. Niekiedy te szczególne sobowtóry mogą zasiać ziarno niepewności w umyśle swojej ofiary lub ukazać się jej przyjaciołom lub krewnymi powodując zamieszanie. Jeżeli ktoś raz zobaczył swojego własnego sobowtóra już zawsze będzie przez niego nawiedzany.
Inne podania ludowe mówią, że zobaczenie doppelgängera zwiastuje rychłą śmierć. Dlatego też jakiekolwiek próby komunikowania się z doppelgängerami uważa się za nierozsądne. Niektórzy wierzą, że sobowtór, który swoją naturą przypomina niemieckiego doppelgängera może ukazywać się pod postacią zwierzęcia lub osoby o nieokreślonej płci czy kształcie.
Relacje znanych osób.
Percy Bysshe Shelley.
Percy Bysshe Shelley, ur. 4.08.1792, był angielskim poetą romantycznym. Utonął na miesiąc przed swoimi trzydziestymi urodzinami podczas wyprawy z Livorno do Lercii dnia 8 lipca 1822 roku. Shelley uważał, że spotkał swojego sobowtóra, który przepowiedział mu rychłą śmierć. 15 sierpnia 1822 roku podczas pobytu w Pizie jego żona Mary Shelley, autorka Frankensteina, w liście do Marii Gisborne opisała relację męża, który podobno spotkał swego sobowtóra. 23 lipca, czyli zaledwie tydzień po przedwczesnym porodzie Mary, Percy miał koszmar. Śniło mu się, że dom został zalany przez powódź. Tak to opisuje jego żona:
John Donne.
Izaak Walton twierdził, że w 1612 roku w Paryżu angielski poeta metafizyczny John Donne zobaczył sobowtóra swojej żony. Było to tej samej nocy, której wydawała na świat martwą córkę.
Ten opis pojawia się w książce "Life of Dr John Donne" ("Życie doktora Johna Donne") z 1675 roku i przypisuje się go „Osobie Szacownej… która opowiedziała to w takich okolicznościach, z taką pewnością że… szczerze wierzę, że to co mi powiedziała uważała za prawdziwe”. W tym czasie Donne rzeczywiście był zatroskany o swoją ciężarną żonę i sam był ofiarą poważnych chorób. Jednak, R. C. Bald wskazuje, że opowieść Waltona jest „naszpikowana niejasnościami”. Mówi on, że Donne wraz z Drurysami przebył drogę z Londynu do Paryża w 12 dni, a wizja miała miejsce dwa dni później. Służący posłany do Londynu. Znalazł Panią Donne przykutą do łóżka w posiadłości rodziny Drury. Oczywistym jest, że Donne dotarł do Paryża nie wcześniej niż trzy miesiące po opuszczeniu Anglii, a jego żona nie przebywała w Londynie tylko na Wyspie... 24 stycznia odbył się pogrzeb dziecka. Jednak do 14 kwietnia Donne przebywający w Paryżu nie przyjął do siebie przestrogi żony”. W styczniu ciągle był w Amiens. Jego listy nie potwierdzają tej wersji wydarzeń.
Abraham Lincoln.
W biografii autorstwa Carla Sandburga znajduje się następujący fragment:
Poniższy fragment pochodzi z książki "Washington In Lincoln’s Time" (1895) autorstwa Noah Brooksa. Brookes twierdził, że usłyszał te słowa od samego Lincolna 9 listopada 1864 roku po jego reelekcji oraz że „zaraz po tym” je spisał. Utrzymywał również, że opowieść ta została potwierdzona przez Mary Todd Lincoln oraz częściowo potwierdzona przez prywatnego sekretarza Lincolna – Johna Haya (który twierdził, że ta wypowiedź miała miejsce w dniu przedstawienia kandydatury Lincolna na prezydenta, a nie w dniu jego wyboru). Wersja Brooksa brzmi następująco (w słowach Lincolna):
Lincoln słynął z bycia przesądnym, co więcej – stare lustra mogą czasami wytwarzać podwójne obrazy. To, czy ta iluzja, nawiązująca do wizerunku mitologicznego boga Janusa, może być uważana za doppelgängera, jest raczej kwestią dyskusyjną. Chociaż najprawdopodobniej nie bardziej niż inne tego typu twierdzenia. Innym wyjaśnieniem tego widzenia może być fakt, że Lincoln miał zeza w lewym oku, schorzenie, które może powodować wrażenie pionowo przesuniętego obrazu.
Johann Wolfgang Goethe.
Pod koniec Księgi Jedenastej swojej autobiografii „Aus meinem Leben. Dichtung und Wahrheit” („Z mojego życia. Zmyślenie i prawda”) Goethe, jakby mimochodem, napisał:
Jest to rzadki przykład łagodnego i krzepiącego sobowtóra.
Emilie Sagée.
Niezwykły przypadek Emilie Sagée opisał Robert Dale Owen. Tę historię opowiedziała mu łotewska arystokratka Julie von Güldenstubbe. Opowiedziała mu, że w latach 1845-46 jako trzynastolatka wspólnie z innymi dziećmi w grupach od 13 do 42 osób, była świadkiem bilokacji swojej 32-letniej nauczycielki francuskiego – Emilie Sagée. Zdarzenia miały miejsce w biały dzień, w „Pensjonacie von Neuwelcke”. Aktywność sobowtóra Sagée polegała na:
Pozornie, sobowtór ten unikał dotyku, ale w rzeczywistości był niematerialny (pewna dziewczynka przeszła przez ciało sobowtóra).
Badania naukowe, psychologiczne i filozoficzne.
Lewy styk skroniowo-ciemieniowy.
We wrześniu 2006 roku w magazynie naukowym "Nature" ogłoszono, że Shahar Arzy wraz ze współpracownikami ze szpitala uniwersyteckiego w Genewie poprzez elektromagnetyczną stymulację mózgu pacjentki odtworzył efekt bardzo przypominający zjawisko sobowtóra. Zastosowali ogniskową elektrostymulację styku ciemieniowo-skroniowego, gdy pacjentka leżała na łóżku. Pacjentka od razu poczuła obecność drugiej osoby w „sferze pozaosobowej”. Poza padaczką, na którą była leczona, profil psychologiczny pacjentki był prawidłowy.
Tę drugą osobę pacjentka opisała jako młodą, cichą, o nieokreślonej płci, i o podobnej posturze ciała. Co więcej, osoba ta znajdowała się dokładnie za nią, niemal jej dotykała, co w rzeczywistości oznacza, że była w łóżku, na którym leżała pacjentka.
Kolejna dawka elektrostymulacji miała nieco większe natężenie. Zastosowano ją, gdy pacjentka podnosiła się mając złożone ręce. Tym razem poczuła obecność mężczyzny, który objął ją. Pacjentka opisała to odczucie jako wysoce nieprzyjemne, dlatego przerwano elektrostymulację.
Na końcu, gdy pacjentka siedziała, zastosowano elektrostymulację, podczas testu językowego z użyciem plansz. Tym razem pacjentka zgłosiła obecność osoby siedzącej za nią na prawo. Powiedziała, że próbowała przeszkodzić jej w wykonywaniu testu: „On chce wziąć planszę; nie chce żebym czytała.” Po raz kolejny sytuacja była nieprzyjemna dla pacjentki, dlatego zakończono elektrostymulację.
Podobne rezultaty miały miejsce dla innych pozycji i postaw, kiedy elektrostymulacja przekroczyła 10 mA na lewym styku skroniowo-ciemieniowym.
Arzy i jego współpracownicy sugerują, że lewy styk skroniowo-ciemieniowy mózgu wywołuje wrażenie widzenia własnej osoby – lokalizacja ciała, pozycja, postura etc. Kiedy styk skroniowo-ciemieniowy jest podrażniony, uczucie autoatrybucji jest załamane i może zostać zastąpione poczuciem obecności obcej osoby, lub własnej kopii przeniesionej niedaleko, która odzwierciedla postawę, lokalizację i pozycję osoby rzeczywistej. Arzy wraz ze współpracownikami uważają, że zjawisko, jakie stworzyli jest obserwowane w niektórych chorobach umysłowych, takich jak schizofrenia, szczególnie gdy towarzyszy temu jeszcze paranoja, złudzenie bycia prześladowanym oraz kontrolowanym przez kogoś obcego. Opisane efekty bardzo przypominają zjawisko sobowtóra. Co więcej, niektóre przypadki mogą być spowodowane przez uszkodzenie lewego styku skroniowo-ciemieniowego.
Również zjawisko urojeń monotematycznych związane jest tego rodzaju problemami psychologicznymi, włącznie z tzw. „zespołem własnego sobowtóra”. Zob. także prace Olofa Blanke o doświadczeniu „poza ciałem”.
Otto Weininger.
W swojej filozoficznej pracy zatytułowanej "Płeć i charakter", filozof Otto Weininger pisze: „Co więcej, proszę rozważyć ten przykład: żadne zwierzę nie boi się swego szklanego odbicia, podczas gdy żaden mężczyzna nie mógłby spędzić życia w pomieszczeniu z lustrami. Czy ten strach, strach przed sobowtórem (godne uwagi jest, że kobiety są pozbawione tego strachu; nie słyszano o sobowtórach płci żeńskiej), może być wyjaśniony w oparciu o zasady Darwina? Słowo „sobowtór” jest jedynie używane, by wzbudzić głęboki strach w umyśle każdego mężczyzny. Filozofia empiryczna nie może tego wytłumaczyć; ta sprawa sięga głębi”.
Nawiązania w kulturze.
Literatura.
Archetyp sobowtóra jako „mrocznego bliźniaka” czyjejś osobowości występuje w wielu książkach, począwszy od "Sobowtór: poemat petersburski" Fiodora Dostojewskiego, poprzez "Season of Migration to the North" Tayeba Saliha, skończywszy na "Niewidzialnym człowieku" Ralpha Ellisona. Sobowtór w swojej najprostszej postaci, jako niezrozumiały byt, jest klasyczną przenośnią stosowaną w literaturze, od "Wieczoru Trzech Króli" Shakespeare’a do "Opowieści o dwóch miastach" Dickensa. Bohaterowie wymienionych dzieł wyglądają podobnie z dwóch przyczyn, którymi mogą być więzy rodzinne (rodzeństwo) lub czysty przypadek. W tym ostatnim nie możemy jednak mówić o wystąpieniu zjawiska doppelgängera. Kolejnym przykładem występowania zjawiska doppelgängera jest powieść Julio Cortazara „Gra w klasy”. W scenie mającej miejsce w zakładzie psychiatrycznym główny bohater Oliveira nazywa swego przyjaciela doppelgängerem, co nabiera szczególnego znaczenia w kontekście rodzącego się u niego obłędu i przekonania, że ów przyjaciel chce go zabić.
Niektóre mity podają bardziej tajemnicze wyjaśnienia, według których sobowtór powstaje poprzez magię lub żeby stać się czyjąś klątwą. Jest on przeważnie, choć nie zawsze, złą postacią. Ten „zły” często przybiera postać ofiary, rujnuje jej życie, na przykład poprzez popełnianie przestępstw w jej imieniu lub obrażanie przyjaciół ofiary. Tak dzieje się w powieści „"Jonasz"” Jamesa Herberta. Czasami może nawet próbować zabić swój pierwowzór. Jednak w wielu przypadkach taka kara jest najzupełniej zasłużona. Przykładem może być główny bohater krótkiego opowiadania pt. "William Wilson" Edgara Allana Poego, człowiek o wątpliwej reputacji, który jest szykanowany przez swojego sobowtóra przede wszystkim w sytuacjach, kiedy jego moralność zawodzi. Inne książki fantastyczne ukazują byty, które można określić mianem „zmiennokształtnych”. Owi „zmiennokształtni” mogą być zarówno utalentowanymi osobnikami jak i odmienną rasą, która może przybierać dowolną postać. Jeśli chodzi o przypadek sobowtóra jako posłańca śmierci, to pojawia się on w filmie "", w którym główny bohater spotyka groźnego psa przed swoją śmiercią. To samo zwierzę może też być zwiastunem punktu zwrotnego w jego życiu. Ten rodzaj sobowtóra może wydawać się postacią z kręgu mitów, która może przybrać nieludzką formę.
Kolejnym rodzajem sobowtóra, często obecnym w kulturze science-fiction, jest klon. Dzięki klonowaniu można obecnie stworzyć genetycznie takie samo stworzenie, które nie będzie posiadało ani wspomnień, ani doświadczeń pierwowzoru. Z drugiej jednak strony, niektóre klony mogą posiadać zmodyfikowaną osobowość.
Ideę sobowtóra zaobserwować można także w dziełach traktujących o podróżach w czasie czy światach równoległych. W tym przypadku klon jest prawdziwym uosobieniem pierwowzoru, tyle tylko, że pochodzi z innej czasoprzestrzeni lub z innego, równoległego świata.
W książkach Andrzeja Sapkowskiego pojawiają się dopplery (zwane vexlingami, mimikami, mieniakami, podwójniakami, bedakami) – istoty pozbawione wszelkich form ochrony (nie mają pazurów, kłów), jednak są bardzo inteligentne i potrafią przybierać postać niemal każdej napotkanej istoty (warunkiem jest zbliżona masa ciała). Ze względu na swoje zdolności są prześladowane. Złapanego dopplera zgodnie ze zwyczajem pali się żywcem oblepionego gliną w kształt kuli. 
W powieści Brzechwy "Tryumf pana Kleksa" pojawiła się Wyspa Sobowtórów. Anemon Lewkonik znalazł na niej wśród sobowtórów znanych postaci własnego i ożenił się z Multiflorą, którą uważał za jego siostrę (Według słów Pana Kleksa nie była nią). W dniu ślubu jego sobowtór zniknął.
Hermes Varini, w powieści "The Great Adversary" (2007), podejmuje temat sobowtóra i podnosi na płaszczyznach bohaterskiej i inicjacyjnej.
Muzyka.
Franz Schubert skomponował pieśń do słów Heinricha Heinego, nadając jej tytuł "Der Doppelgänger". Oryginalnie wiersz nie miał tytułu, lecz w trzeciej strofie podmiot liryczny zwraca się do swego sobowtóra. Pieśń jest jedną z sześciu tworzących zbiór "Schwanengesang" ("Łabędzi śpiew") powstały w roku 1828. W tym samym roku kompozytor zmarł.
Ponadto, „bliźniacy” są tematem piosenek, np. „Doppelganger I love you” norweskiego zespołu Zeromancer lub „Doppelganger” duńskiego Efterklang. W Stanach Zjednoczony istnieje duet hip-hopowy The Doppelgangaz.
Gry fabularne.
W grze RPG pt. "Dungeons &amp; Dragons" występują stwory zwane „dopplegangerami”. Są one w stanie zmienić się w każdą człekokształtną postać, a nawet w wybraną osobę. Stworzenia te są także obdarzone talentem aktorskim oraz umiejętnością czytania w ludzkich myślach, co powoduje, że wiedzą, kiedy ktoś zaczyna się domyślać, kim są naprawdę. Co więcej, są idealnymi szpiegami i zamachowcami oraz, choć nie są źli do cna, są najczęściej uważani za głównych sprawców zdradzieckich intryg. Potomków „dopplegangera” i człowieka określa się mianem „odmieńca”. „Odmieńcy” stanowią jedną z głównych ras, które może wybrać gracz grając w kampanię na Eberron.
Gry komputerowe.
W świecie Warhammera istoty o nazwie „doppelgänger” są zdolne do zmiany swojego kształtu ciała. Powstałe w trakcie Inwazji Chaosu. Potrafią upodobnić się do każdej istoty humanoidalnej o wzroście od 1,2 do 2,4 metra. W wyniku przemiany doppelgängery nie tylko imitują budowę ciała, ale również ubranie, ekwipunek, mowę oraz maniery zaobserwowanej osoby. Po upodobnieniu istoty te zazwyczaj zabijają i zjadają swoje ofiary, po czym zajmują ich miejsce. Poza środkami magicznymi doppelgängery są niemal niewykrywalne. W swojej nieprzemienionej postaci istoty te są humanoidami o wzroście ok. 180 cm. Wyglądają one, jakby nie posiadały skóry – organy wewnętrzne, mięśnie i naczynia krwionośne są stale widoczne.
W serii gier komputerowych "Tomb Raider" pojawiają się dwa typy doppelgängera: w części pierwszej jest to istota pozbawiona skóry i wykonująca dokładnie te same ruchy, co bohaterka, w Underworld jest to stworzenie doskonalsze: posiada skórę i włosy i oprócz wykonywania podobnych ruchów, jest o wiele bardziej niezależny w stosunku do swojego pierwowzoru, oraz o wiele silniejszy i sprawniejszy fizycznie, niż Lara Croft.
W grze "" bohater Dante walczy z wyglądającym jak on, tyle że czarnym (jak cień) bossem nazywającym się Doppelganger, a następnie otrzymuje styl Doppelganger umożliwiający sklonowanie bohatera, który to klon wykonuje te same ruchy co Dante kontrolowany przez gracza. Może też być kontrolowany przez drugiego gracza.
W grze "Prince of Persia" bohater, przechodząc przez zwierciadło na 4 poziomie, uwalnia sobowtóra, który od tej pory będzie mu kilkakrotnie utrudniał życie. Kiedy dojdzie do ostatecznej konfrontacji, a sobowtór znajdzie broń, bohater musi schować swoją. Sobowtór uczyni to samo i będzie można na powrót się z nim „połączyć”.
Filmy/seriale.
W serialu Pamiętniki wampirów emitowanym na kanale The CW, postać głównej bohaterki Eleny Gilbert i postać wampirzycy Katherine Pierce (właściwie Katerina Petrova) to doppelgängery prastarej wiedźmy. Obie postacie są grane przez Ninę Dobrev. Nina Dobrev grała Elenę, Katherine, a także prawdopodobnie Tatię. Wszystkie te postacie pochodzą od najstarszego sobowtóra, Amary, którą także grała Nina Dobrev. W sezonie piątym pojawił się kolejny doppelgänger, okazuje się bowiem, że Stefan Salvatore jest sobowtórem najstarszego nieśmiertelnego w dziejach. Obie te postacie grał Paul Wesley.
Doppelganger pojawił się w serialu Martin Tajemniczy. 
Wątek sobowtóra pojawił się w serialu Miasteczko Twin Peaks i Twin Peaks. W Twin Peaks (serial telewizyjny 2017) znaczna część akcji serialu koncentruje się wokół zmagań agenta Coopera z jego doppelgängerem. 

</doc>
<doc id="1135066" url="https://pl.wikipedia.org/wiki?curid=1135066" title="Lista odcinków serialu anime Digimon Adventure 02">
Lista odcinków serialu anime Digimon Adventure 02

Poniższa lista zawiera opis odcinków serialu anime "Digimon Adventure 02".

</doc>
<doc id="1135068" url="https://pl.wikipedia.org/wiki?curid=1135068" title="Nathula">
Nathula



</doc>
<doc id="1135080" url="https://pl.wikipedia.org/wiki?curid=1135080" title="Władimir Pozdniakow">
Władimir Pozdniakow

Władimir Wasiljewicz Pozdniakow, ros. Владимир Васильевич Поздняков (ur. 17 maja 1902 w rejonie Kaługi lub w Petersburgu, zm. 21 grudnia 1973 w Syracuse w USA) – radziecki wojskowy (podpułkownik), oficer do specjalnych poruczeń i adiutant gen. Andrieja A. Własowa oraz szef oddziału dowódczego Sił Zbrojnych Komitetu Wyzwolenia Narodów Rosji pod koniec II wojny światowej, emigracyjny publicysta i działacz antykomunistyczny.
Ukończył gimnazjum w Petersburgu. W 1919 r. wstąpił do armii bolszewickiej. W 1920 r. przeszedł wojskowe kursy dowódcze w Kałudze. Od września tego roku był instruktorem na południowo-zachodnim froncie. W 1921 r. wstąpił do wyższej szkoły wojenno-chemicznej. W styczniu 1926 r. został szefem służby przeciwchemicznej w 32 saratowskiej dywizji strzeleckiej. W latach 1928–1931 uczył się w wojskowej szkole dowódców rezerwy w Saratowie, a następnie w szkole pancernej w tym mieście. W 1932 r. został szefem służby przeciwchemicznej szkoły pancernej w Ulianowsku. W 1936 r. awansował do stopnia kapitana, a rok później – majora. W 1937 r. został aresztowany przez NKWD i osadzony w więzieniu. Od 1939 r. wykładał nauki chemiczne w szkole auto-technicznej w Połtawie. W marcu 1941 r. powrócił do służby wojskowej, zostając szefem służby przeciwchemicznej LXVII Korpusu Strzeleckiego. 29 maja tego roku awansował na podpułkownika. Po ataku Niemiec na ZSRR 22 czerwca, dostał się w październiku w rejonie Wiaźmy do niewoli niemieckiej. Przebywał w różnych obozach jenieckich. Wkrótce podjął kolaborację z Niemcami. Pod koniec 1942 r. wstąpił do Rosyjskiej Armii Wyzwoleńczej (ROA), po czym przeszedł kursy propagandowe. Na pocz. stycznia 1943 r. został mianowany przez Niemców starszym propagandystą stalagu w Hochenstein w Prusach Wschodnich, a następnie dowódcą 2 kompanii oficerskiej w szkole propagandystów ROA w Dabendorfie. Od końca maja 1943 r. zajmował funkcję szefa kursów przygotowawczych ROA organizowanych przy stalagu 3A pod Berlinem. W listopadzie został zastępcą dowódcy batalionu kursanckiego w Dabendorfie. W kwietniu 1944 r. został wyznaczony starszym oficerem propagandy przy sztabie Grupy Armii "Nord". Był jednym z organizatorów kursów propagandystów ROA w Rydze, zostając w czerwcu ich szefem. Pod koniec 1944 r. objął funkcję oficera do specjalnych poruczeń i adiutanta gen. Andrieja A. Własowa. Jednocześnie został szefem oddziału dowódczego Sił Zbrojnych Komitetu Wyzwolenia Narodów Rosji. Na pocz. 1945 r. dostał awans do stopnia generała majora. Po zakończeniu wojny uniknął repatriacji do ZSRR. 9 października 1945 r. został zaocznie skazany przez Sowietów na karę śmierci. Zamieszkał w zachodnich Niemczech, a następnie wyjechał do USA. Na pocz. lat 50. pracował dla armii amerykańskiej w szkole intensywnej nauki języka rosyjskiego przy uniwersytecie w Syracuse, zaś na pocz. lat 60. w wojskowej szkole lotniczej. Jednocześnie działał w Związku Walki o Wyzwolenie Narodów Rosji. Publikował artykuły w emigracyjnych pismach: "Nowoje Russkoje Słowo", "Wozrożdienije" i innych. Był autorem 2 książek: "Rożdienije ROA. (Isotrija Własowskogo Dwiżenija)" (Syracuse, 1972) i "Andriej Andriejewicz Własow" (Syracuse, 1973).

</doc>
<doc id="1135081" url="https://pl.wikipedia.org/wiki?curid=1135081" title="Andrzej Kuryło">
Andrzej Kuryło

Andrzej Kuryło (ur. 2 października 1943 w Tychowie Starym koło Iłży) – polski poeta i autor tekstów piosenek.
Życiorys.
W 1960 r. rozpoczął studia na Wydziale Prawa Uniwersytetu Wrocławskiego. W czasie studiów udzielał się w Studenckim Teatrze „Kalambur”. W tym czasie rozpoczął próby pisarskie w tym pisanie tekstów piosenek. Utwór "Nie pojadę z tobą na wieś" (muz. Alina Piechowska) z jego tekstem zdobył na Festiwalu Piosenek i Piosenkarzy Studenckich w Krakowie nagrodę główną, a Andrzeja Kuryło uhonorowano specjalną nagrodą Programu III PR. W 1964 roku utwór z jego tekstem „Podzwonne dla Edith Piaf” w wykonaniu Teresy Tutinas przyniósł mu wyróżnienie na II KFPP w Opolu.
Początkowo współpracował z kompozytorem Bogusławem Klimsą, z którym zdobyli szereg nagród i wyróżnień na różnych przeglądach i konkursach studenckich ("Nie mam ci niczego za złe", "Piąta pora roku"). Następnie nawiązał współpracę z Aleksandrem Nowackim, która przekształciła się w działalność zawodową. Ich utwory były udane, a utwór "Gdyby wszystkie kwiaty" zdobyło w
1965 roku wyróżnienie na KFPP w Opolu. Współpraca z zespołem Romuald i Roman zaowocowała powstaniem całej serii utworów z jego tekstami (np. "Będziesz panią w moim piekle", "Gdy towarowy rusza do Indii", "Gdyby przebaczać mogli wszyscy", "Wszystko ci kupiłem"), po rozpadzie tego zespołu dalsza współpraca zawiązała się z zespołem Nurt.
Po ukończeniu w 1965 r. studiów był pracownikiem naukowym w Wyższej Szkole Ekonomicznej. W 1973 r. objął stanowisko kierownika literackiego Estrady Dolnośląskiej i został zawodowym autorem tekstów piosenek.
W dorobku Andrzeja Kuryły, jak się ocenia, jest ponad 500 nagranych piosenek z jego tekstami. Kompozytorzy, z którymi współpracował to m.in.: Piotr Figiel, Jarosław Kukulski, Ryszard Poznakowski, Wojciech Trzciński, Antoni Kopff, Bernard Sołtysik, Katarzyna Gärtner czy Jacek Szczygieł.
W latach 80. i 90. XX wieku współtworzył Przegląd Piosenki Aktorskiej we Wrocławiu.
Był tłumaczem poezji Bułata Okudżawy.

</doc>
<doc id="1135082" url="https://pl.wikipedia.org/wiki?curid=1135082" title="Super Villain">
Super Villain



</doc>
<doc id="1135083" url="https://pl.wikipedia.org/wiki?curid=1135083" title="Baia de Arieș">
Baia de Arieș

Baia de Arieș (węg. "Aranyosbánya", niem. "Offenberg") – miasto w Rumunii, w okręgu Alba. Według danych szacunkowych na rok 2011 liczy 3.433 mieszkańców.

</doc>
<doc id="1135084" url="https://pl.wikipedia.org/wiki?curid=1135084" title="Solka">
Solka

Solka (rum. "Solca") – miasto w okręgu suczawskim na rumuńskiej Bukowinie. Według danych szacunkowych na rok 2011 liczy 2188 mieszkańców.
W mieście stoi cerkiew Świętych Piotra i Pawła. Na południowy wschód od miasta położona jest miejscowość Kaczyka, o 5 km na południe zaś Nowy Soloniec. Na północy leży Lichtenberg (graniczący z Glitem, rum. Clit) – miejsce osiedlenia się i śmierci Jakuba Szeli, 6 km na zachód leży Arbore.

</doc>
<doc id="1135085" url="https://pl.wikipedia.org/wiki?curid=1135085" title="Făurei">
Făurei

Făurei – miasto w Rumunii, w okręgu Braiła. Według danych na rok 2011 liczyła 3592 mieszkańców.

</doc>
<doc id="1135087" url="https://pl.wikipedia.org/wiki?curid=1135087" title="Ocna Sibiului">
Ocna Sibiului

Ocna Sibiului (węg. "Vízakna", niem. "Salzburg") – miasto w Rumunii, w okręgu Sybin. Według danych na rok 2001 liczy 4184 mieszkańców.

</doc>
<doc id="1135090" url="https://pl.wikipedia.org/wiki?curid=1135090" title="Glinokrzemiany">
Glinokrzemiany

Glinokrzemiany – grupa nieorganicznych związków chemicznych, sole, w których występują aniony złożone z glinu, krzemu i tlenu. Bardzo szeroka klasa materiałów naturalnych i syntetycznych, obejmująca m.in. powszechnie występujące w naturze zeolity, kaolin, andaluzyt, dysten, silimanit i anortyt oraz syntetyczne glinokrzemiany polimeryczne, np. geopolimery.

</doc>
<doc id="1135097" url="https://pl.wikipedia.org/wiki?curid=1135097" title="1 Pułk Ułanów (Królestwo Kongresowe)">
1 Pułk Ułanów (Królestwo Kongresowe)

1 Pułk Ułanów – oddział jazdy Wojska Polskiego Królestwa Kongresowego. 
Formowanie i zmiany organizacyjne.
Sformowany w 1815. 
Od 5 czerwca 1825 - "Pułk Ułanów Jego Królewiczowskiej Mości Księcia Oranii Nr 1". Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 1 brygady Dywizji Ułanów Królestwa Kongresowego.
Ubiór.
Barwą pułku był kolor karmazynowy.
Kurtka ułańska granatowa z wyłogami i wypustkami i kołnierzem barwy karmazynowej
Czapka barwy karmazynowej. Na kokardach przy czapkach oficerowie nosili złocone krzyże kawalerskie.
Kołnierze na surdutach, lejbikach i płaszczach barwy karmazynowej. Na guzikach i na czapkach numer 1.
Chorągiewki ułanów karmazynowo-białe.
Konie.
Pułk posiadał konie gniade. 
Konie żołnierskie miały ogony obcięte do kolon i przerywane. Konie oficerskie - anglizowane.
Dyslokacja.
Stanowisko: województwo lubelskie.
Miejsce dyslokacji w 1830
Żołnierze pułku.
Szef pułku – J. K. M. Następca Tronu Niderlandzkiego Książę Oranii.&lt;br&gt;
Dowódcy pułku:
Oficerowie
Walki pułku.
Pułk brał udział w walkach w czasie powstania listopadowego.
Bitwy i potyczki:
Za bitwy pułk otrzymał 1 krzyż kawalerski, 23 złote i 19 srebrne.

</doc>
<doc id="1135100" url="https://pl.wikipedia.org/wiki?curid=1135100" title="No Place Like BKLYN">
No Place Like BKLYN

No Place Like BKLYN – album Jeannie Ortegi, wydany 1 sierpnia 2006.
Lista utworów:

</doc>
<doc id="1135102" url="https://pl.wikipedia.org/wiki?curid=1135102" title="2 Pułk Ułanów (Królestwo Kongresowe)">
2 Pułk Ułanów (Królestwo Kongresowe)

2 Pułk Ułanów – oddział jazdy Wojska Polskiego Królestwa Kongresowego. 
Formowanie i zmiany organizacyjne.
Sformowany w 1815 z 6 Pułku Ułanów Księstwa Warszawskiego. Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 2 brygady Dywizji Ułanów Królestwa Kongresowego. 
Stanowisko: województwo podlaskie i lubelskie.
Ubiór.
Barwą pułku był kolor biały.
Kurtka ułańska granatowa z wyłogami i wypustkami i kołnierzem barwy białej.
Czapka barwy białej. Na kokardach przy czapkach oficerowie nosili złocone krzyże kawalerskie.
Kołnierze na surdutach, lejbikach i płaszczach barwy białej.
Na guzikach i na czapkach numer 2.
Chorągiewki ułanów koloru biało-granatowego.
Według Rocznika Woyskowego na rok 1827 chorągiewki granatowo-białe, z wąskim paskiem biało-granatowym.
Konie.
Pułk posiadał konie siwe.
Konie żołnierskie miały ogony obcięte do kolon i przerywane. Konie oficerskie - anglizowane.
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Bitwy i potyczki:
Za walki pułk otrzymał 1 krzyż kawalerski, 32 złote i 32 srebrne.
Bibliografia.
 

</doc>
<doc id="1135105" url="https://pl.wikipedia.org/wiki?curid=1135105" title="3 Pułk Ułanów (Królestwo Kongresowe)">
3 Pułk Ułanów (Królestwo Kongresowe)

3 Pułk Ułanów – oddział jazdy Wojska Polskiego Królestwa Kongresowego. 
Formowanie i zmiany organizacyjne.
Utworzony w 1815. Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 1 brygady Dywizji Ułanów Królestwa Kongresowego.
Ubiór.
Barwą pułku był kolor żółty.
Kurtka ułańska granatowa z wyłogami i wypustkami i kołnierzem barwy żółtej.
Czapka barwy żółtej. Na kokardach przy czapkach oficerowie nosili złocone krzyże kawalerskie.
Kołnierze na surdutach, lejbikach i płaszczach barwy żółtej.
Na guzikach i na czapkach numer 3.
Chorągiewki na lancach żółto-białe .
Miejsce dyslokacji w 1830.
Stanowisko: województwo podlaskie
Konie.
Pułk posiadał konie kasztanowate.
Konie żołnierskie miały ogony obcięte do kolon i przerywane. Konie oficerskie - anglizowane.
Żołnierze pułku.
Dowódcy 
Oficerowie
Walki pułku.
Pułk brał udział w walkach w czasie powstania listopadowego.
Bitwy i potyczki:
Za zasługi w walkach pułk został odznaczony 1 krzyżem kawalerskim, 16 złotymi i 15 srebrnymi.

</doc>
<doc id="1135111" url="https://pl.wikipedia.org/wiki?curid=1135111" title="4 Pułk Ułanów (Królestwo Kongresowe)">
4 Pułk Ułanów (Królestwo Kongresowe)

4 Pułk Ułanów – oddział jazdy Wojska Polskiego Królestwa Kongresowego. 
Formowanie i zmiany organizacyjne.
Utworzony w 1815 roku w Augustowie. Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Pułk wchodził w skład 2 Brygady Dywizji Ułanów Królestwa Kongresowego.
30 listopada 1816 roku Naczelny Wódz podporządkował pułk dowódcy Brygady Gwardii Konnej na czas jego pobytu w Warszawie.
Ubiór.
Barwą pułku był kolor niebieski.
Kurtka ułańska granatowa z wyłogami i wypustkami i kołnierzem barwy niebieskiej.
Czapka barwy niebieskiej. Na kokardach przy czapkach oficerowie nosili złocone krzyże kawalerskie.
Kołnierze na surdutach, lejbikach i płaszczach barwy niebieskiej.
Na guzikach i na czapkach numer 4.
Chorągiewki ułanów były koloru niebiesko-białego.
Miejsce dyslokacji w 1830.
Stanowisko: województwo lubelskie i podlaskie.
Konie.
Pułk posiadał konie kare. 
Konie żołnierskie miały ogony obcięte do kolon i przerywane. Konie oficerskie - anglizowane.
Żołnierze pułku.
Dowódcy:
Oficerowie:
Walki pułku.
Pułk brał udział w walkach w czasie powstania listopadowego.
Bitwy i potyczki:
Za zasługi w walkach pułk otrzymał 1 krzyż kawalerski, 22 złote i 23 srebrne.

</doc>
<doc id="1135112" url="https://pl.wikipedia.org/wiki?curid=1135112" title="Andrzeiowskia cardamine">
Andrzeiowskia cardamine

Andrzeiowskia cardamine Rchb. – gatunek roślin z rodziny kapustowatych. Reprezentuje monotypowy rodzaj Andrzeiowskia. Występuje w Bułgarii, Grecji, Azji Mniejszej, w zachodniej części Kaukazu i w zachodniej Syrii.
Systematyka.
Gatunek i rodzaj z rodziny kapustowatych ("Brassicaceae"), w jej obrębie o niejasnej pozycji systematycznej.

</doc>
<doc id="1135116" url="https://pl.wikipedia.org/wiki?curid=1135116" title="MB-1">
MB-1



</doc>
<doc id="1135117" url="https://pl.wikipedia.org/wiki?curid=1135117" title="GMB">
GMB



</doc>
<doc id="1135119" url="https://pl.wikipedia.org/wiki?curid=1135119" title="Flaga Trzcianki">
Flaga Trzcianki



</doc>
<doc id="1135120" url="https://pl.wikipedia.org/wiki?curid=1135120" title="5D/Brorsen">
5D/Brorsen

5D/Brorsen – kometa okresowa należąca do rodziny komet Jowisza, odkryta przez duńskiego astronoma Theodora Brorsena w lutym 1846 roku. Od 1879 roku, kiedy przeszła ona przez peryhelium swojej orbity, nie była już więcej widziana przez żadnego obserwatora, mimo częstych prób, których dokonywano podczas kolejnych przewidywanych jej powrotów w pobliże Słońca.
Orbita komety.
"Poniższe dane (również te w infoboksie) należy rozpatrywać w kategorii „historycznej” - przedstawiają one parametry orbity 5D/Brorsen dla epoki 1879, a więc momentu jej ostatniego obserwowanego przejścia przez peryhelium".
Orbita komety 5D/Brorsen miała kształt elipsy o mimośrodzie 0,809. Jej peryhelium znajduje (znajdowało) się w odległości 0,59 j.a., aphelium zaś 5,61 j.a. od Słońca. Jej okres obiegu wokół Słońca wynosi (wynosił) 5,46 roku, nachylenie do ekliptyki to ok. 29,38˚.
Od 1879 roku kometa ta uznawana jest za zagubioną.

</doc>
<doc id="1135123" url="https://pl.wikipedia.org/wiki?curid=1135123" title="Herb Trzcianki">
Herb Trzcianki

Herb Trzcianki – jeden z symboli miasta Trzcianka i gminy Trzcianka w postaci herbu.
Wygląd i symbolika.
Herb Blazonowanie|przedstawia w białej tarczy czerwonego byczka stojącego na zielonej murawie. Nad tarczą znajduje się złota korona inkrustowana kamieniami.
Herb nawiązuje do herbu Ciołek, herbu rodu Poniatowskich, właścicieli miasta w latach 1738–1755.
Historia.
Herb używany od 1738, w okresie PRL pozbawiony był korony, była też w użyciu wersja bez murawy w podstawie.

</doc>
<doc id="1135131" url="https://pl.wikipedia.org/wiki?curid=1135131" title="Sölden (Tyrol)">
Sölden (Tyrol)

Sölden – gmina w Austrii, w kraju związkowym Tyrol, w powiecie Imst. Jest położona w dolinie Ötztal na wysokości 1368 m n.p.m. Znany górski ośrodek turystyczny i sportowy zdolny pomieścić 15 000 turystów jednorazowo, a rocznie prawie 2 mln gości. Gmina jest trzecim najliczniej odwiedzanym miejscem przez turystów po Wiedniu i Salzburgu. Znane jest też z inauguracyjnych zawodów Puchar Świata w narciarstwie alpejskim na lodowcu Rettenbach.
Sport.
Sölden jest jednym z większych ośrodków narciarskich w Austrii dzięki lodowcowi Rettenbach. Sezon narciarski praktycznie się nie kończy. Sölden ma do zaoferowania mnóstwo tras dla początkujących jak i dla doświadczonych narciarzy.
Tereny narciarskie są wyposażone w 35 różnego typu wyciągów, od orczykowych po gondolowe. Sölden oferuje 146 km tras narciarskich (62 km tras czerwonych, 51 km tras niebieskich, 27 km tras czarnych i 6 km tras biegowych).
Lawina.
W południe 3 maja 2009 r. lawina porwała sześciu narciarzy. Świadkowie zobaczyli lawinę na zboczu góry Schalfkogel i powiadomili służby ratownicze, ale ekipy nie były w stanie dojść do miejsca tragedii z powodu złej pogody. Ponowna próba została przeprowadzona przez helikopter i po kilku godzinach poszukiwań odnaleziono sześć ciał.

</doc>
<doc id="1135134" url="https://pl.wikipedia.org/wiki?curid=1135134" title="1 Pułk Strzelców Konnych (Królestwo Kongresowe)">
1 Pułk Strzelców Konnych (Królestwo Kongresowe)

Pułk 1 Strzelców Konnych – oddział strzelców konnych Wojska Polskiego Królestwa Kongresowego.
Formowanie i zmiany organizacyjne.
Pułk został sformowany w 1815 roku. 4 lutego 1826 roku szefem pułku został wielki książę Aleksander. Od tego dnia oddział nosił nazwę „Pułk Strzelców Konnych Jego Cesarzewiczowskiej Mości Wielkiego Księcia Aleksandra Następcy Tronu Nr 1”.
Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 1 brygady Dywizji Strzelców Konnych.
Ubiór.
Barwą pułku był kolor karmazynowy.
Kurtka szaserska zielona z kolorowymi wypustkami i łapkami na kołnierzu, białymi guzikami z numerem 1. Naramienniki metalowe białe z podszewką barwy karmazynowej.
Lejbiki sukienne zielone z wypustkami koloru karmazynowego na kołnierzu i rękawach oraz na naramiennikach z sukna zielonego. Spodnie paradne zielone z lampasami szerokimi barwy karmazynowej i karwaszami skórzanymi do kolan.
Konie.
Pułk posiadał konie gniade.
Konie żołnierskie miały ogony obcięte do kolan i przerywane. Konie oficerskie – anglizowane (anglizowanie polegało na przecinaniu tych mięśni, które sprawiają, że ogon koński w naturalny sposób przylega do zadu).
Miejsce dyslokacji w 1830.
Pułk stacjonował (miał stanowisko) na terenie ówczesnych województw mazowieckiego i kaliskiego:
Żołnierze pułku.
Dowódcy pułku:
Oficerowie:
Walki pułku.
Pułk brał udział w walkach w czasie powstania listopadowego.
Bitwy i potyczki:
Za udział w walkach pułk otrzymał 2 krzyże kawalerskie, 44 złote i 42 srebrne.

</doc>
<doc id="1135136" url="https://pl.wikipedia.org/wiki?curid=1135136" title="Ślubowanie poselskie">
Ślubowanie poselskie



</doc>
<doc id="1135139" url="https://pl.wikipedia.org/wiki?curid=1135139" title="Hans Schlegel">
Hans Schlegel

Hans Wilhelm Schlegel (ur. 3 sierpnia 1951 w Überlingen) – niemiecki fizyk, astronauta Europejskiej Agencji Kosmicznej.
Loty kosmiczne.
Hans Schlegel po raz pierwszy poleciał w kosmos 26 kwietnia 1993 jako specjalista ładunku (PS-2) podczas misji STS-55. Razem z nim na pokładzie wahadłowca Columbia znaleźli się również: Steven R. Nagel (dowódca), Terence T. Henricks (pilot), Jerry L. Ross (specjalista misji - MS-1), Charles J. Precourt (MS-2), Bernard A. Harris (MS-3) oraz niemiecki astronauta Ulrich H.Walter (specjalista ładunku - PS-1). Podczas blisko 10-dniowej misji astronauci wykonali 88 różnych doświadczeń i eksperymentów m.in. z biologii, astronomii, fizyki i materiałoznawstwa. Poza tym załoga zrealizowała dwa eksperymenty z udziałem radioamatorów z USA (SAREX II) i Niemiec (SAFEX). Astronauci pracowali w laboratorium Spacelab, które po raz siódmy znalazło się w kosmosie a po raz drugi realizowało niemiecką misję (Spacelab D-2). Program naukowy misji był przygotowany przez agencje kosmiczne: niemiecką DLR, amerykańską NASA i europejską ESA. 26 kwietnia 1993 Columbia wylądowała w bazie wojskowej Edwards.

</doc>
<doc id="1135140" url="https://pl.wikipedia.org/wiki?curid=1135140" title="2 Pułk Strzelców Konnych (Królestwo Kongresowe)">
2 Pułk Strzelców Konnych (Królestwo Kongresowe)

2 Pułk Strzelców Konnych – pułk jazdy polskiej okresu zaborów.
Formowanie i zmiany organizacyjne.
Sformowany w 1815. Od 20 maja 1829 - "Pułk Strzelców Konnych Najjaśniejszej Cesarzowej i Królowej Aleksandry Nr 2". Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 2 brygady Dywizji Strzelców Konnych Królestwa Kongresowego.
Ubiór.
Barwą pułku był kolor biały.
Kurtka szaserska zielona z kolorowymi wypustkami i łapkami na kołnierzu, białymi guzikami z numerem 2. Naramienniki metalowe białe z podszewką barwy białej.
Lejbiki sukienne zielone z wypustkami koloru białego na kołnierzu i rękawach oraz na naramiennikach z sukna zielonego.
Spodnie paradne zielone z lampasami szerokimi barwy białej i karwaszami skórzanymi do kolan.
Konie.
Pułk posiadał konie siwe
Konie żołnierskie miały ogony obcięte do kolon i przerywane. Konie oficerskie - anglizowane (anglizowanie polegało na przecinaniu tych mięśni, które sprawiają, że ogon koński w naturalny sposób przylega do zadu).
Dyslokacja pułku.
Stanowisko: województwo mazowieckie
Miejsce dyslokacji w 1830 
Żołnierze pułku.
Dowódcy
Oficerowie
Walki pułku.
Pułk brał udział w walkach w czasie powstania listopadowego.
Bitwy i potyczki:
W czasie walk pułk za swoje zasługi otrzymał 16 krzyży złotych i 12 srebrnych

</doc>
<doc id="1135142" url="https://pl.wikipedia.org/wiki?curid=1135142" title="3 Pułk Strzelców Konnych (Królestwo Kongresowe)">
3 Pułk Strzelców Konnych (Królestwo Kongresowe)

3 Pułk Strzelców Konnych (3 psk) – oddział jazdy Wojska Polskiego Królestwa Kongresowego.
Formowanie i zmiany organizacyjne.
Pułk sformowany został w 1815 w Warcie i Sieradzu. Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 1 brygady Dywizji Strzelców Konnych.
Ubiór.
Barwą pułku był kolor żółty.
Kurtka saszerska zielona z kolorowymi wypustkami i łapkami na kołnierzu, białymi guzikami z numerem 3. Naramienniki metalowe białe z podszewką barwy żółtej.
Lejbiki sukienne zielone z wypustkami koloru żółtego na kołnierzu i rękawach oraz na naramiennikach z sukna zielonego.
Spodnie paradne zielone z lampasami szerokimi barwy żółtej i karwaszami skórzanymi do kolan.
Dyslokacja pułku.
Stanowisko: województwo mazowieckie
Miejsce dyslokacji w 1830
Konie.
Pułk posiadał konie kasztanowate.
Konie żołnierskie miały ogony obcięte do kolon i przerywane. Konie oficerskie - anglizowane (anglizowanie polegało na przecinaniu tych mięśni, które sprawiają, że ogon koński w naturalny sposób przylega do zadu).
Żołnierze pułku.
Pułkiem dowodzili:
Oficerowie:
Walki w powstaniu listopadowym.
Jako pierwszy wszedł do walki nowo zorganizowany 3 dywizjon 3 pułku pod dowództwem ppłk. Franciszka Suchorzewskiego. 14 lutego 1831 wziął on udział w bitwie pod Stoczkiem.
Pozostałe dywizjony walczyły pod Wawrem (19 lutego) i Nieporętem (23 lutego). 25 lutego pod Grochowem pułk stanowił osłonę korpusu gen. J. Mińskiego.
10 marca 1 szwadron wysłany na rozpoznanie w rejon Targówka dostał się pod ogień artylerii rosyjskiej i został rozbity. Ciężko ranny dowódca pułku płk Błędowski dostał się do niewoli. Rozkaz dzienny Naczelnego Wodza z 14 marca wskazuje winnych tej klęski. Są to: mjr Paweł Jaroszewicz i por. Franciszek Nowicki. Obaj oficerowie zostali karnie przeniesieni do innego oddziału.
Kolejne walki pułku to: 30 marca pod Pragą, 4 kwietnia pod Rożanem, a 11 kwietnia pod Sokołowem. Również pod Sokołowem 20 kwietnia wzięto do niewoli półtora szwadronu rosyjskich strzelców konnych.
Będąc w składzie dywizji gen. Kazimierza Turno, w czerwcu 1831 pułk wziął udział w Wyprawie Łysobyckiej. Walczył pod Rudą (18 czerwca) i Mińskiem Mazowieckim (13 i 14 lipca). We wrześniu pułk bronił Warszawy (6 i 7 września). Liczył w owym czasie zaledwie 350 oficerów i żołnierzy.
Za zasługi w walce w okresie powstania listopadowego przyznano oficerom i żołnierzom 3 pułku strzelców konnych 1 krzyż kawalerski, 17 złotych i 20 srebrnych Krzyży Orderu "Virtuti Militari".

</doc>
<doc id="1135143" url="https://pl.wikipedia.org/wiki?curid=1135143" title="Goryczel jastrzębcowaty">
Goryczel jastrzębcowaty

Goryczel jastrzębcowaty ("Picris hieracioides" L.) – gatunek rośliny należący do rodziny astrowatych. Rodzimy obszar jego występowania to Europa i znaczna część Azji. Rozprzestrzenił się jako gatunek zawleczony również w Nowej Zelandii i niektórych rejonach Ameryki Północnej i Afryki. W Polsce jest dość pospolity.
Biologia i ekologia.
Roślina dwuletnia lub bylina, hemikryptofit. Kwitnie od lipca do października. Roślina ruderalna występująca w takich siedliskach jak: zarośla, murawy kserotermiczne, miedze, nieużytki, przydroża, tereny kolejowe. W górach występuje po regiel dolny. W klasyfikacji zbiorowisk roślinnych gatunek charakterystyczny dla rzędu (O.) "Onopordetalia". Liczba chromosomów 2n= 10.
Podgatunki występujące w Polsce:
Roślina zawiera gorzki sok mleczny, i stąd pochodzi jej nazwa naukowa ( = gorzki).

</doc>
<doc id="1135144" url="https://pl.wikipedia.org/wiki?curid=1135144" title="Picris hieracioides">
Picris hieracioides



</doc>
<doc id="1135145" url="https://pl.wikipedia.org/wiki?curid=1135145" title="Herb gminy Trzcianka">
Herb gminy Trzcianka



</doc>
<doc id="1135146" url="https://pl.wikipedia.org/wiki?curid=1135146" title="Flaga gminy Trzcianka">
Flaga gminy Trzcianka



</doc>
<doc id="1135147" url="https://pl.wikipedia.org/wiki?curid=1135147" title="4 Pułk Strzelców Konnych (Królestwo Kongresowe)">
4 Pułk Strzelców Konnych (Królestwo Kongresowe)

Pułk 4 Strzelców Konnych – oddział strzelców konnych Wojska Polskiego Królestwa Kongresowego.
Formowanie i zmiany organizacyjne.
Pułk został sformowany w 1815 roku. Składał się z czterech szwadronów i piątego rezerwowego. Szwadrony pierwszy i drugi stanowiły 1 dywizjon, a trzeci i czwarty wchodziły w skład 2 dywizjonu. Szwadron dzielił się na dwa półszwadrony, każdy półszwadron na dwa plutony, każdy pluton na półplutony czyli sekcje. Pluton dzielił się także na oddziały, czyli trójki, po trzy roty każdy.
Wchodził w skład 2 brygady Dywizji Strzelców Konnych Królestwa Kongresowego.
Ubiór.
Barwą pułku był kolor niebieski.
Kurtka szaszerska zielona z kolorowymi wypustkami i łapkami na kołnierzu, białymi guzikami z numerem 4. Naramienniki metalowe białe z podszewką barwy niebieskiej.
Lejbiki sukienne zielone z wypustkami koloru niebieskiego na kołnierzu i rękawach oraz na naramiennikach z sukna zielonego.
Spodnie paradne zielone z lampasami szerokimi barwy niebieskiej i karwaszami skórzanymi do kolan.
Dyslokacja pułku.
Stanowisko: województwo mazowieckie:
miejsce dyslokacji w 1830
Konie.
Pułk posiadał konie kare.
Konie żołnierskie miały ogony obcięte do kolon i przerywane. Konie oficerskie – anglizowane (anglizowanie polegało na przecinaniu tych mięśni, które sprawiają, że ogon koński w naturalny sposób przylega do zadu)..
Żołnierze pułku.
Dowódcy:
Walki pułku.
Pułk brał udział w walkach w czasie powstania listopadowego.
Bitwy i potyczki:

</doc>
<doc id="1135150" url="https://pl.wikipedia.org/wiki?curid=1135150" title="Dönhoffowie">
Dönhoffowie



</doc>
<doc id="1135157" url="https://pl.wikipedia.org/wiki?curid=1135157" title="Ewaryst Andrzej Kuropatnicki">
Ewaryst Andrzej Kuropatnicki

Ewaryst Andrzej Kuropatnicki herbu Nieczuja (ur. 26 października 1734 w Obrowcu, zm. 21 lutego 1788 w Tarnowcu) – hrabia, kasztelan buski, bełski, nieprzeciętna osobowość oświecenia: geograf i heraldyk, fundator renowacji kościoła w Lipinkach, mieszkaniec Lipinek, bibliofil, autor książek o Galicji i o uzdrowiskach oraz "Wiersza nad śmiercią Kajetana Sapiehy poległego 23 maja 1771 pod Lanckoroną".
Jego ojcem był Józef Kuropatnicki (zm. 2 stycznia 1742), a matką Teressa Zuzanna Kuropatnicka z Kurdwanowskich (zm. 17 września 1759). Jego pradziadem był Andrzej Michał Kuropatnicki (zm. po 1696), poseł, kasztelan biecki.
W 1753 był komisarzem trybunału skarbowego w Radomiu, w 1755 marszałkiem sejmiku bełskiego, w 1764 posłem województwa bełskiego na sejm elekcyjny itd. 21 października 1764 otrzymał przywilej na nowo utworzoną kasztelanię buską, a 3 października 1766 na kasztelanię bełską.
8 maja 1767 odznaczony przez króla Orderem św. Stanisława, a w 1778 Orderem Orła Białego.
W 1770 w celu ochrony zbiorów przed dewastacją przez wojska rosyjskie, nabył od jezuitów z Krosna znaczną część biblioteki klasztornej, którą ciągle powiększał. Po ojcu odziedziczył dobra tarnowieckie obok Jasła, a w 1777 nabył klucz Lipinki k. Gorlic. Od austriackiego rządu otrzymał tytuł hrabiowski 10 marca 1779. W 1782 został zaliczony w poczet członków honorowych Akademii Krakowskiej i Akademii Zamojskiej.
Zebrał wiele cennych rękopisów oraz czasopisma z lat 1759–1782. Przetłumaczył z niemieckiego "Geografię Królestwa Polskiego i Wielkiego Księstwa Litewskiego" Antoniego Buschinga (Lipsk – Drezno 1768), a samodzielnie opracował "Geografię albo dokładne opisanie Królestw Galicji Lodomerii" (Przemyśl 1786, II wydanie Lwów 1858, Muzeum Okręgowe w Krośnie, PUW Roksana, Krosno 1998, reprint wydania z 1858), pierwszy polski opis geograficzno-statystyczny tych ziem odznaczający się dokładnością informacji. Opracował też herbarz pt. "Wiadomość o klejnocie szlacheckim oraz herbach domów szlacheckich w Koronie Polskiej i Wielkim Księstwie Litewskim" (W. 1789 cz. 1–4, M. Groll).
Utrzymywał fundację szpitala dla ubogich w Jaśle. Był sponsorem budowy i odnowienia kościołów w okolicy. Jego dwór w Tarnowcu był ważnym ośrodkiem życia kulturalnego w Galicji, gdzie wystawiano sztuki teatralne, słuchano występów kapel.
Poślubił Katarzynę Kuropatnicką z Łętowskich, która w 1789 zakupiła cudowną figurkę do kościoła w Tarnowcu. Jej ojcem był Stanisław Łętowski (zm. 1786) podstoli, poseł. 
Miał z nią pięcioro dzieci. Jednak prawie wszystkie zmarły w młodości. Pozostał mu najmłodszy syn Józef i córka Konstancja. 
Kiedy jego najmłodszy syn, Józef Ksawery Kuropatnicki, wyjeżdżał do szkół, ojciec przekazał mu instrukcję wychowawczą pt. "Krótkie napomnienie od kochającego ojca dane ukochanemu synowi... przy odjeździe na nauki do konwiktu rzeszowskiego Scholarum Piarum anno 1776 ". Wydał ją F. Majchrowicz w "Przyjacielu Szkoły" 1923, nr 19-20.
Zmarł 21 lutego 1788 w Tarnowcu i tam został pochowany w kościele parafialnym.

</doc>
<doc id="1135160" url="https://pl.wikipedia.org/wiki?curid=1135160" title="Gwiezdny pył">
Gwiezdny pył



</doc>
<doc id="1135164" url="https://pl.wikipedia.org/wiki?curid=1135164" title="Leszek Giec">
Leszek Giec

Leszek Adam Giec (ur. 18 maja 1928 w Sanoku, zm. 30 października 2007 w Katowicach) − polski kardiolog, pedagog, autor licznych prac naukowych, profesor. Uznawany za ojca śląskiej kardiologii.
Życiorys.
Był synem Janiny z domu Dyba (1898-1972) i Tadeusza (1898-1985, żołnierz zawodowy Wojska Polskiego). Miał siostrę Danutę (zm. 1930).
W 1935 wraz z rodziną przeniósł się do Przemyśla i tam rozpoczął naukę w szkole podstawowej. W 1939 powrócił do Sanoka, gdzie w czasie II wojny światowej podczas okupacji niemieckiej do 1944 uczęszczał do szkoły handlowej "Polnische Öffentliche Handelsschule", zaś w 1947 zdał maturę w klasie o profilu matematyczno-fizycznym Państwowego Gimnazjum w Sanoku (w jego klasie był m.in. Zdzisław Beksiński). W październiku tegoż roku rozpoczął studia na Wydziale Lekarskim Uniwersytetu i Politechniki Wrocławskiej (dziś Uniwersytet Medyczny im. Piastów Śląskich we Wrocławiu). Jako student V r. był wolontariuszem w III Klinice Chorób Wewnętrznych, a od stycznia 1952 pracował jako młodszy asystent. Po uzyskaniu dyplomu (8 października 1952) kontynuował pracę w wymienionej klinice oraz równolegle pracował w Ośrodku Badań Lotniczo-Lekarskich
W październiku 1953 na prośbę prof. Kornela Gibińskiego przeniósł się do Bytomia gdzie rozpoczął pracę w III Klinice Chorób Wewnętrznych Śląskiej Akademii Medycznej oraz równolegle w Ośrodku Badań Lekarskich dla Ratowników Górniczych w Bytomiu (1953-1960). W 1954 r. uzyskał I stopień, a w 1957 r. – II stopień specjalisty z zakresu chorób wewnętrznych. Uchwałą Rady Wydziału Lekarskiego ŚAM otrzymał 4 maja 1960 stopień doktora medycyny, na podstawie wykonanej pod kierunkiem prof. Gibińskiego dysertacji "Zmiany przestrzeni pozakomórkowej i ilości krążącego osocza w wysuszeniu termicznym".
Pod koniec 1960 r. przebywał na trzymiesięcznym stypendium MZiOS w Instytucie Higieny Pracy w Moskwie, gdzie przedstawił wyniki swoich badań nad wpływem wysokich temperatur na ustrój człowieka, w 1967 r. spędził sześć miesięcy na stypendium MZiOS i British Council w Instytucie Medycyny Tropikalnej w Londynie, gdzie brał udział w badaniach nad wpływem wysokich temperatur na metabolizm glikokortykoidów. Wyniki zaprezentował na posiedzeniu Angielskiego Towarzystwa Fizjologicznego i opublikował w „Journal of Physiology”. 23 października 1968 uzyskał na podstawie dorobku naukowego oraz rozprawy "Wpływ wysuszenia cieplnego na gospodarkę wodno-elektrolitową człowieka" stopień doktora habilitowanego medycyny w zakresie chorób wewnętrznych. W 1979 r. został mu przyznany tytuł profesora nadzwyczajnego, a w 1989 r. – profesora zwyczajnego. W latach 1993-1996 był członkiem Senatu ŚAM. W 1975 r. został powołany na stanowisko kierownika I Kliniki Kardiologii w Katowicach przy ul. Francuskiej; w 1977 r. klinika została przeniesiona do Centralnego Szpitala Górniczego w Katowicach-Ochojcu.
W 1978 r. rozpoczął starania o budowę Górnośląskiego Ośrodka Kardiologii z 400 łóżkami, pełnym zapleczem diagnostycznym i ambulatoryjnym. Decyzją wojewody katowickiego (1983) został powołany na stanowisko dyrektora powstającego ośrodka, który został oddany do użytku w 1986 r. Przekształcony następnie w Górnośląskie Centrum Medyczne w Katowicach-Ochojcu stał się dziełem życia Profesora i kuźnią kadr śląskiej kardiologii. Zarządzeniem Nr 90/2008 z dnia 24 września 2008 r. Samodzielny Publiczny Szpital Kliniczny Nr 7 Śląskiego Uniwersytetu Medycznego w Katowicach Górnośląskie Centrum Medyczne otrzymał imię Leszka Gieca. Wielu leczonych w tym Centrum pacjentów dawało publicznie wyraz szacunkowi dla prof. Gieca, z powodu jego ogromnej troski o pacjenta-człowieka. Był nie tylko sprawnym organizatorem, ale przede wszystkim lekarzem z powołania.
Główne problemy badawcze jakie podejmował, to: kliniczne aspekty diagnostyki wektokardiograficznej (lata 1960-1970), diagnostyka, farmakoterapia i elektroterapia zaburzeń rytmu serca, elektrofizjologia kliniczna, elektroterapia serca i ablacja mięśnia sercowego, choroba niedokrwienna serca (problemy epidemiologiczne i kliniczne), prewencja nagłego zgonu sercowego u chorych z chorobą niedokrwienną serca i arytmiami komorowymi (kierownictwo badań wieloośrodkowych), opracowanie wskazań i ocena wyników kardiochirurgicznego leczenia choroby niedokrwiennej serca u chorych z niską frakcją wyrzutową lewej komory (badania prowadzone wspólnie z I Kliniką Kardiochirurgii w Katowicach)
Był autorem lub współautorem ponad dwustu prac oryginalnych, trzydziestu poglądowych, redaktorem i współautorem trzech wydawnictw książkowych oraz ponad dwudziestu rozdziałów w innych wydawnictwach książkowych. Jako promotor 15 przewodów doktorskich, w okresie jego kierowania kliniką kardiologii, nadzorował nadanie stopni naukowych doktora habilitowanego nauk medycznych w tym pracownikom swojego Centrum, takim jak: prof. dr hab. med. Tadeusz Mandecki, prof. dr hab. med. Maria Trusz-Gluza, dr hab. med. Janusz Drzewiecki, prof. dr hab. med. Zbigniew Gąsior, dr hab. med. Zbigniew Ciemniewski.
Ojciec dwóch córek, obie zostały lekarkami.

</doc>
<doc id="1135166" url="https://pl.wikipedia.org/wiki?curid=1135166" title="Tank, Medium, Mk II">
Tank, Medium, Mk II



</doc>
<doc id="1135169" url="https://pl.wikipedia.org/wiki?curid=1135169" title="Autostrada Słońca (Włochy)">
Autostrada Słońca (Włochy)



</doc>
<doc id="1135171" url="https://pl.wikipedia.org/wiki?curid=1135171" title="Janina Garycka">
Janina Garycka

Janina Garycka (ur. 26 listopada 1920 w Krakowie, zm. 5 grudnia 1997 tamże) – filolożka polska, malarka, scenografka, współzałożycielka i kierowniczka literacka kabaretu „Piwnica pod Baranami”.
Polonistykę studiowała od 1938 na Uniwersytecie Jagiellońskim. Wśród kolegów na roku byli m.in.: Karol Wojtyła, Tadeusz Hołuj, Jerzy Bober, Juliusz Kydryński, Tadeusz Kwiatkowski.
Mieszkała przy placu Na Groblach pod numerem 12, w jej mieszkaniu przez wiele lat mieszkał Piotr Skrzynecki. Została pochowana na Cmentarzu Podgórskim (kwatera II1-płd.-14).
Antoni Krauze nakręcił film "W jednym. O przyjaźni, miłości i śmierci Janiny Garyckiej" (2003) opowiadający o jej życiu.

</doc>
<doc id="1135176" url="https://pl.wikipedia.org/wiki?curid=1135176" title="Bertrand Barère de Vieuzac">
Bertrand Barère de Vieuzac

Bertrand Barère de Vieuzac (ur. 10 września 1755 w Tarbes, zm. 13 stycznia 1841 w Paryżu) – francuski polityk czasów rewolucji francuskiej, dziennikarz, członek Komitetu Ocalenia Publicznego, wolnomularz.
Młodość i wczesna działalność.
Pochodził z gaskońskiego miasteczka Tarbes. Ukończył studia prawnicze w Tuluzie i tam też podjął praktykę adwokacką. Aktywnie udzielał się w życiu kulturalnym miasta i pisał eseje na tematy filozoficzne. W 1789 r. został wybrany deputowanym do Stanów Generalnych, gdzie jednak kariery nie zrobił. O wiele bardziej popularny był jako redaktor gazety "Point du Jour" "(Poranek)", reprezentującej poglądy umiarkowane, opowiadające się za monarchią konstytucyjną. Barère nie był w tym czasie członkiem klubu jakobinów, który uważał za zbyt wywrotowy, utrzymywał za to bliskie kontakty ze stronnictwem księcia orleańskiego.
Członek Konwentu.
Nieudana ucieczka Ludwika XVI do Varennes skłoniła Barère'a do porzucenia monarchistów. Od tego czasu deklarował się jako republikanin, nadal jednak przerażał go radykalizm jakobinów, dlatego dołączył do bardziej umiarkowanych feuillantów. W 1792 został wybrany reprezentantem swojego rodzinnego departamentu w Konwencie Narodowym. Tu zyskał złą sławę człowieka bez poglądów, zawsze głosującego za większością, umiejącego w czasie wieczornej sesji obrad zaprzeczyć poglądom głoszonym na sesji przedpołudniowej. Faktycznie, Barère w pierwszych miesiącach funkcjonowania parlamentu głosował razem z żyrondystami, by na krótko przed procesem króla przejść do przeciwnego obozu. Głosował za natychmiastową egzekucją Ludwika XVI. 7 kwietnia 1793 Barère został wybrany do nowo powołanego Komitetu Ocalenia Publicznego, gdzie natychmiast zadeklarował się jako zwolennik Robespierre'a, oficjalnie dołączył też do jakobinów. Był coraz bardziej aktywny w walce z żyrondystami, a jego klubowy prestiż wzrastał. Z czasem stał się jednym z nieoficjalnych komitetowych ekspertów ds. polityki zagranicznej, odpowiadał także za referowanie prac KOP przed Konwentem (poza szczególnie ważnym przypadkami, kiedy tego zadania podejmował się sam Robespierre lub Saint-Just). 
Thermidor.
Upadek Robespierre'a był dla Barère'a totalnym zaskoczeniem; dopiero po namyśle postanowił on odciąć się od aresztowanych kolegów z KOP i potępić jakobinów jako twórców terroru. Mimo tego zwycięscy termidorianie oskarżyli go - razem z Billaudem-Varenne, Marcem Vadierem i Collotem d'Herbois o współodpowiedzialność za wielki terror i skazali na deportację do Gujany Francuskiej. Barère zdołał jednak uciec z transportu na zesłanie i przez kilka lat żył w ukryciu w Bordeaux.
Po rewolucji.
Barère został w czasie Dyrektoriatu wybrany do Rady Pięciuset, lecz nie mógł - ze względu na wyrok zesłania - uczestniczyć w jej pracach. Prawa obywatelskie odzyskał w czasach napoleońskich, by utracić je ponownie dekretem Ludwika XVIII skazującym wszystkich "królobójców" (czyli członków Konwentu głosujących za śmiercią króla) na wygnanie. Pierwszą Restaurację przeżył w Brukseli, wrócił do ojczyzny po rewolucji lipcowej w 1830 r. Żył w ubóstwie, mimo skromnej pensji wypłacanej przez państwo. Umarł jako ostatni z członków KOP.

</doc>
<doc id="1135177" url="https://pl.wikipedia.org/wiki?curid=1135177" title="Kompania Handlowa Polska">
Kompania Handlowa Polska

Kompania Handlowa Polska (Kompania Handlu Czarnomorskiego, Kompania Czarnomorska, Kompania Chersońska) – polska spółka akcyjna handlowa, istniejąca w latach 1783-ok. 1793, kontrolująca wymianę handlową I Rzeczypospolitej przez porty Morza Czarnego.
Kompanię założył Antoni Protazy Potocki, jej statut podpisano 18 marca 1783 w Winnicy.
Historia.
Powstała w wyniku skutków I rozbioru Polski, po którym Rzeczpospolita utraciła połączenie lądowe ze swoim głównym portem w Gdańsku, a towary polskie spławiane Wisłą obłożone zostały pruskimi cłami zaporowymi w komorach w Fordonie i Kwidzynie. W wyniku tego kupcy i magnaci polscy zmuszeni zostali do poszukiwania nowej drogi wymiany handlowej z portami francuskimi i włoskimi. Chodziło głównie o produkty rolne wielkich latyfundiów magnackich w województwach południowo-wschodnich Korony, których rentowność gwałtownie spadła w wyniku wzrostu ceł.
Rozpoczęto sondowanie możliwości uruchomienia handlu polskiego przez Morze Czarne. Wykorzystano przy tym fakt, że Rzeczpospolita od 1768 "de facto" i "de iure" była protektoratem rosyjskim, a po zakończeniu wojny z Turcją w 1774 Rosja uzyskała oprócz dostępu do tego morza także prawo wolnego przejścia statków przez Bosfor i Dardanele. Wartość 1 akcji kompanii ustalono na 1000 czerwonych złotych, z zastrzeżeniem, że jeden akcjonariusz może posiadać najwyżej 10 akcji. Statut dopuszczał możliwość przystępowania do przedsięwzięcia akcjonariuszy zagranicznych. Kompania cieszyła się poparciem króla Stanisława Augusta Poniatowskiego, który sam podjął się negocjacji warunków udostępnienia portu w Chersoniu nad Dnieprem z Katarzyną II, a także prymasa Michała Poniatowskiego. W 1783 caryca zgodziła się udostępnić polskiej kompanii nowo wybudowany w 1775 port, skąd bez większych przeszkód można było prowadzić handel z portami Europy zachodniej. Już w 1782 wydano ukaz zezwalający na wpuszczanie polskich towarów bez cła. Komisja Skarbowa Koronna od 1783 utrzymywała konsula polskiego w porcie chersońskim, do kompetencji którego należało zapewnienie prawnej ochrony obywatelom Rzeczypospolitej, podejmującym się handlu czarnomorskiego. W mieście powstał także polski dom handlowy.
Współzałożyciel, a od 1785 roku kierownik kompanii Prot Potocki zakupił część Jampola, gdzie urządził port i magazyny. Namawiał też osobiście wielu przedstawicieli magnaterii i znaczniejszych kupców do podjęcia prób przeniesienia handlu wiślanego w rejon Morza Czarnego. Wspierał Potockiego w tych działaniach pochodzący z Pomorza Gdańskiego, z rodziny mieszczańskiej, Michał Ossowski, inspirator działalności gospodarczej i finansowej Prota Potockiego już latach jego młodości, wieloletni przyjaciel i doradca. To on właśnie organizował kantor Kompanii Handlu Czarnomorskiego w Chersoniu i był głównym agentem banku Prota Potockiego.
Początkowo Kompania dostarczała towary tylko do Chersonia, a dalej były transportowane na statkach rosyjskich. Kompania zakupiła następnie na Morzu Czarnym kilka statków, których załoga składała się po części z cudzoziemców, po części z przyuczających się do zawodu oficera marynarki wojennej szlacheckich kadetów. Pierwszym statkiem był „Św. Michał”, następnie w 1784 statki: „Polska”, „Ukraina”, „Podole”, „Jampol” i „Św. Prot”. Była to pierwsza polska regularna flota handlowa. Statki te pływały głównie do Marsylii, a także do Aleksandrii, Barcelony, aż po Bajonnę. Statki pływały pod zmodyfikowaną banderą rosyjską z niebieskim krzyżem św. Andrzeja, z dodanym polskim orłem na czerwonym prostokątnym polu w lewym górnym rogu. Przyjęcie takiej bandery wynikało z faktu, że tylko statki rosyjskie i austriackie miały prawo przechodzić przez cieśniny tureckie. Według jednak wersji Antoniego Rolle, statki pływały pod polską banderą z białym orłem na czerwonym polu, a jedynie podczas przejścia przez cieśniny używały bandery rosyjskiej. Rozwój handlu czarnomorskiego spowodował w pewnym stopniu spadek eksportu zbóż z Ukrainy przez Gdańsk i Królewiec oraz zwyżkę cen na zboże w południowo-wschodniej Polsce.
Rozwój polskiego handlu czarnomorskiego utrudniało jednak słabe zagospodarowanie ziem Ukrainy, słabość finansowa polskiego kupiectwa, długa droga z Polski na zachód Europy przez Morze Czarne i Śródziemne, gdzie prócz wysokich kosztów transportu istniało zagrożenie ze strony piratów arabskich czy wreszcie przeszkody naturalne spławu (przeszkody w nurcie jak kamienie czy pnie drzew, długie odcinki wysokich skarp, wodospady w okolicach Jampola, konieczność częstego przeciągania łodzi z ładunkiem). Pewne znaczenie miał też fakt, iż niskie ceny ziarna w tym rejonie Rzeczypospolitej skłaniały raczej do produkowania wódki, którą sprzedawano miejscowym chłopom niż do przeznaczania go na eksport. Upadek Kompanii zaczął się od wybuchu w 1787 kolejnej wojny rosyjsko-tureckiej, podczas której statki służyły do zaopatrywania armii rosyjskiej. Ostatecznie działalność kompanii ustała po tej wojnie, na skutek splotu okoliczności, jak II rozbiór Polski i utrata głównych ziem rolniczych, upadek finansowy Prota Potockiego i bankructwo będącego udziałowcem Kompanii warszawskiego banku Teppera-Fergusona oraz mniejszych domów handlowych.

</doc>
<doc id="1135178" url="https://pl.wikipedia.org/wiki?curid=1135178" title="Kompania Handlu Czarnomorskiego">
Kompania Handlu Czarnomorskiego



</doc>
<doc id="1135179" url="https://pl.wikipedia.org/wiki?curid=1135179" title="Kompania Czarnomorska">
Kompania Czarnomorska



</doc>
<doc id="1135180" url="https://pl.wikipedia.org/wiki?curid=1135180" title="Kompania Chersońska">
Kompania Chersońska



</doc>
<doc id="1135184" url="https://pl.wikipedia.org/wiki?curid=1135184" title="Cmentarz Żydowski w Wieluniu">
Cmentarz Żydowski w Wieluniu



</doc>
<doc id="1135185" url="https://pl.wikipedia.org/wiki?curid=1135185" title="Pana Magorium cudowne emporium">
Pana Magorium cudowne emporium

Pana Magorium cudowne emporium (ang. "Mr. Magorium’s Wonder Emporium", 2007) – amerykański film familijny w reżyserii Zacha Helma.
Obsada.
i inni
Wersja polska.
W wersji polskiej udział wzięli:
i inni
Tłumaczenie i dialogi: Joanna Klimkiewicz
Reżyseria dubbingu: Krzysztof Grębski
Udźwiękowienie wersji polskiej: STUDIO VOICELAND WROCŁAW
Dystrybucja: Best Film

</doc>
<doc id="1135186" url="https://pl.wikipedia.org/wiki?curid=1135186" title="Silver Rocket">
Silver Rocket

Silver Rocket – projekt muzyczny multiinstrumentalisty i producenta Mariusza Szypury znanego z m.in. zespołów: Blimp i Happy Pills. Został powołany do życia w 2001 roku, od tego czasu wydał 7 albumów studyjnych, w tym 3 soundtracki: jeden do filmu i dwa do gier firmy Telehorse, której Szypura był prezesem.

</doc>
<doc id="1135191" url="https://pl.wikipedia.org/wiki?curid=1135191" title="Godfryd Borgia">
Godfryd Borgia

Godfryd Borgia (, , ; ur. 1482, zm. 1517 w Squillace) – książę Squillace, najmłodszy syn papieża Aleksandra VI i jego kochanki Vanozzy Cattanei.
Życiorys.
Aleksander VI ze wszystkich swoich dzieci Jofrégo kochał najmniej, podejrzewał, że chłopiec nie jest jego synem, tylko synem Giorgio della Croce – męża Vanozzy. Ślub Jofrégo "per procura" odbył się 17 sierpnia 1493 roku w kaplicy Castel Nuovo w Neapolu (do ślubu kościelnego doszło 11 maja 1494). Jofré poślubił Sanchę Aragońską, nieślubną córkę Alfonsa II, króla Neapolu. Małżeństwo to zostało zaaranżowane, a para nie była ze sobą szczęśliwa – Sancha zdradzała męża z oboma braćmi Joffrego, Cezarem i Juanem. Jesienią 1504 roku Sancha zmarła, a Jofré poślubił swoją krewną, Marię de Mila. Z drugiego małżeństwa posiadał kilkoro dzieci. Jego losy nie są szczegółowo znane.
Joffre jest jednym z bohaterów powieści Mario Puzo pt. "Rodzina Borgiów".

</doc>
<doc id="1135192" url="https://pl.wikipedia.org/wiki?curid=1135192" title="Jewgienij Bałabin">
Jewgienij Bałabin

Jewgienij Iwanowicz Bałabin, (ur. 22 grudnia 1879 r., zm. 27 października 1973 r. w Wiedniu) – rosyjski wojskowy (generał major), wyższy wojskowy sztabu wojsk kozackich przy sztabie Sił Zbrojnych Komitetu Wyzwolenia Narodów Rosji pod koniec II wojny światowej.
Ukończył doński korpus kadetów, a następnie nikołajewską szkołę kawaleryjską. Od 1900 r. służył jako oficer w lejbgwardii kozackiego pułku kawalerii. Brał udział w I wojnie światowej. W 1914 r. został zastępcą starszego adiutanta generalnego kwatermistrza w sztabie 9 Armii. 24 marca 1915 r. objął w stopniu pułkownika funkcję zastępcy szefa sztabu 5 dywizji kawalerii Kozaków dońskich. Od 29 kwietnia 1916 r. dowodził 2 pułkiem kawalerii Kozaków dońskich, zaś od 1917 r. – 9 dywizją kawalerii Kozaków dońskich. W tym roku awansował do stopnia generała majora. Na początku 1918 r. przystąpił do kozackich oddziałów wojsk białych. Objął dowództwo obrony Nowoczerkaska. Jednocześnie został członkiem Wojskowej Rady Wojska Dońskiego. Pod koniec 1920 r. wraz z wojskami białych ewakuował się z Krymu do Gallipoli. Od 1921 r. mieszkał na Bałkanach, a następnie przeniósł się do Pragi. W okresie II wojny światowej podjął współpracę z Niemcami. Od 1940 r. pełnił funkcję atamana Wszechkozackiego Zrzeszenia w Rzeszy Niemieckiej, na Słowacji i Węgrzech. Współuczestniczył w formowaniu kozackich oddziałów wojskowych w służbie armii niemieckiej. W 1944 r. wszedł w skład Głównego Zarządu Wojsk Kozackich. Opowiadał się za rosyjskim ruchem wyzwoleńczym gen. Andrieja A. Własowa. W grudniu 1944 r. został dokooptowany do składu Komitetu Wyzwolenia Narodów Rosji jako przedstawiciel Kozaków. Jednocześnie w stopniu generała lejtnanta wszedł w skład sztabu kozackich wojsk przy sztabie Sił Zbrojnych Komitetu Wyzwolenia Narodów Rosji. Po zakończeniu wojny przedostał się do Austrii, gdzie zmarł 27 października 1973 r.
Linki zewnętrzne.
Krótka biografia gen. Jewgienija I. Bałabina 

</doc>
<doc id="1135193" url="https://pl.wikipedia.org/wiki?curid=1135193" title="Kataklizmy">
Kataklizmy



</doc>
<doc id="1135198" url="https://pl.wikipedia.org/wiki?curid=1135198" title="Jussi Jääskeläinen">
Jussi Jääskeläinen

Jussi Jääskeläinen (ur. 19 kwietnia 1975 w Mikkeli) – fiński piłkarz grający na pozycji bramkarza.
Kariera klubowa.
Jääskeläinen zadebiutował w Veikkausliiga w barwach Mikkelin Palloilijat w 1992 roku, a już w 1994 był pierwszym bramkarzem drużyny. W 1996 przeniósł się do Vaasan Palloseura, gdzie spędził dwa sezony. W 1997 zawodnik został kupiony przez grający w ówczesnej First Division Bolton Wanderers, gdzie szybko zapewnił sobie miejsce między słupkami. Kontuzja wykluczyła go z gry w sezonie 2000/2001, w którym to Bolton wywalczył awans do Premier League. W następnym sezonie został wybrany przez "Barclaycard" najlepszym bramkarzem Premiership.
W reprezentacji zadebiutował 25 marca 1998 w meczu przeciwko Malcie. Przez długi czas był drugim bramkarzem reprezentacji, po Anttim Niemim, ale po tym jak Niemi zakończył karierę reprezentacyjną w 2005 roku, to właśnie Jääskeläinen stał się podstawowym zawodnikiem na tej pozycji.
W maju 2007 roku zawodnik zdobył nagrodę dla najlepszego gracza roku klubu Bolton Wanderers, a także nagrodę dla najlepszego gracza roku przyznawaną przez samych zawodników po tym, jak swoimi występami pomógł Boltonowi utrzymać się na pozycji dającej drużynie grę w Pucharze UEFA – drugi raz w historii klubu.
Pomimo wielu spekulacji na temat jego odejścia z Boltonu wraz z wygaśnięciem kontraktu po sezonie 2007–08, dnia 11 czerwca 2008 roku Jääskeläinen zgodził się przedłużyć go o kolejne cztery lata, co przypieczętowano umową podpisaną 9 lipca 2008 roku.
2 października 2008 roku Jääskeläinen rozegrał swój 400. mecz w barwach Boltonu. Było to spotkanie z Manchesterem City. Sześć dni później w meczu z Hull City Fin zaliczył 400. wyjście w podstawowym składzie.
13 czerwca 2012 podpisał kontrakt z West Ham United.
Zadebiutował w wygranym 1-0 meczu z Aston Villą. W pierwszym sezonie dla Młotów zachował 12 czystych kont i rozegrał wszystkie mecze ligowe. Wystąpił także w FA Cup, gdzie jego drużyna odpadła w 3 rundzie z Manchesterem United, gdyż w pierwszym meczu padł wynik 2-2, a w drugim 1-0. 23 grudnia 2012 wpuścił 5 goli w ligowym meczu z Arsenalem. Jego drużyna na koniec ligi zajęła 10. miejsce. Sezon 2013/14 Jääskeläinen rozpoczął od zachowania czystego konta z Cardiff City, a West Ham wygrał 2-0. Po czterech kolejkach zachowywał 3 mecze bez wpuszczenia gola. W czwartej kolejce tego sezonu, podczas meczu z Southampton (0-0) bramkarz został wybrany graczem meczu po bardzo dobrych interwencjach.
Kariera reprezentacyjna.
Debiut w reprezentacji Jääskeläinen zaliczył 25 marca 1998 roku przeciwko Malcie. Został on numerem 1 w bramce Finlandii w 2005 roku. Dnia 29 października 2009 roku ogłosił zakończenie kariery reprezentacyjnej. Wcześniej występował także w meczu z Niemcami. Łącznie w kadrze wystąpił 56 razy. Jednakże 6 października 2010 roku powrócił do kadry w meczu z Węgrami, kiedy to kontuzji nabawił się Otto Fredriksson. Po tym meczu nie zagrał już ani razu.

</doc>
<doc id="1135200" url="https://pl.wikipedia.org/wiki?curid=1135200" title="Kazimierz Oppeln-Bronikowski">
Kazimierz Oppeln-Bronikowski

Kazimierz Bronikowski herbu własnego (ur. 1 kwietnia 1861 w Ostrowie Wielkopolskim, zm. 27 listopada 1909 we Lwowie) – polonista, germanista, pedagog i tłumacz.
Był synem Antoniego, profesora Królewskiego Katolickiego Gimnazjum w Ostrowie i Albertyny ze Święcickich, dużo młodszym (o 18 lat) bratem dziennikarza poznańskiego Stanisława Bronikowskiego. Maturę zdał w ojcowskiej szkole w Ostrowie, po czym od 1879 r. studiował filozofię, pedagogikę i języki nowożytne na uniwersytetach we Wrocławiu, Lipsku i na UJ. W czasie studiów we Wrocławiu (1879-1885) był członkiem polskiego Towarzystwa Literacko-Słowiańskiego. Magisterium zdał w roku 1885 we Wrocławiu, po czym osiedlił się w Krakowie. W roku 1887 uzyskał obywatelstwo austriackie i otrzymał posadę nauczyciela w III gimnazjum krakowskim. Świetny pedagog, cieszył się wielkim uznaniem uczniów. W roku 1892 zdał egzamin nauczycielski z języków polskiego i niemieckiego i przeniósł się do Lwowa, gdzie objął posadę profesora w Wyższej Szkole Przemysłowej, ucząc jednocześnie niemieckiego w różnych gimnazjach lwowskich. We Lwowie pozostał do końca życia.
Bronikowski brał także żywy udział w życiu naukowym, działał jako polonista (pisząc o Kochanowskim) i germanista (przekład "Laokoona" Lessinga). Zajmował się także dydaktyką nauczania języków nowożytnych i napisał parę podręczników stylistycznych dla szkół zawodowych (w tej dziedzinie, polskiej stylistyce związanej z zawodami przemysłowymi, był pionierem). Swe artykuły i recenzje umieszczał w periodykach wszystkich trzech zaborów.

</doc>
<doc id="1135201" url="https://pl.wikipedia.org/wiki?curid=1135201" title="Mikołaj Schwichtenberg">
Mikołaj Schwichtenberg

Mikołaj Schwichtenberg, Nikolaus Schwichtenberg (ur. 1435, zm. 28 maja 1518) – gdański i pomorski oficjał, bibliotekarz w Gdańsku i bibliofil. Opiekun gdańskiej biblioteki kościoła N.P. Maryi, wikariusz przy kaplicy WW. Świętych w tymże kościele, ponadto właściciel największej z dotychczas znanych w Gdańsku z tego okresu bibliotek prywatnych. Większą część swej prywatnej biblioteki ofiarował kościołowi św. Jana, gdzie był proboszczem. Jednak 10 dzieł przekazał bibliotece kościoła NP Maryi, której przez długie lata był pierwszym oficjalnym bibliotekarzem. Jego testament został opublikowany w 1926.

</doc>
<doc id="1135202" url="https://pl.wikipedia.org/wiki?curid=1135202" title="Alsódobsza">
Alsódobsza

 Alsódobsza – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.
Alsódobsza leży 22 km na północny wschód od Miszkolc i na południowy zachód od Gór Zemplén.
Historia.
Po raz pierwszy nazwa miejscowości w dokumentach pisanych została wymieniona w 1332 w formie "Dobszát".

</doc>
<doc id="1135204" url="https://pl.wikipedia.org/wiki?curid=1135204" title="Bekecs">
Bekecs

Bekecs – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135205" url="https://pl.wikipedia.org/wiki?curid=1135205" title="Golop">
Golop

Golop – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu (węg. "kistérség") Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.
Położenie geograficzne.
Golop leży 45 km od powiatu Miszkolc, w sąsiedztwie gmin Monok i Tállya.

</doc>
<doc id="1135206" url="https://pl.wikipedia.org/wiki?curid=1135206" title="Legyesbénye">
Legyesbénye

Legyesbénye – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135207" url="https://pl.wikipedia.org/wiki?curid=1135207" title="Bożena Umińska-Keff">
Bożena Umińska-Keff

Bożena Umińska-Keff (ur. 1948 w Warszawie) – polska poetka, eseistka, badaczka literatury w Żydowskim Instytucie Historycznym im. Emanuela Ringelbluma, wykładowczyni filozofii i etyki, krytyczka filmowa, tłumaczka, publicystka, działaczka społeczna, feministka.
Życiorys.
Publikowała m.in. w „Przekroju”, „Ex Librisie”, „Res Publice Nowej”, „Zadrze”, „Pełnym głosem”, „Biuletynie OŚKi”, „Midraszu”, „Katedrze”, „Filmie”, „Kinie” i „Przeglądzie”.
Jest autorką tomu poezji "Nie jest gotowy" (OPEN, Warszawa 2000, ), studium "Postać z cieniem. Portrety Żydówek w polskiej literaturze" (Sic!, Warszawa 2001, ) i zbioru tekstów krytycznych "Barykady. Kroniki obsesyjne lat 2000–2006" (eFKa, Kraków 2006, ). Współautorka pierwszego w Polsce studium o homofobii "Homofobia po polsku" (red. Zbyszek Sypniewski i Błażej Warkocki, Sic!, Warszawa 2004, ). Ostatnio wydała "Utwór o matce i ojczyźnie" (Korporacja Ha!art, Kraków 2008, ).
Jako współtłumaczka wydała książki: "Słownik teorii feminizmu" Maggie Humm (Semper, Warszawa 1993, ), "Kobiecy eunuch" Germaine Greer (Dom Wydawniczy REBIS, Poznań 2001, ) i "Myśl feministyczna. Wprowadzenie" Rosemarie Putnam Tong (PWN, Warszawa 2002, ).
Dwukrotnie była nominowana do Nagrody Literackiej „Nike”: za "Postać z cieniem" w roku 2002 i za "Utwór o matce i ojczyźnie" w 2009.
Jedna z pierwszych w Polsce badaczek związków między nacjonalizmem a kulturową konstrukcją płci. W "Postaci z cieniem" analizuje sytuację podwójnego wykluczenia żydowskich kobiet w polskiej kulturze. W swojej publicystyce Umińska zajmuje się dekonstrukcją dyskryminacyjnych aspektów polskiej kultury – mizoginizmem, homofobią i antysemityzmem.
Współautorka listu otwartego przeciw postawieniu w Warszawie pomnika Romana Dmowskiego w roku 2006.

</doc>
<doc id="1135209" url="https://pl.wikipedia.org/wiki?curid=1135209" title="Megyaszó">
Megyaszó

Megyaszó – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135210" url="https://pl.wikipedia.org/wiki?curid=1135210" title="Mezőzombor">
Mezőzombor

Mezőzombor – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135211" url="https://pl.wikipedia.org/wiki?curid=1135211" title="Przeszli">
Przeszli



</doc>
<doc id="1135212" url="https://pl.wikipedia.org/wiki?curid=1135212" title="DRYOS">
DRYOS

DRYOS – system operacyjny czasu rzeczywistego (RTOS) używany w aparatach fotograficznych firmy Canon.
Pod koniec 2007 roku zastąpił VxWorks stosowany w aparatach DIGIC II i DIGIC III.

</doc>
<doc id="1135219" url="https://pl.wikipedia.org/wiki?curid=1135219" title="Monok">
Monok

Monok – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.
Z Monoku pochodzą węgierski bohater narodowy i przywódca rewolucji 1848 roku – Lajos Kossuth oraz ostatni premier Węgierskiej Republiki Ludowej Miklós Németh.

</doc>
<doc id="1135220" url="https://pl.wikipedia.org/wiki?curid=1135220" title="Prügy">
Prügy

Prügy – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135221" url="https://pl.wikipedia.org/wiki?curid=1135221" title="Rátka">
Rátka

Rátka – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135222" url="https://pl.wikipedia.org/wiki?curid=1135222" title="Sóstófalva">
Sóstófalva

 Sóstófalva – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Miskolc, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135223" url="https://pl.wikipedia.org/wiki?curid=1135223" title="Martin MB-2">
Martin MB-2

Martin NBS-1 – amerykański samolot bombowy z okresu międzywojennego, wersja rozwojowa bombowca Martin MB-1, drugi i ostatni amerykański samolot z początkowym oznaczeniem „MB” ("multiple bomber" - „wielosilnikowy bombowiec”), a zarazem pierwszy amerykański bombowiec nocny noszący oznaczenie „NBS” ("night bombardment, short range" - „bombowiec nocny krótkiego zasięgu”).
W porównaniu ze swoim poprzednikiem główne różnice polegały na zmianie położenia silników - w MB-1 były one zawieszone pomiędzy skrzydłami a w NBS-1 zostały zamontowane na dolnym skrzydle, uproszczonej konstrukcji podwozia, zwiększono także powierzchnię skrzydeł i wzmocniono ich konstrukcję. W porównaniu z MB-1, NBS-1 był powolniejszy i mniej zwrotny ale mógł unieść większy ładunek bomb. Pierwszych 10 egzemplarzy zostało zbudowanych w fabryce Martina w Cleveland, a następnych 50 w zakładach Curtissa które wygrały przetarg na ich produkcję. Zamówienie na kolejne 35 egzemplarzy zostało zrealizowane w L.W.F. (Lowe, Willard, and Fowler) Engineering Company w Nowym Jorku, a ostatnie 25 samolotów powstało w zakładach Aeromarine Plane and Motor Co. w New Jersey.
Ostatnie 20 egzemplarzy zostało wyposażone w turbosprężarki, które znacznie poprawiły osiągi silników na dużych wysokościach i podniosło pułap praktyczny NBS-1 do 7724 metrów, było to pierwsze seryjnie produkowane samoloty z silnikami wyposażonymi w turbosprężarki, jednak w praktyce okazały się one być bardzo zawodne.
21 lipca 1921 NBS-1 zostały użyte w ćwiczenia demonstrujących praktyczne zagrożenie jakie stanowiło lotnictwo dla dużych okrętów, wyposażone w specjalnie do tego celu zaprojektowane bomby 2000 funtowe samoloty zatopiły ex-niemiecki krążownik USS „Ostfriesland”.

</doc>
<doc id="1135224" url="https://pl.wikipedia.org/wiki?curid=1135224" title="Taktaharkány">
Taktaharkány

 Taktaharkány – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135225" url="https://pl.wikipedia.org/wiki?curid=1135225" title="Taktakenéz">
Taktakenéz

Taktakenéz – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135226" url="https://pl.wikipedia.org/wiki?curid=1135226" title="MB-2">
MB-2

Oznaczenie MB-2 nosiły dwa amerykańskie samoloty wojskowe:

</doc>
<doc id="1135227" url="https://pl.wikipedia.org/wiki?curid=1135227" title="Tállya">
Tállya

Tállya – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135228" url="https://pl.wikipedia.org/wiki?curid=1135228" title="NBS-1">
NBS-1



</doc>
<doc id="1135230" url="https://pl.wikipedia.org/wiki?curid=1135230" title="Tochtamysz Girej">
Tochtamysz Girej

Tochtamysz Girej (ur. 1589 - zm. 1608) – chan krymski w latach 1607-1608.
Pochodził z dynastii Girejów, był synem Gazy II Gireja, a wnukiem Dewlet Gireja. Na tronie chanatu zastąpił swego ojca, natomiast jego następcą był Selamet I Girej.

</doc>
<doc id="1135231" url="https://pl.wikipedia.org/wiki?curid=1135231" title="Taktaszada">
Taktaszada

Taktaszada – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135233" url="https://pl.wikipedia.org/wiki?curid=1135233" title="Tiszalúc">
Tiszalúc

 Tiszalúc – wieś i gmina w północno-wschodniej części Węgier, w pobliżu miasta Szerencs.
Podział administracyjny.
Administracyjnie gmina należy do powiatu () Szerencs, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135234" url="https://pl.wikipedia.org/wiki?curid=1135234" title="Újcsanálos">
Újcsanálos

 Újcsanálos – wieś i gmina w północno-wschodniej części Węgier, w pobliżu miasta Szerencs.
Administracyjnie gmina należy do powiatu () Miskolc, wchodzącego w skład komitatu Borsod-Abaúj-Zemplén i jest jedną z 18 gmin tegoż powiatu.

</doc>
<doc id="1135237" url="https://pl.wikipedia.org/wiki?curid=1135237" title="Jan Borgia (1498–1547/1549)">
Jan Borgia (1498–1547/1549)

Jan Borgia właśc. Giovanni Borgia, zwany Infantem Rzymskim (ur. 1498, zm. między 1547 a 1549) – książę Nepi w latach 1501-1503 i Camerino w latach 1502-1503.
Jego pochodzenie jest dyskusyjne. Według jednych był synem Aleksandra VI, według innych owocem romansu papieskiej córki Lukrecji Borgii i pokojowca Pedra Calderona. Po śmierci Aleksandra VI w 1503 utracił oba księstwa, a jego wychowaniem zajęła się Lukrecja. Mimo jej starań nie udało mu się zrobić kariery ani na francuskim dworze, ani w Italii. Ostatecznie osiadł w Rzymie, gdzie został oratorem papieskim.
Pochodzenie.
Filiacja Giovanniego wywołuje dyskusje w literaturze przedmiotu. 1 września 1501 papież Aleksander VI wydał dwie bulle. W pierwszej, zaadresowanej "Dilecto Filio Nobili Joanni de Borgiam Infanti Romano", legitymował Giovanniego Borgię, Infanta Rzymskiego, będącego trzyletnim synem Cezara Borgii i nieznanej kobiety stanu wolnego. Tego samego dnia wydał drugą bullę, w której uznał Giovanniego za swojego syna i tej samej nieznanej kobiety stanu wolnego. Dodał też, że zrobił tak, by dziecko nie miało żadnych przeszkód w objęciu dóbr, które należały mu się z mocy prawa.
Badacze zastanawiali się nad takimi motywami działania papieża. Niemiecki historyk Ferdinand Gregorovius pisał
Również inni autorzy uznawali Giovanniego za syna Aleksandra VI. Ludwig von Pastor zwrócił uwagę, że nie było żadnego przepisu zabraniającego papieżowi uznania dziecka. Równie niejasno przedstawia się osoba matki Giovanniego. Giovanni Burcardo, ówczesny papieski mistrz ceremonii, określa ją jako "pewną rzymiankę". Niektórzy badacze sądzili, że matką Infanta Rzymskiego była jedna z kochanek papieża – Giulia Farnese. Inni zwracają uwagę na to, że w chwili narodzin Giovanniego Giulia była żoną Orsina Orsiniego. Nie miała też powodu, by ukrywać fakt ojcostwa papieża – publicznie twierdziła, że Aleksander VI był ojcem jej córki, Laury. Dodatkowo nie zachował się żaden ślad, by w późniejszym czasie interesowała się losem Giovanniego.
Zwraca się w literaturze uwagę na to, że wychowaniem Giovanniego zajmowała się Lukrecja Borgia, córka papieża i siostra Cezara. Lukrecja w 1497 nawiązała romans z Pedrem Calderonem, papieskim pokojowcem. W lutym 1498 Calderon został utopiony w Tybrze na polecenie Cezara Borgii. Miesiąc później Lukrecja urodziła dziecko, będące owocem tego związku, które identyfikuje się z Infantem Rzymskim. Przemawiają za tym zbieżność dat narodzin dziecka Lukrecji i Giovanniego, fakt, że w późniejszym czasie Lukrecja troszczyła się o Infanta Rzymskiego oraz to, że Lukrecja – krótko przed swoim wyjazdem do Ferrary na początku 1501 – podzieliła swoje dobra między swojego syna Rodriga di Bisceglie i Giovanniego. Ta identyfikacja ma jedynie walor hipotezy.
Co najmniej do 1508 Giovanni uchodził za syna Cezara. Najpóźniej w 1517 został oficjalnie uznany za syna Aleksandra VI.
Dzieciństwo.
17 września 1501 papież nadał mu inwestyturę na księstwo Nepi. 2 września 1502 Giovanni został formalnie księciem Camerino. Faktycznie rządy objęli Giovanni Olivieri i kardynał Francesco Borgia. Giovanni Borgia pozostawał jednak w Rzymie, gdzie często publicznie pokazywał się obok Aleksandra VI i Rodriga di Bisciegle, syna Lukrecji z drugiego małżeństwa. Po śmierci papieża (18 sierpnia 1503) razem z di Bisciagle, Rodrigiem Borgią (nieślubnym synem Aleksandra VI) i kochanką zmarłego Vannozzą Cattanei został odesłany do fortecy w Civita Castellana. Dalsze jego losy nie są dokładnie znane. W każdym razie w 1505 przybył do Ferrary, skąd już w czerwcu tego roku trafił do Carpi na dwór Alberta Pio. Lukrecja posłała Infantowi m.in. swojego krojczego, Hiszpana Sancia.
W październiku 1506 został zabrany z Carpi i sprowadzony z powrotem do Ferrary. Otrzymał swój dwór. Preceptorem Giovanniego został Bartolomeo Grotto. Jednak Alfons I d'Este, trzeci mąż Lukrecji, oraz jego synowie nie darzyli Infanta sympatią. Nie mówiono o nim na ferraryjskim dworze. Jak pisze autorka biografii Lukrecji, Maria Bellonci
Dalsze losy.
Lukrecja starała się znaleźć dla Infanta jakieś stanowisko we Włoszech – misja Gerolama Nasello, proboszcza z Cervii, wysłanego w tym celu do Neapolu nie przyniosła spodziewanych rezultatów. W takiej sytuacji Lukrecja wysłała Giovanniego do Francji. Młody Borgia towarzyszył Alfonsowi I d'Este, który w 1518 udał się na dwór francuskiego króla Franciszka I Walezjusza. Towarzyszami podróży Infanta byli del Sacrato i Trotti. Dodatkowo Lukrecja wręczyła mu klejnoty jako dar dla królowej Klaudii. Młody Borgia był osobą zupełnie bierną i nie zrobił kariery w Paryżu. Ambasador Ferrary we Francji zdobył nawet dla niego pieniądze z Hiszpanii (przypuszczalnie od Juana II, księcia Gandii). Niedługo po odjeździe Alfonsa I stolicę Francji opuścili del Sacrato i Trotti, wreszcie i sam Giovanni wrócił do Włoch.
Kolejne lata życia Giovanniego nie są znane. Wiadomo, że został oratorem papieskim. W 1529 rozpoczął starania o odzyskanie księstwa Camerino, występując przeciwko jego dziedziczce, Giulii Varano. Wspierał go w tych poczynaniach Alfons I d'Este. Infant Rzymski powoływał się przy tym na inwestyturę nadaną mu przez papieża Aleksandra VI. Borgia udał się w tej sprawie do cesarza Karola V, przebywającego w tym czasie w Bolonii. Spór uciął 7 czerwca 1532 papież Klemens VII, zakazując Giovanniemu występowania przeciwko dziedziczce Camerino.
Część badaczy podaje, że Giovanni zmarł w 1547 w Genui. Informacje te opierają się na liście z 19 listopada 1547 adresowanym do Ercolego II d'Este (syna Alfonsa I i Lukrecji) – znajduje się tam wzmianka o śmierci Infanta Rzymskiego. Według tego listu zmarł w Genui, nie pozostawiając testamentu. Inni twierdzą, że żył jeszcze w 1548, kiedy sądził się z jedną ze swoich dłużniczek. W literaturze można spotkać się ze stwierdzeniem, że zmarł przed 1550.
Giovanni w literaturze.
Wokół osoby Giovanniego toczy się akcja historycznej powieści holenderskiej pisarki Helli S. Haasse pt. "Szkarłatne miasto" (1952). Giovanni występuje również w powieści Maria Puzo pt. "Rodzina Borgiów".

</doc>
<doc id="1135240" url="https://pl.wikipedia.org/wiki?curid=1135240" title="IDrive">
IDrive

iDrive – system sterowania elektronicznymi funkcjami samochodu zastosowany od 2001 r. w samochodach marki BMW serii 7.
Składa się on z monitora LCD zamontowanego na desce rozdzielczej oraz pokrętła umieszczonego na środkowym tunelu.

</doc>
<doc id="1135243" url="https://pl.wikipedia.org/wiki?curid=1135243" title="Cyklizyna">
Cyklizyna

Cyklizyna () – organiczny związek chemiczny, antyhistaminowy lek stosowany do zwalczania mdłości i zapobiegania wymiotom w chorobie lokomocyjnej. Cyklizyna jest pochodną piperazyny. Mechanizm jej działania polega na blokowaniu receptorów histaminowych H1.

</doc>
<doc id="1135244" url="https://pl.wikipedia.org/wiki?curid=1135244" title="Manna wodna">
Manna wodna



</doc>
<doc id="1135247" url="https://pl.wikipedia.org/wiki?curid=1135247" title="Czarnoksiężnik z Archipelagu">
Czarnoksiężnik z Archipelagu

Czarnoksiężnik z Archipelagu (tyt. oryg. ang. "A Wizard of Earthsea") – powieść fantasy amerykańskiej pisarki Ursuli K. Le Guin, pierwsza część cyklu "Ziemiomorze".
Wydana w 1968 przez wydawnictwo Parnassus Press, polskie tłumaczenie Stanisława Barańczaka ukazało się nakładem Wydawnictwa Literackiego w 1983 w serii „Fantastyka i Groza”. Początkowo miało się ukazać w serii „Stanisław Lem poleca”.
Powieść otrzymała Lewis Carroll Shelf Award w 1979 roku.
Na podstawie książki nakręcono miniserial "Ziemiomorze" (2004), skrytykowany przez autorkę.
Fabuła.
Młody chłopiec, Duny, pasa kozy na górzystych stokach wyspy Gont. Ciotka, wiejska czarownica, odkrywa w nim talent magiczny i uczy go prostych zaklęć. Kiedy chłopiec swoją magią ratuje swoją wioskę od najazdu korsarzy, zapadając przy tym w śpiączkę, przybywa do niego czarodziej Ogion zwany „Milczącym”, by go uleczyć, nadać dorastającemu chłopcu prawdziwe imię i uczyć go prawdziwej magii. Prawdziwe imię młodzieńca brzmi Ged, ale całe Ziemiomorze pozna go jako Krogulca.
Ogion zabiera chłopca do swojej chaty i uczy go przede wszystkim tego czego mu brakuje – spokoju, milczenia, życia w zgodzie z naturą. Już na początku drogi, skuszony przez podstępną dziewczynę, Krogulec popełnia czyn, który położy się cieniem na całym jego życiu, a nawet na losach magii w całym Ziemiomorzu – otwiera przejście do świata umarłych, z którego wychodzi Cień. Ogion ratuje chłopca, ale widząc, jak niecierpliwie Ged szuka wiedzy i potęgi magicznej, pozwala mu odpłynąć do słynnej szkoły magów na wyspie Roke, jeśli woli to od jego nauk. Tak też chłopiec czyni.
W szkole Krogulec uczy się magii u największych żyjących mistrzów tej sztuki. Zdobywa tam przyjaciół i, niestety, także wrogów. Podczas szczeniackiego pojedynku na czary z nielubianym przez niego Jasperem, Cień znów się przedostaje do świata żywych. Od śmierci ratuje Geda sam przełożony szkoły, arcymag Nemmerle, ale rany zadane przez Cień pozostaną na zawsze na ciele i duszy chłopca. Magia, której trzeba było użyć, aby pokonać zło, była tak wielka, że stary czarodziej wkrótce umiera, a pokiereszowany Ged dochodzi do zdrowia miesiącami. Nowy arcymag – Gensher, decyduje o dalszym szkoleniu Krogulca, daje mu także dobrą lekcję pokory.
Po latach młodzieniec zostaje pełnoprawnym magiem i osiada w wyspiarskiej gminie Low Torning. Tam, próbując ratować syna zaprzyjaźnionego cieśli, przedostaje się do krainy umarłych, a wracając znów spotyka zmorę z przeszłości – Cień. Walka z nim znów wiele kosztuje Geda. Po dojściu do siebie postanawia wreszcie uczynić coś pożytecznego – uwolnić mieszkańców od zagrażających im smoków z wyspy Pendor. Płynie tam i dobija targu ze starym smokiem, zabezpieczając na zawsze mieszkańców wysp. Od smoka dowiaduje się, że cień ma także swoje imię, a wszak znając jego imię, będzie mógł go pokonać.
W swoich podróżach Krogulec przybywa na wyspę Osskil, gdzie spotyka Cień, lecz nie udaje mu się go zwyciężyć, gdyż niespodziewanie to Cień wymawia jego imię, pozbawiając go przewagi magii. Uciekając z wyspy pod postacią sokoła, Ged wraca do swojego starego mistrza, Ogiona. Ten leczy go i udziela mądrych rad. Wykonuje również dla niego nową cisową laskę – oznakę godności czarnoksiężnika. Mag, zgodnie z radą starca, postanawia nie uciekać więcej przed prześladowcą, lecz wręcz przeciwnie, samemu zacząć go ścigać. Wypływa na morze i tam wyzywa Cień. Ścigając go przez sztormowe morze, trafia na zapomnianą wysepkę, gdzie znajduje parę niemych staruszków. Początkowo, przerażeni widokiem człowieka unikają go. Potem staruszka pokazuje mu swój największy skarb – wyszywaną perłami sukienkę, w której zapewne została zesłana na tę wysepkę jako dziecko. Obdarowuje także Geda kawałkiem metalu. Kiedyś okazał się on połową wielkiego talizmanu – pierścienia Erreth-Akbego.
W dalszej podróży najpierw zdobywa „Bystre Oko”, łódź, która od tej pory będzie mu zawsze towarzyszyć, a potem na wyspie Iffish spotyka przyjaciela ze szkoły, maga Vetcha, który postanawia towarzyszyć Krogulcowi w poszukiwaniu Cienia. Po długim pościgu, na krańcu świata, w końcu mag dopada swojego przeciwnika – mówiąc jego imię, łączy się z cieniem. Imię, które brzmi „Ged”, Cień bowiem jest cieniem jego własnej śmierci.
Historia wydania.
Powieść miała się ukazać w połowie lat 70. w serii Wydawnictwa Literackiego „Stanisław Lem poleca”, ale fakt, że tłumaczem powieści był źle postrzegany przez ówczesne władze za działalność w KOR Stanisław Barańczak, stały się przyczyną, dla której seria nie była kontynuowana. Po tym jak cenzura zakazała wydania powieści Le Guin, Lem zerwał współpracę z wydawnictwem, po latach komentując: „Nie straciłem szacunku dla siebie, lecz straciłem czytelników”.

</doc>
<doc id="1135248" url="https://pl.wikipedia.org/wiki?curid=1135248" title="Abaújlak">
Abaújlak

Abaújlak – wieś i gmina w północno-wschodniej części Węgier, w komitacie Borsod-Abaúj-Zemplén, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu (węg. "kistérség") Szikszó, wchodzącego w skład komitatu Borsod-Abaúj-Zemplén i jest jedną z 23 gmin tego powiatu.

</doc>
<doc id="1135251" url="https://pl.wikipedia.org/wiki?curid=1135251" title="Kawalerowie">
Kawalerowie

Kawalerowie (ang. "Cavaliers") – rojaliści, zwolennicy króla Karola podczas angielskiej wojny domowej w XVII wieku.
W przeciwieństwie do wielu żołnierzy wojsk parlamentu (pogardliwie zwanych „okrągłogłowymi”) nosili na ogół długie włosy, zgodnie z modą panującą wśród szlachty zachodnioeuropejskiej. Szydercza nazwa nadana im przez przeciwników miała negatywnie podkreślać ich pochodzenie.

</doc>
<doc id="1135252" url="https://pl.wikipedia.org/wiki?curid=1135252" title="Niagara (gra planszowa)">
Niagara (gra planszowa)

Niagara – gra planszowa dla 2 do 5 graczy, zaprojektowana przez Thomasa Lieschinga wydana w 2004 roku przez wydawnictwo Zoch Verlag. W 2005 roku zdobyła nagrodę Spiel des Jahres. W Polsce gra została wydana w 2007 roku przez wydawnictwo Egmont.
Rozgrywka.
Rozgrywka toczy się na planszy przedstawiającej wodospad Niagara.

</doc>
<doc id="1135258" url="https://pl.wikipedia.org/wiki?curid=1135258" title="Jacyna">
Jacyna

Jacyna – polski herb szlachecki.
Opis herbu.
Opis zgodnie z klasycznymi regułami blazonowania:
W polu czerwonym, w środku podkowy złotej, z prawej strzała srebrna rozdarta u dołu, z lewej takiż półtorakrzyż.
Labry czerwone, .
Najwcześniejsze wzmianki.
Juliusz Karol Ostrowski pisze, że herb ten przysługiwał w XVI wieku wołyńskiej rodzinie o przydomku Onoszkowicz.
Herbowni.
Gardecki, Gardocki, Jacenko, Jackiewicz, Jacyna, Jacyniewicz, Jacyno, Jahołkowski, Jakóbkiewicz, Janczewski, Narwojsz, Narwoysz, Onackiewicz, Onoszkiewicz, Onoszko, Onoszkowicz, Onuszko, Onuszkiewicz, Onyszkiewicz, Szlapowicz.

</doc>
<doc id="1135259" url="https://pl.wikipedia.org/wiki?curid=1135259" title="Abaújszolnok">
Abaújszolnok

 Abaújszolnok – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tego powiatu.

</doc>
<doc id="1135260" url="https://pl.wikipedia.org/wiki?curid=1135260" title="Glenn L. Martin Company">
Glenn L. Martin Company

Glenn L. Martin Company – amerykańska wytwórnia lotnicza założona w 1912 roku przez jednego z pionierów lotnictwa w Stanach Zjednoczonych Glenna Martina. W 1916 firma połączyła się z Wright Company, ale już rok później Martin zdecydował się ponownie założyć własną firmę nazwaną raz jeszcze Glenn L. Martin Company. Dwiema pierwszymi konstrukcjami drugiej samodzielnej firmy Martina były bombowce Martin MB-1 i Martin MB-2.
W latach 30. firma zbudowała serię łodzi latających dla US Navy oraz Pan American World Airways (China Clipper). W czasie II wojny światowej w zakładach Martina produkowano między innymi B-26 Marauder, Martin Maryland, PBM Mariner oraz XPB2M Mars.
W 1961 Martin Company połączyła się z American-Marietta Corporation, tworząc Martin Marietta, a w 1995 roku Martin Marietta połączyła się z Lockheed Corporation, tworząc Lockheed Martin.

</doc>
<doc id="1135261" url="https://pl.wikipedia.org/wiki?curid=1135261" title="Alsóvadász">
Alsóvadász

 Alsóvadász – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135262" url="https://pl.wikipedia.org/wiki?curid=1135262" title="Aszaló">
Aszaló

 Aszaló – wieś i gmina w północno-wschodniej części Węgier, w pobliżu miasta Szikszó.
Położenie.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135264" url="https://pl.wikipedia.org/wiki?curid=1135264" title="Felsődobsza">
Felsődobsza

Felsődobsza – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135265" url="https://pl.wikipedia.org/wiki?curid=1135265" title="Felsővadász">
Felsővadász

Felsővadász – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135266" url="https://pl.wikipedia.org/wiki?curid=1135266" title="Gadna (Węgry)">
Gadna (Węgry)

Gadna – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135268" url="https://pl.wikipedia.org/wiki?curid=1135268" title="Gagybátor">
Gagybátor

Gagybátor – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135269" url="https://pl.wikipedia.org/wiki?curid=1135269" title="Gagyvendégi">
Gagyvendégi

Gagyvendégi – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135270" url="https://pl.wikipedia.org/wiki?curid=1135270" title="Halmaj">
Halmaj

Halmaj – wieś i gmina w północno-wschodniej części Węgier, w pobliżu miasta Szikszó.
Położenie.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135271" url="https://pl.wikipedia.org/wiki?curid=1135271" title="Hernádkércs">
Hernádkércs

 Hernádkércs – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135272" url="https://pl.wikipedia.org/wiki?curid=1135272" title="Homrogd">
Homrogd

Homrogd – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135273" url="https://pl.wikipedia.org/wiki?curid=1135273" title="Kázsmárk">
Kázsmárk

 Kázsmárk – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135274" url="https://pl.wikipedia.org/wiki?curid=1135274" title="Kiskinizs">
Kiskinizs

 Kiskinizs – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135275" url="https://pl.wikipedia.org/wiki?curid=1135275" title="Léh">
Léh

Léh – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135276" url="https://pl.wikipedia.org/wiki?curid=1135276" title="Monaj">
Monaj

Monaj – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135277" url="https://pl.wikipedia.org/wiki?curid=1135277" title="Nagykinizs">
Nagykinizs

 Nagykinizs – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135278" url="https://pl.wikipedia.org/wiki?curid=1135278" title="Nyésta">
Nyésta

 Nyésta – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135279" url="https://pl.wikipedia.org/wiki?curid=1135279" title="Rásonysápberencs">
Rásonysápberencs

 Rásonysápberencs – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135280" url="https://pl.wikipedia.org/wiki?curid=1135280" title="Selyeb">
Selyeb

Selyeb – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135281" url="https://pl.wikipedia.org/wiki?curid=1135281" title="Szentistvánbaksa">
Szentistvánbaksa

 Szentistvánbaksa – wieś i gmina w północno-wschodniej części Węgier, w pobliżu miasta Szikszó.
Gmina leży na nizinnym obszarze wchodzącym w skład Średniogórza Północnowęgierskiego, pomiędzy Górami Bukowymi a pasmem Gór Zemplińskich. Administracyjnie osada należy do powiatu () Szikszó, wchodzącego w skład komitatu Borsod-Abaúj-Zemplén i jest jedną z 23 gmin tegoż powiatu.

</doc>
<doc id="1135282" url="https://pl.wikipedia.org/wiki?curid=1135282" title="Stanisław Lem poleca">
Stanisław Lem poleca

Stanisław Lem poleca – seria książek, wydawana w latach 70. przez Wydawnictwo Literackie w Krakowie, zawierająca cztery pozycje. Tytuły były polecone przez patrona serii, Stanisława Lema, który opatrywał je autorskimi posłowiami. 
Historia.
W serii ukazały się tylko 4 książki, choć Lem planował wydanie w serii kolejnych powieści. Konflikty związane m.in. z wydaniem książki Alfreda Bestera "Gwiazdy moim przeznaczeniem" oraz z faktem, że tłumaczem powieści "Czarnoksiężnik z Archipelagu" Ursuli Le Guin był źle postrzegany przez ówczesne władze za działalność w KOR Stanisław Barańczak, stały się przyczyną, dla której seria nie była kontynuowana. Po tym jak cenzura zakazała wydania powieści Le Guin, Lem zerwał współpracę z wydawnictwem, po latach komentując: „Nie straciłem szacunku dla siebie, lecz straciłem czytelników”. Pewne kłopoty były także z wydaniem powieści Strugackich, których tłumaczką była Irena Lewandowska, partnerka życiowa współpracującego z opozycją Witolda Dąbrowskiego, ale na szczęście książkę udało się wydać.
Problem z Dickiem.
Lem, przygotowując się do wydania w ramach serii powieści "Ubik" skontaktował się z autorem, Philipem K. Dickiem. Amerykański pisarz zgodził się na wydanie tłumaczenia i książka się ukazała, ale Wydawnictwo Literackie odmówiło zapłaty honorarium w dolarach. W grę wchodziło wysyłanie złotówek do USA (niewymienialnych za granicą) lub przyjazd Dicka do Polski, gdzie mógłby wydać honorarium. Jako że Dick musiałby pokryć koszty podróży w obie strony, na co nie było go stać, a Lem nie zgodził się na specyficzny barter – oddanie honorarium za jedno z amerykańskich tłumaczeń w zamian za honorarium Dicka w złotówkach – amerykański autor poczuł się oszukany, a między pisarzami doszło do kłótni. W efekcie Dick napisał na Lema donos do FBI, gdzie sugerował, że Lem nie istnieje, a jego nazwisko jest kryptonimem grupy pisarzy działających na zlecenie partii komunistycznej, by przejąć kontrolę nad opinią publiczną. Dowodem tego miała być mnogość stylów pisarskich Lema i szeroka tematyka jego dzieł, a także nietypowe, niesłowiańskie nazwisko mogące być skrótem jakiejś tajnej komórki.
Konflikt między pisarzami jest punktem wyjścia spektaklu „Lem vs. P. K. Dick” napisanego i wyreżyserowanego przez Mateusza Pakułę w ramach projektu Mała Boska Komedia na scenie teatru Łaźnia Nowa w Krakowie.
W XXI wieku.
Wydana w 2001 książka Jana Krasnowolskiego "9 łatwych kawałków" została opatrzona na opasce hasłem „Stanisław Lem poleca”. Nie było to jednak wznowienie serii – Lem recenzując książkę wsparł autora, wnuka swego wieloletniego przyjaciela, Jana Józefa Szczepańskiego.
Nowa seria.
Z okazji setnej rocznicy urodzin Stanisława Lema biblioteka internetowa Wolne Lektury, wydała w 2021 kolekcję pod analogicznym tytułem „Stanisław Lem poleca”. Seria zawiera 18 dziś zapomnianych książek, które wpłynęły na twórczość Lema. Są to m.in.: "R.U.R." Karela Čapka, opowiadania Stefana Grabińskiego, czy "Wspomnienia z martwego domu" Fiodora Dostojewskiego, udostępnione na wolnej licencji jako e-booki i audiobooki.
Odbiór.
Seria została w 1979 określona jako „ciekawie się zapowiadająca”, a po latach, mimo swej niewielkiej długości, jako „popularna” .

</doc>
<doc id="1135283" url="https://pl.wikipedia.org/wiki?curid=1135283" title="Niagara (gra)">
Niagara (gra)



</doc>
<doc id="1135286" url="https://pl.wikipedia.org/wiki?curid=1135286" title="Wiersz śmierci">
Wiersz śmierci

 
Pisanie jest charakterystyczne dla niektórych kultur. "Jisei" są jednak szczególne dla Japonii.Chodzi o to, aby przed śmiercią wyrazić kwintesencję życia w poezji.
"Jisei no ku".
"Wywodząc się z ducha buddyzmu zen, widzącego taniec życia i śmierci jako połączenie aspektów jednej rzeczywistości, wiersze śmierci stały się w kulturze japońskiej swoistą konwencją, której podporządkowanie się było niepisanym obowiązkiem każdego poety." 
Wiersz śmierci był swoistym świadectwem życia i autentyczności twórczości oraz testamentem artysty. Wiersze te były często pisane na długo przed śmiercią i w miarę upływu czasu modyfikowane przez autora. Są one ostatnim twórczym śladem pozostawionym przez człowieka. "Są – te wiersze – refleksyjne, liryczne, czasem pełne humoru, niekiedy zadumy, zagadkowe i banalne, urzekające obrazem poetyckim lub zastanawiające dosłownością i prozaicznością." 
Dosłowne wyrażenie śmierci było raczej obraźliwe, stąd przedstawiano ją metaforycznie jako zachód słońca, jesień, opadające płatki kwiatów wiśni (sakura), sen czy kruka. Wiersz powinien być naturalny, neutralny emocjonalnie i zgodny z naukami buddyzmu i shintō. "Śmierć w tych wierszach nie jest demoniczna i przerażająca. Przeciwnie, jest przyjazna, delikatna i łagodna. /.../ Są one świadectwem stanu ducha, któremu obcy jest paniczny lęk śmierci, ducha, który przekracza radości i cierpienia życia i przenosi nas w nieskończoność przestrzeni i wieczności."
Wiersze.
Oto kilka przykładów "jisei".

</doc>
<doc id="1135289" url="https://pl.wikipedia.org/wiki?curid=1135289" title="Girincs">
Girincs

Girincs – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135290" url="https://pl.wikipedia.org/wiki?curid=1135290" title="Hejőbába">
Hejőbába

Hejőbába – wieś i gmina w północno-wschodniej części Węgier, w pobliżu miasta Tiszaújváros.
Położenie.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135291" url="https://pl.wikipedia.org/wiki?curid=1135291" title="Hejőkeresztúr">
Hejőkeresztúr

Hejőkeresztúr – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135293" url="https://pl.wikipedia.org/wiki?curid=1135293" title="Franciscus van der Emden">
Franciscus van der Emden



</doc>
<doc id="1135294" url="https://pl.wikipedia.org/wiki?curid=1135294" title="Hejőkürt">
Hejőkürt

 Hejőkürt – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135295" url="https://pl.wikipedia.org/wiki?curid=1135295" title="Estádio Joaquim Américo Guimarães">
Estádio Joaquim Américo Guimarães

Estádio Joaquim Américo Guimarães – stadion piłkarski w Kurytybie, Paraná, Brazylia, na którym swoje mecze rozgrywa klub Clube Athletico Paranaense. Stadion znajduje się w dzielnicy Água Verde.
Mecze Mistrzostw Świata.
Stadion był areną Mistrzostw Świata w Piłce Nożnej 2014. Na stadionie odbyły się 4 mecze fazy grupowej.
Wyposażenie.
21 toalet
68 miejsc przeznaczonych na działalność gospodarczą
10 dwuosobowych pokoi
41 boksów dla VIP-ów klasy C dla 16 osób
35 boksów dla VIP-ów klasy B dla 9-15 osób
4 sklepy na zewnątrz obiektu
8 szatni

</doc>
<doc id="1135296" url="https://pl.wikipedia.org/wiki?curid=1135296" title="Hejőpapi">
Hejőpapi

Hejőpapi – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135297" url="https://pl.wikipedia.org/wiki?curid=1135297" title="Hejőszalonta">
Hejőszalonta

Hejőszalonta – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135298" url="https://pl.wikipedia.org/wiki?curid=1135298" title="Dorota saska">
Dorota saska

Dorota saska, duń. "Dorothea af Sachsen-Lauenburg" (ur. 9 lipca 1511 w Lauenburgu, zm. 7 października 1571 w Sønderborgu) – królowa Danii i Norwegii. Córka Magnusa I ks. Saksonii-Lauenburga (ok. 1480-1543) i Katarzyny (†1563), córki Henryka IV, księcia Brunszwiku-Lüneburga. Jej siostrą była Katarzyna, królowa Szwecji, pierwsza żona króla Gustawa I Wazy.
Małżeństwo i koronacja.
Kiedy Dorota wychodziła za mąż w 1525 roku w Lauenburgu za następcę tronu duńskiego i przyszłego króla Danii i Norwegii Chrystiana III wcale nie było jasne, czy jej mąż i ona, oboje zadeklarowani luteranie, zasiądą na tronie duńskim. Były to czasy poprzedzające reformację, której losy w Danii były wciąż niepewne. Istniała obawa, że w wypadku porażki ruchów reformacyjnych na tronie Danii mógł zasiąść młodszy brat Chrystiana, Jan. Małżeństwo Doroty i Chrystiana ułożyło się dobrze. Zanim Chrystian zasiadł na tronie Danii młoda para mieszkała na zamku w Haderslev w raczej skromnych warunkach, co spowodowane było dość konserwatywnym podejściem do spraw ekonomicznych ojca Chrystiana, Fryderyka I. Para królewska została koronowana w 1537 w katedrze kopenhaskiej. Na uroczystość tę Dorota jechała na białym koniu obok męża. Królowa często towarzyszyła swojemu mężowi w podróżach.
Życie.
Już od samej młodości Dorota była przekonaną luteranką. Jej charakter dominowały upór i silne poczucie sprawiedliwości. Była troskliwą, ale i surową matką. Doprowadziło to do późniejszych napiętych stosunków z synem, przyszłym królem Danii Fryderykiem II, którego bez powodzenia usiłowała odciągnąć od pijaństwa. Królowa Dorota poświęciła się przede wszystkim rodzinie, ale była również aktywna na scenie politycznej i uczestniczyła jako pośrednik w negocjacjach z cesarzem Karolem V w Spirze w 1544. Miała też pewien wpływ na decyzje polityczne podejmowane przez męża. Po śmierci męża próbowała pozostać aktywna na scenie politycznej i np. radziła swojemu synowi Fryderykowi II, aby nie rozpoczynał wojny ze Szwecją, ale bez skutku. Jej stosunki z synem nie układały się najlepiej od czasów, kiedy wraz z mężem usiłowała pozbyć się jednej ze swych dam dworu, Anny Hardenberg, którą jej syn interesował się zanadto. Para królewska usiłowała wydać ją za mąż i w ten sposób rozwiązać kwestię niepożądanego zainteresowania następcy tronu osobą Anny.
Zarówno królowa Dorota jak i jej syn byli osobami upartymi, a ponadto Fryderyk II uważał, że matka nie uznaje jego autorytetu jako władcy Danii, co doprowadziło zaniku zaufania między nim a matką. Po śmierci męża Dorocie rzeczywiście trudno było przystosować się do roli królowej-matki. Chociaż fakt, że jej najstarszy syn pozostawał w stanie bezżennym, czynił ją ciągle pierwszą damą królestwa. Fryderyk II zarzucał matce faworyzowanie jego młodszego rodzeństwa oraz mieszanie się do spraw politycznych za jego plecami. Dorota, która dążyła do przerwania wojny duńsko-szwedzkiej poprzez doprowadzenie do małżeństwa swojego młodszego syna Magnusa z którąś ze szwedzkich księżniczek, dawała tym samym starszemu synowi, Fryderykowi II, powody do dalszych podejrzeń i nieufności. Kiedy w Koldyndze umierał jej mąż, Chrystian III, pisała kilkakrotnie do syna do Malmö, prosząc go o przybycie do łoża umierającego ojca, ale ten milczał, mając ojcu za złe incydent z Anną Hardenberg.
Wdowieństwo i śmierć.
Po śmierci męża królowa zamieszkała na zamku w Koldyndze, gdzie już w 1559 r. (a więc zaraz po jego śmierci) snuła plany ponownego zamążpójścia, tym razem za przyrodniego brata swego zmarłego męża, księcia Szlezwiku-Holsztyna Jana Starszego (1521-1580), w którym się zakochała. Małżeństwu temu przeciwstawiał się Kościół luterański ze względu na zbyt bliskie pokrewieństwo, a rodzina królewska ze względów dynastycznych i politycznych.
Królowa interesowała się także genealogią rodzinną i zamówiła wspaniałe tablice genealogiczne rodzin swojego męża i swojej własnej. Stała na czele "Gildii Niezamężnych Dam", którym pomagała znaleźć odpowiednich mężów. Była w tej dziedzinie bardzo aktywna, co irytowało jej najstarszego syna Fryderyka II, któremu także pragnęła znaleźć odpowiednią żonę. Fryderyk II ożenił się dopiero po śmierci matki. Zabawnym epizodem gorliwości królowej na polu kojarzenia młodych par był przypadek szlachcica duńskiego Christena Munka. Munk uległ wypadkowi koło Koldyngi. Na wieść o tym królowa Dorota kazała go sprowadzić na zamek w Koldyndze, gdzie otoczono go opieką, a ona sama zajęła się kojarzeniem rannego kawalera z Dorte Gyldenstierne. Ślub młodej pary odbył się na koszt króla.
Królowa Dorota lubiła wobec gości pokazywać wystawność życia swojego dworu, ale na co dzień potrafiła być dość skąpa i kazała np. zlikwidować zwyczajowy posiłek dla zatrudnionych przy pracach na zamku chłopów. Mimo to otaczała opieką lokalną szkołę w Koldyndze. Miała też bardzo surowe poczucie sprawiedliwości i domagała się, aby złodziei wieszano bez pardonu, a czarownice palono na stosie.
Królowa Dorota zmarła w Sønderborgu, gdzie też została najpierw pochowana. W 1581 jej trumna została przeniesiona z kaplicy zamkowej w Sønderborgu i złożona u boku męża w katedrze w Roskilde. Jej syn, Fryderyk II, nie pojawił się przy łożu umierającej matki.

</doc>
<doc id="1135299" url="https://pl.wikipedia.org/wiki?curid=1135299" title="Kesznyéten">
Kesznyéten

 Kesznyéten – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135300" url="https://pl.wikipedia.org/wiki?curid=1135300" title="Kiscsécs">
Kiscsécs

 Kiscsécs – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135301" url="https://pl.wikipedia.org/wiki?curid=1135301" title="Sajóörös">
Sajóörös

 Sajóörös – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135303" url="https://pl.wikipedia.org/wiki?curid=1135303" title="Nagycsécs">
Nagycsécs

Nagycsécs – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu (węg. "kistérség") Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135304" url="https://pl.wikipedia.org/wiki?curid=1135304" title="Nemesbikk">
Nemesbikk

Nemesbikk – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135305" url="https://pl.wikipedia.org/wiki?curid=1135305" title="André-Jacques Garnerin">
André-Jacques Garnerin

André-Jacques Garnerin (ur. 31 stycznia 1769 w Paryżu, zm. 18 sierpnia 1823 tamże) - skoczek spadochronowy i pilot balonowy. Jako pierwszy człowiek na świecie 22 października 1797 roku wykonał skok na samodzielnie zaprojektowanym spadochronie z wysokości około 700 metrów.
Jego żoną była Jeanne-Geneviève Garnerin (z domu Labrosse), która wkrótce poszła za jego przykładem i jako pierwsza kobieta na świecie skoczyła ze spadochronem w 1799 roku.

</doc>
<doc id="1135306" url="https://pl.wikipedia.org/wiki?curid=1135306" title="Oszlár">
Oszlár

 Oszlár – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135308" url="https://pl.wikipedia.org/wiki?curid=1135308" title="Sajószöged">
Sajószöged

 Sajószöged – wieś i gmina w północno-wschodniej części Węgier, w pobliżu miasta Tiszaújváros.
Położenie.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135309" url="https://pl.wikipedia.org/wiki?curid=1135309" title="Szakáld">
Szakáld

 Szakáld – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135310" url="https://pl.wikipedia.org/wiki?curid=1135310" title="Tiszapalkonya">
Tiszapalkonya

 Tiszapalkonya – wieś i gmina w północno-wschodniej części Węgier, w pobliżu miasta Tiszaújváros.
Gmina leży na nizinnym obszarze Wielkiej Niziny Węgierskiej, a administracyjnie należy do powiatu () Tiszaújváros, wchodzącego w skład komitatu Borsod-Abaúj-Zemplén i jest jedną z 16 gmin tegoż powiatu.

</doc>
<doc id="1135312" url="https://pl.wikipedia.org/wiki?curid=1135312" title="Andre Jacques Garnerin">
Andre Jacques Garnerin



</doc>
<doc id="1135313" url="https://pl.wikipedia.org/wiki?curid=1135313" title="C.K.">
C.K.



</doc>
<doc id="1135314" url="https://pl.wikipedia.org/wiki?curid=1135314" title="Pisane na stronie">
Pisane na stronie

Pisane na stronie – eseje i felietony Bogdana Toszy, reżysera teatralnego, publicysty. Książka wydana w 2007 r. nakładem Wydawnictwa Archidiecezji Lubelskiej "Gaudium" (). Na okładce i w książce wykorzystano grafiki Tadeusza M. Siary.
Zbiór esejów, felietonów, notatek i spostrzeżeń na temat wydarzeń i zjawisk, zachodzących w kulturze. W książce znalazły się refleksje dotyczące przeczytanych lektur, obejrzanych wystaw, napotkanych ludzi – poetów, plastyków, aktorów, reżyserów – bardzo osobiste relacje z "podróży w czasie i przestrzeni" (m.in. tekst pt. "Człowiek marmuru. O Josifie Brodskim"). Autor pisze o swych fascynacjach a także dzieli się niepokojami, na jakie narażony jest artysta i animator teatru w czasie przemian i przeobrażeń w życiu kulturalnym i artystycznym ostatnich lat. Większość zebranych tekstów ukazała się w „Zeszytach Literackich”, „Gońcu teatralnym”, „Teatrze”, były też wygłaszane na antenie radiowej.
Tytuł "Pisane na stronie" związany jest z terminologią teatralną, kiedy to reżyser zabiera głos "na stronie", nie wypowiadając się bezpośrednio na temat powstającego przedstawienia. Osnowa tekstów dotyczy teatru ale reszta materii – raczej jego otoczenia.

</doc>
<doc id="1135315" url="https://pl.wikipedia.org/wiki?curid=1135315" title="C. i K.">
C. i K.



</doc>
<doc id="1135316" url="https://pl.wikipedia.org/wiki?curid=1135316" title="I liga brazylijska w piłce nożnej (1992)">
I liga brazylijska w piłce nożnej (1992)

Brazylia 1992
Mistrzem Brazylii został klub CR Flamengo, natomiast wicemistrzem Brazylii - klub Botafogo FR.
Do Copa Libertadores w roku 1993 zakwalifikowały się następujące kluby:
Do Copa CONMEBOL w roku 1993 zakwalifikowały się następujące kluby:
Nikt nie spadł do drugiej ligi (Campeonato Brasileiro Série B), natomiast z drugiej do pierwszej ligi awansowało 12 klubów:
Liga powiększona została z 20 do 32 klubów.
Campeonato Brasileiro Série A - sezon 1992.
Pierwszy etap.
Do drugiego etapu awansowało 8 najlepszych klubów.
Drugi etap.
Kolejka 1.
Grupa 1
Grupa 2
Kolejka 2.
Grupa 1
Grupa 2
Kolejka 3.
Grupa 1
Grupa 2
Kolejka 4.
Grupa 1
Grupa 2
Kolejka 5.
Grupa 1
Grupa 2
Kolejka 6.
Grupa 1
Grupa 2
Tabele.
Grupa 1
Grupa 2
Finał.
Mistrzem Brazylii w 1992 roku został klub CR Flamengo, natomiast klub Botafogo FR został wicemistrzem Brazylii.

</doc>
<doc id="1135317" url="https://pl.wikipedia.org/wiki?curid=1135317" title="Kwieciak bawełniany">
Kwieciak bawełniany

Kwieciak bawełniany ("Anthonomus grandis") – gatunek chrząszcza z rodziny ryjkowcowatych. Larwy jak i imagines żerują na różnych ślazowatych. Rozwój larw odbywa się wewnątrz pąków kwiatowych i torebek nasiennych. Jest inwazyjnym szkodnikiem bawełny, rozprzestrzenionym w obu Amerykach. W Stanach Zjednoczonych uchodzi za najważniejszego szkodnika tej rośliny, ale dzięki integrowanemu programowi zwalczania został wytępiony wszędzie prócz Teksasu.
Opis.
Rudobrązowy chrząszcz o ciele długości od 5,5 do 8 mm, miejscami porośniętym białawym, położonym owłosieniem. Grzbietowe żeberka na ryjku zaznaczone z umiarkowaną siłą. U samic ryjek grubszy niż w przypadku "A. hunteri" i "A. mallyi". Owłosienie ryjka obecne co najwyżej u jego nasady. Czułki są nieco jaśniejsze od ciała, o eliptycznej buławce i 7-członowym funikulusie, którego drugi człon jest znacznie krótszy od pierwszego. U samic czułki osadzone są daleko przed połową długości ryjka. Długie i proste rowki czułkowe kończą się w sąsiedztwie przednich brzegów dużych, półkulistych oczu. Przedplecze cechuje bardzo grube punktowanie oraz białawe, położone szczecinki rosnące na jego bokach i wzdłuż wyraźnej linii środkowej. Szczecinki na bokach przedplecza oraz te na przednich biodrach mają formę tępo zakończonych łusek. Rzędy pokryw zawierają grube punkty, a międzyrzędy czwarty i piąty mają w części wierzchołkowej guzki. Zewnętrzny z dwóch kolców obecnych na udach przedniej pary odnóży jest dwukrotnie mniejszy niż wewnętrzny. Zewnętrzny kolec na udach środkowej pary jest silnie zredukowany, a na tylnych całkiem nieobecny. Pygidium jest wypukłe i ukryte pod pokrywami. Środkowy płat edeagusa samca w widoku bocznym jest umiarkowanie zakrzywiony, a jego część szczytową charakteryzują silnie zbieżne ku tępemu wierzchołkowi boki. Stosunek, mierzonej od wciągniętej fallotremy do wierzchołka, długości części szczytowej edeagusa do jej szerokości wynosi między 1,2 a 1,7.
W pełni wyrośnięte larwy mierzą od 5,6 do 8,1 mm. Mają grube, najgrubsze pośrodku odwłoka, wyraźnie zakrzywione i zwężone ku tylnemu końcowi ciało. Ubarwione są biało z jasnożółtawobrązową głową, na której znajduje się para oczek i kilka par szczecinek. Odwłok ma po 3 fałdy grzbietowe na segmentach od pierwszego do siódmego oraz prawie stożkowaty segment końcowy z położonym brzusznie otworem odbytowym.
Biologia i ekologia.
Roślinami żywicielskimi tego kwieciaka są głównie bawełny oraz inne, dzikie ślazowate. Odnotowano także jego rozwój w ketmii syryjskiej. Cykl życiowy trwa u niego 17-21 dni, a na południu Stanów Zjednoczonych może występować do 7 generacji w roku. Owady dorosłe żerują na młodych liściach bawełny. Samice składają jaja w pąkach kwiatowych, a pod koniec sezonu także w młodych torebkach nasiennych rośliny żywicielskiej. Larwy żerują wewnątrz wymienionych organów i tam też się przepoczwarczają. Stadia jaja i poczwarki trwają po 3-5 dni, a larwy 7-12 dni. Hibernacja owadów dorosłych odbywa się na roślinach żywicielskich lub w ściółce leśnej, a w jej trakcie ginie około 95% z nich.
Ryjkowiec ten stanowi pokarm takich drapieżników jak mrówki: "Ectatomma tuberculatum", "Solenopsis invicta" i "Pheidole oliveirai", osowaty "Synoeca septentrionalis", skakun "Phidippus audax" czy zażartka "Nabis roseipennis". Pada on także ofiarą licznych parazytoidów: "Bracon compressitarsis", "Bracon kirkpatricki", "Bracon mellitor", "Bracon saueri", "Bracon vesticida", "Catolaccus grandis", "Catolaccus hunteri", "Eupelmus cushmani", "Eurytoma herrerae", "Eurytoma pini", "Heterolaccus grandis", "Heterospilus megalopus", "Triaspis vestiticida", "Vipio vulgaris". Do poznanych drobnoustrojów chorobotwórczych atakujących tego kwieciaka należą m.in. sporowiec "Mattesia grandis" oraz bakteria "Bacillus thuringiensis". Atakowany jest także przez grzyby "Metarhizium anisopliae" i "Beauveria bassiana".
Rozprzestrzenienie.
Owad ten pochodzi z Ameryki Środkowej, prawdopodobnie z południowego Meksyku i Gwatemali. Współcześnie występuje w niemal całej Ameryce Centralnej (oprócz Panamy) oraz na Kubie, Haiti, Dominikanie, Martynice i Saint Kitts i Nevis. Od 1898 występuje w Stanach Zjednoczonych, przy czym w niektórych stanach został już zwalczony. W 1949 odnotowany został po raz pierwszy w Ameryce Południowej. Obecnie występuje tam w Wenezueli, Kolumbii, Brazylii, Paragwaju i Argentynie.
Znaczenie gospodarcze i kontrola.
Chrząszcz ten był najważniejszym szkodnikiem bawełny w Stanach Zjednoczonych. Szacuje się, że od czasu pojawienia się w tym kraju zniszczył lub obniżył jakość bawełny o wartości kilku miliardów dolarów, a wszystkie koszty związane ze stratami i jego zwalczaniem wyniosły około 15 miliardów dolarów. Jego pojawienie się w 1915 w Georgii spowodowało spadek produkcji z 2,8 milionów beli w 1914 do 0,6 miliona w 1923. Oszacowano, że owad ten był celem około 30% wszystkich insektycydów zużytych w rolnictwie Stanów Zjednoczonych. Po II wojnie światowej zwalczano go przy pomocy DDT. W połowie lat 50. owad ten rozwinął na nie odporność i zaczęto używać parationu metylowego, malationu i pyretroidów – ich stosowanie później również ograniczano w trosce o środowisko. W walce z nim stosuje się również metody biologiczne np. pasożytniczą błonkówkę "Catolaccus grandis" – do skuteczniej kontroli szkodnika zaleca się wypuszczenie 2500 jej osobników na hektar uprawy. Rozważa się także wykorzystanie wirusa CIV, grzybów "Metarhizium anisopliae" i "Beauveria bassiana" oraz odpornych odmian bawełny. W okresie przed opryskami oraz dla ochrony upraw przed powrotem szkodnika stosuje się pułapki feromonowe. W niektórych rejonach Stanów Zjednoczonych rolę w ograniczeniu liczebności tego ryjkowca odegrało również pojawienie się innego gatunku inwazyjnego – mrówki ogniowej "Solenopsis invicta".
W 1978 wdrożono w Stanach Zjednoczonych poprzedzony badaniami program integrowanej walki z tym gatunkiem pod nazwą Boll Weevil Eradication Program. Dzięki niemu udało się do 2009–2010 roku całkowicie zwalczyć tego chrząszcza w 13 stanach. W 2016 roku występował on już tylko w południowej i wschodniej części Teksasu.
W 1915 pojawienie się tego kwieciaka w hrabstwie Coffee w Alabamie doprowadziło do blisko 60-procentowych strat w produkcji bawełny i zmusiło farmerów do urozmaicenia upraw. Wskutek tego hrabstwo jeszcze w 1917 stało się największym w kraju producentem orzeszków ziemnych. Liczba farm w hrabstwie wzrosła z 3925 w 1910 do 4789 w 1920, a ich łączna wartość z 6,21 mln dolarów w 1910 do 14,77 mln dolarów w 1920. Dla upamiętnienia tych wydarzeń, w 1919 roku mieszkańcy postawili w centrum Enterprise pomnik kwieciakowi bawełnianemu jako "zwiastunowi dobrobytu" (ang. "Herald of Prosperity"); pomnik jest symbolem dobrych chęci i zdolności człowieka do przystosowania się do przeciwności losu. Chrząszcz ten upamiętniony został również w licznych piosenkach ludowych i bluesowych.

</doc>
<doc id="1135325" url="https://pl.wikipedia.org/wiki?curid=1135325" title="Siergiej Pawłow">
Siergiej Pawłow

Siergiej (Jerofiej) Wasiliewicz Pawłow, ros. Сергей (Ерофей) Васильевич Павлов (ur. 4 października 1896 r. w Nowoczerkasku, zm. 17 czerwca 1944 r. na Białorusi) – rosyjski wojskowy (pułkownik), radziecki inżynier, działacz antysowiecki, ataman marszowy wojsk kozackich («Pochodny ataman») w składzie Kozackiego Stanu podczas II wojny światowej.
W 1914 r. Jerofiej Pawłow ukończył Doński Korpus Kadetów, zaś w maju 1915 r. – Mikołajewską Szkołę Kawalerii. Brał udział w I wojnie światowej. Służył jako oficer w 47 pułku kawalerii Kozaków dońskich. W 1916 r. został odkomenderowany do wojskowej szkoły lotniczej w Winnicy, po czym dostał przydział do jednostki lotniczej na południowo-zachodnim froncie. Pod koniec 1917 r. powrócił nad Don, gdzie wstąpił ochotniczo do partyzanckiego oddziału kozackiego walczącego przeciw bolszewikom; został ranny. Od 1918 r. Jerofiej Pawłow służył w Dońskiej Armii wojsk białych. Dowodził w stopniu esauła pociągiem pancernym „Казак”, a następnie przeszedł do kozackich oddziałów lotniczych. Awansował do stopnia pułkownika.
Po zajęciu Noworosyjska przez bolszewików Jerofiej Pawłow ukrywał się pod fałszywym nazwiskiem (jako Siergiej Pawłow). W okresie sowieckim zrobił karierę zawodową. Ukończył zaoczne studia inżynierskie, zostając inżynierem-konstruktorem. Pracował w zakładach „Локомотив” w Nowoczerkasku, gdzie założył tajną organizację kozacką («Штаб освобождения Дона»), stosującą sabotaż przemysłowy. Po zajęciu miasta przez wojska niemieckie w 1941 r., ujawnił się. Podjął współpracę z Niemcami. Współuczestniczył w formowaniu kozackich oddziałów wojskowych w służbie armii niemieckiej. Pod koniec 1942 r. zorganizował kozacką sotnię piechoty, przekształconą w 1 pułk piechoty Kozaków dońskich. W lutym 1943 r. w walkach z Armią Czerwoną w rejonie miejscowości Matwiejew Kurgan został on prawie zniszczony. W poł. 1943 r. w rejonie Kirowohradu S.W. Pawłow sformował dwa kolejne pułki kozackie. 27 listopada tego roku został wybrany marszowym atamanem wojsk kozackich zorganizowanych w Kozacki Stan. Pod naporem Sowietów wycofywały się one w kierunku północno-zachodnim. Poprzez Ukrainę trafiły na Białoruś w okolice Nowogródka. Tam ataman S.W. Pawłow zorganizował pięć pułków kozackich. Jednocześnie wszedł on w skład Głównego Zarządu Wojsk Kozackich. 17 czerwca 1944 r. zginął w zasadzce niemieckiej, prawdopodobnie wzięty wraz ze swoimi żołnierzami za partyzantów. Pośmiertnie został mianowany generałem majorem.

</doc>
<doc id="1135328" url="https://pl.wikipedia.org/wiki?curid=1135328" title="Kalisz Kaszubski">
Kalisz Kaszubski

Kalisz Kaszubski – przystanek kolejowy w Kaliszu, w województwie pomorskim, w Polsce. Według klasyfikacji PKP ma kategorię dworca lokalnego. Przez przystanek przebiega linia kolejowa nr 211 i znajduje się przy nim jedna krawędź peronowa.
W roku 2017 przystanek obsługiwał 0–9 pasażerów na dobę.

</doc>
<doc id="1135331" url="https://pl.wikipedia.org/wiki?curid=1135331" title="Prawo Okuna">
Prawo Okuna

Prawo Okuna (ang. "Okun’s law") – makroekonomiczne prawo głoszące, że wraz ze wzrostem bezrobocia przymusowego spada PKB (PNB). Prawo zostało nazwane na cześć jego odkrywcy, Arthura Okuna.
Prawo Okuna.
W Stanach Zjednoczonych w okresie od 1965 można zaobserwować działanie prawa Okuna i stwierdzić, iż na każdy 1 punkt procentowy przewyższający tzw. naturalną stopę bezrobocia, PNB zmniejsza się o 2–3 punkty procentowe. To oznacza, iż bezrobocie powyżej pewnego pułapu ma negatywny wpływ na PKB i zmniejsza je odpowiednio poniżej możliwości produkcji potencjalnej. Może być wyrażane zarówno w procentach, jak i w jednostkach monetarnych.
Prawo Okuna oparte jest bardziej na obserwacjach i wynikach empirycznych, niż zostało wyprowadzone z teorii. Podaje także wyniki przybliżone, ponieważ czynniki inne od bezrobocia (np.: produkcyjność, technologia) również mają wpływ. Ta zależność może być inna dla każdego państwa zależnie od czasu prowadzonego badania.
Zależność pomiędzy luką dochodową a bezrobociem była testowana przez zmniejszający się wzrost PKB lub PNB na zmianę stopy bezrobocia. Martin Prachowny oszacował około 3% spadek w produkcji przypadało na każdy 1% wzrostu bezrobocia (Prachowny, 1993). Ta relacja zdaje się zmniejszać z biegiem czasu w USA. Powołującsię na pracę Andrew Abela i Bena Bernanke z 2005 roku, 2% spadek produkcji wyjaśniany zostaje 1% wzrostem bezrobocia.
Jest wiele powodów, dla których PNB może wzrastać/spadać szybciej niż zmienia się bezrobocie. Kiedy bezrobocie wzrasta,
Jedną z implikacji w prawie Okuna jest fakt, iż wzrost produktywności pracowników wraz ze wzrostem ilości siły roboczej może mieć wpływ na wzrost produkcji bez spadku bezrobocia.
Matematyczny zapis prawa Okuna.
Prawo Okuna (Abel and Bernanke, 2005) może być zapisane jako:
gdzie:
Prawo Okuna, jak zapisano, jest trudne do użycia w praktyce, ponieważ formula_2 oraz formula_4 mogą być tylko oszacowane, a nie wyliczone. Częściej używaną i bardziej znaną formą prawa Okuna jest forma szybkości wzrostu i porównuje zmiany w produkcji do zmian w bezrobociu:
gdzie:
Na chwilę obecną w USA k wynosi około 3% oraz c około 2, więc równanie można następująco zapisać:
Wykres na samej górze tej strony ilustruje prawo Okuna, mierzone kwartalnie.
Przekształcenia.
Zaczynamy od podstawowej formy prawa Okuna:
Biorąc roczne zmiany po obu stronach, otrzymujemy:
Dokonując dalszych przekształceń, otrzymujemy:
Mnożąc lewą stronę przez formula_20 czego wartość zbliżona jest do jedności, otrzymujemy
Zakładamy, że formula_23 zmiana w naturalnej stopie bezrobocia jest równe, bądź bliskie 0. Zakładamy również, że formula_24 wzrost produkcji potencjalnej jest w przybliżeniu równy jego wartości średniej, formula_25 Tak więc otrzymujemy

</doc>
<doc id="1135332" url="https://pl.wikipedia.org/wiki?curid=1135332" title="Faeton (planeta)">
Faeton (planeta)

Faeton – hipotetyczna planeta, która miała jakoby istnieć pomiędzy orbitami Marsa a Jowisza. Jej istnienie zakłada reguła Titiusa-Bodego, zgodnie z którą odległość każdej planety w Układzie Słonecznym od Słońca spełnia prostą regułę arytmetyczną, a więc wśród dotychczas odkrytych brakuje jednej planety pomiędzy Marsem a Jowiszem.
Poszukiwania Faetona.
Po wysunięciu tej hipotezy astronomowie rozpoczęli gorączkowe poszukiwania brakującej planety na wyznaczonej orbicie (ok. 2,7 j.a.). Wszyscy potwierdzali jednak, że planeta musi być wyjątkowo mała, skoro nigdy przedtem jej nie zaobserwowano. W roku 1801 Giuseppe Piazzi odkrył w tym miejscu nieduże ciało niebieskie, które nazwał Ceres. Astronomowie na całym świecie błyskawicznie okrzyknęli ją nową, brakującą planetą, jednak następne lata miały przynieść rozczarowanie. W roku 1802 Heinrich Wilhelm Olbers odkrył na podobnej orbicie inne, podobne ciało nazwane Pallas. Wkrótce potem odnaleziono następne ciała niebieskie w podobnej odległości od Słońca – Juno i Westę.
Pojawiła się wkrótce sugestia, że żadne z tych licznych ciał nie jest planetą, ale są one planetoidami – obiektami powstałymi w wyniku rozbicia innej, większej planety przez jakąś kosmiczną katastrofę. Nie nadano jeszcze wówczas tej hipotetycznej, zniszczonej planecie nazwy ani nie określono jej rozmiarów, przez co stała się pożywką dla autorów powieści science-fiction.
Nazwa.
W XX wieku rosyjski specjalista od meteorów, Eugeniusz Leonidowicz Krinow, zasugerował, aby hipotetyczną planetę nazwać mianem Faetona, syna boga Słońca, Heliosa, który został strącony piorunem przez Zeusa.
Stan dzisiejszy.
Zgodnie z dzisiejszym stanem wiedzy istnienie Faetona było niemożliwe, gdyż całkowita masa znanych planetoid (i prawdopodobnie wszystkich w pasie) to mniej niż 1/24 masy Księżyca. Niektórzy tłumaczyli ten stan przypuszczeniem, że Mars także jest częścią Faetona, jednak nie zadowalało to reguły Titiusa-Bodego. Inni twierdzą, że odkryto zbyt mało planetoid i gdy poznamy ich wystarczająco dużo, ich masa będzie wystarczająca. Na obecny stan wiedzy istnienie Faetona jest jednak podważane.

</doc>
<doc id="1135334" url="https://pl.wikipedia.org/wiki?curid=1135334" title="Hipotetyczna planeta">
Hipotetyczna planeta



</doc>
<doc id="1135335" url="https://pl.wikipedia.org/wiki?curid=1135335" title="Krystyna saska (1461–1521)">
Krystyna saska (1461–1521)

Krystyna saska (duń. "Christine af Sachsen") (ur. 24 grudnia 1461 w Torgau, zm. 8 grudnia 1521 w Odense) – królowa Danii, Norwegii i Szwecji.
Życiorys.
Krystyna była najstarszą córką ks. Saksonii Ernesta (1441–1486) i jego żony księżniczki Elżbiety bawarskiej (1443–1484), córki księcia Albrechta III.
6 września 1478 w Kopenhadze wyszła za mąż za Jana, następcę tronu Danii, późniejszego króla Jana Oldenburga (1455–1513), trzeciego syna Chrystiana I, króla Danii i Norwegii, oraz jego żony królowej Doroty brandenburskiej. Małżonkowie zostali koronowani w 1483 w katedrze kopenhaskiej. Jako królowa Szwecji Krystyna została koronowana w 1499 w katedrze w Sztokholmie. Krystyna była gorliwą katoliczką, zabiegała o większą dyscyplinę w duńskich klasztorach. Sama była fundatorką dwóch klasztorów klarysek i wspierała jałmużnami potrzebujących. Interesowała się również bractwami różańcowymi. Ufundowała kosztowny ołtarz znajdujący się obecnie w katedrze św. Kanuta w Odense, w którym jest sportretowana wraz z mężem i najbliższą rodziną.
Krystyna przebywała wielokrotnie w Szwecji, a w 1501, kiedy w kraju wybuchło powstanie antyduńskie, przez 9 miesięcy kierowała obroną zamku sztokholmskiego, podczas gdy jej mąż udał się do Danii po posiłki. Król Jan powrócił do Sztokholmu w 3 dni po kapitulacji zamku. Królowa była więziona w Szwecji jako zakładniczka do października 1503 r. Bardzo tęskniła za domem i swoim najmłodszym synem, mniej za mężem, który żył z kochanką. Jakkolwiek królowa pozostała lojalna wobec króla do końca swego życia, to jednak z powodu pozamałżeńskich przygód króla pożycie małżonków nigdy nie było bliskie, ani naznaczone uczuciem. Po uwolnieniu Krystyna udała się na pielgrzymkę dziękczynną do Brandenburgii, podczas której miała okazję spotkać się ze swoją córką Elżbietą wydaną za elektora Joachima. Po śmierci męża, w 1513, zamieszkała w swoim majątku w Næsbyhoved koło Odense. Pochowana została obok męża w kościele franciszkanów w Odense. W 1805, podczas rozbiórki kościoła, groby królewskie zostały przeniesione do katedry św. Kanuta w Odense, gdzie znajdują się do dzisiaj.

</doc>
<doc id="1135343" url="https://pl.wikipedia.org/wiki?curid=1135343" title="Port lotniczy Kuopio">
Port lotniczy Kuopio

Port lotniczy Kuopio (, , kod IATA: KUO, kod ICAO: EFKU) – lotnisko położone 17 km na północ od centrum Kuopio, w prowincji Finlandia Wschodnia, w Finlandii. W 2006 obsłużyło 332 tys. pasażerów.

</doc>
<doc id="1135345" url="https://pl.wikipedia.org/wiki?curid=1135345" title="Szkło pomiarowe">
Szkło pomiarowe

Szkło pomiarowe – grupa szklanego sprzętu laboratoryjnego, które służy do dokładnego odmierzana objętości lub ustalania gęstości płynów.
Szkło pomiarowe umożliwia zazwyczaj dokładny pomiar objętości zawartych w nim płynów, dzięki temu, że posiada wykalibrowaną skalę. Jest to kluczowy sprzęt w wielu analizach ilościowych (np: w miareczkowaniu) stosowanych w chemii. Szkło pomiarowe jest też stosowane do precyzyjnego odmierzania stechiometrycznych ilości substratów w trakcie przygotowywania reakcji chemicznych.
Do szkła pomiarowego zalicza się:
i wiele innych.
Oprócz tego pewne cechy szkła pomiarowego mogą mieć niektóre rodzaje kolb, probówek, zlewek. wkraplaczy, rozdzielaczy i strzykawek.
Rodzaje skali.
Skala na szkle pomiarowym ma zwykle postać podziałki namalowanej lub wyrżniętej na jego powierzchni bocznej. Niektóre rodzaje szczególnie precyzyjnych kolb miarowych i pipet zamiast skali uniwersalnej, pozwalającej odmierzyć różne objętości cieczy mają tylko jedną kreskę, która oznacza jedną, ściśle określoną pojemność. Są to tzw. kolby i pipety mianowane. 
Oba rodzaje skali używa się w ten sposób, że odmierza się ciecz do określonej "kreski". Sprzęt pomiarowy musi być wypoziomowany zaś wzrok eksperymentatora musi być na wysokości skali, aby uniknąć błędu paralaksy. Ze względu na to, że swobodna powierzchnia cieczy nigdy nie jest płaska, lecz jest meniskiem, większość skal jest tak wykalibrowana aby odmierzana pojemność występowała w momencie gdy kreska skali tworzy linię styczną z najniższym punktem powierzchni cieczy, czyli gdy cały menisk jest dokładnie "nad kreską". Ze względu na to, że jest to często trudne do oceny, skale są zaopatrywane w tzw. "pasek Schellbacha", który dzięki zjawisku załamania światła na granicy cieczy z powietrzem ulega zwężeniu do cienkiej linii, co razem z linią skali tworzy charakterystyczny "krzyżyk".
W biuretach i pipetach automatycznych, zamiast skali narysowanej na powierzchni szkła objętość jest ustalana przy pomocy urządzeń opto-elektronicznych. 
Szkło pomiarowe produkowane jest ze skalami "na wlew", lub "na wylew", co jest na nim oznaczane odpowiednio symbolami In. i Ex.. Szkło kalibrowane "na wlew" daje gwarancję, że wewnątrz niego znajduje się taka objętość płynu jak to wynika z jego skali. Szkło kalibrowane "na wylew" ma skalę, która umożliwia odmierzenie porcji cieczy, którą następnie przelewa się do innego naczynia. Różnica w skali "na wlew" i na "wylew" wynika głównie z faktu, że przy opróżnianiu naczynia pomiarowego na jego ściankach zawsze zostaje się warstwa odmierzanej cieczy. Tradycyjnie większość kolb miarowych i kolb zwykłych ma skalę na "wlew", zaś biurety, pipety, strzykawki, wkraplacze i cylindry miarowe mają zwykle skalę "na wylew". Zlewki, cylindry miarowe i rozdzielacze mogą mieć zarówno skalę "na wlew" jak i "na wylew", zależnie od przeznaczenia.
Klasy szkła pomiarowego.
Ze względu na to, że jakość szkła pomiarowego stosowanego w laboratoriach analitycznych ma kluczowe znaczenie na powtarzalność i wiarygodność uzyskiwanych wyników - istnieją dość ścisłe normy jakie muszą te przyrządy spełniać.
Szkło pomiarowe jest zwykle dzielone na dwie klasy: A i B. Klasa wiąże się przede wszystkim z precyzją skali. W normach dla obu klas podane są dokładne tabele jaki maksymalny błąd pomiaru objętości jest dopuszczalny dla danego rodzaju sprzętu o określonej objętości całkowitej. Różne normy inaczej definiują wymagania tych klas. W związku z tym, oprócz informacji od producenta jakiej klasy jest dane szkło, trzeba jeszcze wiedzieć, według jakiej normy ta klasa została ustalona. We wszystkich normach jednak wymagania dla klasy B są dokładnie dwa razy mniejsze niż dla kasy A. 
 
Oprócz tego klasy te mają inne, dodatkowe wymagania - np: dopuszczalne zmiany objętości sprzętu w zależności od temperatury, które wynikają z rozszerzalności cieplnej szkła, a nawet jak długo należy maksymalnie czekać aż ostatnia kropla cieczy spłynie z naczynia wykalibrowanego na "wylew".

</doc>
<doc id="1135348" url="https://pl.wikipedia.org/wiki?curid=1135348" title="Fuks (niepełnoprawny członek)">
Fuks (niepełnoprawny członek)

Fuks – status fuksa jest równoznaczny ze statusem kandydata na członka. Jego prawa są ograniczone do uczestniczenia w spotkaniach i noszenia odznak korporacyjnych. Odznaki fuksa to jednobarwna banda, jednobarwny dekiel oraz cyrkiel (tylko w niektórych korporacjach). W okresie fuksowania korporacja zapoznaje się z kandydatem i ocenia, czy nadaje się na barwiarza, a sam fuks ma okazję zapoznać się z barwiarzami. Czas fuksowania trwa co najmniej 4 miesiące, z reguły ok. roku i kończy się wybarwieniem.
Inne nazwy: renons (K! Jagiellonia), giermek (K! Lechia, K! Magna Polonia Vratislaviensis), laik (K! Respublica), smyk (K! Astrea Lublinensis).

</doc>
<doc id="1135352" url="https://pl.wikipedia.org/wiki?curid=1135352" title="Fuks (Korporacja Akademicka)">
Fuks (Korporacja Akademicka)



</doc>
<doc id="1135353" url="https://pl.wikipedia.org/wiki?curid=1135353" title="Aurigny Air Services">
Aurigny Air Services

Aurigny Air – brytyjska linia lotnicza z siedzibą na wyspie Guernsey, w archipelagu Wysp Normandzkich. Głównym hubem jest Port lotniczy Guernsey.

</doc>
<doc id="1135354" url="https://pl.wikipedia.org/wiki?curid=1135354" title="QCM">
QCM



</doc>
<doc id="1135356" url="https://pl.wikipedia.org/wiki?curid=1135356" title="QMB">
QMB



</doc>
<doc id="1135358" url="https://pl.wikipedia.org/wiki?curid=1135358" title="Zaburzenie hiperkinetyczne">
Zaburzenie hiperkinetyczne



</doc>
<doc id="1135359" url="https://pl.wikipedia.org/wiki?curid=1135359" title="Oman łąkowy">
Oman łąkowy

Oman łąkowy, oman brytyjski ("Inula britannica" L.) – gatunek rośliny wieloletniej należący do rodziny astrowatych. Tradycyjnie włączany do rodzaju oman "Inula", jednak w 2018 zawężono ujęcie tego rodzaju i gatunek trafił do rodzaju "Pentanema" jako "P. britannica". Rośnie dziko w Europie i Azji (bez południowej części tego kontynentu). Jest pospolity na terenie całej Polski.
Biologia i ekologia.
Bylina, hemikryptofit. Siedlisko: łąki, wilgotne rowy, zarośla, brzegi wód. Kwitnie od czerwca do września. Gatunek charakterystyczny dla O/All. "Agropyro-Rumicion crispi".

</doc>
<doc id="1135360" url="https://pl.wikipedia.org/wiki?curid=1135360" title="Fuks (serial telewizyjny)">
Fuks (serial telewizyjny)

Fuks (ang. "Windfall") - amerykański serial telewizyjny emitowany w NBC w Polsce na Fox Life i Polsat.
Opis fabuły.
Serial opowiada o grupie osób, które wygrały na loterii po 20 milionów dolarów. Każdy uczestnik inaczej przyjmie wygraną i inaczej ją wyda.
Numery dzięki którym bohaterowie wygrali po 20 milionów dolarów to → 12,9,19,7,1. Jest to data urodzin Camerona: 12.9.1971 rok. 

</doc>
<doc id="1135362" url="https://pl.wikipedia.org/wiki?curid=1135362" title="Oman brytyjski">
Oman brytyjski



</doc>
<doc id="1135363" url="https://pl.wikipedia.org/wiki?curid=1135363" title="Inula britannica">
Inula britannica



</doc>
<doc id="1135364" url="https://pl.wikipedia.org/wiki?curid=1135364" title="Dora Kacnelson">
Dora Kacnelson

Dora Kacnelson (Dora Borysivna Katsnelson) (jidysz דורה קאַצנעלסאָן; ur. 19 kwietnia 1921 w Białymstoku, zm. 1 lipca 2003 w Hennigsdorfie) – polska historyk, literaturoznawca i slawistka, badaczka dziejów Kresów Wschodnich i polskich zesłańców. Była wdową po Oleksieyu Andrijovicu. Jej stryjem był pisarz Berl Katznelson, działacz syjonistyczny, jeden z twórców powstałego po jego śmierci państwa żydowskiego.
Życiorys.
Była córką Basewy i Barla Kacnelsonów, którzy uciekli ze Rosji Radzieckiej do wolnej Polski. Po 1939, kiedy Białystok był okupowany przez wojska sowieckie, przeniosła się wraz z rodzicami do Leningradu. Studiowała na Uniwersytecie Leningradzkim, na Wydziale Filologii Rosyjskiej. Po studiach doktoranckich z polskiej literatury i po obronie doktoratu (1946–1949) "Mickiewicz a twórczość ludowa", została skierowana przez Ministerstwo Szkolnictwa na Białoruś, gdzie prowadziła wykłady w Wyższej Szkole Pedagogicznej w Połocku. W tym czasie często dojeżdżała do Wilna i w tamtejszych archiwach pracowała nad polonicami literackimi i historycznymi, które wykorzystywała w późniejszych publikacjach. Poznała wówczas wielu polskich naukowców, którzy pozostali na ziemi ojczystej. Ich losy opisała w pracy "Polscy naukowcy Wilna i Lwowa pod okupacją sowiecką", wydanej przez Instytut Kultury w Paryżu pod zmienionym wbrew jej intencjom tytułem "Polscy naukowcy Wilna i Lwowa 1939-1941". W 1961 otrzymała pracę w Wyższej Szkole Pedagogicznej w mieście Czyta na Syberii, gdzie przebywała 5 lat. Badała wówczas w Okręgowym Archiwum Męczeństwa m.in. katalogi zesłańców, znajdując w nich wiele dokumentów dotyczących polskich powstańców. Po poparciu protestu studentów, niesłusznie wyrzuconych z uczelni, musiała opuścić Czytę. Przeniosła się do Drohobycza, gdzie spotkał ją podobny los. W 1983 została wyrzucona z tamtejszej WSP za to, że wbrew zakazowi sekretarza partii pojechała do Kijowa na IX Światowy Zjazd Slawistów. Była wiceprezesem gminy żydowskiej w Drohobyczu i równocześnie wielką polską patriotką, była m.in. działaczką Towarzystwa Kultury Polskiej Ziemi Drohobyckiej.
W 2002 została odznaczona Medalem Polonia Mater Nostra Est.
"Pracę naukową od zamieszkania w Drohobyczu łączyła z pracą społeczną i charytatywną, utrzymując żywe kontakty z polskimi i żydowskimi ośrodkami na Ziemi Lwowskiej, a odwiedzając po wsiach i miasteczkach polskie rodziny i samotnie mieszkających Polaków, zdobywała dla nich tylko sobie znanymi środkami pomoc materialną. Równocześnie prowadziła nad polską diasporą badania, usiłując w życiorysach jej członków znaleźć odpowiedź na nurtujące ją podstawowe pytanie: dlaczego nie wyjechali do Ojczyzny i czy wyboru dokonali świadomie? Niestety, wyników tych badań już nie poznamy". "Była wielką zwolenniczką dialogu i porozumienia polsko-żydowsko-ukraińskiego, a także polsko-litewskiego, dając temu wyraz w swych wystąpieniach na różnych spotkaniach, w listach i publikacjach. Polaków krytykowała za „naszą pańskość” w stosunku do innych narodowości, a polskie władze za brak serca dla pozostających na Kresach rodaków, zwłaszcza tych samotnych i schorowanych, często zapomnianych w domach państwowej opieki, o polskich dzieciach w sierocińcach, a także o byłych żołnierzach Wojska Polskiego i Armii Krajowej. Z kolei Ukraińców krytykowała za ich obsesyjną niechęć do Polaków, u niektórych graniczącą ze ślepą, niezrozumiałą nienawiścią. Umiała też spojrzeć krytycznie na poczynania przedstawicieli swego narodu. Miała zdecydowanie negatywny stosunek do Jana Grossa za jego publikację o Jedwabnem. Potępiała kradzież fresków Brunona Schulza z Drohobycza, dokonana przez Jad Waszem i żądała ich zwrotu".
W 1992 powstał biograficzny film dokumentalny pt. "Ojczyzna dwóch narodów" w reżyserii Aliny Czerniakowskiej.
W 2020 r. za swą działalność została pośmiertnie uhonorowana nagrodą „Semper Fidelis” przyznaną przez Instytut Pamięci Narodowej.

</doc>
<doc id="1135365" url="https://pl.wikipedia.org/wiki?curid=1135365" title="HKS Bydgoszcz">
HKS Bydgoszcz

Harcerski Klub Sportowy Bydgoszcz – bydgoski klub sportowy, założony 20 lutego 1925 roku. Rozwiązany w 1949 roku. 
Historia.
Prezesem klubu był porucznik Matuszewski. Swoje mecze piłki nożnej rozgrywał na boisku Szkoły Oficerskiej, zebrania członków odbywały się w Resursie Kupieckiej. Klub posiadał również sekcje rugby, boksu i lekkiej atletyki. 21 lutego 1926 r. drużyna HKS-u rozegrała z drużyną Szkoły Oficerskiej pierwszy mecz rugby w Bydgoszczy. Zwyciężył HKS ze znaczną przewagą. Reaktywowany 12. października 1945 r. W 1947 r. HKS został drużynowym wicemistrzem polski w lekkoatletyce mężczyzn. Klub rozwiązano w lutym 1949 wraz z BKS Polonią, WKS Burzą i WMKS Partyzantem, w celu utworzenia Zrzeszenia Sportowego "Gwardia".

</doc>
<doc id="1135367" url="https://pl.wikipedia.org/wiki?curid=1135367" title="Bitwa o Żory">
Bitwa o Żory



</doc>
<doc id="1135369" url="https://pl.wikipedia.org/wiki?curid=1135369" title="Most Kamienny w Kaliszu">
Most Kamienny w Kaliszu

Most Kamienny – most drogowy na Prośnie w Kaliszu, w ciągu ulicy Śródmiejskiej, znajdujący się na pograniczu Śródmieścia I i Śródmieścia II; klasycystyczny, budowany od marca 1824 do sierpnia 1825 pod kierownictwem Franciszka Reinsteina, a według projektu Sylwestra Szpilowskiego. Posiada żelazne balustrady tralkowe i nawierzchnię brukowaną, ruch na nim odbywa się jednokierunkowo w stronę ratusza. Na cokołach płyty znajduje się herb Kalisza i łacińskie napisy upamiętniające budowę, po polsku brzmiące: "Obywatele kaliscy pragną, aby most ten kosztem publicznym miasta wystawiony, w marcu 1824 rozpoczęty, a w sierpniu 1825 roku pod imieniem najjaśniejszego Aleksandra I, cesarza i króla, ojca ojczyzny i opiekuna miasta tego ukończony, był dla potomnych świadkiem ich wdzięczności i przywiązania". Dawniej w jego miejscu znajdował się most zwodzony. Wpisany do rejestru zabytków w 1964, jest najstarszym istniejącym mostem w Kaliszu.

</doc>
<doc id="1135370" url="https://pl.wikipedia.org/wiki?curid=1135370" title="Badania kohortowe">
Badania kohortowe



</doc>
<doc id="1135371" url="https://pl.wikipedia.org/wiki?curid=1135371" title="Rezerwat przyrody Pilsko">
Rezerwat przyrody Pilsko

Rezerwat przyrody Pilsko – rezerwat przyrody na obszarze gminy Jeleśnia w powiecie żywieckim w województwie śląskim. Leży w granicach Żywieckiego Parku Krajobrazowego. Jego zalążki utworzono w 1971 r., miał na celu ochronę górnoreglowego boru świerkowego na wschodnim stoku Pilska, obejmującego powierzchnię 15,41 ha. Rezerwat ten łączył się z jednej strony z rezerwatem słowackim i graniczył również z polskim rezerwatem Pięć Kopców o powierzchni 88,74 ha. W 2005 roku Pilsko i Pięć Kopców zostały połączone w jeden rezerwat o powierzchni 105,21 ha.
W pierwotnych granicach rezerwat Pilsko obejmował fragment górnoreglowego boru świerkowego w podszczytowych partiach północnych stoków na wysokości 1280–1370 m. Rośnie tu 200-letni starodrzew, ugałęziony niemal do ziemi, wiele świerków przekroczyło 350 lat, ponad 30 m wysokości i 70 cm średnicy pnia w pierśnicy. Występuje na tym terenie 65 gatunków roślin naczyniowych i 26 gatunków mszaków.
Były rezerwat Pięć Kopców chroni również górnoreglowy bór świerkowy, ale także zarośla kosodrzewiny, liczne płaty zbiorowisk murawowo-krzewinkowych z rzadkimi chronionymi gatunkami fauny i flory.
Rezerwat zajmuje większość szczytowej części masywu Pilska po polskiej stronie. Sięga do wysokości 1534 m n.p.m.

</doc>
<doc id="1135373" url="https://pl.wikipedia.org/wiki?curid=1135373" title="Park Sołacki">
Park Sołacki

Park Sołacki – jeden z parków publicznych w Poznaniu, w willowej dzielnicy Sołacz.
Charakterystyka.
Jego powierzchnia wynosi 14,63 ha. Ma kształt wydłużonej i spłaszczonej przy obu końcach elipsy o szerokości około 250 m i długości około 1,1 km. Obszar parku zamykają ulice: Małopolska (od północy), Litewska (od południa), Nad Wierzbakiem (od wschodu) oraz Niestachowska (od zachodu), a on sam jest najbardziej wysuniętą w kierunku centrum miasta częścią golęcińskiego klina zieleni (ciągnącego się wzdłuż doliny Bogdanki do Kiekrza). Skraj parku, wzdłuż ul. Nad Wierzbakiem, poprzez nieduży, znajdujący się po drugiej stronie ulicy park Adama Wodziczki, a następnie zadrzewioną aleję i pas łąk biegnących w kierunku ul. Przepadek, połączony jest z parkiem na Cytadeli. Dodatkowym krajobrazowym elementem łączącym Park Sołacki z centrum miasta Poznania jest zadrzewiona szpalerem kasztanowców al. Wielkopolska.
Park urządzono w krajobrazowym stylu angielskim. Sprowadzono i posadzono w nim około 3 tysiące drzew i 12 tysięcy krzewów o znacznym zróżnicowaniu gatunkowym. Spiętrzone wody Bogdanki utworzyły w parku Stawy Sołackie o nieregularnych brzegach, z przewężeniem pośrodku imitującym istnienie dwóch niezależnych zbiorników wodnych (większego i mniejszego).
W parku znajduje się szereg mostów i mostków w większości drewnianych oraz wodospad. Przy szeregach alejek spacerowych pokrytych asfaltem (oryginalnie wysypanych żwirem) umiejscowione są stylizowane na początek XX-wiecznych latarnie oraz ławeczki.
W zachodniej części Parku Sołackiego znajduje się obszerna, okolona rzędami drzew i krzewów łąka zaprojektowana do gier i zabaw. Na niej umiejscowione są obecnie place zabaw dla dzieci. W okresie powojennym do około 1974 r. stała tam także wysoka wieża spadochronowa, którą na teren Parku Sołackiego przeniesiono w 1952 z Mosiny. W parku znajduje się również mały i kameralny hotel-restauracja. Północnym skrajem Parku Sołackiego biegnie droga pieszo-rowerowa, przy której istnieje zabytkowa, ustawiona w 1913 r. drewniana poczekalnia tramwajowa (tzw. Zielona budka).
Historia.
Budowa parku rozpoczęła się w 1908 roku i trwała do 1911 roku. Ostateczny projekt parku wykonany przez ówczesnego niemieckiego dyrektora Ogrodów Miejskich w Poznaniu Hermanna Kube, został oficjalnie zatwierdzony przez Poznańską Radę Miejską 30 września 1909 r. i na jego realizacje przeznaczyła ona 128 tys. marek. Realizacje projektu Parku Sołackiego wykonała firma Tilo Neukranz, która swe prace ziemne rozpoczęła już 1 października 1908 roku regulując nieznacznie bieg Bogdanki, zakładając sztuczne jezioro i osuszając część podmokłych łąk. Jednakże budowa została zahamowana z powodu ostrej zimy na przełomie lat 1908–1909 i dokończenie zagospodarowania terenu nowego parku nastąpiło między 1909 a 1911.
Park został wybudowany na terenie podmokłej doliny Bogdanki przepływającej przez całą długość parku. Zgodnie z planem urbanistycznym Park Sołacki stanowił główną oś powstającej na Sołaczu dzielnicy willowej.
17 kwietnia lub 31 sierpnia (data sprzeczna) 1912 roku w parku otwarto restaurację umiejscowioną na tarasowym półwyspie wychodzącym nad tzw. „wielki staw”. Budynek restauracyjny (z drobnymi modyfikacjami) przeniesiono z Wystawy Wschodnioniemieckiej z 1911, na której pełnił funkcję winiarni-restauracji. Na najniższym tarasie umiejscowiony był lokal gastronomiczny, a na dwóch wyższych ogród restauracyjny ze składanymi stolikami. Przeszklony, kolisty front, zwieńczał główne wejście do budynku, które z kolei ulokowane było pomiędzy dwiema wysokimi wieżami służącymi do wentylacji głównej sali o beczułkowatym kształcie. Dla zwiększającej się ilości gości odwiedzających restauracje do oryginalnego budynku dobudowana została przeszklona weranda z wyjmowanymi oknami przylegająca do fasady frontowej budynku.
Restauracja funkcjonowała pod nazwą „Parkowa”, „Sołacka” lub „Sołacz”, a jej otwarcie spowodowało znaczny wzrost popularności Parku Sołackiego. Pierwszym dzierżawcą restauracji był Niemiec Franz Mlody a kolejnymi Jan Müller i Jan Budzyński.
W 1913 na tafli wodnej stawku w Parku Sołackim pojawiły się łódki spacerowe, a przy brzegu powstał pomost. W tym samym roku 18 października Park Sołacki uzyskał połączenie tramwajowe ze śródmieściem Poznania w postaci dwutorowej nitki zakończonej zwrotnicą przy dzisiejszej ul. Małopolskiej i placu Spiskim (ówczesne Rheinbabenallee i Huggenbergplatz).
Podczas I wojny światowej Park Sołacki uniknął jakichkolwiek dewastacji. Po I wojnie światowej nowe polskie władze Poznania dbały o wygląd i atrakcyjność parku. Za właściwy stan w tym okresie odpowiedzialny był ogrodnik rewirowy, a porządku pilnowali dozorcy czuwający nad przestrzeganiem regulaminu parkowego. W pierwszych latach po odzyskaniu niepodległości parku pilnowali także żołnierze ze znajdujących się nieopodal koszar 1 Pułku Artylerii Ciężkiej Wielkopolskiej, a od listopada 1921 roku 7. Pułku Artylerii Ciężkiej na Sołaczu. Następnie ich role przejęły stałe (z czasem zamienione na doraźne) patrole policji.
W 1920 r. wzmocniono zapadające się brzegi stawu, w 1923 roku całkowicie zrekultywowano wielką łąkę, wysypano alejki żwirem oraz gruntownie wyczyszczono staw ze szlamu. W 1925 roku wyremontowano mosty i mostki wymieniając na nowe ich przegniłe elementy. W 1928 roku rozebrano stary pomost przystani – dla około 20 łodzi spacerowych i kilku kajaków – i w tym samym miejscu wybudowano nowy. W 1932 roku powtórnie oczyszczono staw z mułu oraz naprawiono drogi spacerowe, a także odnowiono trawniki. W latach 1932–1933 pracownicy poznańskiej elektrowni zainstalowali w parku oświetlenie elektryczne (zamontowane przez nich latarnie pochodziły z dawnych terenów Powszechnej Wystawy Krajowej).
W 1936 roku w związku z ponowną koniecznością oczyszczenia akwenu zorganizowano na terenie parku prace rekultywacyjne, które prowadzono przy pomocy finansowej Funduszu Pracy. W czasie trwających na jesieni 1936 roku robót oczyszczono i wyrównano dno stawu, a także uporządkowano znaczne obszary parku.
W okresie międzywojennym Park Sołacki był dla mieszkańców Poznania bardzo uroczym miejscem spacerów i wypoczynku. Organizowane w nim koncerty, dancingi, festyny, wenty, kiermasze oraz przedstawienia teatralne dostarczały im znakomitej rozrywki, toteż Park Sołacki stał się miejscem odwiedzanym przez poznaniaków dość tłumnie, szczególnie w pogodne niedziele, święta i letnie dni. Najważniejszą i najbardziej znaną z imprez parkowych były tzw. Kiermasze Sołackie organizowane na przełomie maja i czerwca. W odróżnieniu od publicznych ogrodów śródmiejskich był on miejscem dającym znacznie więcej swobody i możliwości nieskrępowanej zabawy, a panującą w parku atmosferę można porównać do jarmarcznego gwaru. Park Sołacki będący jednym z najpiękniejszych parków Poznania, prezentujący swe naturalne piękno szerokim masom poznaniaków przez wiele lat był dla nich również przedmiotem sporej dumy z jego posiadania.
Również II wojna światowa nie wyrządziła Parkowi Sołackiemu żadnych szkód – w przeciwieństwie do większości innych parków miejskich w Poznaniu (mimo że po zakończeniu działań wojennych dochodziło tu do przypadków odłowu ryb materiałami wybuchowymi, strzelania do kaczek i zajęcy oraz wyrywania roślin do prywatnych ogrodów). W czasie trwania okupacji hitlerowskiej na teren Parku Sołackiego wstęp miała jedynie niemiecka ludność miasta Poznania. Sama nazwa Parku Sołackiego została przez władze okupacyjne zmieniona na Kuhndorfpark, czyli w tłumaczeniu na język polski Park Niestachowski. Stało się to m.in. na skutek niechęci okupantów hitlerowskich do wcześniej używanej nazwy Solatsch Park będącej jedynie zniemczonym zapisem polskiego Sołacza. Kuhndorf zaś (obecnie Niestachów) był nazwą czysto niemiecką toteż stanowił według hitlerowskiej administracji doskonałe, dobrze kojarzące się nawiązanie miast polskiego Parku Sołackiego, tym bardziej iż władze okupacyjne również dbały o atrakcyjność parku – wprowadzono m.in. częściowe oświetlenie w rejonie restauracji.
Po zakończeniu II wojny światowej nazwa Parku Sołackiego na krótki okres została zmieniona na Park im. Stalina (do 1956), co nie przeszkodziło organizować w nim różnego rodzaju festynów, dancingów w restauracji Wypoczynek, korzystać z nadal istniejących – aczkolwiek już płaskodennych – łódek i kajaków na stawie, czy też spotykać się zimą mieszkańcom Sołacza na miejskiej ślizgawce. Czy to w czasie festynów ludowych czy też letnimi wieczorami w parku nadal przygrywała doborowa orkiestra, co m.in. sprawiało, iż w tych „ponurych” latach można było tutaj znaleźć dość radosne miejsce i poczuć się inaczej.
Fakt, iż we wczesnych latach pięćdziesiątych Park Sołacki jako jedyny z parków poznańskich godzien był przyjąć to „boskie” imię, świadczy wyraźnie o wyjątkowej randze tego terenu.
Swoistym symbolem Parku Sołackiego z tego okresu obok charakterystycznego wyglądu budynku restauracyjnego – sprzed ścięcia jego obu wież – stała się także wysoka (ponad 30 m) wieża do skoków spadochronowych, która przez kilka lat nieużywana, stanowiąca zagrożenie bezpieczeństwa dla spacerowiczów, została wysadzona w powietrze przez saperów (przy dwukrotnej próbie) w 1969 r., a następnie rozebrana około 1974 r.
W 1977 r. ze stawu w parku zniknęły stanowiące dużą atrakcję łódki spacerowe.
Modernizacje wprowadzone w parku po II wojnie światowej: wyasfaltowano alejki spacerowe, zmieniono oświetlenie oraz ławki parkowe. Odnowiono, wzmocniono i zakonserwowano istniejące mosty i mostki, a sam Park Sołacki nadal pozostawał celem spacerów całych rodzin poznaniaków.
W znacjonalizowanym budynku restauracyjnym otwarto najpierw „Wypoczynek” – funkcjonowała również nazwa „Pod Strzechą” – a później po gruntownej przebudowie stylową restaurację „Piracka”. Na przestrzeni lat powojennych budynek restauracyjny spłonął dwukrotnie. W maju 1992 r. budynek został sprywatyzowany i po remoncie oraz przebudowie zgodnie z projektem Piotra Wędrychowicza otwarto tam, nieistniejącą już, restaurację i hotel Meridian. Frontowa ściana restauracji jest cała przeszklona, aby goście mieli widok na park w czym mocno nawiązuje do pierwotnej przeszklonej werandy przylegającej do fasady budynku, z której latem wyjmowano okna, umożliwiając swobodny przepływ powietrza.
W 1993 r. została przeprowadzona akcja rekultywacji stawów w Parku Sołackim. Odmulono wówczas dna wszystkich zbiorników wodnych dzięki czemu udało się odtworzyć istniejący do dziś historyczny układ stawów.
Obecnie Park Sołacki jest systematycznie poddawany gruntownym, trwającym od kilku lat pracom renowacyjnym. Po ostatniej renowacji park zyskał m.in. stylowe oświetlenie i ławki. Wycięto suche drzewa i dzikie zarośla, uprzątnięto i wzmocniono brzegi stawów, wyremontowano mostki i naprawiono przepusty. Niektóre alejki i ścieżki wyłożono kostką brukową. W maju 2006 na staw wróciły łódki. Od kwietnia 2008 w parku trwają prace mające na celu oczyszczenie dna stawu oraz poprawę jakości wody.
W końcu grudnia 2008 w Parku Sołackim stanęła rzeźba „Dwie kobiety” autorstwa Sylwestra Ambroziaka. Ulokowanie w parku tej dość kontrowersyjnej rzeźby przedstawiające dwie nagie kobiety z twarzami stylizowanymi na afrykańskie wzbudziło skrajne, emocjonalne reakcje wśród spacerowiczów. Dla niektórych osób odwiedzających park artystyczna rzeźba stanowi swoiste ożywienie tego miejsca i powiew świeżości w nim, natomiast dla innych jest ona całkowicie nie do przyjęcia w Parku Sołackim zarówno ze względu na kontrowersje estetyczne, jak i etyczne.
Park Sołacki nadal stanowi bardzo popularne miejsce na spacery wśród wielu poznaniaków, których przyciągają jego walory krajobrazowe, a także cisza i spokój. W zgiełku miasta miejsce to stanowi prawdziwą zieloną, czystą i cichą enklawę, w której można przyjemnie i skutecznie odpocząć. Park Sołacki jest też uczęszczany przez rowerzystów. Od 2003 r. przed hotelem „Meridian” rozpoczynały się comiesięczne wycieczki rowerowe po Poznaniu i okolicach, organizowane przez Sekcję Rowerzystów Miejskich.
Przyroda.
Na uwagę zasługuje bogaty i zróżnicowany drzewostan parku. Znajdują się tu egzotyczne gatunki, takie jak daglezja, choina kanadyjska, cypryśnik błotny, klon tatarski, klon srebrzysty, które posadzone w większości przy brzegach stawu stanowią razem z nimi główny motyw krajobrazowy parku i tworzą miejsca widokowe. Dość bogate drzewostany parku uzupełniają malownicze skupiska obficie kwitnących krzewów ozdobnych i interesującą roślinność runa. Faunę Parku Sołackiego tworzą liczne gatunki ptaków, a wśród nich z rzadszych gatunków występuje tu m.in. mandarynka (której ojczyzną jest południowo-zachodnia Azja), dzięciołek, a w latach 1990–2002 odnotowano pojedyncze pary dzięcioła zielonosiwego.
W 2014, na całkowicie martwym pniu drzewa o trudnej do ocenienia przynależności gatunkowej, odnaleziono w parku przedstawiciela rzadkiego gatunku mrówkowatych: "Temnothorax corticalis." Gniazdowały tam też nadrzewnica czteroplamka oraz mrówka pniowa. Stanowisko to jest trzecim na terenie Niziny Wielkopolsko-Kujawskiej i pierwszym, na którym gatunek "Temnothorax corticalis" został na tym terenie stwierdzony w zieleni miejskiej. W 1985 zarejestrowano w parku pojedynczego osobnika chrząszcza "Onthophagus nuchicornis", w 2005, na sośnie, osobnika "Rhyzobius litura", biedronkowatego, nie podawanego z terenu Niziny Wielkopolsko-Kujawskiej przez ponad trzydzieści wcześniejszych lat, a w 2020 (na rozkładającym się żagwiaku łuskowatym) pajęczaka "Ameroseius" "ulmi".
W 1931 r. znaleziono w parku odmianę bardzo rzadkiego w Polsce grzyba, trufli rudej – "Tuber rufum" o wymiarze 2 × 10 mm. Odkrycia dokonał anonimowy mykolog, ale okaz przekazał szwajcarskiemu naukowcowi – Edmundowi Fischerowi, który wywiózł go do zbiorów Muzeum Botanicznego w Bernie. W tym samym czasie Fischer odnalazł w parku grzyba z rodzaju "Hymenogaster" (podziemniaczek), nie występującego nigdzie indziej na świecie – "Hymenogaster posnaniensis Teod." Zimą 1930/1931 prof. Feliks Teodorowicz (twórca nazwy "podziemniaczek") odnalazł tu owocniki płomiennicy zimowej. Po 2000 w parku odnaleziono stanowisko muchomora szyszkowatego.

</doc>
<doc id="1135377" url="https://pl.wikipedia.org/wiki?curid=1135377" title="Summerland">
Summerland

Summerland – amerykański serial telewizyjny emitowany w Polsce na kanale Fox Life. Był nagrywany przez 2 lata (2004–2005), po czym nieoczekiwanie przerwano nagrywanie.

</doc>
<doc id="1135381" url="https://pl.wikipedia.org/wiki?curid=1135381" title="HMS Illustrious">
HMS Illustrious

Nazwę HMS „Illustrious” (z ang.: słynny, wybitny) nosiło 5 okrętów brytyjskiej Royal Navy:

</doc>
<doc id="1135384" url="https://pl.wikipedia.org/wiki?curid=1135384" title="Illustrious">
Illustrious



</doc>
<doc id="1135385" url="https://pl.wikipedia.org/wiki?curid=1135385" title="Victorious">
Victorious



</doc>
<doc id="1135388" url="https://pl.wikipedia.org/wiki?curid=1135388" title="Gospodarka w Sosnowcu">
Gospodarka w Sosnowcu

W mieście działa według danych GUS 23 029 podmiotów gospodarczych, w tym większość stanowią mikroprzedsiębiorstwa działające w sektorze usługowym.
Na obszarze miasta funkcjonuje Katowicka Specjalna Strefa Ekonomiczna – Podstrefa Sosnowiecko-Dąbrowska, której 5 obszarów znajduje się w obrębie miasta.
Przemysł.
Ze względu na atrakcyjną lokalizację, a także istnienie Katowickiej Specjalnej Strefy Ekonomicznej i dwóch parków przemysłowo-technologicznych w Sosnowcu od 2000 roku powstają zakłady produkcyjne będące oddziałami światowych koncernów.
Wśród nich mające największe znaczenie dla gospodarki miasta to:
Handel.
W Sosnowcu posiada swoje placówki większość sieci handlowych, mając w swym udziale często wiele placówek handlowych
Wśród najliczniejszych znajdują się:
W mieście znajdują się centra handlowe:
oraz hurtownie cash and carry
Makro Cash and Carry.
Na początku 2008 roku zostało oddane do użytku duże centrum targowe Silesia Expo o docelowej powierzchni wystawienniczej 65 000 m², 
Zatrudnienie.
Dochody miasta w przeliczeniu na mieszkańca, w roku 2015 wyniosły 3949,55 zł.
W maju 2017 roku liczba zarejestrowanych bezrobotnych w mieście wyniosła 6304 osób, co przekłada się na stopę bezrobocia równą 9,1%.

</doc>
<doc id="1135390" url="https://pl.wikipedia.org/wiki?curid=1135390" title="Era radiacyjna">
Era radiacyjna



</doc>
<doc id="1135404" url="https://pl.wikipedia.org/wiki?curid=1135404" title="Rejestr roślin rolniczych">
Rejestr roślin rolniczych



</doc>
<doc id="1135406" url="https://pl.wikipedia.org/wiki?curid=1135406" title="Vengerberg">
Vengerberg



</doc>
<doc id="1135408" url="https://pl.wikipedia.org/wiki?curid=1135408" title="Mikrowaga kwarcowa">
Mikrowaga kwarcowa

Mikrowaga kwarcowa (, w użyciu są akronimy QCM lub rzadziej QMB). Rodzaj czujnika przeznaczonego do detekcji bardzo małych zmian masy. Nazwa mikrowaga jest analogią do wagi szalkowej.
Mikrowaga kwarcowa to w istocie zwykły rezonator kwarcowy pracujący z drganiami ścinającymi. Nałożenie na jedną lub obydwie poprzecznie drgające powierzchnie rezonatora pewnej masy obciążającej powoduje obniżenie jego częstotliwości rezonansowej (wydłużenie okresu drgań) zgodnie ze wzorem Sauerbreya (jeśli rezonator pracuje w gazie) lub Kanazawy (jeśli rezonator pracuje w cieczy) oraz zmniejszenie amplitudy drgań. Widoczne z boku poglądowe animacje prezentują mikrowagi bez obciążenia oraz obciążoną – dla celów poglądowych, amplitudy znacznie zwiększono natomiast częstotliwości znacznie zmniejszono. W rzeczywistości amplitudy są bardzo małe – rzędu ułamka nm, zaś częstotliwości obejmują zakres od kilku do kilkudziesięciu MHz. Częstotliwość i amplitudę mikrowagi można mierzyć elektronicznie, z tym, że pomiar częstotliwości jest z reguły znacznie precyzyjniejszy (zwykle też mierzy się właśnie ten parametr). Zmiana częstotliwości jest proporcjonalna do zmiany masy.
Mikrowagi kwarcowe wykorzystuje się do pomiaru grubości bardzo cienkich warstw (powierzchnia i gęstość warstwy są znane, zaś masa jest mierzona, co pozwala na obliczenie grubości) oraz detekcji związków chemicznych w cieczach i gazach. Mikrowaga spełnia rolę detektora związków chemicznych kiedy obciążająca ją warstwa (zwykle specjalnie dobrany polimer) jest zdolna do selektywnej sorpcji cząstek z otoczenia. Spadek częstotliwości drgań mikrowagi jest wtedy proporcjonalny do masy cząstek ulegających sorpcji.
Mikrowaga kwarcowa umożliwia detekcję cząstek na poziomie ppm zależnie od swojej częstotliwości środkowej oraz masy molowej cząstek. Wartości mas oznaczanych za pomocą QCM mogą być rzędu 0,1 ng = 10-10 g. Sorpcja i desorpcja cząstek podlega w tym wypadku prawu podziału Nernsta, co oznacza, że tego typu czujnik może pracować w sposób odwracalny. Mikrowagi kwarcowe mogą służyć do konstrukcji elektronicznych nosów. Alternatywą dla tego typu detektorów są czujniki z akustyczną falą powierzchniową.

</doc>
<doc id="1135411" url="https://pl.wikipedia.org/wiki?curid=1135411" title="Okres drgań">
Okres drgań



</doc>
<doc id="1135414" url="https://pl.wikipedia.org/wiki?curid=1135414" title="Ceratonia siliqua">
Ceratonia siliqua



</doc>
<doc id="1135419" url="https://pl.wikipedia.org/wiki?curid=1135419" title="Pulsarus">
Pulsarus

Pulsarus – śląski zespół jazzowy powstały w lecie 2003 roku, od 2006 roku działający jako trio: Dominik Strycharski (zelektronizowane flety proste, wokal, elektronika, lider), Jakub Rutkowski (bębny akustyczne i elektroniczne), Aleksander Papierz (saksofony). Zadebiutował w maju 2005 roku płytą "Digital Freejazz" wydaną przez Tone Industria. Pulsarus wystąpił na festiwalu Art Rhytmic Depot w Gdańsku w 2005 roku i dwukrotnie na Warsaw Summer Jazz Days (w 2005 i 2006), a także na JAZ festiwalu w Zabrzu oraz Slot Art Festiwal. 1 grudnia 2006 miała premierę druga płyta, nagrana przy gościnnym udziale saksofonisty Aleksandra Papierza, który zastąpił Piotra Rachonia w stałym składzie grupy, i Tomasza Gwincińskiego. Album "Squared Rotoscope" wyprodukował Piotr Pawlak. Obecny stały skład zespołu to Dominik Strycharski, Aleksander Papierz, Jakub Rutkowski.
W czerwcu 2009 ukazała się trzecia płyta tria "FAQ". Tym razem do współpracy z triem zaproszeni zostali specjalni goście, Mikołaj Trzaska, Adam Pierończyk, Wojciech Waglewski, oraz Jan Peszek.
W marcu 2014 ukazuje się czwarta płyta w septecie "Bee Itch" dla wytwórni For Tune. Obecny skład:
Zespół zagrał między innymi na Warsaw Summer Jazz Days, Avant Festival, Art Depot, Slot Art Festival, Transvisualia, Kino na Granicy, na Festiwalu Malta, w Berlinie dla Centrum Kultury Polskiej, Era Nowe Horyzonty, w Recklinghausen, a także w wielu klubach (Hipnoza, Akwarium, Żak, Firlej, Rura, Harris).
W sierpniu 2009 do utworu z płyty powstanie film który zostanie stworzony przez reżysera Michała Zadarę, oraz dramatopisarza i dramaturga Pawła Demirskiego.

</doc>
<doc id="1135422" url="https://pl.wikipedia.org/wiki?curid=1135422" title="Elektroniczny nos">
Elektroniczny nos

Elektroniczny nos ("e-nos") — analogia biologicznego zmysłu powonienia; zespół detektorów chemicznych reagujących na różne rodzaje cząstek zawartych w otoczeniu lub różne ich cechy (jak np. obecność specyficznych wiązań chemicznych, kwasowość, zasadowość, zdolność do stabilizacji sąsiednich dipoli itd). Fuzja informacji uzyskiwanych za pomocą takiego zespołu pozwala wnioskować nt. chemicznego składu otoczenia.
E-nosy mogą być konstruowanie przy użyciu różnorakich detektorów w tym detektorów optoelektronicznych i akustoelektronicznych.
Zasada działania.
Elektroniczny nos jest prymitywnym modelem biologicznego analizatora węchowego. Rolę nabłonka węchowego odgrywa „pole czujników” – płytka, na której umieszcza się kilka, kilkanaście lub kilkadziesiąt różnych czujników, reagujących mało selektywnie na obecność różnych związków lub grup związków chemicznych (model węchowej komórki receptorowej). Funkcje wyższych pięter analizatora biologicznego spełniają klasyczne programy, umożliwiające określanie stopnia podobieństwa reakcji „pola czujników” na działanie badanej próbki i wzorca (np. rodzaj perfum, gatunek sera, zapachowy ślad przestępcy itp.).
Czujniki elektronicznego nosa („receptory” i „nabłonek węchowy”).
Pole czujników elektronicznego nosa (E-Nose Sensor Field) tworzy zwykle kilkanaście lub kilkadziesiąt różnych elementów. Są one – w urządzeniach komercyjnych - montowane w wymienialne moduły (przygotowane do stosowania w konkretnym celu). 
Elementami takiego „sztucznego nabłonka węchowego” są takie same czujniki, jakie są stosowane w klasycznych analizatorach składu gazów (np. detektory chromatografów gazowych, kieszonkowe detektory metanu i gazów toksycznych itp). Są to najczęściej czujniki konduktometryczne i piezoelektryczne. Istotą działania czujników konduktometrycznych są zmiany elektrycznego przewodnictwa materiału aktywnego, na przykład półprzewodzących tlenków metali (MOS, Metal Oxide Sensors) lub niektórych polimerów, zachodzące pod wpływem sorpcji określonych zanieczyszczeń powietrza. Zjawisko piezoelektryczne jest wykorzystywane w tzw. kwarcowych mikrowagach. W wyniku sorpcji zanieczyszczeń powietrza na powierzchni kryształu ulega zmianie jego masa i charakterystyczna częstość drgań.
Niezbędne zróżnicowanie wrażliwości poszczególnych czujników-”receptorów” na różne rodzaje związków chemicznych osiąga się przez wprowadzanie różnych domieszek do półprzewodzących tlenków metali lub pokrywanie kryształów piezoelektrycznego kwarcu filmem wysokowrzących cieczy (np. fazy stacjonarne dla GC). Pola sensorów mogą zawierać również inne rodzaje czujników, np. czujniki potencjometryczne, optoelektroniczne i akustoelektroniczne lub bioczujniki.
Analiza odebranych sygnałów („percepcja wrażenia węchowego”).
Podobieństwo dwóch rozkładów pobudzeń pola czujników określa się klasycznymi metodami analizy statystycznej. W najprostszych przypadkach mogą być wykorzystane proste – tabelaryczne lub graficzne - zestawienia odpowiedzi poszczególnych czujników. W przypadkach bardziej złożonych są stosowane takie metody, jak analiza głównych składowych, (ang. Principal Component Analysis, PCA) lub sieci neuronowe. Zapach jest „rozpoznawany”, jeżeli zbiór sygnałów o rozkładzie aktywności zestawu zróżnicowanych czujników jest wystarczająco podobny do analogicznego zbioru odpowiadającego „wzorcowi”.
Zastosowania.
Nowoczesne elektroniczne nosy są coraz częściej wykorzystywane do badań jakości artykułów spożywczych, w przemyśle farmaceutycznym i kosmetycznym lub badaniach kryminalistycznych i medycznych (np. diagnostyka chorób nowotworowych). Są użyteczne również podczas ciągłych pomiarów stopnia zanieczyszczenia próbek środowiskowych (woda, powietrze) oraz ocen skuteczności oczyszczania ścieków i gazów odlotowych.
Modyfikacja koncepcji elektronicznego nosa – system GC-NN.
Analogią „elektronicznego nosa” jest tzw. „System GC-NN”. Zgodnie z tą koncepcją wszystkie wyspecjalizowane płytki czujników e-nosa może zastąpić chromatograf gazowy (GC, Gas Chromatography). Powinien on być wyposażony w odpowiednio dobraną kolumnę/kolumny i detektor/detektory.
Przygotowanie systemu GC-NN do wykorzystania w praktyce polega na przeprowadzaniu treningu sieci neuronowej (NN, Neural Networks; ANN, Artificial Neural Networks). W czasie treningu do programu, takiego jak Statistica NN, są wprowadzane informacje o kształcie chromatogramów próbek, reprezentatywnych dla całego zbioru, który ma być oceniany przez dany GC-NN (np. próbki gazu odlotowego w różnych sytuacjach technologicznych, gatunki sera…).

</doc>
<doc id="1135423" url="https://pl.wikipedia.org/wiki?curid=1135423" title="N-Acetylotransferaza serotoninowa">
N-Acetylotransferaza serotoninowa

"N"-Acetylotransferaza serotoninowa (AANAT) – (EC 2.3.1.87) enzym uczestniczący w szlaku biosyntezy melatoniny z serotoniny (5-hydroksytryptaminy). Katalizuje "N"-acetylację serotoniny, w wyniku czego powstaje "N"-acetyloserotonina, której "O"-metylacja katalizowana przez 5-hydroksyindolo-"O"-metylotransferazę prowadzi do powstania melatoniny – produktu końcowego tego szlaku.
Jest kodowany przez gen AANAT leżący (u ludzi) na chromosomie 17q25, z którego w wyniku translacji powstaje białko o masie cząsteczkowej 23 kDa. Jest stosunkowo konserwatywny ewolucyjnie, jego sekwencja aminokwasowa u owiec i szczurów jest w 80% identyczna z ludzką.

</doc>
<doc id="1135435" url="https://pl.wikipedia.org/wiki?curid=1135435" title="Kalbidzi">
Kalbidzi

Kalbidzi – dynastia muzułmańska rządząca Sycylią w latach 948-1053. Pochodzili z grupy plemion południowoarabskich o nazwie Kalb.
W 827, podczas gdy w Bizancjum toczył się konflikt wewnętrzny, do Marsali przybyli Aghlabidzi z flotą 10 000 ludzi pod dowództwem Asada ibn al-Furata. Zdobyte w 831 Palermo zostało uczynione nową stolicą. Syrakuzy upadły w 878, a w 902 Taormina – ostatni bastion Bizancjum na wyspie. W tym samym czasie muzułmanie kilkakrotnie wtargnęli do południowych Włoch i założyli nowe emiraty w Tarencie i Bari. W tym okresie miały też miejsce ciągłe walki o władzę między muzułmanami. Nominalnie wyspa pozostawała pod rządami Aghlabidów, a potem Fatymidów.
Po udanym stłumieniu buntu Fatymidzki kalif mianował Hassana al-Kalbiego (948-964) emirem Sycylii jako pierwszego z dynastii Kalbidów. Fatymidzi wybrali Kalbidów na władców przed przeniesieniem swej stolicy z Ifrikiji do Kairu w 969. Wypady do południowych Włoch trwały pod rządami Kalbidów do XI wieku, a w 982 armia niemiecka pod dowództwem cesarza Ottona II została pobita w bitwie pod Stilo niedaleko Crotone w Kalabrii. Dynastia rozpoczęła nieprzerwany okres upadku od czasów emira Jusufa al-Kalbiego (990-998), który powierzył wyspę synom i stworzył tym miejsce dla ingerencji ze strony Zirydów z Ifrikiji. Pod rządami al-Akhala (1017-1037) nasilił się konflikt dynastyczny między frakcjami, które sprzymierzały się czasem z Bizancjum, a czasem z Zirydami. Chociaż żadna z tych sił nie mogła opanować Sycylii na stałe, pod rządami Hasana as-Samsama (1040-1053) wyspa została podzielona na małe lenna. Dynastia Kalbidów wygasła w 1053, a w 1061 przybyli z południowych Włoch Normanowie pod wodzą Rogera I i rozpoczęli podbój, który zakończył się w 1091. Muzułmanom pozwolono pozostać i odgrywać ważną rolę w administracji, wojsku i gospodarce królestwa Normanów aż do XII wieku.
Pod władzą dynastii Kalbidów Sycylia, a szczególnie Palermo, była ważnym centrum gospodarczym w rejonie śródziemnomorskim. Muzułmanie wprowadzili uprawę cytryn, gorzkiej pomarańczy i trzciny cukrowej, a także bawełny i morwy dla hodowli jedwabników. Wybudowali również systemy nawadniające dla rolnictwa. Sycylia była też ważnym węzłem handlowym między Bliskim Wschodem a Afryką Północną i włoskimi republikami morskimi
takimi jak Amalfi, Piza czy Genua.

</doc>
<doc id="1135436" url="https://pl.wikipedia.org/wiki?curid=1135436" title="Tamaryndowiec">
Tamaryndowiec



</doc>
<doc id="1135437" url="https://pl.wikipedia.org/wiki?curid=1135437" title="Tamarindus indica">
Tamarindus indica



</doc>
<doc id="1135439" url="https://pl.wikipedia.org/wiki?curid=1135439" title="Korpus Jazdy Królestwa Polskiego">
Korpus Jazdy Królestwa Polskiego



</doc>
<doc id="1135441" url="https://pl.wikipedia.org/wiki?curid=1135441" title="Choroba Addisona i Biermera">
Choroba Addisona i Biermera



</doc>
<doc id="1135443" url="https://pl.wikipedia.org/wiki?curid=1135443" title="Delonix regia">
Delonix regia



</doc>
<doc id="1135444" url="https://pl.wikipedia.org/wiki?curid=1135444" title="Sianokosy">
Sianokosy

Sianokosy – koszenie trawy na siano, jego suszenie na pokosach lub ostwiach i zwiezienie siana do miejsc zabezpieczonych przed opadami. Dawniej trawę koszono za pomocą kos, obecnie w tym celu powszechnie wykorzystuje się różnego typu kosiarki. Polsce okres sianokosów zaczyna się w maju lub na początku czerwca. Dawne ręczne koszenie łąk, było uważane za jedną z najcięższych prac w rolnictwie.
Zebrane siano zwozi się do gospodarstw i przechowuje w zabezpieczonym od opadów miejscu np. w stodołach, pod wiatami, w stogach, dawniej brogach, obecnie często wytwarza się sianokiszonki. W niektórych regionach na łąkach podmokłych część siana zostawiano na polach w stogach i zwożono do gospodarstwa w miarę potrzeb dopiero zimą.
W Biebrzańskim Parku Narodowym odbywają się Mistrzostwach Europy w Koszeniu Bagiennych Łąk dla Przyrody „Biebrzańskie Sianokosy”.
Polskie obyczaje związane z sianokosami.
Na Kaszubach „odczarowywano” łąki, dzwoniąc w kosy i grając na instrumentach. Pleciono wieńce sobótkowe.
Zespoły ludowe, np. "Zielawa" z Rossoszy i "Narwianie" mają w repertuarze inscenizacje sianokosów.

</doc>
<doc id="1135446" url="https://pl.wikipedia.org/wiki?curid=1135446" title="Kościół św. Franciszka z Asyżu w Łodzi">
Kościół św. Franciszka z Asyżu w Łodzi



</doc>
<doc id="1135447" url="https://pl.wikipedia.org/wiki?curid=1135447" title="Doxa">
Doxa

Doxa – marka szwajcarskich zegarków założona przez George Ducommuna w 1889 w Neuchâtel.
Historia DOXA.
Początki DOXA.
Georges Ducommun (1868-1936), założyciel marki, urodził się w Le Locle w ubogiej, wielodzietnej rodzinie. W wieku 12 lat rozpoczął nauki zawodu w warsztacie zajmującym się produkcją części do zegarków.
W 1889 otworzył w Le Locle przedsiębiorstwo pod nazwą „Georges Ducommun, Fabriques Doxa”. Początkowo warsztat zajmował się głównie naprawą, jednak z biegiem czasu działalność firmy zaczęła ewoluować w kierunku projektowania i montażu nowych zegarków kieszonkowych, a później naręcznych. Doskonałej jakości zegarki kieszonkowe projektu Ducommuna szybko zdobyły popularność i renomę w kraju, jak i jego za granicami.
W 1905 roku Georges Ducommun został wybrany członkiem jury Wystawy Światowej w Liège. Na tej samej wystawie marka zdobyła nagrodę w kategorii „non-competitive”
Rok później antymagnetyczny zegarek kieszonkowy DOXA zdobył złoty medal na „Exposition Internationale” w Mediolanie we Włoszech za wybitne wzornictwo i kunszt wykonania.
Opatentowanie DOXA 8-Day.
Inspirowany postępem motoryzacyjnym i lotniczym G. Ducommun zaprojektował innowacyjny mechanizm zegarka z 8-dniową z rezerwą chodu dedykowany specjalnie do desek rozdzielczych samochodów: DOXA 8-Day. Mechanizm, opatentowany w 1907 roku, montowany był w deskach rozdzielczych samochodów, w kabinach samolotów i w łodziach podwodnych.
W 1921 roku DOXA została dostawcą BUGATTI. Mechanizm DOXA 8-Day został umieszczony w desce rozdzielczej kultowego modelu Bugatti Type 35 produkowanego w latach 1924–1931.
W 1910 słowo DOXA została zarejestrowana jako nazwa marki, a nazwa fabryki została zmieniona na „Doxa Watch Factory”. Termin ‘doxa’ (strgr.δόξα) w nowożytnym języku greckim tłumaczony był jako „sława, chwała lub duma”.
Rozwój marki DOXA w latach 1918–1939.
Na lata 1918–1939 przypadał dynamiczny rozwój firmy. Fabryka DOXA zatrudniała kilkuset pracowników. W portfolio marki oprócz zegarków kieszonkowych pojawiają się zegarki biżuteryjne, pierścieniowe i zegarki z alarmem. DOXA produkuje również zegarki z chronografem: hermetyczne, wodoodporne, antymagnetyczne, a nawet wstrząsoodporne.
W 1936 w wieku 68 lat zmarł G. Ducommun. Przedsiębiorstwo przejął jego zięć Jacques Nardin, wnuk Ulysse’a Nardina, słynnego zegarmistrza Le Locle.
W 1944 fabryka została przemianowana na „Doxa Manufacture des Montres”. W tym samym roku DOXA zaprezentowała zegarek na rękę ze specjalną wskazówką jako datownikiem.
DOXA Grafic i lata 50. XX wieku.
W 1957 marka prezentuje nową serię zegarków, która inspirowana była popularnym wówczas eleganckim i prostym stylem Bauhaus – DOXA Grafic. Zegarki wyróżniały się dużą kwadratową kopertą i promieniście rozchodzącymi się indeksami na tarczy. W 1958 roku jeden z modeli z serii DOXA Grafic został wyróżniony w kategorii „Moda” na Międzynarodowych Targach Zegarków w Besançon.
Powstanie zegarka DOXA SUB.
W 1967 roku na rynek trafił zegarek na rękę dla nurków DOXA SUB. Przy projekcie zegarka pracowali zawodowi nurkowie i przedstawiciele wojska m.in. profesjonalny nurek Claude Wesly, legendarny Jacques-Yves Cousteau znany m.in. podwodnych projektów Précontinent I, II i III i przedstawiciele US Navy (Amerykańskiej Marynarki Wojennej).
Zegarek DOXA SUB 300T wyróżniał się wodoszczelnością na poziomie 30 atm. Wyposażono go w dwie ważne innowacje: pomarańczową tarczę, która poprawiała czytelność pod wodą oraz obrotową lunetę wskazującą pozostały czas nurkowania.
W 1969 roku DOXA zaprezentowała DOXA SUB 600T Conquistador z opatentowanym przez DOXA zaworem helowym.
W latach 1969–1979 DOXA SUB była oficjalnym zegarkiem elitarnej jednostki płetwonurków szwajcarskiej armii.
DOXA i kryzys kwarcowy (1970-1980).
Po wejściu na rynek konkurencyjnych cenowo zegarków kwarcowych firma DOXA znalazła się na skraju bankructwa. W 1968 roku weszła w skład grupy SYNCHRON S.A. zrzeszającej m.in. takie manufaktury jak Cyma, Ernest Borel, Girard Perregaux czy Eberhard &amp; Co. W 1978 roku podupadający brand został przejęty przez Aubry Freres Company. Ostatecznie zegarki DOXA przestały być produkowane w 1980 roku.
Współczesność.
W 1997 DOXA została wykupiona przez rodzinę Jenny, działającą w branży zegarmistrzowskiej od czterech pokoleń. Siedziba została przeniesiona do Bienne w Szwajcarii. Dyrektorem generalnym firmy został Romeo F. Jenny. Pod nowymi rządami DOXA odbudowała prestiż i renomę marki.
W 2002 firma uruchomiła ponownie produkcję kultowej linii SUB 300T. W 2007 roku, z okazji 50. rocznicy powstania serii, na rynku pojawiły się odświeżone modele DOXA Grafic.
W 2014 roku z okazji 120-lecia powstania marki i w hołdzie dla Georgesa Ducommuna DOXA zaprezentowała limitowaną edycję (125 sztuk) zegarka DOXA 8 Days Manufacture bazującą na oryginalnym manufakturowym mechanizmie z 8-dniową rezerwą chodu.
W tym samym roku pojawiła się też limitowana edycja (500 sztuk) – GrandeMetre Blue Planet® GMT 125th Anniversary Edition z komplikacją czasu światowego i wyjątkowo tarczą z rzadkiego awenturynu.
W 2014 DOXA wzięła udział w podwodnej misji 31 Fabiena Cousteau, której ustanowienie nowego rekordu zanurzenia człowieka. W tym samym czasie na rynku pojawiła się również limitowana edycja DOXA Mission 31 SUB (331 sztuk) w kopercie z tytanu z klasą wodoszczelności na poziomie 100 atm.

</doc>
<doc id="1135448" url="https://pl.wikipedia.org/wiki?curid=1135448" title="Osiedle Zarzew">
Osiedle Zarzew



</doc>
<doc id="1135449" url="https://pl.wikipedia.org/wiki?curid=1135449" title="Chrystus w ogrodzie Oliwnym">
Chrystus w ogrodzie Oliwnym

Chrystus w ogrodzie Oliwnym („Ogrójec”) – płaskorzeźba wykonana przez Wita Stwosza, pochodząca prawdopodobnie z dawnego cmentarza przy Kościele NMP w Krakowie. Obecnie znajduje się w Muzeum Narodowym w Krakowie. 
Dzieje.
Nieznane pierwotne miejsce tego zabytku jest dyskusyjne – mógł on być ozdobą małej kapliczki cmentarnej. Wiadomo, iż w 1846 roku wmurowano go w ścianę jednej z kamienic koło kościoła Mariackiego, zaś w roku 1911 zastąpiono oryginał kopią widoczną na elewacji kamienicy przy placu Mariackim 8. Oryginalna płaskorzeźba znajdowała się do roku 2006 w Kamienicy Szołayskich. Od października 2007 dostępna dla publiczności w nowej siedzibie Działu Sztuki do XVIII w. krakowskiego Muzeum Narodowego, która znajduje się w Pałacu E. Ciołka przy ulicy Kanoniczej w Krakowie.
Dzieło to, było wzorem dla płaskorzeźby Modlitwa w Ogrójcu z Stryszowa znajdującej się w kościele parafialnym w Stryszowie, a to z kolei było inspiracją dla nieznanego twórcy płaskorzeźby znajdującej się w kaplicy pw. św. Antoniego w Stryszowie.
Opis i analiza.
Płaskorzeźba wykonana z piaskowca zachowała fragmenty dawnej polichromii. Centralne miejsce kompozycji zajmuje ukazany w profilu, klęczący Chrystus, do którego zwraca się anioł (pierwotnie trzymał kielich) znajdujący się w prawym, górnym narożniku kompozycji. U stóp Jezusa ukazano trzech śpiących Apostołów – po lewej stronie święci Jan Ewangelista i Piotr oraz po prawej Jakub Starszy. U góry, po lewej stronie wśród skalnych rozpadlin widać bramę, z której wychodzą w stronę Chrystusa żołnierze, prowadzeni przez odzianego w długą suknię Judasza wchodzącego na mostek nad fosą. Na prawo wyłom w płocie, przez który usiłuje przejść pachołek. Na horyzoncie widoczne kolejne pagórki, spośród nich wyłaniają się obwarowania i kościół.
Przedstawienie Chrystusa w Ogrójcu Wita Stwosza jest świadectwem zderzenia kilku kręgów artystycznych. Typ ikonograficzny Judasza, motyw pachołka przechodzącego przez płot i potraktowanie śpiących apostołów jako trzy oddzielne figury są odbiciem sztychu anonimowego artysty zwanego Monogramistą AG, który był uczniem znanego grafika i malarza Marcina Schongauera, pochodzącego ze Szwabii. Druga ścieżka wpływów ma związek z ujęciem tematu, które było znane z dzieł twórców związanych ze Strasburgiem, m.in. Mistrza Pasji z Karlsruhe.
Trzeci kierunek inspiracji mógł wynikać z własnego doświadczenia artystycznego. Charakterystyczny dla rzeźb Ołtarza Mariackiego jest sposób traktowania przestrzeni oraz szat. W przeciwieństwie do mariackiego poliptyku, Stwosz rzeźbiąc Ogrójec zrezygnował z płaskiego traktowania reliefu na rzecz niemal trójwymiarowego ujęcia postaci. To dzieło jest kolejnym krokiem w poszukiwaniu przez artystę nowych kierunków w twórczości; niewątpliwie Ogrójec jako dzieło zainspirowane niemiecką grafiką posłużyło za ogniwo do zainteresowania grafiką i tworzenia dzieł w tej technice.
Datowanie.
Historycy sztuki nadal nie są zgodni co do czasu powstania tej płaskorzeźby, którą prawdopodobnie stworzono między 1480 a 1485 rokiem.

</doc>
<doc id="1135450" url="https://pl.wikipedia.org/wiki?curid=1135450" title="Walka wręcz">
Walka wręcz

Walka wręcz – określenie to odnosi się zarówno do walki na krótkim dystansie przy użyciu broni, najczęściej białej (np. noża, miecza, szabli czy bagnetu), jak i do walki dwóch nieuzbrojonych przeciwników za pomocą chwytów oraz uderzeń. 
Techniki walki wręcz przeniesione na grunt sportowy są nieodłączną częścią sportów walki.

</doc>
<doc id="1135453" url="https://pl.wikipedia.org/wiki?curid=1135453" title="5-Hydroksyindolo-O-metylotransferaza">
5-Hydroksyindolo-O-metylotransferaza

5-Hydroksyindolo-"O"-metylotransferaza – enzym katalizujący ostatni etap szlaku biosyntezy melatoniny z serotoniny. Umożliwia przeprowadzenie reakcji "O"-metylacji "N"-acetyloserotoniny powstałej przez "N"-acetylację 5-hydroksytryptaminy (serotoniny) przez "N"-acetylotransferaza serotoninową do produktu końcowego – melatoniny.

</doc>
<doc id="1135458" url="https://pl.wikipedia.org/wiki?curid=1135458" title="Esporte Clube Comercial (MS)">
Esporte Clube Comercial (MS)



</doc>
<doc id="1135459" url="https://pl.wikipedia.org/wiki?curid=1135459" title="Tapir panamski">
Tapir panamski

Tapir panamski, tapir Bairda ("Tapirella bairdii") – gatunek ssaka należącego do rodziny tapirowatych (Tapiridae).
Występowanie.
Występuje od południowego Meksyku po Kolumbię i Ekwador.
Taksonomia.
Tapir panamski tradycyjnie umieszczany jest w rodzaju "Tapirus", ale ze względu na duże różnice genetyczne między tym gatunkiem a innymi tapirami, zalicza się go do monotypowego rodzaju "Tapirella".
Wygląd.
Tapir panamski różni się wyglądem od pozostałych tapirów. Osiąga długość do 240 cm i wagę do 320 kg. Największy amerykański tapir. Posiada krótkie, rzadkie futro (włosy do 3 mm), czarną skórę, krótki ogon, małe oczy, owalne uszy. Są krępe, z silnymi, krótkimi nogami. Mogą biegać z szybkością człowieka.

</doc>
<doc id="1135465" url="https://pl.wikipedia.org/wiki?curid=1135465" title="Napa (zapięcie)">
Napa (zapięcie)

Napa, zatrzask – zapięcie zastępujące guzik, wykonywane z metalu lub tworzywa sztucznego.
Napa składa się z dwóch części: zewnętrznej i wewnętrznej. Część zewnętrzna to gniazdo mocowane do odzieży przy pomocy ozdobnego nitu rurkowego. Ozdobna część nitu widoczna jest na zewnątrz i wyglądem przypomina guzik. Część wewnętrzna to główka zatrzasku, również mocowana przy pomocy rurkowego nitu. 
Napy są stosowane wszędzie tam, gdzie istnieje potrzeba rozłączalnego połączenia dwóch części odzieży. Stosowane są także jako zapięcia w obuwiu, rękawiczkach i galanterii skórzanej. 

</doc>
<doc id="1135470" url="https://pl.wikipedia.org/wiki?curid=1135470" title="Marcin Owczarski">
Marcin Owczarski

Marcin Owczarski (ur. 7 czerwca 1980 w Trzciance) – były polski siatkarz, grający na pozycji atakującego, w Polskiej Lidze Siatkówki zawodnik Gwardii Wrocław, Jokera Piła i Jadaru Sport Radom. Od sezonu 2013/2014 II trener żeńskiego zespołu BKS Aluprof Bielsko-Biała.
Treningi w piłce siatkowej rozpoczął w Jokerze Piła. Potem grał w Rzeszowie, będąc uczniem miejscowego SMS-u. Następnie był zawodnikiem Okocimskiego Brzesko, Gwardii Wrocław, BBTS Bielsko-Biała. 26 października 2002 roku ponownie został graczem wrocławskiego zespołu. W barwach tego klubu zadebiutował w rozgrywkach Polskiej Ligi Siatkówki. W sezonie 2002/2003 rozegrał 20 spotkań ligowych, zdobywając w nich 92 punkty. Z wrocławianami w końcowej klasyfikacji ekstraklasy uplasował się na 7. miejscu. Na następną edycję rozgrywek klubowych przeniósł się do Jokera Piła. W 2005 roku z zespołem wywalczył 1. miejsca w I lidze i awansował do Polskiej Ligi Siatkówki. W tym samym roku otrzymał powołanie do reprezentacji kraju. Przed sezonem 2006/2007 podpisał kontrakt z Jadarem Sport Radom. W sezonie 2011/2012 i 2012/2013 zawodnik TKS Tychy, w którym zakończył karierę zawodniczą. W sezonie 2013/2014 został II trenerem zespołu BKS Aluprof Bielsko-Biała występującego w ORLEN Lidze.

</doc>
<doc id="1135471" url="https://pl.wikipedia.org/wiki?curid=1135471" title="Prądy (Bydgoszcz)">
Prądy (Bydgoszcz)

Prądy (niem. "Prondy", dawniej też "Prąndy") – jednostka urbanistyczna (osiedle) miasta Bydgoszczy, w jego zachodniej części, nad Kanałem Bydgoskim.
Położenie.
Prądy usytuowane są na zachodnich rubieżach miasta Bydgoszczy. Sąsiadują z osiedlem Miedzyń i wsią Lisi Ogon. Na północy poprzez Kanał Bydgoski graniczą z Osową Górą, zaś na południu sięgają lasu szubińskiego. Wschodnią granicą jednostki urbanistycznej Prądy jest ul. Notecka i Tańskich.
Pod względem fizyczno-geograficznym osiedle leży w obrębie makroregionu Pradolina Toruńsko-Eberswaldzka, w mezoregionie Kotlina Toruńska. Większa część osiedla znajduje się w mikroregionie Miasto Bydgoszcz Północne (taras dolny, 54 m n.p.m), natomiast fragment leżący na południu, oddzielony Zboczem Bydgoskim należy do mikroregionu Miasto Bydgoszcz Południowe (taras górny, 69 m n.p.m) i Terasa Łochowska (część południowo-zachodnia). Zachodnie rubieże osiedla leżące w pobliżu obwodnicy Bydgoszczy – drogi krajowej nr 10, należą do mikroregionu Dolina Kanału Bydgoskiego.
Przez osiedle w zachodniej części (w niewielkiej dolince) przepływa Potok Prądy, na którym utworzone są stawy przepływowe. Natomiast w części wschodniej, na granicy z osiedlem Miedzyń przepływa Struga Młyńska. Cieki te uchodzą do Kanału Bydgoskiego.
Charakterystyka.
Osiedle Prądy jest obok Osowej Góry najdalej na zachód wysuniętą dzielnicą Bydgoszczy. Pod względem fizjograficznym położone jest na dwóch poziomach oddzielonych Zboczem Bydgoskim o wysokości względnej ok. 15 m. Na wschodnim krańcu osiedla (w okolicy Strugi Młyńskiej) i fragmentami nad Kanałem Bydgoskim występują zagajniki leśne. Nazwa Prądy pochodzi od prądów wodnych i powietrznych.
Przy ul. Prądy znajduje się historycznie najstarsza część osiedla. Występują tu dwa stawy utworzone na Potoku Prądy. Osiedle jest mało zurbanizowane, występują tu wolne tereny, stanowiące rezerwę po budownictwo mieszkaniowe, obecnie użytkowane rolniczo lub będące nieużytkami. Część terenu zajmują kompleksy działek rekreacyjnych („Formet” na zachodzie, „Spartakus”, „1-go Maja”, „Trzykrotka” na wschodzie, „Słonecznik”, „Wrzos”, „Lawina”, „Sasanka”, „Dzianotex” na południu), a przy ulicy Tańskich – cmentarz parafialny Najświętszej Maryi Panny z Góry Karmel.
Na osiedlu do 2010 r. pracowała oczyszczalnia ścieków „Osowa Góra”. Wzdłuż Kanału Bydgoskiego rozlokowane są śluzy: „Prądy” i „Osowa Góra”. Przez osiedle przebiega droga powiatowa do Łochowa i Nakła nad Notecią w ciągu ul. Nakielskiej i Łochowskiej.
Opracowywane dla Prądów plany miejscowe przewidują w przyszłości:
Do przedsięwzięć ujętych w „Planie Rozwoju Bydgoszczy na lata 2009-2014”, a dotyczących Prądów należy przebudowa ul. Nakielskiej na odcinku od ul. Wrocławskiej do ul. Lisiej.
Ludność.
W 1970 r. Prądy zamieszkiwało 700 osób, 20 lat później – 550. W kolejnych latach liczba mieszkańców wahała się: w 1998 r. wynosiła 630 osób, w 2004 – 471, a w 2010 r. Prądy zamieszkiwało 626 osób.
Rekreacja.
Na terenie Prądów znajduje się 32 ha terenów zieleni nieurządzonej, co stanowi 11% powierzchni całej jednostki urbanistycznej. Głównym obszarem rekreacyjnym jest Las Miedzyński, otaczający osiedle od południa oraz ścieżka spacerowa wzdłuż Kanału Bydgoskiego. Na Prądach znajdują się ponadto dwa cieki wodne, które miejscami podpiętrzone tworzą stawy. To Potok Prądy oraz Struga Młyńska dopływająca z południa poprzez dolinkę leśną w pobliżu cmentarza Najświętszej Maryi Panny z Góry Karmel przy ul. Tańskich.
Studium transportowe Bydgoszczy przewiduje realizację m.in. dróg rowerowych wzdłuż ulicy Lisiej i Łochowskiej.
Ochrona przyrody.
Zachodni skrawek Prądów w pobliżu Kanału Bydgoskiego należy do obszarów Natura 2000 pod nazwą: Dolina Środkowej Noteci i Kanału Bydgoskiego (Obszar specjalnej ochrony ptaków) oraz Dolina Noteci (Obszar mający znaczenie dla Wspólnoty). Wzdłuż Kanału Bydgoskiego, przy śluzie Prądy znajdują się trzy pomnikowe wiązy szypułkowe o obwodach w pierśnicy ok. 350  cm, zaś przy ul. Lisiej wierzba biała o obwodzie ponad 370 cm. Kolejne pomnikowe drzewa na terenie Prądów to: olsza czarna w pobliżu śluzy Prądy, dąb szypułkowy o obwodzie 400  cm oraz jesion wyniosły o obwodzie ponad 250  cm.
Szlaki turystyczne.
Na Prądach rozpoczynają się piesze szlaki turystyczne: Powstania Wielkopolskiego do Rynarzewa prowadzący częściowo wzdłuż Kanału Górnonoteckiego oraz Nadnotecki przez Tur, Nakło nad Notecią i dalej wzdłuż Noteci. Wiosną 2020 wytyczono kolejny w kierunku Trzcińca i Portu Lotniczego.
Historia.
Na Prądach istniała osada założona w 1594 r., potem folwark, należący do miasta Bydgoszczy, darowany w 1633 r. jezuitom bydgoskim za zasługi które wyświadczyli podczas epidemii dżumy 1622-1630. Na zachód od wsi, przy potoku Prądy (obecnie na terenie sołectwa Lisi Ogon) w 1744 roku założono dwa folwarki, należące do wójtostwa bydgoskiego "Chwała Bogu" oraz "Żal się Boże" ("Nowa Erekcja").
Po rozbiorze Polski w 1772 wieś składała się z Folwarku "Jesuiter-Prondy" (Prądy Jezuickie) oraz osad: "Prondy-Kupferhammer" (Prądy-hamernia), nazwa ta pochodzi od kuźnicy miedzi, która istniała przy dzisiejszym młynie Tańskich, "Prondy-Dorf" (Prądy-wieś), "Prondy-Krug" (Prądy-karczma), oraz założonej w 1797 przez 8 niemieckich rodzin ze Szwabii kolonii, "Prondy-Kolonie" (Prądy-kolonia). Osiedlili się tu osadnicy ze Szwabii, którzy przybyli tu budować Kanał Bydgoski.
Na północ od Kanału Bydgoskiego przy tak zwanej Górze Zamkowej (Schloßberg) istniał mały folwark zwany początkowo "Prondy" później "Prondy-Mühle" (Prądy-młyn). Dzisiaj ta osada to część wsi Pawłówek.
W 1714 roku podczas III wojny północnej, na Prądach stacjonował wraz ze swoimi wojskami, rosyjski książę Anikita Repnin.
Pod koniec XVIII wieku część Prądów należała do Józefa Korytowskiego – byłego biskupa sufragana archidiecezji gnieźnieńskiej. W XIX wieku były samodzielną wsią należącą do powiatu bydgoskiego. Prądy otoczone były dawniej błotami i rozlewiskami, które osuszono po zbudowaniu Kanału Bydgoskiego (1774).
Spis miejscowości rejencji bydgoskiej z 1833 r. podaje, że we wsi Prądy mieszkało 41 osób (18 ewangelików, 23 katolików) w 3 domach. Znajdował się tu młyn wodny. Kolejny spis z 1860 r. podaje, że w Prądach istniała wieś, kolonia osadnicza, karczma i hamernia. Łącznie mieszkało tu 312 osób (210 ewangelików, 102 katolików) w 26 domach. Szkoła elementarna znajdowała się przy kolonii osadniczej Prądy. Miejscowość należała do parafii katolickiej i ewangelickiej w Bydgoszczy. Według opisu Jana Nepomucena Bobrowicza z 1846 r. młyn wodny Prądy należał do majątku Osówiec, którego właścicielem był Piotr Schaal, natomiast wieś (5 domów, 55 mieszkańców), kolonia (10 domów, 97 mieszkańców) i hamernia (8 domów, 38 mieszkańców) Prądy należała do rządowej domeny bydgoskiej.
Słownik geograficzny Królestwa Polskiego dla roku 1884 podaje, że Prądy były okręgiem wiejskim, w którego skład wchodziły:
Cały okręg liczył 73 mieszkańców (54 ewangelików, 19 katolików) w 8 domach.
Osobno istniały:
Folwark i młyn należały do okręgu wiejskiego Pawłówek. Cała miejscowość liczyła 177 mieszkańców (132 ewangelików, 45 katolików), którzy zajmowali 19 domów. Najbliższa poczta, stacja kolejowa oraz kościół parafialny znajdowały się w Bydgoszczy w odległości ok. 9  km.
Podczas wojny prusko-austriackiej, w drodze z Gdańska na czeski Tovačov w maju 1866 roku w Prądach stacjonował batalion fizylierów 7 Wschodniopruskiego Pułku Piechoty Nr 44.
Na Prądach znajdowała się cegielnia, zbudowana w 1896 przez Waldemara Jenischa. Nad Kanałem Bydgoskim Waldemar Jenisch zbudował w 1877 fabrykę cementu wapniowego "Bromberger Cementkalkfabrik Waldemar Jenisch KG". Działały tutaj także dwa młyny oraz karczma ("Zur Quelle" przy ul. Nakielskiej, nieopodal Młyńskiej Strugi; ze względu na obecność karczmy tą część wsi nazywano "Prądy-Krug").
W 1905 Prądy liczyły 455 mieszkańców, z tego 387 ewangelików i 68 katolików, a w 1910 r. 402 mieszkańców. Wieś miała trzy cmentarze, dwa ewangelickie (na krańcu obecnej ul. Agatowej oraz nieopodal stawu na ul. Lisiej) i jeden katolicki. Po 1920 r. w ramach powiatu bydgoskiego powołano gminę Bydgoszcz Nadleśnictwo zwaną również Bydgoszcz-Wieś, złożoną z 12 gromad wiejskich, m.in. gromady Prądy.
3 września 1939 ok. godziny 22, na Prądach niemieccy dywersanci ostrzelali oddziały 15 Wielkopolskiej Dywizji Piechoty, w akcji odwetowej rozstrzelano 15 Niemców (m.in. Ferdinand Dreger, Gustav Dreger, Gustav Rudolf Kopiske, Ferdinand Giese). Po zajęciu wioski przez Wehrmacht, 8 października 1939 Volksdeutsche rozstrzelali polskiego właściciela młyna, Edmunda Tańskiego, wraz z 3 członkami jego rodziny. Opuszczony młyn stoi do dziś nieopodal ulicy "Tańskich" (w październiku 2019 dokonano rozbiórki budynków gospodarczych przylegającej, dawnej leśniczówki). Od 25 czerwca 1942 do 1945 nazwa wsi brzmiała "Pronden". Spis datowany na 31 października 1943 roku wykazał, że gmina wiejska Prądy liczyła 307 ha. Mieszkało tu 507 osób w 142 domach. Gmina wchodziła w skład obwodu urzędowego Bydgoszcz-Wieś (niem. "Amtsbezirk Bromberg-Land"), powiatu bydgoskiego, rejencji bydgoskiej. 24 stycznia 1945 wieś została wyzwolona przez żołnierzy 47 Armii, 1. Frontu Białoruskiego.
W powojennym układzie administracyjnym gromada Prądy wchodziła w skład gminy Bydgoszcz-Wieś, która była protoplastą późniejszej gminy Białe Błota. 5 października 1954 roku wieś Prądy o powierzchni 307 ha włączono w obręb miasta Bydgoszczy.
W marcu 1955 r. Biuro Projektów Budownictwa Komunalnego w Bydgoszczy opracowało założenia pod budowę linii tramwajowej na osiedle Prądy. Trasa miała zaczynać się od mostów Solidarności, wzdłuż ul. Nakielskiej aż do ul. Łochowskiej. Budowy zaniechano z uwagi na wysokie koszty, w tym przebudowy wiaduktu kolejowego nad ul. Nakielską, czemu sprzeciwiało się PKP.
W grudniu 2017 rozpisano przetarg na przebudowę skrzyżowania ulic Nakielskiej, Łochowskiej i Lisiej na rondo o średnicy 26 m, wraz z budową drogi rowerowej wzdłuż ul. Łochowskiej. W kolejnym przetargu, w czerwcu 2018 złożono jedną ofertę wartości 26 mln zł. Prace rozpoczęły się w lipcu 2018 i miały potrwać najpierw do jesieni 2018, następnie do 26 marca 2019, jednakże ostatecznie odbioru inwestycji dokonano dopiero 13 maja 2019.
Komunikacja miejska.
Komunikację zapewnia MZK Bydgoszcz:
Sport.
W latach 1930. na Prądach istniał Klub Sportowy „Przyszłość” Prądy, który grał w klasie C Pomorskiego Związku Okręgowego Piłki Nożnej. W latach 50. istniał Ludowy Zespół Sportowy Prądy.
Rada Osiedla.
Jednostki urbanistyczne: Prądy i Miedzyń posiadają wspólną Radę Osiedla, której siedziba znajduje się przy ul. Pijarów 4.

</doc>
<doc id="1135473" url="https://pl.wikipedia.org/wiki?curid=1135473" title="Joseph Clark">
Joseph Clark

Osoby:

</doc>
<doc id="1135481" url="https://pl.wikipedia.org/wiki?curid=1135481" title="Computer Generated Imaginery">
Computer Generated Imaginery



</doc>
<doc id="1135487" url="https://pl.wikipedia.org/wiki?curid=1135487" title="Zbigniew Hołda">
Zbigniew Hołda

Zbigniew Hołda (ur. 17 marca 1950 w Ełku, zm. 20 maja 2009 w Lublinie) – polski prawnik, adwokat, doktor habilitowany nauk prawnych, profesor nadzwyczajny Uniwersytetu Jagiellońskiego.
Życiorys.
Był absolwentem I Liceum Ogólnokształcącego im. Stanisława Staszica w Lublinie. W 1972 ukończył studia prawnicze na Wydziale Prawa i Administracji Uniwersytetu Marii Curie-Skłodowskiej w Lublinie i rozpoczął pracę jako asystent na Wydziale Prawa tej uczelni – w Zakładzie Prawa Karnego i Kryminologii Instytutu Prawa Karnego. W 1978 uzyskał stopień naukowy doktora na podstawie rozprawy pt. "Odpowiedzialność karna za zażywanie i posiadanie środków odurzających według prawa polskiego", której promotorem był prof. Andrzej Wąsek. Habilitował się w 1990 na podstawie rozprawy pt. "Status prawny skazanego odbywającego karę pozbawienia wolności", która w 1991 otrzymała drugą nagrodę w XXXIII Ogólnopolskim Konkursie Państwa i Prawa na najlepsze prace doktorskie i habilitacyjne. W 1992 rozpoczął pracę na Wydziale Prawa i Administracji Uniwersytetu Jagiellońskiego, jako kierownik Katedry Prawa i Polityki Penitencjarnej (później przekształconej w Zakład Prawa i Polityki Penitencjarnej).
Ukończył aplikację sądową w Lublinie i zdał egzamin radcowski. Był prezesem Towarzystwa Prawniczego w Lublinie oraz członkiem zarządu Helsińskiej Fundacji Praw Człowieka. Był członkiem Komisji Prawniczej Polskiej Akademii Umiejętności. Doradca Solidarności w latach 1980–1981, w stanie wojennym internowany we Włodawie i Lublinie. W latach 1989–1997 pracował w Komisji ds. Reformy Prawa Karnego przy Ministrze Sprawiedliwości w Zespole Prawa Karnego Wykonawczego, a w latach 1999–2000 w Zespole ds. Nowelizacji Kodyfikacji Karnych przy Ministrze Sprawiedliwości, następnie w Komisji do spraw Reformy Prawa Karnego przy Prezydencie RP. Był także wielokrotnie ekspertem podczas prac komisji sejmowych. Uczestnik prac Centrum Obywatelskich Inicjatyw Ustawodawczych Solidarności. W latach 2004–2007 był członkiem Europejskiego Komitetu Zapobiegania Torturom.
W pracy naukowej początkowo zajmował się problematyką dotyczącą kryminalizacji przestępstw narkotykowych i kryminologią, później zainteresował się problematyką prawa karnego wykonawczego i prawami człowieka. Jest m.in. współautorem (wraz z Kazimierzem Postulskim) komentarza do "Kodeksu karnego wykonawczego" oraz autorem podręcznika do prawa karnego wykonawczego.
W 2009 otrzymał tytuł Prawnika "Pro Bono" nadany przez Fundację Uniwersyteckich Poradni Prawnych. Za swoją działalność w tym samym roku otrzymał też od „Gazety Prawnej” nagrodę Złoty Paragraf w kategorii adwokat oraz Nagrodę Tolerancji za działalność w dziedzinie ochrony praw człowieka, przyznaną mu przez porozumienie polskich, niemieckich, francuskich i hiszpańskich organizacji działających na rzecz praw gejów i lesbijek.
Zmarł wieczorem w środę 20 maja 2009 w szpitalu w Lublinie. Przyczyną śmierci była choroba nowotworowa. Został pochowany na cmentarzu przy ulicy Lipowej w Lublinie.
W maju 2010, w pierwszą rocznicę śmierci, założono Stowarzyszenie im. Prof. Zbigniewa Hołdy, którego celem jest podejmowanie działań na rzecz poszanowania praworządności, praw człowieka, rozwoju edukacji prawniczej, współdziałania różnych zawodów prawniczych oraz promocji pomocy prawnej pro bono. Stowarzyszenie od 2012 przyznaje co roku Nagrodę im. Prof. Zbigniewa Hołdy osobom lub instytucjom, których aktywność odzwierciedla te wartości, którymi żył i kierował się Zbigniew Hołda.

</doc>
<doc id="1135491" url="https://pl.wikipedia.org/wiki?curid=1135491" title="Dehiscencja">
Dehiscencja

Dehiscencja - ubytek w kości czaszki, zwykle niewielkich rozmiarów. Za dehiscencję nie uważa się pourazowych ubytków kości czaszki. Przyczyną powstawania dehiscencji jest podwyższone ciśnienie śródczaszkowe, które spowodowane jest upośledzeniem wchłaniania płynu mózgowo-rdzeniowego. Powoduje to pulsujący ucisk na cienkie blaszki kostne i ich zanik (resorpcję). Zanik kości powoduje, że przestrzeń oponowa mózgoczaszki przylega bezpośrednio do tkanek wyścielających jamę nosową lub zatoki przynosowe. Stan taki doprowadzić może do pojawienia się płynotoku nosowego. Atrofii ścian kostnych oprócz wzrostu ciśnienia wewnątrz jamy czaszki sprzyjać mogą także procesy osteoporotyczne lub zaburzenia ukrwienia kości. Dehiscencje szczególnie dotyczą rejonu blaszki sitowej kości sitowej i okolicy siodła tureckiego.

</doc>
<doc id="1135495" url="https://pl.wikipedia.org/wiki?curid=1135495" title="Dehiscencje">
Dehiscencje



</doc>
<doc id="1135503" url="https://pl.wikipedia.org/wiki?curid=1135503" title="Choroba Pelizaeusa-Merzbachera">
Choroba Pelizaeusa-Merzbachera

Choroba Pelizaeusa-Merzbachera (ang. Pelizaeus-Merzbacher disease, PMD) – jedna z leukodystrofii, rzadka, uwarunkowana genetycznie. Jednostkę chorobową jako pierwsi opisali Friedrich Pelizaeus w 1885 roku i Ludwig Merzbacher w 1909.
Etiologia.
Podłożem choroby jest znaczne obniżenie stężenie lub brak syntezy jednego z głównych białek osłonki mielinowej białka proteolipidu (proteolipid protein, PLP). W prawidłowych warunkach zasadowe białko mieliny (MBP) i białko proteolipidu stanowią około 80% składu mieliny. Choroba jest dziedziczona w sposób sprzężony z chromosomem X i tylko dla takiej postaci dziedziczenia zarezerwowany jest eponim „choroba Pelizaeusa-Merzbachera”. Pozostałe opisywane w przeszłości przypadki o nieznacznie odmiennym obrazie klinicznym i o innym niż sprzężone z chromosomem X dziedziczeniu wykluczono z tego określenia. Gen o lokalizacji Xq22 koduje dwa białka (PLP i DM20). Powstają one na drodze tzw. alternatywnego składania mRNA. We wczesnej fazie życia zarodkowego i płodowego silniej ulega ekspresji gen białka DM20 w komórkach pierwotnych gleju. Ekspresja białka PLP zachodzi nieco później w okresie tworzenia się mieliny.
Objawy kliniczne i przebieg.
Choroba objawia się ataksją, wzmożonym napięciem kończyn, otępieniem i upośledzeniem rozwoju somatycznego. Schorzenie wywoływane jest przez mutacje w genie "PLP" kodującym białko proteolipidowe-1. Choroba Pelizaeusa-Merzbachera dziedziczona jest w sposób sprzężony z chromosomem X.

</doc>
<doc id="1135505" url="https://pl.wikipedia.org/wiki?curid=1135505" title="Zespół Pelizaeusa i Merzbachera">
Zespół Pelizaeusa i Merzbachera



</doc>
<doc id="1135507" url="https://pl.wikipedia.org/wiki?curid=1135507" title="Toqtamış Girej">
Toqtamış Girej



</doc>
<doc id="1135515" url="https://pl.wikipedia.org/wiki?curid=1135515" title="Dmitrij Sobolew">
Dmitrij Sobolew

Dmitrij Sobolew (ur. 7 sierpnia 1872 w Chripieli (Хрипели) koło Kostromy, zm. 16 marca 1949 w Charkowie) – rosyjski paleontolog i geolog, badacz geologii Gór Świętokrzyskich i ewolucji biologicznej, szczególnie głowonogów. 
Nazwisko.
Pełne nazwisko uczonego brzmi Dmitrij Nikołajewicz Sobolew, w rosyjskiej ortografii przedrewolucyjnej "Дмитрій Николаевичъ Соболевъ", w ortografii współczesnej "Дмитрий Николаевич Соболев". Sam geolog, publikując w językach, używających alfabetu łacińskiego, zapisywał swoje nazwisko jako Sobolew, natomiast czasami spotyka się angielską transliterację z cyrylicy Sobolev. W Polsce nierzadko spotyka się spolszczoną formę Dymitr Sobolew.
Życiorys.
Syn popa, w związku z ukończeniem seminarium duchownego (w Kostromie) nie mógł zgodnie z ówczesnym prawem podjąć studiów w centralnej części Rosji, dlatego w 1895 przyjechał do Warszawy i wstąpił na Uniwersytet Warszawski, który ukończył w 1899 jako geolog i od razu otrzymał posadę asystenta mineralogii na Politechnice Warszawskiej. Tytuł magistra obronił dopiero w 1911 na Uniwersytecie Moskiewskim na podstawie pracy o dewonie środkowym Gór Świętokrzyskich («Средній девонъ Кѣлецко-Сандомирскаго кряжа»). W 1914 został profesorem geologii na uniwersytecie w Charkowie, a w 1934 uzyskał tam habilitację. 
Badania naukowe.
Tematyka.
Podczas pobytu w Polsce większość jego badań dotyczyła paleozoiku Gór Świętokrzyskich, ze szczególnym uwzględnieniem dewonu. Podał poprawne rozpoziomowanie stratygraficzne dewonu środkowego regionu łysogórskiego. Badał także tektonikę Gór Świętokrzyskich. Opisał również wiele gatunków kopalnych zwierząt, na przykład: 
Po przeprowadzce do Charkowa tematyka jego badań objęła bardzo różne zagadnienia, w tym poszukiwania ropy naftowej i gazu ziemnego czy masowe wymierania. 
Nazwy rodzajowe goniatytów.
Do istotnych prac w dorobku Sobolewa należą opracowania filogenezy goniatytów i klimenii, oparte na bardzo bogatych materiałach z dewonu górnego Gór Świętokrzyskich. Przy opisywaniu tych skamieniałości Sobolew przyjął jednak niekonwencjonalną zasadę tworzenia nazw rodzajowych, która stała w sprzeczności z ówczesnymi i obecnymi regułami nomenklatury zoologicznej. Nazwy te zostały formalnie unieważnione przez Międzynarodową Komisję Nomenklatury Zoologicznej. Z tego względu nierzadko spotyka się zapis tych nazw łacinką (czcionką zwykłą), a nie kursywą, w odróżnieniu od nazw rodzajowych utworzonych zgodnie z regułami nomenklatury zoologicznej, które zawsze zapisuje się kursywą: 
Kwestia ważności nazw rodzajowych nie ma wpływu na nazwy gatunkowe.
Upamiętnienie.
Na cześć D. Sobolewa nazwano rodzaj dewońskich goniatytów "Sobolewia" Wedekind, 1918 oraz gatunki "Phacops sobolewi" Kielan, 1954 (trylobit dewoński, obecna nazwa "Pedinopariops sobolewi"), "Pachyphyllum sobolewi" Różkowska, 1956 (dewoński koral czteropromienny, obecna nazwa "Phillipsastrea sobolewi"), "Dimeroceras lentiforme sobolevi" Kullmann, 1960 (obecna nazwa "Paratornoceras sobolevi", głowonóg dewoński), "Septaliphoria sobolevi" Makridin, 1964 (ramienionóg jurajski) i "Flowerites sobolewi" Dzik, 1984 (głowonóg dewoński). 

</doc>
<doc id="1135522" url="https://pl.wikipedia.org/wiki?curid=1135522" title="Oman (ujednoznacznienie)">
Oman (ujednoznacznienie)



</doc>
<doc id="1135526" url="https://pl.wikipedia.org/wiki?curid=1135526" title="Marino Giudice">
Marino Giudice

Marino Giudice (zm. w grudniu 1386) – włoski kardynał okresu wielkiej schizmy
Życiorys.
Pochodził z Amalfi. 18 lutego 1370 został wybrany biskupem Castellamare. 18 maja 1373 przeniesiono go do biskupstwa Cassano. W 1378 został wygnany z diecezji za poparcie, jakiego udzielił papieżowi Urbanowi VI w sporze z antypapieżem Klemensem VII. Urban VI w nagrodę mianował go metropolitą Brindisi (1379), a następnie arcybiskupem Tarentu i kamerlingiem Kościoła (1380). Był także administratorem diecezji Aversa (1381) i Imola (1382) oraz legatem Urbana VI legatem we Włoszech i na Węgrzech (1382). Ostatecznie papież ten mianował go kardynałem prezbiterem S. Pudenziana, choć dokładna data tej promocji nie jest znana. Sprawował funkcję archiprezbitera Bazyliki Santa Maria Maggiore. W styczniu 1385 wraz z pięcioma innymi kardynałami został aresztowany i uwięziony w Nocera za rzekome spiskowanie przeciwko Urbanowi VI. W śledztwie poddany był torturom. Kiedy papież został zmuszony przez wojska neapolitańskie do opuszczenia Nocera, udał się do Genui, zabierając ze sobą więzionych kardynałów. Tam pięciu z nich (w tym Marino Giudice) zostało skazanych na śmierć i straconych najprawdopodobniej w grudniu 1386.
Kardynał Marino Giudice jest niekiedy mylony z biskupem Teano (1353-61) i arcybiskupem Amalfi (1361-74) o tym samym imieniu i nazwisku, który zmarł w 1374 roku i nigdy nie był kardynałem.

</doc>
<doc id="1135531" url="https://pl.wikipedia.org/wiki?curid=1135531" title="Tapirus bairdii">
Tapirus bairdii



</doc>
<doc id="1135537" url="https://pl.wikipedia.org/wiki?curid=1135537" title="Centrum Kliniczno-Dydaktyczne Uniwersytetu Medycznego w Łodzi">
Centrum Kliniczno-Dydaktyczne Uniwersytetu Medycznego w Łodzi

Centralny Szpital Kliniczny Uniwersytetu Medycznego w Łodzi (CSK) – centrum medyczne Uniwersytetu Medycznego w Łodzi, usytuowane pomiędzy ulicami: Pomorską, Mazowiecką i Czechosłowacką, we wschodniej części Łodzi, na obszarze osiedla Niciarniana.
Historia.
Budynek zaprojektował Janusz Wyżnikiewicz w stylu modernistycznym. W 1975 roku wmurowano kamień węgielny, budowę wielkiego szpitala rozpoczęto zaś w 1976. Szpital miał na 14 piętrach pomieścić 1500 łóżek. W 1980 na budowę przeznaczono 60 milionów zł. Na 54 hektarowym terenie w okolicy ówczesnej ulicy Nowotki (dziś Pomorskiej) trwały prace. Ukończono wówczas wszystkie podziemne instalacje z wyjątkiem urządzeń hydrantowych – informował kierownik głównego wykonawcy Budopolu – Mieczysław Skubisz. Rozpoczęła się budowa dróg w okolicy, których koszt szacowany był na około 30 milionów złotych. Powoli zaczynał się piąć w górę główny budynek szpitala którego wysokość zaplanowano na 17 pięter i 160 metrów długości. Pawilon psychiatryczny był w trakcie robót wykończeniowych. Trwał także montaż pierwszej kondygnacji budynku zwierzętarni, który miał być w stanie surowym gotowy we wrześniu 1980 roku. Wkrótce miała rozpocząć się budowa jeszcze jednego obiektu kompleksu szpitalnego – diagnostycznego albo technicznego. Na budowie pracowały trzy firmy podwykonawców: Instal Łódź, Przedsiębiorstwo Robót Inżynieryjnych, Przedsiębiorstwo Robót Instalacyjnych Budopol z Mińska Mazowieckiego. Trwały uzgodnienia z producentami na temat rodzaju urządzeń w które zostanie wyposażony kompleks szpitalny – m.in. megafonizacji z centralną dyspozytornią poczty automatycznej, czy transportu mechanicznego. Później zaczęły się problemy z ciągłością trwania inwestycji.
Najpierw budowę zahamowało powstanie Szpitala Matki Polki. Później regularnie pojawiały się problemy z pieniędzmi na kontynuowanie inwestycji. W ten sposób przez kilkanaście lat w obiekcie wykonywano niewiele prac. Na początku XXI wieku zdecydowano, że oddziały szpitalne powstaną tylko na siedmiu piętrach. Wyżej będą przychodnie, laboratoria i sale wykładowe.
W 2013 roku nadzór budowlany, po 38 latach budowy, oddał budynek do użytku, zakończyło się też ostateczne wykończenie placówki. Całość została otwarta dla pacjentów w kwietniu 2014 roku, po skompletowaniu niezbędnego wyposażenia medycznego. Ostatecznie szpital zajmuje dwie trzecie całości budynku (część wschodnia i centralna) do ósmego piętra włącznie i posiada 367 łóżek, ponadto znajduje się w nim 31 klinik i pięć sal operacyjnych.
Piętra 12. i 13. przeznaczono na Centrum Symulacji Medycznych oraz hostel mogący pomieścić do 43 osób. W 2018 roku zaczęto również adaptować kolejne pomieszczenia i piętra przygotowując je na przeniesienie do nich rozsianych po Łodzi oddziałów i klinik w tym Akademickiego Ośrodka Onkologicznego i Akademickiego Ośrodka Ginekologiczno-Położniczego.
Dane techniczne budynku: powierzchnia użytkowa 69 200 m², kubatura 307 296 m³, powierzchnia zabudowy 4 770 m².

</doc>
<doc id="1135550" url="https://pl.wikipedia.org/wiki?curid=1135550" title="James H. Duff">
James H. Duff

James Henderson Duff (ur. 21 stycznia 1883, zm. 20 grudnia 1969) – amerykański prawnik i polityk z Pensylwanii, działacz Partii Republikańskiej. W latach 1947–1951 był gubernatorem tego stanu. W latach 1951–1957 reprezentował Pensylwanię w Senacie Stanów Zjednoczonych.

</doc>
<doc id="1135556" url="https://pl.wikipedia.org/wiki?curid=1135556" title="Zegar binarny">
Zegar binarny

Zegar binarny jest to zegar, który wyświetla godzinę w systemie binarnym. W przypadku zegarów cyfrowych, czas wyświetlany jest za pomocą diod LED lub małych żarówek.
Jak odczytać godzinę.
Pionowe kolumny to po kolei: GG:MM:SS (godziny, minuty, sekundy), a kluczem do odczytania godziny jest znajomość układu binarnego (zero-jedynkowego) oraz tzw. kodu BCD

</doc>
<doc id="1135558" url="https://pl.wikipedia.org/wiki?curid=1135558" title="Clymeniida">
Clymeniida

Clymeniida, klymenie – rząd wymarłych głowonogów z podgromady amonitów.
Klymenie mają linię przegrodową typu goniatytowego. Charakterystyczne wyłącznie dla klymenii jest położenie u form dorosłych syfonu po stronie grzbietowej, a nie brzusznej, jak u innych amonitowatych. Większość klymenii ma także nietypową linię przegrodową, gdyż zaczyna się ona od siodła.
Pojawiły się w późnym dewonie, we franie, ale szczyt rozwoju przeszły w famenie, gdy były najliczniejszą grupą amonitów. Wymarły u schyłku dewonu, choć jeden rodzaj przetrwał i żył jeszcze na początku karbonu (znaleziony w skałach turneju na terenie Niemiec).
Wiele gatunków ma duże znaczenie stratygraficzne w famenie, którego stratygrafia w dużym stopniu bazuje na tym rzędzie. W Polsce najliczniejsze i najbogatsze stanowiska goniatytów występują w Górach Świętokrzyskich i w Dzikowcu w Sudetach.
Systematyka.
Rząd †Clymeniida Sepkoski, Jr. 2002

</doc>
<doc id="1135563" url="https://pl.wikipedia.org/wiki?curid=1135563" title="Klymenie">
Klymenie



</doc>
<doc id="1135564" url="https://pl.wikipedia.org/wiki?curid=1135564" title="Goniatyty">
Goniatyty



</doc>
<doc id="1135583" url="https://pl.wikipedia.org/wiki?curid=1135583" title="Objaw zbiornika">
Objaw zbiornika

Objaw zbiornika – występujący przy płynotoku nosowym związany jest z wyciekiem i nagromadzeniem się płynu mózgowo-rdzeniowego w zatoce przynosowej (klinowej lub komórkach sitowych). Przy pochyleniu głowy ku przodowi zatoka opróżnia się z płynu, który wycieka przez jamę nosową na zewnątrz. Czasami pomimo nagromadzenia płynu w zatoce, może się ona nie opróżniać z zalegającego w niej płynu. Może być to związane z obrzękiem ujścia zatoki przynosowej na skutek nieżytu nosa.

</doc>
<doc id="1135584" url="https://pl.wikipedia.org/wiki?curid=1135584" title="Eugeniusz Waniek">
Eugeniusz Waniek

Eugeniusz Waniek (ur. 28 października 1906 r. w Ustrzykach Dolnych, zm. 19 kwietnia 2009 r. w Krakowie) – polski malarz, grafik, rysownik, scenograf i pedagog.
Dzieciństwo i młodość spędził w Ustrzykach Dolnych. Ukończył gimnazjum we Lwowie, po czym od 1926 r. studiował na Akademii Sztuk Pięknych w Krakowie, w pracowniach Władysława Jarockiego, Teodora Axentowicza, Fryderyka Pautscha i Karola Frycza. Należał do grupy formistów polskich. W trakcie studiów związał się z Grupą Krakowską, z którą występował w 1934 r. w Krzemieńcu (był ostatnim żyjącym członkiem tej grupy). Wówczas jego prace wysoko oceniał teoretyk sztuki i malarz Leon Chwistek. W drugiej połowie lat trzydziestych XX w. zajmował się wykonywaniem polichromii (m.in. w kościołach w Turku, Biechowie i Bielsku) oraz dekoracją wnętrz.
II wojnę światową spędził w Ustrzykach Dolnych. Był żołnierzem Armii Krajowej pod pseudonimem "Baśka". Trudne wojenne doświadczenia ziemi ustrzyckiej przelewał na płótno. Przedstawił na swoich obrazach m.in. wywózkę ludności polskiej do Kazachstanu, zagładę miejscowych Żydów oraz zbrodnie UPA.
Po wojnie wrócił do Krakowa. Od 1946 r. był pedagogiem Liceum Sztuk Plastycznych w Krakowie, a w latach 1950-1977 wykładowcą w Akademii Sztuk Pięknych na Wydziale Malarstwa i Grafiki, gdzie uzyskał tytuł naukowy profesora. W 1977 r. przeszedł na emeryturę. Później zajmował się doradztwem artystycznym oraz indywidualną pracą ze studentami. Jeszcze w roku 2004 odkrył istotne materiały rzucające nowe światło na przebieg potyczki na polanie Huciska.
Tworzył zarówno w stylu racjonalistycznym, jak i kubistycznym. Miał kilkadziesiąt wystaw w Polsce i za granicą. Jego prace znajdują się m.in. w zbiorach Muzeum Narodowego w Krakowie, Muzeum Narodowego w Warszawie, Muzeum Narodowego w Poznaniu, Muzeum Sztuki w Łodzi oraz Biblioteki Narodowej w Warszawie. Jego ostatnią pracą była wystawa "Mój Kraków" z wiosny 2008 r. stworzona wspólnie z fotografik Agatą Koszczan.
Za zasługi dla sztuki i kraju został odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Złotym Medalem „Zasłużony Kulturze Gloria Artis” oraz medalem Cracoviae Merenti. Był honorowym obywatelem Ustrzyk Dolnych. Został pochowany w Alei Zasłużonych krakowskiego Cmentarza Rakowickiego (kwatera LXIX pas B-1-5).
Od 28 maja 2010 r. Eugeniusz Waniek jest patronem Powiatowej i Miejskiej Biblioteki Publicznej w Ustrzykach Dolnych. Jego wizerunek odsłonięto na południowej ścianie gmachu.

</doc>
<doc id="1135588" url="https://pl.wikipedia.org/wiki?curid=1135588" title="Płynotok nosowy">
Płynotok nosowy

Płynotok nosowy (łac. "rhinorrhoea cerebrospinalis") – to wyciek płynu mózgowo-rdzeniowego przez jamę nosową. Płynotok nosowy związany jest z wyciekiem płynu przez przetokę, która powstaje w kościach czaszki przy jednoczesnym rozerwaniu opony twardej. Jest patologią, która ze względu na powstanie przetoki pomiędzy przestrzenią nosa i zatok a wnętrzem jamy czaszki stanowi wrota zakażenia CUN.
Przyczyny.
Płynotok (w tym pourazowy) powstaje zwykle w najcieńszych miejscach kości czaszki. Należą do nich:
Warunkiem powstania płynotoku oprócz ubytku w kościach czaszki jest także rozerwanie worka oponowego
Objawy.
Czasami płynotok nosowy może być niezauważony przez wiele lat a o jego podejrzeniu świadczyć może kilkukrotne przebycie bakteryjnego zapalenia opon mózgowo-rdzeniowych.
Pojawienie się płynotoku nosowego może występować w różnych okresach od powstania przetoki (połączenia) pomiędzy mózgoczaszką i twarzoczaszką:
Większość płynotoków pourazowych to płynotoki wczesne. Późniejsze niż natychmiastowe pojawienie się płynotoku związane jest (w przypadku urazu) z obecnością obrzęku lub krwiaka, które w naturalny sposób blokują wydostawanie się płynu mózgowo-rdzeniowego. Po ich resorpcji, co może trwać kilka tygodni pojawia się płynotok. Płynotoki zwykle ustają samoistnie, na skutek powstania blizny w blaszce opony twardej. Późniejsze pojawienie się płynotoku może być także związane z martwicą spowodowaną uciskiem przez odłam kostny. Po dokonaniu się martwicy następuje pęknięcie tkanek i wyciek płynu.
Powikłania.
Stały utrzymujący się płynotok stwarza możliwość przechodzenia bakterii z jamy nosowej i zatok przynosowych do jamy czaszki co może skutkować:
Szczególnie częste jest prawdopodobieństwo powikłań w przypadku istnienia przepukliny oponowej do wnętrza jamy nosowej lub zatok przynosowych. Powikłania te są stanem zagrożenia życia. Śmiertelność dochodzi do 10%. Najczęstszymi patogenami wywołującymi w/w powikłania są:
Ponadto do powikłań płynotoku nosowego zalicza się

</doc>
<doc id="1135589" url="https://pl.wikipedia.org/wiki?curid=1135589" title="Powołanie">
Powołanie

Powołanie – potocznie: posiadanie określonego daru do wykonywania danej czynności przez większą część życia. Czynność tę wykonuje się bardziej z pobudek altruistycznych niż finansowych, choć te drugie mogą mieć również znaczenie.
Można również mieć powołanie do pracy, którą się wykonuje.
Słowo „powołanie” nabiera dodatkowego znaczenia w religii.
Chrześcijaństwo.
W chrześcijaństwie przez powołanie rozumie się najczęściej wezwanie człowieka przez Boga do określonego sposobu życia.
Wyszczególnia się też rodzaje powołania w odniesieniu do określonych zadań, np. powołanie misyjne (do głoszenia Ewangelii wśród niechrześcijan), powołanie do wykonywania jakiegoś zawodu, zwłaszcza wymagającego trudu i poświęcenia, jak np. pielęgniarka, nauczyciel, itp.
Odkrywanie powołania.
Według rozumienia w chrześcijaństwie, odkrycie powołania polega na rozpoznaniu drogi, na jaką przeznaczył kogoś Bóg.
Jednak dziś wielu teologów twierdzi, że aby odkryć powołanie np. do kapłaństwa czy małżeństwa, wystarczą dwa elementy:
Nie potrzeba trzeciego elementu, czyli bycia powołanym przez Boga. Bóg powołuje wszystkich ogólnie do świętości, a każdy zgodnie ze swoim sumieniem wybiera drogę, która wydaje mu się najodpowiedniejsza.

</doc>
<doc id="1135590" url="https://pl.wikipedia.org/wiki?curid=1135590" title="Farida (królowa)">
Farida (królowa)

Królowa Farida (arab. الملكة فريدة), właśc. Safinaz Hanim Zulfikar (ur. 5 września 1921 w Aleksandrii; zm. 16 października 1988 w Kairze) – królowa Egiptu jako żona króla Egiptu Faruka I.
Ślub pary odbył się 20 stycznia 1938 roku w Kairze. Para miała trzy córki:
Król Faruk i królowa Farida rozwiedli się 19 listopada 1948 roku.

</doc>
<doc id="1135601" url="https://pl.wikipedia.org/wiki?curid=1135601" title="Marcella Detroit">
Marcella Detroit

Marcella Detroit, właściwie Marcella Levy (ur. 21 czerwca 1952 w Detroit, Michigan, USA) – piosenkarka, autorka tekstów i muzyki. Jest znana przede wszystkim z twórczości w Shakespears Sister, a także z charakterystycznego sopranowego głosu.
Kariera muzyczna.
Swoje pierwsze kroki w branży Marcella stawiała na początku lat 70. XX wieku w zespole Boba Segera. Następnym krokiem w karierze muzycznej była współpraca z Erikiem Claptonem (1974) – pisała dla niego, m.in. "Lay Down Sally". Po opuszczeniu zespołu Claptona, Marcella była muzykiem sesyjnym. Współpracowała m.in. z Arethą Franklin, Alem Jarreau, Alice'm Cooperem i Bette Midler. W 1982 roku wydała swój pierwszy solowy album "Marcella", pod swoim prawdziwym nazwiskiem. W tym samym roku napisała piosenki m.in. dla Chaki Khan i Belindy Carlisle. W 1985 roku znów pracowała dla Claptona i występowała razem z nim na Live Aid.
W 1989 roku dołączyła do Shakespears Sister jako członek zespołu i autorka tekstów, po poznaniu Siobhan Fahey przez przyjaciela Richarda Feldmana. W tym czasie przyjęła pseudonim artystyczny – Marcella Detroit – od swojego rodzinnego miasta. Wraz z wydaniem drugiego albumu – "Hormonally Yours" – Marcella zyskała statut członka zespołu na równi z Siobhan. Jednak w 1993 Siobhan zakończyła współpracę z Marcellą i od tej pory występowała sama pod szyldem Shakespears Sister. Po oopuszczeniu duetu Marcella rozpoczęła karierę solową. Na "UK top 40 hits" znalazły się jej trzy piosenki: "I Believe" (UK #11), "Ain't Nothing Like The Real Thing" (duet z Eltonem Johnem) (UK #24) i "I'm No Angel" (UK #33). Nagrała kilka solowych albumów: "Jewel" (1994), "Feeler" (1996) i "Dancing Madly Sideways" (2001).
W 2004 roku wróciła do swego prawdziwego nazwiska i do swoich korzeni bluesowych, nagrywając z Carlos Guitarlos. Napisała także muzykę m.in. dla Charlotte Church i Alex Parks. We wrześniu 2006 wydała swój album bluesowy "The Upside of Being Down" pod nazwą Marcy Levy Band.
Jej ostatni singel - "Mystery To Me" - został wydany 30 kwietnia 2007.
Marcella pojawiła się także na srebrnym ekranie. W 1996 roku w jednym z odcinków "Absolutely Fabulous", w którym zagrała anioła i wykonała kilka utworów wraz z Marianne Faithfull. Udzieliła również swojego głosu na płycie "The Simpsons Sing the Blues".

</doc>
<doc id="1135602" url="https://pl.wikipedia.org/wiki?curid=1135602" title="Greg Vaughan">
Greg Vaughan

James Gregory „Greg” Vaughan Jr. (ur. 15 czerwca 1973 w Dallas) – amerykański aktor telewizyjny i model pochodzenia greckiego i rdzennych Amerykanów, znany najbardziej z dwóch oper mydlanych "Żar młodości" i "Szpital miejski".
Życiorys.
Wczesne lata.
Wychowywał się w Dallas, w stanie Teksas jako syn Jamesa Gregory’ego Vaughan Sr. i Barbary Ann Alt. W 1991 roku ukończył szkołę średnią Mesquite High School w Mesquite w stanie Teksas. W 1993 roku przeniósł się do Los Angeles, gdzie przez rok studiował aktorstwo.
Kariera.
W wieku szesnastu lat rozpoczął karierę we Włoszech jako model reklamujący stroje Giorgio Armaniego. Brał także udział w kampaniach reklamowych Gianniego Versace, Tommy’ego Hilfigera, Banana Republic i Ralpha Laurena.
Swoją karierę na małym ekranie zapoczątkował gościnnym udziałem w serialach – "Słoneczny patrol" ("Baywatch"), NBC "Plaże Malibu" ("Malibu Shores", 1996) i "Beverly Hills 90210" (1996, 1997). Jego debiutem na kinowym ekranie był niezależny film "Nie takie małe drogi" ("No Small Ways", 1997) u boku Charlesa Napiera i dramat "Trujący bluszcz 3" ("Poison Ivy: The New Seduction", 1997) z Jaime Pressly. Następnie wystąpił w serialach: "" ("Buffy the Vampire Slayer", 1997), "Czarodziejki" ("Charmed", 1999–2000) i CBS "Nash Bridges" (2000).
W 1998 zagrał jednego z bohaterów slashera "" ("Children of the Corn V: Fields of Terror").
Podbił serca telewidzów jako Diego Guttierez w operze mydlanej CBS "Żar młodości" ("The Young and the Restless", 2002-2003).
W 2006 roku zastąpił Jacoba Younga i zagrał postać Lucky’ego Spencera w operze mydlanej ABC "Szpital miejski" ("General Hospital").
Życie prywatne.
Spotykał się z Alyssą Milano (2000). W dniu 4 czerwca 2006 roku poślubił marokańsko-holenderską modelkę Touriyę Haoud. Mają trzech synów Jathana Jamesa (ur. 4 maja 2007), Cavana Thomasa (ur. 19 stycznia 2010) i Landana Reida (ur. 5 marca 2012). 14 kwietnia 2014 doszło do rozwodu. W Boże Narodzenie 2019 oświadczył się aktorce, Angie Harmon, która przyjęła zaręczyny.

</doc>
<doc id="1135608" url="https://pl.wikipedia.org/wiki?curid=1135608" title="AN-M30">
AN-M30

AN-M30 – amerykańska bomba burząca wagomiaru 100 funtów. Prace nad tą bombą rozpoczęto w 1938 roku. Była stosowana podczas II wojny światowej przez lotnictwo US Navy i USAAC. Po wojnie znalazła się na uzbrojeniu USAF i US Navy, także lotnictwa krajów NATO. Wycofana z uzbrojenia w latach 60. XX wieku.
Bomba AN-M30 miała korpus pomalowany na oliwkowo, z żółtym pasem wokół nosa i ogona. Posiadała dwa zapalniki: głowicowy (AN-M103, M110 lub M118) i tylny (AN-M100A2 lub M112A1).

</doc>
<doc id="1135618" url="https://pl.wikipedia.org/wiki?curid=1135618" title="Stanisław Suryn">
Stanisław Suryn

Stanisław Sylwester Suryn (ur. 31 grudnia 1858 w Warszawie, zm. 11 lutego 1928) – generał dywizji Wojska Polskiego.
Życiorys.
Urodził się 31 grudnia 1858 w Warszawie, w rodzinie Onufrego Franciszka Suryna herbu własnego, majora armii rosyjskiej.
Po ukończeniu Nowgorodzkiego Korpusu Kadetów Grafa generała artylerii Aleksego Arakczejewa w Niżnym Nowogrodzie (ros. "Нижегородский графа Аракчева Кадетский Корпус") wstąpił do Pawłowskiej Szkoły Wojskowej w Petersburgu. Naukę zakończył 22 maja 1877 (XIV promocja) i rozpoczął zawodową służbę wojskową w armii rosyjskiej. W latach 1904-1905 brał udział w wojnie rosyjsko-japońskiej. Dowodził kompanią karabinów maszynowych. Za osiągnięcia na polu walki awansowany na podpułkownika. 25 lutego 1912 mianowany dowódcą 6 Pułku Grenadierów Generała Marszałka Polnego Wielkiego Księcia Michała stacjonującego w Moskwie i wchodzącego w skład 2 Dywizji Grenadierów Korpusu Grenadierów. Na czele tego pułku brał udział w I wojnie światowej. Był trzykrotnie ranny. W 1915 został awansowany na generała majora ze starszeństwem z 27 sierpnia 1915 i mianowany dowódcą brygady w składzie 8 Dywizji Piechoty. Sprawował opiekę nad Legionem Puławskim za co był zwalczany przez gen. Mrozowskiego. 6 grudnia 1917 wyznaczony na stanowisko naczelnika rezerwy oficerów (inspektora Legii Rycerskiej), I Korpusu Polskiego w Rosji. Nie będąc akceptowanym przez Józefa Dowbor-Muśnickiego zrezygnował ze służby w korpusie. Kolejnym etapem w życiu generała była służba w Legionie Polskim w Finlandii.
16 stycznia 1919 przyjęty został do Wojska Polskiego z byłej armii rosyjskiej z zatwierdzeniem posiadanego stopnia generała majora ze starszeństwem z 27 sierpnia 1915 i zaliczony do Rezerwy Oficerów z dniem 9 stycznia tego roku. 26 marca 1919 powołany w skład komisji etatów. 15 maja 1919 został mianowany dowódcą 8 Dywizji Piechoty. 9 lipca 1919 zwolniony do Rezerwy armii. 30 grudnia 1919 został powołany do czynnej służby w Wojsku Polskim i przydzielony Oficerskiej Stacji Zbornej w Warszawie. 4 lutego 1920 został zwolniony z czynnej służby. 14 października 1920 został przewodniczącym Centralnej Komisji Kontroli Stanów przy MSWojsk.. 12 marca 1921 będąc w stanie spoczynku, w stopniu generała podporucznika, uzyskał prawo noszenia munduru. 26 października 1923 Prezydent RP Stanisław Wojciechowski zatwierdził go w stopniu generała dywizji. Mieszkał w Łomży. Zmarł 11 lutego 1928.

</doc>
<doc id="1135621" url="https://pl.wikipedia.org/wiki?curid=1135621" title="Anna Branicka">
Anna Branicka

Anna z Branickich Lubomirska z Ruszczy (ur. 1562 w Krakowie, zm. 9 stycznia 1639 w Wiśniczu) – posiadaczka starostwa dobczyckiego w 1585 roku.
Życiorys.
Była córką Grzegorza Branickiego i Katarzyny z Kotwiczów z Gawłowa herbu Kotwicz (zm. 1588 r.). W 1581 poślubiła Sebastiana Lubomirskiego. Z tego małżeństwa na świat przyszło ośmioro dzieci: synowie Stanisław Lubomirski wojewoda krakowski, i Joachim (1588-1610) starosta dobczycki, najstarsza córka Katarzyna Lubomirska (1582-1611) została wydana za mąż za Janusza Ostrogskiego, Anna została zakonnica w klasztorze benedyktynek w Staniatkach, Zofia poślubiła Mikołaja Oleśnickiego, Barbara wyszła za mąż za Jana Zebrzydowskiego a Krystyna została żoną Stanisława Koniecpolskiego hetmana wielkiego koronnego. Po śmierci męża Anna mieszkała w Dobczycach i w Wiśniczu zajmując się wychowaniem dzieci i działalnością dobroczynną
Anna Branicka w latach 1623-1634 za sumę 65 tysięcy złotych była fundatorką klasztoru dominikanek na Gródku w Krakowie wraz z kościoła pod wezwaniem Matki Boskiej Śnieżnej. Wspierała finansowo Dominikanów w Bochni i Karmelitów Bosych w Wiśniczu. Zmarła na zamku w Wiśniczu została pochowana obok męża w rodzinnej kaplicy grobowej, której była współfundatorką w latach 1605-1610 w kościele Dominikanów w Krakowie. W kaplicy tej znajduje się jeden z zachowanych portretów Anny, drugi przechowują siostry Dominikanki.

</doc>
<doc id="1135624" url="https://pl.wikipedia.org/wiki?curid=1135624" title="Karol Frycz">
Karol Frycz

Karol Frycz (ur. 29 marca 1877 w Cieszkowach, zm. 30 sierpnia 1963 w Krakowie) – polski malarz, scenograf i reżyser teatralny, grafik, historyk sztuki, reformator i współtwórca nowoczesnej polskiej scenografii, autor wielu prac z zakresu dekoracji wnętrz. Był wychowawcą i mistrzem dla wielu polskich scenografów.
Życiorys.
Edukacja.
Pochodził ze spolonizowanej rodziny von Fritsch wyznania kalwińskiego, pochodzącej z Saksonii, osiadłej w XVIII w. na Śląsku. Był synem powstańca styczniowego i pamiętnikarza Kazimierza Frycza oraz Heleny Trzetrzewińskiej. Uczył się w gimnazjum św. Anny w Krakowie, a maturę zdał w Bochni. Studiował architekturę w Technische Universität München (1896–1898). W 1902 roku ukończył ze złotym medalem wydział malarstwa w krakowskiej Szkole Sztuk Pięknych. Był uczniem m.in. wybitnych artystów polskiego modernizmu: Stanisława Wyspiańskiego, Józefa Mehoffera i Leona Wyczółkowskiego. Równolegle studiował historię sztuki na Uniwersytecie Jagiellońskim. W latach 1902–1904 uczył się w Cesarsko-Królewskiej Szkole Rzemiosła Artystycznego (k.k. Kunstgewerbeschule) w Wiedniu pod kierunkiem Alfreda Rollera. W latach 1904–1905 kontynuował naukę w Académie Julian w Paryżu i w szkole Williama Morissa w Londynie. W okresie 1905–1912 uczestniczył w pracach Towarzystwa Polska Sztuka Stosowana, a w latach 1905–1912 był członkiem kierownictwa tego towarzystwa.
„Wystrzyganki”.
Jedną z technik plastycznych, których Frycz nauczył się podczas nauki w wiedeńskiej Kunstgewerbeschule, była wycinanka. Technika ta była przez Frycza stosowana niezależnie od znanej wcześniej wycinanki ludowej. Artysta tworzył obrazy dekoracyjne z kolorowych papierów i wzorzystych wyklejek. Najstarszą znaną pracą Frycza w tej technice był (wykonany z fragmentów kolorowych papierów introligatorskich − głównie marmurków − w tonacjach granatowo-brązowo-fioletowych) obraz „Kwoka z pisklętami”, sygnowany i datowany: K. Frycz, Wiedeń 17 I V [1]903. Frycz stosował więc tę technikę już około 9 lat przed wprowadzeniem kolażu do malarstwa przez kubistów. Artysta chętnie sięgał po tę technikę już od początku swojej krakowskiej działalności malarskiej, którą rozpoczął w 1904. Teofil Trzciński wspominał, że Karol „bawił się komponowaniem obrazków, wykonanych bez użycia jakichkolwiek farb”. Także Marian Turwid wspominał swoje zaskoczeniem efektem, jaki dawała ta technika: „W pierwszym lokalu Polskiej Sztuki Stosowanej, u Jerzego Warchałowskiego przy ul. Wolskiej wisiały swego czasu obrazy Frycza, których kształt i świetna barwa okazywały się przy obejrzeniu z bliska... skrawkami kolorowego papieru”.
O upodobaniu Frycza wzmiankował tekst pierwszego programu kabaretu Zielony Balonik (7 października 1905). W recytacji Jana Stanisławskiego znalazła się żartobliwa aluzja do prac Frycza:
Aluzje do tego rodzaju prac Frycza znajdowały się wielokrotnie w tekstach następnych programów (5 grudnia 1905 − piosenka o odnawianiu Wawelu; w kuplecie Noskowskiego zatytułowanym „Nie widział kto Karola Frycza gdzie?” (w programie z 17 listopada 1906) zauważano: „...spiesząc ku drzwiom coś pilnie strzygł”). Na obrazie Sichulskiego "Kabaret szalony", na którym przedstawił on twórców kabaretu z charakterystycznymi dla nich atrybutami, można zauważyć Frycza biegnącego z potężnymi nożycami. Tadeusz Boy-Żeleński z uznaniem pisał o Fryczu: „Mistrz wszelakiej «wystrzyganki»”. „Wystrzyganki” Frycza zdobiły także ściany lokalu Michalika. Po 1907 nie odnotowano żadnej wystrzyganki w twórczości Frycza.
Zachowane w zasobach Muzeum Narodowego w Krakowie obrazy Frycza, wykonane techniką wystrzyganek, są prezentowane na ważnych wystawach. "Perliczki w ogrodzie" pokazano w Sukiennicach z okazji jubileuszu 150-lecia Akademii Sztuk Pięknych, a "Kwokę z pisklętami" na brukselskiej wystawie "Art Nouveau polonais" w 1997. Obydwa dzieła były prezentowane na ekspozycji Polska-Japonia 1919−1999 (pokazywanej w Tokio, Osace, Warszawie i Krakowie w latach 1999−2000).
„Teka Melpomeny”.
W 1904, wspólnie z Kazimierzem Sichulskim, Witoldem Wojtkiewiczem, Stanisławem Kuczborskim, Antonim Procajłowiczem, Stanisławem Rzeckim, podczas spotkań w krakowskiej Cukierni Lwowskiej stworzył zbiór karykatur aktorów „Teka Melpomeny”. Frycz był także autorem plakatu reklamującego to wydawnictwo. Dochód ze sprzedaży egzemplarzy zbioru został przeznaczony na zasilenie aktorskiej kasy emerytalnej.
Jama Michalika i Zielony Balonik.
Od 1905 Karol Frycz związał się z kabaretem Zielony Balonik, który powstał w cukierni należącej do Apolinarego Jana Michalika. W związku z tym, że lokal ów nie posiadał okien, artyści nadali mu nazwę Jama Michalika. Pierwszym większym cyklem przedstawień była „Restauracja Wawelu” Witolda Noskowskiego z rysunkami Karola Frycza. Podczas programów kabaretu prezentowano specjalnie na tę okazję przygotowywane satyryczne obrazki, które żartobliwie komentowano. Głównymi ich autorami byli Kazimierz Sichulski i Karol Frycz. Frycz pełnił w „Zielonym Baloniku” także funkcję aktora i literata. Gdy w pierwszych latach istnienia kabaretu artyści postanowili zorganizować teatrzyk kukiełkowy – Szopkę krakowską, Frycz był jej współtwórcą.
Karola Frycza – jako jednego z mistrzów satyry – wspominał Adam Grzymała-Siedlecki:
Podczas zleconej przez cukiernika przebudowy lokalu (1910−1911) Frycz wykonał projekt aranżacji i koncepcji wykończenia wnętrz. Zaprojektował meble, drzwi, witraże, lustro, kominek, zegar, lampy i kandelabry. Wspólnie z Kazimierzem Sichulskim ozdobili wnętrze obrazami, a Frycz wykonał polichromie na ścianach. Karol Frycz wykonywał polichromie w innych kawiarniach, ale także kościołach i pałacach, m.in. w kościele św. Marii Magdaleny w Szczucinie (1908) i dworze Jana Hupki w Niwiskach (1912).
Lata 20. i 30. XX wieku.
W 1906 Karol Frycz debiutował jako scenograf w teatrze krakowskim. Zaprojektował dekoracje do Peleasa i Melisandy. W 1907 był organizatorem i autorem oprawy plastycznej ceremonii pogrzebowej Stanisława Wyspiańskiego. Z tej okazji Frycz zaprojektował ozdoby krypty na Skałce i dekoracje miasta.
Gdy w 1906/1907 Arnold Szyfman (późniejszy dyrektor warszawskiego Teatru Polskiego) tworzył w Krakowie własny teatrzyk kabaretowy pod nazwą „Figliki”, Frycz dołączył do twórców. Frycz wykonał dekorację sali teatralnej w tym teatrze oraz dekoracje m.in. do "Księcia Niezłomnego", "Beatryks Cenci", "Ślubów panieńskich". Przedsięwzięcie jednak szybko zbankrutowało. Od 1907 był sekretarzem Towarzystwa Artystów Polskich „Sztuka”.
W latach 1908–1912 Frycz wykonał wiele prac z zakresu dekoracji wnętrz, polichromii – w kościołach, pałacach, kawiarniach. W roku 1912 przebywał w Afryce. W 1913 pracował w Warszawie. Realizował scenografie dla Teatru Polskiego (w latach 1913–1931 wykonał opracowania plastyczne "Irydiona" [premiera 29 stycznia 1913], "Balladyny", "Burzy" Williama Shakespeare’a, "Grzegorza Dyndały", "Lekarza mimo woli") oraz i Teatru Małego. We wrześniu 1913 wyjechał do Afryki i przebywał tam do lutego 1914. Podczas I wojny światowej zajmował się renowacją zabytków Sandomierza.
W okresie 1919–1921 pełnił funkcje dyplomatyczne na Dalekim Wschodzie. Był radcą kulturalnym polskiego poselstwa w Tokio, a także attaché kulturalnym przy komisarzu RP na Syberii. Był wówczas wykładowcą na wyższych uczelniach: w Tokio, Kioto i Osace. W 1921 powrócił do kraju i podjął współpracę z Teatrem Polskim i Teatrem Małym w Warszawie. Debiutem reżyserskim Frycza była "Ziemia nieludzka" (1923). W 1926 wykonał opracowanie plastyczne dla dwóch sztuk granych w Théâtre Ambigu w Paryżu.
Od 1930 był profesorem krakowskiej Akademii Sztuk Pięknych. W latach 1931–1933 współpracował także z Teatrem Narodowym, a w 1933 przeprowadził się na stałe do Krakowa, gdzie w okresie 1933−1935 był scenografem w Teatrze im. Słowackiego. W krakowskiej Akademii Sztuk Pięknych utworzył Katedrę Sztuki Dekoracyjnej i Kostiumologii (jako pierwszą w Polsce). W latach 1935–1939 był dyrektorem Teatru im. Juliusza Słowackiego w Krakowie.
Lata 40 i 50. XX wieku.
II wojnę światową Frycz spędził w Krakowie, pracując w Muzeum Czapskich. Od 1946 pracował jako scenograf, głównie w teatrach krakowskich, ale także w Warszawie, Poznaniu, Wrocławiu, Katowicach, Szczecinie i innych miastach polskich
W latach 1945–1946 ponownie sprawował funkcję dyrektora Teatru im. Juliusza Słowackiego w Krakowie. W 1952 otrzymał Nagrodę Państwową I stopnia. W 1957 – z okazji pięćdziesięciolecia pracy na scenach polskich – otrzymał godność honorowego dyrektora Teatru im. Juliusza Słowackiego w Krakowie.
U schyłku życia.
Od 1 października 1960 przeszedł na emeryturę. W 1960 otrzymał Nagrodę Miasta Krakowa.
Zmarł w Krakowie 30 sierpnia 1963. Pochowany na Cmentarzu Salwatorskim w Krakowie (sektor SC13-1-6).
Pośmiertnie (1967) wydano tom jego artykułów o teatrze i sztuce. Prace Karola Frycza znajdują się w zbiorach w Muzeum Narodowego oraz Muzeum Historycznym Miasta Krakowa. 
Charakterystyka twórczości.
W pracach scenograficznych Frycz zrezygnował z wykorzystywania uniwersalnych dekoracji płóciennych. Rozpoczął od stylu secesyjnego, przenosząc go na formy teatralne. Wprowadził do polskiego teatru nowy, niestosowany w XIX wieku rodzaj dekoracji trójwymiarowej. Typ ten rozpowszechnił się w polskim teatrze. W swoich pracach umiejętnie operował oświetleniem i bogatą kolorystyką. Polski teatr zawdzięcza Fryczowi także stylizowane historyczne kostiumy (szczególnie molierowskie).
Był wysokiej kultury znawcą sztuki, jednym z pierwszych we współczesnym tego słowa znaczeniu scenografów w polskim teatrze. Był wychowawcą i mistrzem wielu polskich scenografów.
Realizacje scenograficzne.
W krakowskim teatrze opracował scenografię między innym do spektakli:
Do najciekawszych jego prac scenograficznych zaliczane są:
Ostatnimi realizacjami scenograficznymi Frycza były opracowania do "Pana Jowialskiego" (1959) i baletu "Giselle" (1960).
Upamiętnienie.
Jedna z krakowskich ulic w dzielnicy Prądnik Biały została nazwana jego imieniem.

</doc>
<doc id="1135629" url="https://pl.wikipedia.org/wiki?curid=1135629" title="17 Pułk Piechoty Liniowej">
17 Pułk Piechoty Liniowej

17 Pułk Piechoty Liniowej – polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Siedlcach. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 17 pułk piechoty tworzony był w województwie płockim.
Sformowany w 1931 roku pułk pierwotnie występował pod nazwą: 1 Pułk Województwa Płockiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy.
W sierpniu 1831 skreślono ze stanu armii internowaną w Prusach 2 Dywizje Piechoty dowodzoną przez gen. Giełguda. Powstała nowa 6 Dywizja Piechoty. Pułk wszedł w jej skład.
Walczący w składzie korpusu gen. Ramorino pułk, w nocy z 16 na 17 września, wraz z pozostałymi jednostkami korpusu przekroczył pod Borowem koło Zawichostu granicę austriacką i został internowany.
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Po sformowaniu pułk został skierowany do Modlina i tam pozostał do lipca 1831 roku. W ostatnich dniach lipca dwa bataliony pułku przerzucone zostały nad Bzurę, w rejon ujścia Rawki i weszły w skład wojsk przewidzianych do odparcia ataku feldmarszałka Iwana Paskiewicza. Do planowanej akcji zaczepnej nie doszło i w połowie sierpnia bataliony powróciły do Modlina. Pod koniec sierpnia pułk przydzielony został do nowo utworzonej 6 Dywizji Piechoty i wraz z nią 23 sierpnia opuścił Warszawę. W Modlinie pozostał oddział złożony z 5 oficerów i 172 szeregowych. Pułk maszerując przez Garwolin – Łuków dotarł pod Międzyrzecz. Tu walczył w bitwie pod Rogożnicą. Pościg zakończył się jednak niepowodzeniem i korpus gen. Ramorino zawrócił na Siedlce. Potem zdecydowano się iść na południe na Łuków – Opole. Naciskany przez wojska rosyjskie, w nocy z 16 na 17 września pułk wraz z pozostałymi jednostkami korpusu przekroczył pod Borowem koło Zawichostu granicę austriacką. Załoga Modlina skapitulowała 9 października 1831 roku.
Bitwy i potyczki:
W nocy 16/17 września 1931 pułk przekroczył pod Borowem koło Zawichostu granicę austriacką.
W 1831 roku, w czasie wojny z Rosją, żołnierze pułku otrzymali 4 złote i 2 srebrne krzyże Orderu Virtuti Militari .
Uzbrojenie i umundurowanie.
Uzbrojenie podstawowe piechurów stanowiły karabiny skałkowe. Pierwotnie było to karabiny francuskie wz. 1777 (kaliber 17,5 mm), później zastąpione rosyjskimi z fabryk tulskich wz. 1811 (kaliber 17,78 mm). Poza karabinami piechurzy posiadali bagnety i tasaki (pałasze piechoty). Wyposażenie uzupełniała łopatka saperska, ładownica na 40 naboi oraz pochwa na bagnet.
Umundurowanie piechura składało się z granatowej kurtki i sukiennych, białych spodni. Poszczególne pułki miały odmienne kolory naramienników, wyłogów oraz kołnierzy. Używano czapek czwórgraniastych. Po reformie w roku 1826 wprowadzono pantalony zapinane na guziki. Czapki czwórgraniaste zastąpiono kaszkietami z czarnymi daszkami i białymi sznurami. Na kaszkiecie znajdowała się blacha z orłem, numer pułku oraz ozdobny pompon.
Wyłogi niebieskie, naramienniki granatowe z wypustką.

</doc>
<doc id="1135634" url="https://pl.wikipedia.org/wiki?curid=1135634" title="Droga krajowa B1 (Niemcy)">
Droga krajowa B1 (Niemcy)

Droga krajowa 1 () – niemiecka droga krajowa przebiegająca z zachodu na wschód, od granicy holenderskiej przez Akwizgran, Neuss, Düsseldorf, Essen, Bochum, Dortmund, Unnę, Paderborn, Brunszwik, Magdeburg, Poczdam, Berlin do granicy z Polską w Kostrzynie.
Droga częściowo jest rozbudowana spełniając parametry drogi ekspresowej. Miejscami prowadzi po autostradach.
Do najbardziej znanych części drogi należą, odcinek trasy w Zagłębiu Ruhry, "Ruhrschnellweg", po którym przejeżdża ok. 155.000 pojazdów dziennie, oraz most "Glienicker Brücke" na rzece Haweli pomiędzy Poczdamem a Berlinem.
W NRD droga była oznakowana jako Fernverkehrsstraße 1 (F 1).
Miejscowości leżące przy B1.
Nadrenia Północna-Westfalia.
Vaalserquartier, Akwizgran, Würselen, Broichweiden, Alsdorf, Aldenhoven, Jülich, Titz, Wanlo, Jüchen, Grevenbroich, Neuss, Düsseldorf, Ratingen, Breitscheid, Essen, Gelsenkirchen, Bochum, Dortmund, Unna, Werl, Westönnen, Soest, Bad Sassendorf, Schmerlecke, Erwitte, Geseke, Salzkotten, Paderborn, Bad Lippspringe, Bad Meinberg, Blomberg, Barntrup,
Dolna Saksonia.
Aerzen, Hameln, Coppenbrügge, Hemmendorf, Oldendorf, Elze, Burgstemmen, Hildesheim, Schellerten, Hoheneggelsen, Gross Lafferde, Vechelde, Brunszwik, Cremlingen, Königslutter am Elm, Süpplingen, Helmstedt,
Saksonia-Anhalt.
Erxleben, Bornstedt, Magdeburg, Burg bei Magdeburg, Genthin
Brandenburgia.
Brandenburg, Groß-Kreutz, Poczdam, Herzfelde, Hoppegarten, Müncheberg, Jahnfelde, Diedersdorf, Seelow, Manschnow, Küstrin-Kietz
Berlin.
Berlin
Opis trasy.
Droga krajowa B1 rozpoczyna swój bieg w zachodniej dzielnicy Akwizgranu, Vaalserquartier, na niemiecko-holenderskiej granicy. Pomiędzy Akwizgranem i Neuss droga przeniesiona została na autostrady i przebiega kolejno po A544, A44, A46 oraz A57. Pomiędzy Neuss a Düsseldorfem przecina Ren. Na chwilę chowa się w tunelu, aby po jego opuszczeniu połączyć się z drogami B 8 i B7, a następnie zmierzając na północ, opuszcza miasto przechodząc w autostradę A52. W Breitscheid powraca znów wśród pola. W okolicach Mülheim an der Ruhr przekracza rzekę Ruhrę po czym zamienia się w Ruhrschnellweg (A40) i jako taka omija Essen, Bochum i Dortmund. Od Unny już jako droga głównie dwupasmowa, zmierza na wschód przez Werl, Soest, Erwitte, Geseke do Paderborn. Tu skręca lekko na północny wschód by krętymi drogami przez Bad Meinberg, Blomberg, Hameln, Coppenbrügge, Hildesheim, dotrzeć do Brunszwiku. Tu w kierunku Magdeburga mija koło Helmstedt byłą granice niemiecką. Magdeburg opuszcza w kierunku północno-wschodnim. Koło Gethin skręca na wschód by przez Brandenburg, Groß-Kreutz i Poczdam dotrzeć do Berlina. Po kluczeniu po mieście, kierując się prosto na wschód, przez Herzfelde, Hoppegarten, Müncheberg, Jahnfelde, Diedersdorf, Seelow, Manschnow dociera do swego końca, na granicy polsko-niemieckiej w Kostrzynie.
Historia.
Na początku naszej ery podobny przebieg miał szlak handlowy zwany Via Regia, która prowadziła z Hiszpanii do Rosji.
W drugiej połowie XVIII w. powstały na terenie współczesnych Niemiec pierwsze utwardzone drogi. W 1778 roku rozpoczęto budowę drogi pomiędzy Unną a pruskim Hörde. W 1799 oddano drogę z Poczdamu do Berlina, a w 1824 pomiędzy Magdeburgiem a Berlinem. W 1828 przedłużono ją aż do Królewca. W 1818 ukończono odcinek w kierunku zachodnim między Unną a Werl. Na wschód używano gotową od 30 lat drogę z Hagen przez Wuppertal do Düsseldorfu. W latach 1926 do 1932 wybudowana droga, zwana "Ruhrschnellweg" przez Essen, zastąpiła dotychczasowy bieg przez Ratingen, Kettwig, Werden, Steele, Höntrop, Lütgendortmund i Asseln.
W czasach Republiki Weimarskiej, w 1932 roku, została oznakowana jako "Reichsstrasse 1", o długości 1392 km., biegnąca z Akwizgran przez Hanower, Berlin, Gorzów Wielkopolski, Chojnice, Elbląg, Królewiec, aż do ówczesnej niemiecko-litewskiej granicy. W 1937 po ukończeniu budowy obecnej A2 zmieniono bieg drogi i ominięto Hanower wytyczając przebieg drogi przez Hameln, Hildesheim i Brunszwik.
Po utworzeniu Republiki Federalnej Niemiec przejęto w wielu wypadkach przebieg dróg wyznaczony przed wojną zmieniając jedynie nazewnictwo z "Reichsstrasse" na "Bundesstrasse" i "Fernstrasse" w NRD.
Od zakończenia II wojny światowej po zjednoczenie Niemiec drogę przecinała granica.
Pomiędzy 1954 a 1963 rokiem, rozbudowano jezdnie "Ruhrschnellweg" do czterech pasów i przemianowano drogę na autostradę A430 (obecnie A40) a pomiędzy Akwizgranem i Neuss przebieg B1 przeniesiono na autostrady: A544, A44, A46 oraz A57.

</doc>
<doc id="1135637" url="https://pl.wikipedia.org/wiki?curid=1135637" title="18 Pułk Piechoty Liniowej">
18 Pułk Piechoty Liniowej

18 Pułk Piechoty Liniowej – polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Bydgoszczy. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 18 pułk piechoty tworzony był w województwie płockim pierwotnie pod nazwą: 2 Pułk Województwa Płockiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy. 
Na początku maja pułk przeszedł do 1 Dywizji Piechoty w miejsce walczących na Lubelszczyźnie pododdziałów.
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Bitwy i potyczki:
W 1831 roku, w czasie wojny z Rosją, żołnierze pułku otrzymali 1 kawalerski, 20 złotych i 17 srebrnych krzyży Orderu Virtuti Militari .
Uzbrojenie i umundurowanie.
Uzbrojenie podstawowe piechurów stanowiły karabiny skałkowe. Pierwotnie było to karabiny francuskie wz. 1777 (kaliber 17,5 mm), później zastąpione rosyjskimi z fabryk tulskich wz. 1811 (kaliber 17,78 mm). Poza karabinami piechurzy posiadali bagnety i tasaki (pałasze piechoty). Wyposażenie uzupełniała łopatka saperska, ładownica na 40 naboi oraz pochwa na bagnet. 
Umundurowanie piechura składało się z granatowej kurtki i sukiennych, białych spodni. Poszczególne pułki miały odmienne kolory naramienników, wyłogów oraz kołnierzy. Używano czapek czwórgraniastych. Po reformie w roku 1826 wprowadzono pantalony zapinane na guziki. Czapki czwórgraniaste zastąpiono kaszkietami z czarnymi daszkami i białymi sznurami. Na kaszkiecie znajdowała się blacha z orłem, numer pułku oraz ozdobny pompon.
Wyłogi niebieskie.

</doc>
<doc id="1135640" url="https://pl.wikipedia.org/wiki?curid=1135640" title="AN-M57">
AN-M57

AN-M57 – amerykańska bomba burząca wagomiaru 250 funtów. Prace nad tą bombą rozpoczęto w 1938 roku. Była stosowana podczas II wojny światowej przez lotnictwo US Navy i USAAC. Po wojnie znalazła się na uzbrojeniu pozostawała na uzbrojeniu USAF i US Navy, oraz lotnictwa krajów NATO. Wycofana z uzbrojenia w 60.
Bomba AN-M57 miała pomalowany na oliwkowo korpus z żółtym pasem naokoło nosa i ogona. Bomba była uzbrojona dwoma zapalnikami głowicowym (AN-M103, M110 lub M118) i tylnym (AN-M100A2 lub M112A1).

</doc>
<doc id="1135641" url="https://pl.wikipedia.org/wiki?curid=1135641" title="OTP ROM">
OTP ROM

OTP ROM (ang. "One-Time Programming Read-Only Memory") – rodzaj pamięci komputerowej typu ROM programowalnej elektrycznie.
Strukturalnie jest tożsama z pamięcią EPROM (programowalną elektrycznie i wymazywalną przez wystawienie na promieniowanie UV), jednak w odróżnieniu od EPROM kość z układem OTP ROM nie posiada okienka kwarcowego, umożliwiającego wystawienie jej na światło ultrafioletowe i wymazanie w ten sposób zawartości pamięci (pamięć zapisywalna tylko raz). Ze względu na technologiczną tożsamość z pamięciami EEPROM oraz dla odróżnienia ich od pamięci Mask ROM, określane są też jako OTP EPROM. Z użytkowego punktu widzenia są tożsame pamięciom typu PROM, ale w ich przypadku zwykle nie dodawano dopisku OTP, gdyż pamięci te z definicji były programowalne jednokrotnie.

</doc>
<doc id="1135647" url="https://pl.wikipedia.org/wiki?curid=1135647" title="Gniezdowo">
Gniezdowo

Gniezdowo () – wieś (ros. деревня, trb. dieriewnia) w zachodniej Rosji, w osiedlu wiejskim Gniozdowskoje rejonu smoleńskiego w obwodzie smoleńskim.
Geografia.
Miejscowość położona jest nad Dnieprem, 2 km od stacji kolejowej Gniezdowo, przy drodze federalnej R120 (Orzeł – Briańsk – Smoleńsk – Witebsk), 7,5 km od drogi magistralnej M1 «Białoruś», 1,5 km od centrum administracyjnego osiedla wiejskiego Nowyje Batieki, 12 km na zachód od Smoleńska.
W granicach miejscowości znajdują się ulice: imieni Awdusina, Pocztowaja Stancyja, Sadowaja, Sławianskaja, Wariażskaja, Zawodskaja.
Demografia.
W 2010 r. miejscowość liczyła sobie 436 mieszkańców.
Historia.
Przed I wojną światową Gniezdowo wraz z lasem katyńskim należało do rodziny Koźlińskich. W XIX wieku Piotr Koźliński ożenił się z Leokadią Lefftreu, która była córką dyrektora brytyjskiego przedsiębiorstwa budującego linie kolejowe m.in. w Rosji. Na mocy intercyzy Gniezdowo i Katyń stały się współwłasnością przedsiębiorcy brytyjskiego.
Cmentarzysko Wikingów.
W rejonie Gniezdowa znajdują się dwa grodziska oraz siedem skupisk cmentarzysk kurhanowych z IX–X wieku n.e., składające się z około 3 – 5 tys. kurhanów usypanych na miejscu spalenia zwłok. Kurhany i grodziska związane z ważną stacją na wikińskim rzecznym szlaku handlowym od Waregów do Greków.
Łączna liczba kurhanów nie jest jasna, ponieważ znaczna część z nich została zniszczona podczas budowy linii kolejowej, a także podczas rozbudowy dwóch żwirowni. Jako pierwszy badania w Gniezdowie przeprowadził w 1874 roku polski archeolog Michał Kuściński z Lepela, który rozkopał 18 kurhanów. W gniezdowskich kurhanach znaleziono liczne pochówki zawierające przedmioty pochodzenia skandynawskiego (naszyjniki żelazne z przywieszonymi młotami Thora, miecz z napisem „ULFBERHT”, zapinki żółwiowate) lub też wykonane z wykorzystaniem skandynawskich stylów zdobniczych oraz słowiańską ceramikę. Znaleziono także pochówki typowo skandynawskie (zwłoki spalone w łodziach).
W kurhanie w Gniezdowie odkryto najstarszy napis rosyjski cyrylicą w Rosji, z końca I poł. X wieku znajdujący się na glinianym dzbanie odkrytym przez archeologa Daniła Antonowicza Awdusina w 1949 r.
Niektórzy autorzy uznają wczesnośredniowieczne Gniezdowo za kolonię szwedzką (wareską). Na terenie dawnego cmentarzyska w Gniezdowie znajduje się rezerwat archeologiczny. W dnie doliny Dniepru znajdowała się duża osada związana z kompleksem osadniczym w Gniezdowie. Znaleziska z wieloletnich, prowadzonych od XIX wieku badań w Gniezdowie znajdują się głównie w Moskwie, a część w muzeum w Smoleńsku.
Miejsce kaźni.
Stacja kolejowa w Gniezdowie znajduje się ok. 3 km w linii prostej od miejsca egzekucji polskich oficerów z obozu jenieckiego w Kozielsku, którzy w 1940 roku zostali zamordowani w Katyniu przez NKWD na polecenie Biura Politycznego KC WKP(b). Polaków przywożono pociągami na stację kolejową w Gniezdowie i stąd transportowano na miejsce straceń karetkami więziennymi lub autobusami o zamalowanych oknach. Według relacji rosyjskich świadków zebranych w 1943 roku przez Józefa Mackiewicza, w trakcie każdego transportu więźniów do Gniezdowa dwa lub trzy wagony z jeńcami podstawiano na krótki ślepy tor na północnej stronie stacji, z boku; kiedy więźniowie przechodzili z wagonów do autobusów więziennych typu „czornyj woron”, teren był otoczony kordonem funkcjonariuszy NKWD z bronią gotową do strzału. W latach 1999–2000 na terytorium Gniezdowa urządzono Polski Cmentarz Wojenny w Katyniu.
W lipcu 1941 roku na stanowisku dowodzenia obroną Smoleńska przed Wehrmachtem, które znajdowało się w Gniezdowie, przebywali Dowódca Frontu Zachodniego Marszałek ZR Siemion Timoszenko i jego oficer polityczny-politruk Nikita Chruszczow.

</doc>
<doc id="1135651" url="https://pl.wikipedia.org/wiki?curid=1135651" title="Bruno Gmünder Verlag">
Bruno Gmünder Verlag

Bruno Gmünder Verlag (z niem. "Wydawnictwo Brunona Gmuendera") – niemieckie wydawnictwo książkowe z siedzibą w Berlinie.
Powstało w 1981 roku z inicjatywy Brunona Gmündera i Christiana von Maltzahna. Obecnie w wydawnictwie publikowane są książki, albumy, informatory i czasopisma przeznaczone dla gejów. Obok wydawnictw albumowych o charakterze erotycznym publikowane są tam pozycje o charakterze politycznym oraz literatura piękna.
W 1987 r. wydawnictwo dokonało ekspansji na rynek międzynarodowy i zaczęło wydawać w innych językach niż język niemiecki. Wydawnictwo publikuje prace całej międzynarodowej czołówki fotografików i filmowców obecnych na światowym rynku erotycznym, takich jak Howard Roffman, Michael Taubenheim, Tom Bianchi, Steven Underhill, David Vance, Fred Goudon, Ohm Phanphiroj, Jeff Palmer, Kobi Israel, Jay Diers, Joe Oppedisano, Jay Jorgensen, Ray Dragon, Sam Carson oraz takich filmowców jak Chi Chi LaRue i Kristen Bjorn. Ściśle współpracuje ze słowackim producentem wydawnictw erotycznych Bel Ami.
Marka wydawnictwa związana jest ze światowym przewodnikiem dla gejów i lesbijek, Spartacus International Gay Guide, zawierającym adresy niemal wszystkich instytucji LGBT działających w poszczególnych krajach. Przewodnik ten zebrał informacje o sytuacji politycznej i społecznej osób homoseksulanych na świecie i jest regularnie, co rok aktualizowany.
Wydawnictwo zatrudnia ok. 100 osób (dane za 2006 r.).
Program wydawniczy.
Wydawnictwo obok czasopism dla homoseksualistów zajmuje się publikacją książek popularnonaukowych, przewodników turystycznych, albumów fotograficznych, poradników, komiksów, książek o sztuce i wielu magazynów miesięcznych. Każdego roku przedsiębiorstwo wydaje około 120-150 nowych tytułów, dystrybuując je na całym świecie. Bruno Gmünder zatrudnia około 100 osób, 25% sprzedaży stanowi rynek niemiecki, a największym rynkiem zagranicznym są Stany Zjednoczone.
Wydawnictwo publikuje prace całej międzynarodowej czołówki fotografików i filmowców obecnych na światowym rynku erotycznym, takich jak Howard Roffman, Michael Taubenheim, Tom Bianchi, Steven Underhill, David Vincent, Fred Goudon, Ohm Phanphiroj, Jeff Palmer, Kobi Israel, Jay Diers, Joe Oppedisano, Jay Jorgensen, Ray Dragon, Sam Carlson oraz takich filmowców jak Chi Chi LaRue i Kristen Bjorn. Ściśle współpracuje ze słowackim producentem wydawnictw erotycznych Bel Ami.
Marka wydawnictwa związana jest ze światowym przewodnikiem dla gejów i lesbijek, Spartacus International Gay Guide, zawierającym adresy niemal wszystkich instytucji LGBT działających w poszczególnych krajach. Przewodnik ten zebrał informacje o sytuacji politycznej i społecznej osób homoseksualnych na świecie i jest regularnie, co rok aktualizowany.
Historia.
We współpracy z Christianem von Maltzahnem (1956-1997), jednego z członków społeczności LGBT, zrzeszającej mniejszości seksualne, powstała w listopadzie 1978 roku w Berlinie, księgarnia Eisenherz. W 1981 roku założył wydawnictwo pod hasłem:
„Wir sind homo, wir machen homo und wir wollen dem Homo zum Buch verhelfen.” (Jesteśmy homo, robimy homo i chcemy ułatwić gejom dostęp do książek)
O filozofii przedsiębiorstwa tak mówi sam Bruno Gmünder:
„Wir haben uns nie als ein Unternehmen verstanden, das Bücher macht, die über Homosexualität aufklären. Wir wollten immer Bücher für uns machen. Wir haben immer gesagt, wir müssen die Medien machen, die uns fehlen.” (Nigdy nie widziałem nas jako firmy, której książki stanowią źródło informacji o homoseksualizmie. Zawsze chcieliśmy wydawać książki dla nas. Zawsze mówiliśmy, że musimy tworzyć media, których brakuje.)
– Bruno Gmünder: Männer Aktuell 7/2006 S. 35
1981-2011.
Na podwórku pracowali nad swoim pierwszym projektem książki, przewodnikiem po homoseksualnym Berlinie. Przyjaciel Berthold Spangenberg, właściciel wydawnictwa Heinrich Ellerman Verlag, zainicjował pomysł na tytuł książki „Berlin von hinten” („Berlin od tyłu”). Pierwszy nakład liczył 5000 egzemplarzy i pojawił się tylko na berlińskiej scenie wydawniczej. Cena za książkę wynosiła 10 Marek niemieckich, a cały nakład wyprzedany został w ciągu czterech tygodni. Na wiosnę 1982 roku ukazał się podobny przewodnik „München von hinten”, a krótko potem „Hamburg von hinten”. W tym samym roku się za pośrednictwem Spangenberga wydali homoseksualną powieść Klausa Manna „Der fromme Tanz”. Również w 1982 roku wraz z Michaelem Föster und Theo Düppe powołali do życia magazyn „Torso”, którego tematyka była połączeniem Lifestyle i zaangażowanego politycznie dziennikarstwa. W 1983 lekarze, dziennikarze, właściciele barów i Bruno Gmünder założyli niemiecką organizację pomocy AIDS.
Zakłady produkcyjne i dystrybucyjne nie funkcjonowały najlepiej, problemy były nawet z pozyskaniem drukarek. Wtedy nie chodziło o tematy seksu czy pornografii, ale o homoseksualne treści, które były przyczyną odmowy załączania reklam przez media konserwatywne, jak Die Zeit i Der Spiegel. Również w księgarniach literatura gejowska była oferowana niechętnie i było tylko kilka homoseksualnych księgarni w dużych miastach. Pomimo tych przeciwności wydawnictwo poszerzyło swoją działania marketingowe o kampanię w mediach, rozprowadzając ulotki i tworząc organizując wysyłkową.
W latach 1986–2006 wydawnictwo sprzedało 1,5 miliona egzemplarzy przewodnika dla gejów „Spartacus”. Począwszy od 1987 roku dystrybucja miała charakter międzynarodowy. W tym samym roku ukazał się pierwsze wydanie miesięcznika dla gejów „Männer”. W 1989 roku zmieniono nazwę magazynu na „Männer aktuell”, jednak w październiku 2007 roku powrócono do pierwotnego tytułu. Następnie w 1988 roku otworzono w Berlinie sklep Laden Bruno’s, w 2006 roku było ich po dwa, Berlinie i Kolonii i po jednym w Hamburgu i Monachium.
Od 2004 roku długoletni pracownik Michael Taubenheim został współdyrektorem od spraw zarządzania wydawnictwem i handlem. W dniu 3 czerwca 2011 Bruno Gmünder sprzedał większość swoich udziałów w spółce. Jeden z udziałowców, Tino Henn, został Prezesem Zarządu.
kreuz.net.
W październiku 2012 roku Grupa Bruno Gmünder wyznaczyła nagrodę w wysokości € 15,000 za dostarczenie dowodów, które pomogłyby zidentyfikować i ostatecznie skazać operatora skrajnie prawicowego i homofobicznego bloga kreuz.net. Koordynację nad kampanią Stopt kreuz.net, przejął katolicki teolog, David Berger. W liście do Konferencji Episkopatu Niemiec przedsiębiorstwo wezwało ją do wspierania kampanii.
Podczas gdy Konferencja Episkopatu Niemiec odmówiła, z Davidem Bergerem współpracował Kościół rzymskokatolicki w Austrii i Konferencja Episkopatu Szwajcarii. W październiku i listopadzie 2012 roku ujawniono powiązanie pomiędzy kreuz.net a organizacją zrzeszającą księży katolickich Netzwerk katholischer Priester. Na podstawie zebranych informacji Berger stwierdził, że kreuz.net umieścił w służbie Kościoła rzymskokatolickiego swoich współpracowników.
Postępowanie upadłościowe.
W dniu 28 maja 2014 roku, przedsiębiorstwo Bruno Gmünder przedstawiło wniosek o upadłości. W ramach akcji Zatrzymuje kreuz.net narażone premia nie powinna być w komunikacie po czym dyrektor Henn upadłości otrzymał i nadal są dostępne dla wypłaty. W dniu 1 listopada 2014 firmę przejął Frank Zahn firmę, która nadal działa ze szczególnym uwzględnieniem publikacji. Gmünder poinformował, że swoje udziały w wysokości € 10.000 odda jako nagrodę osobie, która doprowadzi do potępienia operatorów kreuz.net.
Konflikt z niemiecką organizacją AIDS-Hilfe.
W grudniu 2014 roku niemiecka organizacja pomocy AIDS zrezygnowała z kampanii reklamowej w publikowanym przez wydawnictwo Bruno Gmünder magazynie „Männer”, powołując się na rzekomy prawicowy populizm i dyskryminacyjne uwagi redaktora naczelnego Davida Bergera, które miały miejsce w sierpniu i listopadzie tego roku. Bruno Gmünder ogłosił, że nie dystansuje się od Bergera, zdobywając tym negatywną krytykę ze strony queer.de.

</doc>
<doc id="1135652" url="https://pl.wikipedia.org/wiki?curid=1135652" title="Odkształcenie liniowe">
Odkształcenie liniowe

Odkształcanie liniowe – zmiana kształtu wzdłuż jednego z wymiarów ciała. Odkształcenia liniowe mogą nastąpić pod wpływem siły zewnętrznej, zmiany temperatury lub innego czynnika fizycznego. Siła wewnętrzna (siła sprężystości) może spowodować odkształcenie będące reakcją na wcześniejsze odkształcenie ciała przez siły zewnętrzne. Odkształcenia liniowe podłużne dzieli się na odkształcenia spowodowane ściskaniem i odkształcenia spowodowane rozciąganiem.
Przykładem odkształcenia liniowego jest wydłużanie się rozciąganego drutu, pręta, sprężyny.

</doc>
<doc id="1135654" url="https://pl.wikipedia.org/wiki?curid=1135654" title="CBE">
CBE



</doc>
<doc id="1135657" url="https://pl.wikipedia.org/wiki?curid=1135657" title="19 Pułk Piechoty Liniowej">
19 Pułk Piechoty Liniowej

19 Pułk Piechoty Liniowej polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Płocku. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 19 pułk piechoty tworzony był w województwie mazowieckim pierwotnie pod nazwą: 1 Pułk Województwa Mazowieckiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy. 
26 kwietnia 1831 przeprowadzono kolejną reorganizacje piechoty armii głównej dzieląc ją na pięć dywizji. Pułk znalazł się w 2 Brygadzie 2 Dywizji Piechoty.
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Bitwy i potyczki:
W 1831 roku, w czasie wojny z Rosją, żołnierze pułku otrzymali 1 złoty i 2 srebrne krzyże Orderu Virtuti Militari .
Uzbrojenie i umundurowanie.
Uzbrojenie podstawowe piechurów stanowiły karabiny skałkowe. Pierwotnie było to karabiny francuskie wz. 1777 (kaliber 17,5 mm), później zastąpione rosyjskimi z fabryk tulskich wz. 1811 (kaliber 17,78 mm). Poza karabinami piechurzy posiadali bagnety i tasaki (pałasze piechoty). Wyposażenie uzupełniała łopatka saperska, ładownica na 40 naboi oraz pochwa na bagnet. 
Umundurowanie piechura składało się z granatowej kurtki i sukiennych, białych spodni. Poszczególne pułki miały odmienne kolory naramienników, wyłogów oraz kołnierzy. Używano czapek czwórgraniastych. Po reformie w roku 1826 wprowadzono pantalony zapinane na guziki. Czapki czwórgraniaste zastąpiono kaszkietami z czarnymi daszkami i białymi sznurami. Na kaszkiecie znajdowała się blacha z orłem, numer pułku oraz ozdobny pompon.
Wyłogi jasnozielone.

</doc>
<doc id="1135658" url="https://pl.wikipedia.org/wiki?curid=1135658" title="Ułamek nieskracalny">
Ułamek nieskracalny



</doc>
<doc id="1135659" url="https://pl.wikipedia.org/wiki?curid=1135659" title="Front Odwodowy">
Front Odwodowy



</doc>
<doc id="1135662" url="https://pl.wikipedia.org/wiki?curid=1135662" title="20 Pułk Piechoty Liniowej">
20 Pułk Piechoty Liniowej

20 Pułk Piechoty Liniowej polski pułk piechoty okresu powstania listopadowego
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Łomży. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 20 pułk piechoty tworzony był w województwie mazowieckim pierwotnie pod nazwą: 2 Pułk Województwa Mazowieckiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy.
Pułk wszedł w skład nowo sformowanej 3 Dywizji Piechoty. 26 kwietnia 1831 przeprowadzono kolejną reorganizacje piechoty armii głównej dzieląc ją na pięć dywizji. Pułk znalazł się w 2 Brygadzie 5 Dywizji Piechoty.
Żołnierze pułku.
Pułkiem dowodzili:
Oficerowie pułku:
Walki pułku.
Pułk brał udział w walkach w czasie powstania listopadowego.
Bitwy i potyczki:
W 1831 roku, w czasie wojny z Rosją, żołnierze pułku otrzymali 1 kawalerski, 14 złotych i 29 srebrnych krzyży Orderu Virtuti Militari .
Uzbrojenie i umundurowanie.
Uzbrojenie podstawowe piechurów stanowiły karabiny skałkowe. Pierwotnie było to karabiny francuskie wz. 1777 (kaliber 17,5 mm), później zastąpione rosyjskimi z fabryk tulskich wz. 1811 (kaliber 17,78 mm). Poza karabinami piechurzy posiadali bagnety i tasaki (pałasze piechoty). Wyposażenie uzupełniała łopatka saperska, ładownica na 40 naboi oraz pochwa na bagnet. 
Umundurowanie piechura składało się z granatowej kurtki i sukiennych, białych spodni. Poszczególne pułki miały odmienne kolory naramienników, wyłogów oraz kołnierzy. Używano czapek czwórgraniastych. Po reformie w roku 1826 wprowadzono pantalony zapinane na guziki. Czapki czwórgraniaste zastąpiono kaszkietami z czarnymi daszkami i białymi sznurami. Na kaszkiecie znajdowała się blacha z orłem, numer pułku oraz ozdobny pompon.
Wypustki żółte, otok żółty.

</doc>
<doc id="1135666" url="https://pl.wikipedia.org/wiki?curid=1135666" title="Imitatio">
Imitatio



</doc>
<doc id="1135671" url="https://pl.wikipedia.org/wiki?curid=1135671" title="Hagge">
Hagge



</doc>
<doc id="1135679" url="https://pl.wikipedia.org/wiki?curid=1135679" title="Wielomian nieprzywiedlny">
Wielomian nieprzywiedlny

Wielomian nieprzywiedlny – wielomian dodatniego stopnia (o współczynnikach z pierścienia całkowitego), który nie daje się przedstawić jako iloczyn dwóch wielomianów dodatniego stopnia (o współczynnikach ze wspomnianego pierścienia). Wielomiany, które nie są nieprzywiedlne nazywa się "przywiedlnymi".
Dostrzeżenie nieprzywiedlnych wielomianów stopnia wyższego niż jeden o współczynnikach całkowitych było impulsem do badań nad liczbami algebraicznymi, czyli pierwiastkami wielomianów o współczynnikach wymiernych.
Definicja.
Wielomian formula_1 dodatniego stopnia (jednej zmiennej) o współczynnikach z pierścienia całkowitego formula_2 nazywa się nieprzywiedlnym w formula_3 jeżeli nie istnieją wielomiany formula_4 dodatniego stopnia o współczynnikach z formula_3 dla których formula_6.
Własności i przykłady.
Wielomiany stopnia pierwszego są nieprzywiedlne w każdym pierścieniu wprost z definicji.
W przypadku gdy pierścień współczynników wielomianów tworzy ciało (np. liczb wymiernych, rzeczywistych, czy zespolonych), pojęcie rozkładalności/nierozkładalności w pierścieniu wielomianów pokrywa się z pojęciem przywiedlności/nieprzywiedlności w pierścieniu współczynników. W przypadku ogólnym, gdy pierścień współczynników jest pierścieniem całkowitym, pojęcia te są istotnie różne. Przykładowo wielomian formula_7 zmiennej formula_8 o współczynnikach całkowitych jest nieprzywiedlny w tym pierścieniu (jako wielomian pierwszego stopnia), lecz rozkładalny w pierścieniu wielomianów o współczynnikach całkowitych na dwa wielomiany nieodwracalne w tym pierścieniu wielomianów: formula_9 oraz formula_10.
Wielomian nieprzywiedlny w danym ciele (pierścieniu), może być przywiedlny w jego rozszerzeniu (przywiedlność nie jest zatem własnością niezmienniczą rozszerzeń), przykładowo wielomian formula_11 jest nieprzywiedlny w pierścieniu liczb całkowitych (jak również liczb wymiernych), choć jest przywiedlny w ciele liczb rzeczywistych, gdyż formula_12
Jeśli ciało współczynników jest algebraicznie domknięte, wielomiany pierwszego stopnia są jedynymi wielomianami nieprzywiedlnymi w tym ciele; na odwrót: jeżeli wielomiany pierwszego stopnia są jedynymi wielomianami nieprzywiedlnymi w danym ciele, to jest ono algebraicznie domknięte.
Zasadnicze twierdzenie algebry mówi, że ciało liczb zespolonych jest algebraicznie domknięte. Stąd dowolny wielomian co najmniej drugiego stopnia jest przywiedlny w ciele liczb zespolonych (rozkładalny w pierścieniu wielomianów o współczynnikach zespolonych). W szczególności nieprzywiedlny w ciele liczb rzeczywistych wielomian formula_13 zmiennej formula_8 jest przywiedlny w ciele liczb zespolonych, ponieważ formula_15, gdzie jednym z pierwiastków tego wielomianu jest jednostka urojona.

</doc>
<doc id="1135680" url="https://pl.wikipedia.org/wiki?curid=1135680" title="Cedar Breaks National Monument">
Cedar Breaks National Monument

Cedar Breaks National Monument – Narodowy pomnik Stanów Zjednoczonych, znajdujący się w hrabstwie Iron w amerykańskim stanie Utah. Park o powierzchni około 25 km² obejmuje swoim zasięgiem naturalną nieckę w kształcie amfiteatru o szerokości prawie 5 km i głębokości ponad 600 metrów.
Park położony jest w pobliżu zachodniego brzegu Wyżyny Kolorado, niedaleko parków narodowych Zion i Bryce Canyon. Na terenie parku wytyczonych jest kilkanaście pieszych szlaków turystycznych. Ze względu na położenie na wysokości ponad 3000 m n.p.m. i częste zaleganie śniegu przebiegająca przez park trasa widokowa jest często zamykana w okresie od października do maja, sam park jest jednak dostępny przez cały rok.
Historia.
Przed przybyciem Europejczyków do Ameryki Północnej obecny teren Cedar Breaks był zamieszkiwany przez Indian z plemienia Pajutów. Nazywali go oni "u-map-wich", co można przetłumaczyć jako "miejsce, w którym nieustannie osuwają się skały" (ang."the place where the rocks are sliding down constantly").
W 1924 roku firma Utah Parks Company, będąca częścią linii kolejowych Union Pacific Railroad, wybudowała na terenie obecnego parku schronisko, by zachęcić pasażerów kolei do odwiedzenia okolicy. W 1970 roku Utah Parks Company przekazała wszystkie swoje schroniska w posiadanie federalnej agencji National Park Service, która uznała utrzymywanie schroniska w Cedar Breaks za nieopłacalne i wyburzyła je w 1972 roku. Wzbudziło to tak wiele protestów, że National Park Service zdecydowała się wyremontować i pozostawić schroniska w pobliskich parkach narodowych Zion, Bryce Canyon i Wielkiego Kanionu.
Obszar Cedar Breaks został ustanowiony narodowym pomnikiem USA 22 sierpnia 1933 roku decyzją ówczesnego prezydenta Stanów Zjednoczonych, Franklina Delano Roosevelta. W 1937 roku wybudowano na terenie parku ośrodek dla odwiedzających. Stał się on ważnym zabytkiem, 4 sierpnia 1983 roku wpisano go na krajową listę miejsc historycznych.
Obecnie lokalni działacze samorządowi rozważają podjęcie starań o powiększenie obszaru objętego ochroną i podniesienie rangi Cedar Breaks do statusu parku narodowego.
Geologia.
Obecny obraz geologiczny obszarów na których znajduje się Cedar Breaks rozpoczął swe kształtowanie około 60 milionów lat temu. W tym okresie obszary te były położone dużo niżej niż obecnie i znajdowały się na dnie jeziora znanego jako "Lake Claron". W procesie sedymentacji na dnie jeziora wytworzyły się skały osadowe, głównie wapienie. Teren Cedar Breaks leży w pobliżu uskoku znanego jako "Hurricane Fault", biegnącego w przybliżeniu wzdłuż obecnej autostrady międzystanowej nr 15. Około 10 milionów lat temu uskok ten stał się bardzo aktywny i dno jeziora uległo wypiętrzeniu do wysokości około 3150 m n.p.m. Wypiętrzone skały zostały wystawione na działanie erozji. Powstał w ten sposób naturalny amfiteatr, który można współcześnie podziwiać na terenie parku.
Klimat.
Ze względu na stosunkowo wysokie położenie parku klimat jest tam surowy. Przeciętne roczne opady śniegu wynoszą około 450 cm, a w lipcu niemal codziennie pada deszcz. Średnio aż 250 dni w roku temperatura spada poniżej 0 stopni Celsjusza. Z tego powodu ośrodek dla odwiedzających i kemping otwarte są zazwyczaj tylko od czerwca do października.

</doc>
<doc id="1135681" url="https://pl.wikipedia.org/wiki?curid=1135681" title="AN-M64">
AN-M64

AN-M64 – amerykańska bomba burząca wagomiaru 500 funtów. Prace nad tą bombą rozpoczęto w 1942 roku. Była stosowana podczas II wojny światowej przez lotnictwo US Navy i USAAC. Po wojnie znalazła się na uzbrojeniu pozostawała na uzbrojeniu USAF i US Navy, oraz lotnictwa krajów NATO. Wycofana z uzbrojenia w 60.
Bomba AN-M64 miała pomalowany na oliwkowo korpus z żółtym pasem naokoło nosa i ogona. Bomba była uzbrojona dwoma zapalnikami: głowicowym (AN-M103, M110 lub M118) i tylnym (AN-M110A2 lub M113A1).

</doc>
<doc id="1135691" url="https://pl.wikipedia.org/wiki?curid=1135691" title="Aldersberg">
Aldersberg



</doc>
<doc id="1135698" url="https://pl.wikipedia.org/wiki?curid=1135698" title="Glikoforyna">
Glikoforyna



</doc>
<doc id="1135700" url="https://pl.wikipedia.org/wiki?curid=1135700" title="Jerry Wexler">
Jerry Wexler

Gerald "Jerry" Wexler (ur. 10 stycznia 1917 w Nowym Jorku - zm. 15 sierpnia 2008 w Sarasocie) - amerykański producent i dziennikarz muzyczny. Urodził się w Bronksie i pochodził z żydowskiej rodziny. Był producentem albumów takich gwiazd jak Ray Charles, The Drifters, Ruth Brown, Dire Straits, Wilson Pickett, Aretha Franklin, Dusty Springfield i Bob Dylan. Wexler, którego zagrał Richard Schiff, pojawił się także w filmie "Ray".
W 1987 został wprowadzony do "Rock and Roll Hall of Fame".

</doc>
<doc id="1135701" url="https://pl.wikipedia.org/wiki?curid=1135701" title="Objaw syfonu">
Objaw syfonu

Objaw syfonu – występuje na skutek wytworzenia podciśnienia w jamie czaszki w przypadku istnienia szczeliny kostnej komunikującej mózgoczaszkę z trzewioczaszką. Może powstawać na skutek drenażu lędźwiowego zastosowanego podczas leczenia płynotoku. Ujemne ciśnienie względne powoduje "zassanie" powietrza przez szczelinę i powstanie odmy śródczaszkowej.

</doc>
<doc id="1135704" url="https://pl.wikipedia.org/wiki?curid=1135704" title="Phegopteris">
Phegopteris



</doc>
<doc id="1135705" url="https://pl.wikipedia.org/wiki?curid=1135705" title="Prawo i porządek">
Prawo i porządek

Prawo i porządek, znany także pod nazwą "W obronie prawa" oraz "Prawo i bezprawie" (oryg. "Law &amp; Order") – amerykański serial kryminalny autorstwa Dicka Wolfa. Serial ukazuje zbrodnie inspirowane prawdziwymi wydarzeniami ukazane z dwóch punktów widzenia: policji prowadzącej śledztwo oraz sądu, w którym prowadzona jest sprawa. "Prawo i porządek" produkowane było przez stację NBC nieprzerwanie od 1990 do 2010 roku, co dało mu pierwsze miejsce wśród najdłużej emitowanych amerykańskich seriali w tzw. prime time, czyli wieczornej porze najwyższej oglądalności.
W Polsce serial emitował RTL 7, Hallmark Channel oraz TVP2 pod tytułem "W obronie prawa". W chwili obecnej serial jest emitowany na antenie 13th Street Universal.
Inne produkcje.
Dick Wolf stworzył kilka seriali mających w nazwie "Law &amp; Order" (spin off) na przykład: ', ', ', ', jeden film fabularny, "" i kilka gier komputerowych. Analogiczne seriale wyprodukowano w Wielkiej Brytanii, Francji i Rosji.

</doc>
<doc id="1135708" url="https://pl.wikipedia.org/wiki?curid=1135708" title="Law &amp; Order">
Law &amp; Order



</doc>
<doc id="1135709" url="https://pl.wikipedia.org/wiki?curid=1135709" title="Law&amp;Order">
Law&amp;Order



</doc>
<doc id="1135710" url="https://pl.wikipedia.org/wiki?curid=1135710" title="AN-M65">
AN-M65

AN-M65 – amerykańska bomba burząca wagomiaru 1000 funtów. Prace nad tą bombą rozpoczęto w 1942 roku. Była stosowana podczas II wojny światowej przez lotnictwo US Navy i USAAC. Po wojnie znalazła się na uzbrojeniu pozostawała na uzbrojeniu USAF i US Navy, oraz lotnictwa krajów NATO. Wycofana z uzbrojenia w 60.
Bomba AN-M65 miała pomalowany na oliwkowo korpus z żółtym pasem naokoło nosa i ogona. Bomba była uzbrojona dwoma zapalnikami: głowicowym (AN-M103, M110 lub M118) i tylnym (AN-M102A2 lub M114A1).

</doc>
<doc id="1135714" url="https://pl.wikipedia.org/wiki?curid=1135714" title="Czopiarka">
Czopiarka

Czopiarka - urządzenie zegarmistrzowskie służące do polerowania czopów kół zębatych zegarków. W skład wyposażenia czopiarki wchodzą wkładki do czopów o różnej długości i grubości.
Czopiarka może być napędzana silnikiem elektrycznym, korbką ręczną lub smykiem.
Czopy niehartowane poleruje się z niewielkim naciskiem polerownikiem stalowym zwilżonym olejem. Czopy hartowane poleruje się środkiem polerowniczym.
Czopy można również polerować ręcznie na tokarce.

</doc>
<doc id="1135719" url="https://pl.wikipedia.org/wiki?curid=1135719" title="Guanghan">
Guanghan

Guanghan (chiń.: 广汉; pinyin: "Guǎnghàn") – miasto na prawach powiatu w środkowych Chinach, w prowincji Syczuan, w prefekturze miejskiej Deyang. W 2000 roku liczyło ok. 577 tys. mieszkańców.

</doc>
<doc id="1135720" url="https://pl.wikipedia.org/wiki?curid=1135720" title="Modlitwa w Ogrójcu z Ptaszkowej">
Modlitwa w Ogrójcu z Ptaszkowej

Modlitwa w Ogrójcu z Ptaszkowej – późnogotycka płaskorzeźba z kościoła w Ptaszkowej (woj. małopolskie), przypisywana Witowi Stwoszowi. Do kwietnia 2016 eksponowana była w Muzeum Okręgowym w Nowym Sączu (oddział Dom Gotycki). W maju prezentowana była jako jeden z głównych eksponatów na wystawie z okazji 1050-lecia Chrztu Polski w Poznaniu. Obecnie znajduje się w muzeum parafialnym w nowym kościele w Ptaszkowej.
Historia.
Nieznane są okoliczności powstania dzieła i jej związki z kościołem Wszystkich Świętych w Ptaszkowej, w którym znajdowała się ta rzeźba. Została pokryta w latach 30. XX w. grubą warstwą zniekształcającego gruntu, a następnie wadliwie pokryto ją polichromią. Taki stan rzeźby wzbudził duże oczekiwania badawcze, zarówno historyczne, jak i historyczno-artystyczne. Coraz częściej opinia naukowa wiązała silny wpływ twórczości Stwosza na ptaszkowskie dzieło. Ostatnie czasy były dla rzeźby bardziej łaskawe. W 2002 roku przystąpiono do kierowanej przez Magdalenę i Stanisława Stawowiaków gruntownej konserwacji, podczas której usunięto naniesiony grunt i polichromię oraz uzupełniono brakujące detale. Następne badania dotyczące problemu atrybucji przyniosły pozytywne rezultaty – została przypisana samemu Witowi Stwoszowi. Zainicjowało to naukową dyskusję i pokazanie dzieła szerszej publiczności. W dniu 30 marca 2005 w krakowskiej kamienicy Szołayskich otwarto wystawę „Wokół Wita Stwosza”, gdzie umieszczono m.in. dwa nowo odkryte dzieła rzeźbiarza, w tym Modlitwę w Ogrójcu z Ptaszkowej.
Opis i analiza.
Umieszczona niegdyś w niszy na zewnętrznej ścianie prezbiterium, następnie ze względu na cenną wartość przekazana w depozyt i stanowiąca część ekspozycji Muzeum Okręgowego w Nowym Sączu, a obecnie znajdująca się w sali muzealnej nowego kościoła w Ptaszkowej, płaskorzeźba wykonana jest z drewna lipowego. Kompozycja składa się z trzech figur. U dołu znajduje się dwóch śpiących apostołów: Święty Jan o złożonych dłoniach i Święty Piotr, który trzyma miecz. Ułożeni w diagonalnych pozach Apostołowie wzbogacają dynamiczną kompozycję. Ponad nimi na skale znajduje się modlący Chrystus, który ukazany jest w profilu, skierowany w prawo.
Rekonstrukcja.
Wykluczone jest istnienie formuły ikonograficznej z dwoma apostołami, jaką obecnie prezentuje ptaszkowska kompozycja Modlitwy w Ogrójcu. Ponadto za istnieniem innych płaskorzeźb przemawiają liczne ubytki i uszkodzenia formy rzeźbiarskiej. Na pewno istniała po prawej stronie skała, na której stał kielich lub raczej anioł, trzymający kielich, do którego zwracał się Zbawiciel, charakterystyczny dla twórczości Stwosza. Na pewno istniała figura św. Jakuba, najprawdopodobniej obok Piotra (między Piotrem, który wyznacza ramy kompozycji i Chrystusem jest wyraźna luka). Być może istniały rzeźby zmierzających ku ogrodowi Oliwnemu siepaczy prowadzonych przez Judasza.
Dyskusyjna jest sprawa funkcji i pierwotnej lokalizacji dzieła.
Problem atrybucji.
W ptaszkowskiej kompozycji zostały dostrzeżone liczne zbieżności kompozycyjne i stylistyczne z kamiennym Ogrojcem Stwosza, stanowiącym część epitafium Pawła Volckamera znajdującego się w kościele Św. Sebalda w Norymberdze. Ponadto Ogrojec z Ptaszkowej mógł być kontynuacją Chrystusa w ogrodzie Oliwnym z cmentarza przy krakowskim kościele NMP. Dzieło zawiera także kryptograficzny podpis – fałdy szaty świętego Jana układają się w litery nazwiska artysty STVOS.
Datowanie.
Powstanie Modlitwy w Ogrojcu należy wiązać z krakowskim okresem twórczości Stwosza, zaś zbieżności formalne z krakowskim Ogrojcem i norymberskim epitafium Volckamera oscylują ptaszkowską kompozycję na lata 90. XV wieku. Przeniesienie Stwosza do Norymbergi w roku 1496 stanowi "terminus ante quem" dla płaskorzeźby.
Bibliografia.
Literatura dodatkowa

</doc>
<doc id="1135733" url="https://pl.wikipedia.org/wiki?curid=1135733" title="Gerald Gardner">
Gerald Gardner

Gerald Brosseau Gardner (ur. 13 czerwca 1884, zm. 12 lutego 1964) – angielski urzędnik, antropolog amator, pisarz i okultysta, który napisał jedne z najważniejszych dzieł dotyczących Wicca, które później przyczyniły się do powstania Wicca jako religii.
Życie.
Gardner urodził się w The Glen, w Blundellsands, koło Liverpoolu w Anglii, w bogatej rodzinie, która zatrudniała irlandzką niańkę Josephine „Com” McCombie. Rodzina zajmowała się importem drewna, a firma "Joseph Gardner i Synowie" była jednym z najstarszych przedsiębiorstw w Wielkiej Brytanii. Jako dziecko, Gardner, cierpiał na astmę, w związku z czym, jego niańka zaoferowała się zabrać go w cieplejsze regiony. Ostatecznie oboje zamieszkali w Azji, gdzie Gardner przebywał przez większą część swojego dzieciństwa i dorosłości.
Od roku 1908 Gardner był plantatorem gumy – najpierw na Borneo, a później na Malajach. Po roku 1923 sprawował funkcję urzędnika cywilnego, jako inspektor rządowy na Malajach. W roku 1936, w wieku 52 lat, powrócił do Anglii.
Opublikował autorytatywny tekst „Keris i inne malajskie bronie” (1936), oparty na badaniach, które przeprowadził nad broniami południowo-azjatyckimi oraz praktykami magicznymi. Jak się wydaje, wiedziony radą lekarza zaczął praktykować naturyzm.
Po powrocie do Anglii w 1936, Gardner wraz z żoną szybko przenieśli się z Londynu do Highcliffe, w Hampshire. Tutaj zajmował się pogłębianiem swoich zainteresowań związanych z okultyzmem oraz naturyzmem. Ci, którzy poznali go później, wspominali o jego głębokiej wierze w dobroczynne efekty kąpieli słonecznych.
Gardner został członkiem Stowarzyszenia Folklorystycznego w 1939 roku. Jego pierwszym wkładem do dziennika "Folklore" był artykuł poświęcony praktykom czarownic, wydany w numerze z lipca 1939. Miał wielką ambicję, aby zyskać akceptację wśród kręgów akademickich i przez pewien czas twierdził, że uzyskał tytuł doktora na uniwersytetach w Singapurze oraz Tuluzie. Doreen Valiente wykazała, że nic takiego nie miało miejsca.
Jeżdżąc na rowerze po Christchurch, Gardner odkrył Stowarzyszenie Orderu Rosicrucian Crotona, gdzie brał udział w produkcjach teatralnych. To właśnie w tym teatrze, jak twierdził Gardner, poznał pierwszych członków kowenu New Forest, którzy wtajemniczyli go w tradycję angielskiego czarostwa. Niektóre źródła sugerują, że Gardner mógł także zostać inicjowany w tradycji Wolnomularskiej poprzez teatr; Mabel Besant Scott, głowa Brytyjskiej Federacji Wolnomularskiej, była prominentnym członkiem teatru, a niektórzy z członków kowenu New Forest wykazywali się gorliwą działalnością w ugrupowaniach wolnomularskich.
Gardner opublikował dwie prace o naturze fikcji- "Bogini Przybywa" (1939) oraz "Pomocnik Wysokiej Magii" (1949), pod pseudonimem Scire. Powyższe były przygrywką do ważniejszych dzieł- "Współczesne czarownictwo" (1954) oraz Znaczenia Czarostwa (1959), w których opisuje tradycje czarostwa, w którym został inicjowany.
Gardner twierdził, że "Pomocnik Wysokiej Magii" był próbą sportretowania czarostwa pod przykrywką fikcji, bez ujawniania materiału objętego przysięgą, ale po odwołaniu Aktu o Czarownicach w 1951 zyskał pozwolenie członków kowenu na otwarte rozważania nad tradycją czarostwa.
Gardner ożenił się tylko raz. Jego żona, Donna, pozostała lojalnym kompanem przez ponad 33 lata, podczas których nie brała udziału w działalności męża. Gardner był zdruzgotany jej śmiercią i ponownie zaczął cierpieć na astmę. W 1964 roku Gardner zmarł na serce, na pokładzie statku powracającego z Libanu. Został pochowany na brzegu Tunezji.
Wicca.
Gardner twierdził, że został inicjowany w 1939 w tradycji religijnego czarostwa, które, jak uważał było kontynuacją europejskiego pogaństwa. Grupa do której dołączył nosiła nazwę kowenu New Forest. Doreen Valiente, jedna z kapłanek, zidentyfikowała później kobietę, która inicjowała Gardnera, jako Dorothy Clutterbuck, na podstawie słów samego Gardnera, który wspominał o niejakiej „Starej Dorothy”.
Uczony Ronald Hutton twierdzi, że tradycja, w której inicjowany był Gardner, była inspirowana przez członków Stowarzyszenia Orderu Rosicrucian Crotona, a głównie przez kobietę o imieniu „Dafo”. Jej tożsamość jest nieznana, ale Philip Heselton twierdzi, że była nią Edith Woodward-Grimes.
Doktor Leo Ruickbie stwierdza, że kluczową rolę w utworzeniu nowej religii pogańskiej przez Gardnera odniósł Aleister Crowley.
Ruickbie, Hutton i inni twierdzą, że większość prac dotyczących Gardneriańskiej Wicca została napisana przez Doreen Valiente oraz Aleistera Crowleya, jak również, że zawiera wiele zapożyczeń z innych, bliżej nieznanych źródeł.
Gerald Gardner był akolitą Ordo Templi Orientis (OTO) i niektóre sekcje Gardneriańskiego rytuału wtajemniczenia trzeciego stopnia są zapożyczeniem z dzieła Crowleya „Msza Gnostycka”, napisanego dla OTO w 1913 roku. Jest to zgodne z twierdzeniami samego Gardnera, który zaznaczał, iż rytuały które otrzymał były fragmentaryczne, w związku z czym musiał dokooptować dodatkowe materiały, aby stworzyć spójny system ("Współczesne czarownictwo") (1954).

</doc>
<doc id="1135738" url="https://pl.wikipedia.org/wiki?curid=1135738" title="Ray (ścieżka dźwiękowa)">
Ray (ścieżka dźwiękowa)

Ray to ścieżka dźwiękowa biograficznego filmu "Ray". Muzyka została skomponowana przez Craiga Armstronga.
Album otrzymał nagrodę Grammy, a także był nominowany do nagrody BAFTA.

</doc>
<doc id="1135741" url="https://pl.wikipedia.org/wiki?curid=1135741" title="Miazga twórcza">
Miazga twórcza



</doc>
<doc id="1135742" url="https://pl.wikipedia.org/wiki?curid=1135742" title="Iwan Thomas">
Iwan Thomas

Iwan Gwyn Thomas (ur. 5 stycznia 1974 w Londynie) – brytyjski lekkoatleta, specjalista biegu na 400 metrów, wicemistrz olimpijski, mistrz świata i Europy.
W igrzyskach olimpijskich w Atlancie w 1996 roku zdobył tytuł wicemistrza olimpijskiego w sztafecie 4 × 400 metrów ustanawiając aktualny do dziś rekord Europy (2:56,60). 
W Mistrzostwach Świata w Atenach w 1997 roku zdobył tytuł mistrza świata w sztafecie 4 × 400 metrów.
W 1998 roku podczas mistrzostw Europy w Budapeszcie zdobył dwa złote medale w biegu na 400 m i w sztafecie 4 × 400 metrów.

</doc>
<doc id="1135747" url="https://pl.wikipedia.org/wiki?curid=1135747" title="Polskie Stronnictwo Ludowe Wyzwolenie">
Polskie Stronnictwo Ludowe Wyzwolenie



</doc>
<doc id="1135749" url="https://pl.wikipedia.org/wiki?curid=1135749" title="Kwasica cukrzycowa">
Kwasica cukrzycowa



</doc>
<doc id="1135755" url="https://pl.wikipedia.org/wiki?curid=1135755" title="Wincenty Kacprzak">
Wincenty Kacprzak

Wincenty Kacprzak (ur. 15 czerwca 1891 w Potażnikach, zm. 7 lipca 1947 w Grąblinie) – polski rolnik, poseł na Sejm II kadencji w II RP.
Syn rolnika Marcina Kacprzaka i Antoniny z d. Łykowskiej; zdobył wykształcenie podstawowe. W 1912 odbył służbę wojskową w carskiej armii, przez większość życia prowadził gospodarstwo rolne w Grąblinie. W dwudziestoleciu międzywojennym działacz społeczny, m.in. członek Sejmiku Powiatowego w Koninie; założył kółko rolnicze, był też członkiem OSP. W 1928 wybrany w okręgu wyborczym nr 15 (Konin) na posła II kadencji Sejmu z listy PSL „Wyzwolenie”.
W czasie II wojny światowej pracował jako najemny robotnik.
Dwukrotnie żonaty (po raz drugi w 1930); z obu małżeństw pozostawił potomstwo. Pochowany na cmentarzu w Licheniu Starym.

</doc>
<doc id="1135762" url="https://pl.wikipedia.org/wiki?curid=1135762" title="Perizonium">
Perizonium

Perizonium (z , od , "peri" "wokół" i , "zoma" "opaska, przepaska, pas") – drapowana opaska bioder ukrzyżowanego Jezusa Chrystusa; w ikonografii często przyjmująca rozmaite formy. 
W poszczególnych okresach sztuki perizonium jest odmiennie przedstawiane: w sztuce romańskiej w formie sztywnych pionowych fałd, wiązane z przodu, sięgające od pasa do kolan, w gotyku fantazyjnie drapowane i krótsze, często z węzłem przesuniętym na bok, od XVII wieku najczęściej podtrzymywane sznurem okalającym biodra, wąskie. W połowie XVIII wieku spod perizonium przewiązanego sznurem widoczny był fragment biodra.
Perizonium pochodzi z kultury minojskiej i przedstawione jest np. na fresku Tauromachia.
Wygląd perizonium jest ważny dla historyków sztuki. Zmiany jakim podlegało w kolejnych wiekach stały się jednym z elementów datujących sceny ukrzyżowania.

</doc>
<doc id="1135764" url="https://pl.wikipedia.org/wiki?curid=1135764" title="Współczesne czarownictwo">
Współczesne czarownictwo

Współczesne czarownictwo (ang. "Witchcraft Today") – książka napisana przez inicjatora ruchu Wicca, Geralda Gardnera. Opublikowana w 1954 roku, jest zapisem przemyśleń Gardnera nad historią czarostwa oraz praktykami czarownic, z którymi autor spotkał się latach 30. XX wieku w Anglii. Dziś "Witchcraft Today" jest jednym z podstawowych tekstów Wicca, wraz z drugą książką Gardnera "The Meaning of Witchcraft".
Gardner zbiera materiały z innych źródeł, aby poprzeć "fragmentaryczną" tradycję, do której został dopuszczony; do owych źródeł należą teorie Margaret Murray dotyczące paneuropejskiego kultu czarownic oraz "Aradia. Ewangelia czarownic" Charlesa Godfreya Lelanda. Gardner powtarza również mocno przesadzoną tezę, popieraną przez innych autorów, jakoby europejskie prześladowania czarownic zabrały życie ponad 9 milionom ludzi.
Książka w języku polskim ukazała się nakładem wydawnictwa Okultura (wydanie I: 2010 rok, , tłum. Oskar Majda).

</doc>
<doc id="1135766" url="https://pl.wikipedia.org/wiki?curid=1135766" title="Żyła podkolanowa">
Żyła podkolanowa

Żyła podkolanowa (łac. "vena poplitea") – żyła głęboka kończyny dolnej człowieka.
Znajduje się ona w dole podkolanowym, tworzy się w jego dolnym kącie, nieco niżej albo nieco wyżej z obu żył piszczelowych.
W dole podkolanowym położona między nerwem piszczelowym (leży on bocznie i powierzchownie względem niej) i tętnicą podkolanową (przyśrodkowo, głębiej. Tworzą one wspólny powrózek nerwowo-naczyniowy.
Żyła podkolanowa staje się żyłą udową, gdy przechodzi przez rozwór ścięgnisty przywodzicieli, stanowiący wejście do kanału przywodzicieli.

</doc>
<doc id="1135769" url="https://pl.wikipedia.org/wiki?curid=1135769" title="Sadogóra (Ukraina)">
Sadogóra (Ukraina)



</doc>
<doc id="1135785" url="https://pl.wikipedia.org/wiki?curid=1135785" title="Tętnica podkolanowa">
Tętnica podkolanowa

Tętnica podkolanowa (łac. "arteria poplitea") – tętnica kończyny dolnej człowieka.
Znajduje się ona w dole podkolanowym.
Tętnica podkolanowa rozpoczyna się, gdy przechodzi przez rozwór ścięgnisty przywodzicieli, stanowiący wyjście z kanału przywodzicieli.
W dole podkolanowym położona za żyłą podkolanową (przyśrodkowo, głębiej). Tętnica, żyła i nerw piszczelowy tworzą wspólny powrózek nerwowo-naczyniowy.

</doc>
<doc id="1135786" url="https://pl.wikipedia.org/wiki?curid=1135786" title="Jean-Baptiste de Machault d’Arnouville">
Jean-Baptiste de Machault d’Arnouville

Jean-Baptiste de Machault d’Arnouville, hrabia d'Arnouville, pan ("seigneur") de Garge de Gonesse (ur. 13 grudnia 1701 w Paryżu, zm. 12 lipca 1794 tamże) – francuski polityk.
Życiorys.
Jego ojcem był Louis Charles de Machault d'Arnouville, szef policji Paryża ("lieutenant général de police"). Jean-Baptiste de Machault d’Arnouville wywodził się z rodziny prawniczej, osiadłej w stolicy Francji od początku XVI wieku, której liczni przedstawiciele zasiadali w parlamencie paryskim. W 1737 poślubił Geneviève Louise Rouillé du Coudray (1717–1794). Mieli 4 synów:
20 czerwca 1721 został radcą parlamentu Paryża. Potem współpracował z kanclerzem d’Aguesseau, który go bardzo cenił. D'Arnouville został szybko prezydentem wielkiej rady państwowej ("Grand Conseil") i pozostawał nim w okresie 22 I 1738 do 1742). Następnie intendent prowincji Hainaut w Valenciennes od 1 marca 1743; na to stanowisko rekomendował go hrabia d’Argenson. Do innych przyjaciół d'Arnouville'a zaliczali się: Guillaume-François Joly de Fleury i Daniel-Charles Trudaine. Francuska Akademia Nauk przyjęła go w swe szeregi w 1746.
Gdy poprzedni generalny kontroler finansów Philibert Orry popadł w niełaskę u Madame Pompadour, na to stanowisko wybrano d'Arnouville'a, który pozostawał na nim od 6 grudnia 1745 do 30 lipca 1754. D'Arnouville musiał uporać się z niedostatkiem funduszy państwowych, spowodowanym kosztowną wojną o sukcesję austriacką (1741–1748). D'Arnouville zaproponował nowy system pobierania podatków bezpośrednich, który przy konsekwentnym wdrożeniu mógłby zapobiec rewolucji roku 1789.
W okresie 30 kwietnia 1749 – 1 lutego 1757 był francuskim Sekretarzem Floty i Kolonii. Jego dotychczasowy protektor Marc-Pierre de Voyer de Paulmy d’Argenson zaczął go po jakimś czasie sekretnie zwalczać. D'Arnouville pozostał na pocieszenie ministrem floty.
Gdy w 1774 Ludwik XVI zasiadł na tronie, planował początkowo uczynić go ministrem spraw zagranicznych, lecz wskutek intryg stanowisko to objął w końcu Emmanuel Armand de Vignerot du Plessis. Po wybuchu rewolucji w 1789 Jean-Baptiste ukrył się w zamku w Thoiry. Syn D'Arnouville'a, Louis, biskup Amiens odmówił podpisania Konstytucji Cywilnej Kleru i wyemigrował. 93-letni Jean-Baptiste Machault d'Arnouville został aresztowany w Rouen i zamknięty w 1794 w więzieniu des Madelonnettes, gdzie zmarł wkrótce potem.

</doc>
<doc id="1135787" url="https://pl.wikipedia.org/wiki?curid=1135787" title="Ludmyła Denisowa">
Ludmyła Denisowa

Ludmyła Łeontijiwna Denisowa, ukr. Людмила Леонтіївна Денісова (ur. 6 lipca 1960 w Archangielsku) – ukraińska polityk i prawniczka, deputowana, minister pracy i polityki socjalnej (2007–2010) oraz minister polityki socjalnej Ukrainy (2014), rzecznik praw obywatelskich (2018–2022).
Życiorys.
Pracowała zawodowo od 1979 w Archangielsku. W 1989 ukończyła studia z zakresu prawoznawstwa w Leningradzie.
W latach 1998–2001 pełniła funkcję ministra finansów Autonomicznej Republiki Krymu, wcześniej była zatrudniona w administracji tego regionu. Potem zajmowała się działalnością w biznesie.
W 2006 z listy Bloku Julii Tymoszenko uzyskała mandat deputowanej do Rady Najwyższej V kadencji, w trakcie której zasiadała w parlamentarnym komitecie polityki socjalnej i pracy. W przedterminowych wyborach w 2007. ponownie została wybrana na posłankę z listy Bloku Julii Tymoszenko.
W drugim rządzie Julii Tymoszenko w grudniu 2007 objęła stanowisko ministra pracy i polityki socjalnej. Funkcję tę pełniła do marca 2010. W 2012 ponownie uzyskała mandat poselski z ramienia Batkiwszczyny. W 2014 weszła w skład rządu Arsenija Jaceniuka jako minister polityki społecznej, zajmując to stanowisko od lutego do grudnia. W tym samym roku kolejny raz wybrana do parlamentu (z ramienia Frontu Ludowego).
W 2018 została wybrana na rzecznika praw obywatelskich. 31 maja 2022 Rada Najwyższa przegłosowała odwołanie jej z tego stanowiska. Zarzucano jej m.in. „zbyt drastyczne” wypowiedzi dotyczące przestępstw seksualnych, o które żołnierze rosyjscy byli przez nią oskarżani w trakcie inwazji Rosji na Ukrainę w 2022.

</doc>
<doc id="1135791" url="https://pl.wikipedia.org/wiki?curid=1135791" title="Spartacus International Gay Guide">
Spartacus International Gay Guide

Spartacus International Gay Guide – przewodnik dla gejów wydawany przez niemieckie wydawnictwo GayGuide UG w Berlinie.
Ma charakter turystyczno-informacyjny z elementami politycznymi. Zawiera opisy miejsc i instytucji związanych ze środowiskami LGBT w ponad 160 krajach. Zbiór liczy ok. 22 000 adresów m.in. klubów gejowskich, barów, restauracji, hoteli, saun, podanych na ok. 1 300 stronach. Czytelnik przewodnika informowany jest o sytuacji polityczno-prawnej gejów w poszczególnych krajach: o tym, czy w danym państwie stosuje się kary za kontakty homoseksualne lub o poziomie homofobii w danym społeczeństwie. Publikowane są ostrzeżenia przed podróżami do krajów, gdzie geje są jawnie prześladowani lub gdzie są narażeni na ataki np. policji. Przytacza się nazwy lokalnych aktów prawnych, na podstawie których prawa gejów są respektowane lub łamane. Polecane są adresy miejsc, w których geje bez obaw mogą swobodnie prezentować swoją tożsamość. Przewodnik jest uporządkowany alfabetycznie według nazw krajów podanych w języku angielskim.
Historia publikacji.
Jawny gej, John D. Stamford (ur. 1939), rozpoczął gromadzić od roku 1968 różne informacje o ówczesnym brytyjskim środowisku homoseksualnym i w roku 1970 wydał w Sussex pierwszy informator pod nazwą "Spartacus". Na 109 stronach zawarł informacje o 3 000 "miejsc przyjaznych dla homoseksualistów", gdzie geje mogli się swobodnie spotykać. Celem autora było "pomóc innym gejom znaleźć lepszy świat, porzucić skrywaną samotność, umożliwić kontakty z pokrewnymi duszami i doprowadzić do rozwinięcia się międzynarodowych organizacji i instytucji gejowskich".
Stamford przeprowadził się w 1972 do Amsterdamu, ponieważ ówczesne brytyjskie prawodawstwo zabraniało wciąż otwartej dyskusji o homoseksualizmie i z racji swej działalności zaczął mieć problemy prawne w swoim kraju. W 1973 "Spartacus" wydany został po raz pierwszy w Holandii.
Dziesiąte wydanie "Spartakusa" z 1980 zawierało już 608 stron i opisywało miejsca w 250 krajach. Okładkę do tej edycji przewodnika zaprojektował Jean Daniel Cadinot. Informacje dla przewodnika dobrowolnie dosyłali wolontariusze. Wydawca otrzymywał ok. 12 000 listów rocznie. W 1983 "Spartacus" po raz pierwszy poinformował o AIDS i od tamtej pory przewodnik na stałe wprowadził dział informacyjny o profilaktyce zdrowotnej poszczególnych krajów. Od 1987 przewodnik wydaje Bruno Gmünder Verlag. W 2017 roku wydawnictwo złożyło wniosek o ogłoszenie upadłości i sprzedało swój flagowy statek Spartacus firmie GayGuide UG. Od 2018 roku przewodnik turystyczny jest dostępny jako aplikacja i strona internetowa, aby być indywidualnie dopasowanym towarzyszem dla każdego podróżnego.

</doc>
<doc id="1135793" url="https://pl.wikipedia.org/wiki?curid=1135793" title="Bitwa pod Raciborzem">
Bitwa pod Raciborzem

Zobacz też:

</doc>
<doc id="1135794" url="https://pl.wikipedia.org/wiki?curid=1135794" title="UberSoldier">
UberSoldier



</doc>
<doc id="1135797" url="https://pl.wikipedia.org/wiki?curid=1135797" title="Peter Enckelman">
Peter Enckelman

Peter Enckelman (ur. 10 marca 1977 w Turku) – fiński piłkarz grający na pozycji bramkarza w St. Johnstone.
Karierę zaczynał w klubie ze swojego rodzinnego miasta, Turun Palloseura. W 1999 roku zainteresowała się nim Aston Villa i wkrótce Fin przeprowadził się na Wyspy. Zadebiutował w jej barwach 11 września 1999 roku w wygranym 3-1 meczu z Arsenalem Londyn. W 2003 roku przebywał na wypożyczeniu w Blackburn Rovers, a rok później podpisał z tą drużyną kontrakt. W styczniu 2008 roku Fin został wypożyczony do Cardiff City, gdzie w czasie czterech miesięcy wystąpił w 12 meczach. W lipcu Enckelman definitywnie przeszedł do Cardiff.
W sierpniu 2010 roku podpisał dwuletni kontrakt z St. Johnstone.
W reprezentacji zadebiutował w 2002 roku. Od tego czasu rozegrał w niej 12 spotkań. W kadrze Enckelman jest rezerwowym dla Antti Niemiego oraz Jussi Jääskeläinena.

</doc>
<doc id="1135800" url="https://pl.wikipedia.org/wiki?curid=1135800" title="Bronisław Gustawicz">
Bronisław Gustawicz

Bronisław Marian Tadeusz Gustawicz (ur. 18 listopada 1852 w Krakowie, zm. 9 października 1916 tamże) – polski nauczyciel, krajoznawca, taternik, przyrodnik.
Życiorys.
Urodził się 18 listopada 1852 w Krakowie. Ukończył krakowskie gimnazjum św. Anny, a następnie wyjechał do Lwowa, gdzie studiował na Wydziale Inżynierii Akademii Politechnicznej. Naukę kontynuował podyplomowo na Wydziale Filozoficznym Uniwersytetu Lwowskiego. Następnie powrócił do Krakowa i podjął pracę w gimnazjum, którego sam był absolwentem. Podjął pracę nauczyciela od 29 września 1876. Egzamin zawodowy złożył 2 czerwca 1882. Został mianowany nauczycielem rzeczywistym 20 października 1886. Wówczas został nauczycielem matematyki i fizyki w Wyższej Szkole Przemysłowej. W 1890 został profesorem w Gimnazjum im. Króla Jana III Sobieskiego. W 1904 wyjechał do Żywca, gdzie zainicjował powstanie Wyższej Szkoły Realnej. Został mianowany jej dyrektorem 10 października 1904 i pełnił to stanowisko przez siedem lat. Pracując w gimnazjum był autorem wielu prac o tematyce matematyczno-technicznej. Część z nich była publikowana w Czasopiśmie Technicznym, wydawanym przez Towarzystwo Politechniczne, którego był członkiem. Od 1882 był członkiem Komisji Fizjograficznej i Antropologicznej Akademii Umiejętności.
Był uczniem Eugeniusza Janoty, z którym uczestniczył w pierwszych wejściach na tatrzańskie szczyty: w 1866 byli oni na Granatach, rok później zdobyli przy pomocy przewodnika Macieja Sieczki główny wierzchołek Świnicy. Siostrzeńcem Gustawicza był Ignacy Król.
Był autorem podstawowych publikacji o Pieninach oraz bardzo wielu prac naukowych i popularnonaukowych z dziedziny geografii, etnografii, matematyki, kartografii, meteorologii, ochrony zwierząt itd. Stworzył też wiele spośród najważniejszych haseł w monumentalnym dziele, do dziś bardzo ważnym źródle wiadomości geograficznych i historycznych, "Słowniku geograficznym Królestwa Polskiego i innych krajów słowiańskich" wydawanym w Warszawie w latach 1880–1895 (i uzupełnienia 1900, 1902).

</doc>
<doc id="1135804" url="https://pl.wikipedia.org/wiki?curid=1135804" title="Floyd Mayweather Jr.">
Floyd Mayweather Jr.

Floyd Joy Mayweather Jr. z domu Sinclair (ur. 24 lutego 1977 w Grand Rapids) – amerykański bokser, były mistrz świata federacji WBC, WBA i WBO w wadze półśredniej (do 147 funtów), WBC i WBA w wadze junior średniej (do 154 funtów) oraz były zawodowy mistrz świata organizacji WBC w kategoriach junior lekkiej (do 130 funtów), lekkiej (do 135 funtów), junior półśredniej (do 140 funtów) i lekkośredniej (do 154 funtów) oraz organizacji IBF w kategorii półśredniej. Pokonał 24 zawodników o tytuł mistrza świata, z których trzy o tytuł mistrza wagi lekkośredniej, siedem o tytuł mistrza wagi półśredniej, jeden (Marcos Maidana) o tytuły wagi półśredniej i lekkośredniej, jeden o tytuł mistrza wagi junior półśredniej, trzy o tytuł mistrza wagi lekkiej i dziewięć o tytuł mistrza wagi junior lekkiej. Jest brązowym medalistą olimpijskim z Atlanty.
Kariera amatorska.
Jego bilans walk amatorskich to 84 zwycięstwa i 6 porażek. Trzykrotnie wygrywał amerykański turniej bokserski "Golden Gloves" (w 1993, 1994 i 1996). W 1996, na Igrzyskach Olimpijskich w Atlancie, zdobył brązowy medal w kategorii piórkowej. W półfinale przegrał z Serafimem Todorowem z Bułgarii.
Kariera zawodowa.
Kategoria junior lekka.
Karierę zawodową rozpoczął w październiku 1996 roku. Dwa lata później, 3 października 1998 roku, w swojej osiemnastej walce, zdobył tytuł mistrza świata WBC w kategorii junior lekkiej, pokonując Genaro Hernandeza (nie wyszedł do walki w dziewiątej rundzie). Jeszcze w grudniu tego samego roku pierwszy raz obronił swój tytuł, pokonując przez techniczny nokaut w drugiej rundzie Angela Manfredy.
W 1999 roku stoczył kolejne trzy zwycięskie walki: z Carlosem Alberto Ramonem Riosem (wygrana na punkty), Justinem Juuko (nokaut w 9 rundzie) i Carlosem Gerena (TKO w 7 rundzie). W następnym roku odbył dwie walki. 18 marca wygrał na punkty z byłym mistrzem świata WBC w kategorii piórkowej, Gregorio Vargasem, a siedem miesięcy później pokonał Emanuela Augustusa (nie była to walka mistrzowska).
20 stycznia 2001 roku wygrał z Diego Corralesem. W dziesiątej rundzie po tym, jak Corrales piąty raz leżał na deskach, jego trener poddał walkę, rzucając ręcznik na ring. W 2001 roku jeszcze dwukrotnie obronił swój tytuł – najpierw w maju pokonał na punkty przyszłego mistrza świata IBF w kategorii junior lekkiej, Carlosa Hernándeza (w tej walce Mayweather Jr. był po raz pierwszy w karierze liczony – podczas zadawania ciosu w szóstej rundzie doznał kontuzji ręki i reagując na ból, dotknął rękawicą maty ringu), a w listopadzie wygrał przez techniczny nokaut w dziewiątej rundzie z Jesúsem Chávezem.
Kategoria lekka.
Po walce z Chávezem Mayweather Jr. zdecydował się porzucić swój pas mistrzowski i zmienić kategorię wagową na wyższą, ponieważ miał problemy z utrzymaniem swojej wagi w limicie wagowym. W kategorii lekkiej stoczył zaledwie cztery walki, ale wszystkie były pojedynkami mistrzowskimi.
W 2002 roku dwukrotnie walczył z José Luisem Castillo. 20 kwietnia pokonał Meksykanina na punkty i odebrał mu tytuł mistrza świata WBC. 7 grudnia odbył się pojedynek rewanżowy, który również zakończył się zwycięstwem Amerykanina na punkty.
Rok później pokonał Victoriano Sosę (jednogłośnie na punkty) i Philipa N'dou (TKO w 7 rundzie).
Kategoria junior półśrednia.
W 2004 roku Mayweather Jr. ponownie zmienił kategorię wagową. 22 maja, w pierwszej walce w kategorii junior półśredniej pokonał na punkty byłego mistrza organizacji WBO, DeMarcusa Corleya. Corley dwukrotnie (w 8 i 10 rundzie) leżał na deskach. To była jedyna walka, jaką stoczył w 2004 roku.
W styczniu następnego roku, w walce eliminacyjnej WBC, łatwo pokonał Henry'ego Bruselesa (TKO w 8 rundzie). Pięć miesięcy później, 25 czerwca, pokonał przez techniczny nokaut w szóstej rundzie mistrza WBC, Arturo Gattiego.
Kategoria półśrednia.
19 listopada 2005 roku Mayweather Jr. stoczył nietytułową walkę z byłym mistrzem świata WBA, Sharmba Mitchellem, pokonując go w szóstej rundzie przez techniczny nokaut. Walka odbyła się w kategorii półśredniej. 8 kwietnia 2006 roku zmierzył się z Zabem Judahem w walce o tytuł mistrza IBF. W dziesiątej rundzie Judah zadał cios poniżej pasa, a następnie w kark. Podczas gdy sędzia zarządził krótką przerwę, wuj i zarazem trener Mayweathera Jra, Roger Mayweather wkroczył na ring, czym zapoczątkował bójkę z udziałem Judaha i osób z jego narożnika. Porządek na ringu powrócił dopiero po interwencji policji. Walka została po pewnym czasie wznowiona i zakończyła się zwycięstwem Mayweathera Jra na punkty. Roger Mayweather został jako trener zawieszony na rok i ukarany grzywną w wysokości 200 tys. dolarów. Karą rocznego zawieszenia zostali ukarani także Zab Judah i jego ojciec i trener Yoel.
30 czerwca 2006 roku Mayweather Jr. zrezygnował z tytułu IBF. 4 listopada 2006 roku pokonał na punkty Carlosa Baldomira i odebrał mu tytuł mistrza świata WBC.
5 maja 2007 roku doszło do długo oczekiwanej walki Mayweathera Jr. z mistrzem olimpijskim z Barcelony i wielokrotnym zawodowym mistrzem świata w sześciu różnych kategoriach wagowych, Oscarem de la Hoyą. Pojedynek był bardzo wyrównany i zakończył się niejednogłośnym zwycięstwem Mayweathera Jra na punkty, choć tylko jeden sędzia ocenił ostatnią rundę na jego korzyść. Gdyby orzekł inaczej, walka zakończyłaby się remisem. W kolejnej walce, 8 grudnia 2007 roku, zmierzył się z niepokonanym wcześniej Anglikiem, Ricky Hattonem, byłym mistrzem świata IBF i WBA w kategorii junior półśredniej i byłym mistrzem świata IBF w kategorii półśredniej. Mayweather Jr. wygrał pojedynek przez techniczny nokaut w dziesiątej rundzie.
6 czerwca 2008 roku poinformował o zakończeniu kariery bokserskiej.
19 września 2009 roku powrócił jednak na ring w walce z Juanem Márquezem. Pierwotnie miała się ona odbyć 18 lipca, została jednak przełożona o parę miesięcy później z powodu kontuzji żeber Amerykanina. Amerykanin wygrał z Márquezem na punkty po jednogłośnej decyzji sędziów w stosunku 118-109, 120-107 i 119-108. 1 maja 2010 pokonał na punkty Shane'a Mosleya stosunkiem głosów 118-110, 119-109 oraz 119-109. Na ring powrócił 17 września 2011 nokautując w czwartej rundzie mistrza świata federacji WBC Victora Ortiza zdobywając pas mistrzowski w wadze półśredniej.
5 maja 2012 roku stoczył walkę z Miguelem Cotto o pas mistrza świata WBA po 12 rundach wygrał jednogłośnie w stosunku 118-110, 117-111 i 117-111.
Kontrakt z Showtime.
Na początku 2013 roku Mayweather podpisał kontrakt z koncernem CBS/Showtime. Opiewa on na niebotyczną gwarantowaną sumę 250 mln dolarów za 6 walk, co zarazem jest największym kontraktem w zawodowym sporcie.
4 maja 2013 roku stoczył pierwszą z sześciu walk, zakontraktowanych ze stacją Showtime jego przeciwnikiem był Robert Guerrero, Mayweather wygrał jednogłośnie na punkty w stosunku 117-111, 117-111 i 117-111 w obronie pasa WBC wagi półśredniej.
13 września 2013 doszło do długo wyczekiwanego pojedynku na szczycie wagi junior średniej. Posiadający pas WBA Super Mayweather rzucił rękawicę niepokonanemu dotąd mistrzowi WBC Saulowi 'Canelo' Alvarezowi. Mayweather zdeklasował młodszego o ponad dekadę rywala unifikując tym samym pasy WBA/WBC wagi junior średniej. Sprzedaż przyłączy PPV osiągnęła niebotyczny wynik 2,2 miliona sprzedanych pakietów, co przełożyło się na kwotę ponad 150 milionów z samej transmisji telewizyjnej, bijąc przy tym dotychczasowy rekord walki Mayweathera z Oscarem De La Hoyą.
3 maja 2014 roku Mayweather stoczył swój trzeci z sześciu zaplanowanych pojedynków dla Showtime. Rywalem Floyda Jr. był mocno bijący mistrz WBA wagi półśredniej Marcos 'El Chino' Maidana. Po bardzo zaciętej walce Mayweather ostatecznie zwyciężył niejednogłośnie na punkty 114-114, 117-111, 116-112 unifikując tym samym pasy WBC/WBA w wadze półśredniej. Tym samym Mayweather stał się posiadaczem wspomnianych tytułów w 2 kategoriach wagowych jednocześnie (półśrednia, junior średnia)
13 września 2014 doszło do rewanżu Mayweathera z Marcosem Maidaną. Po dwunastu rundach tym razem sędziowie nie mieli wątpliwości ze wskazaniem zwycięzcy. Mayweather po raz drugi pokonał byłego już mistrza WBA jednogłośną decyzją sędziów zachowując tym samym swój nieskazitelny rekord bez porażki na zawodowym ringu.
Pojedynek z Mannym Pacquiao.
2 maja 2015 w MGM Grand w Las Vegas doszło do walki z Mannym Pacquiao (57-5-2, 38 KO), promowanej w mediach, jako pojedynek stulecia w boksie. Mayweather swoją defensywną taktyką opartą na świetnej pracy nóg zdominował Filipińczyka, odnosząc swoje 48 zwycięstwo z rzędu bez porażki. Po dwunastu rundach sędziowie punktowali 110:118 i dwukrotnie 112:116 dla Amerykanina, który tym samym zunifikował trzeci pas mistrzowski federacji WBO wagi półśredniej. Organizatorzy walki, konkurujące na co dzień stacje HBO i Showtime tym razem połączyły siły osiągając rekordowe finansowe zyski.
12 września 2015 w Las Vegas po raz ostatni broniąc tytuły WBC i WBA wagi półśredniej, pokonał na punkty 117:111, 118:110 i 120:108 rodaka Andre Berto (30-4, 23 KO).
Pojedynek z Conorem McGregorem.
26 sierpnia 2017 w hali T-Mobile Arena w Las Vegas w pojedynku z gwiazdą mieszanych sztuk walki mistrzem UFC Irlandczykiem Conorem McGregorem (0-1), odniósł swoje pięćdziesiąte zwycięstwo (TKO). W dziesiątej rundzie sędzia Robert Byrd przerwał pojedynek. Do momentu przerwania, wszyscy trzej sędziowie punktowali na korzyść Amerykanina.
Po walce z Conorem McGregorem Floyd Mayweather ogłosił zakończenie kariery bokserskiej.
Lista walk bokserskich.
50 zwycięstw – 0 porażek
Zarobki boksera.
Floyd Mayweather jest obecnie najlepiej zarabiającym sportowcem na świecie, według amerykańskiego dwutygodnika "Forbes" (stan na rok 2014). Lista, na której bokser zajmuje pierwsze miejsce, uwzględnia roczne zarobki ludzi sportu (czerwiec 2013 – czerwiec 2014). Amerykanin po roku przerwy wrócił na pozycję lidera rankingu z kwotą 105 mln dolarów. Zdetronizował on w zestawieniu golfistę Tigera Woodsa.
Życie prywatne.
Mieszka w Las Vegas w stanie Nevada. Pozytywnie wypowiadał się na temat byłej prezydentury Baracka Obamy. Wspiera prawa społeczności LGBT, w tym małżeństwa jednopłciowe.

</doc>
<doc id="1135808" url="https://pl.wikipedia.org/wiki?curid=1135808" title="Jerzy Gadomski">
Jerzy Gadomski

Jerzy Tomasz Gadomski (ur. 7 listopada 1934 w Sosnowcu, zm. 13 kwietnia 2015 w Krakowie) – historyk sztuki, profesor Uniwersytetu Jagiellońskiego, członek czynny Polskiej Akademii Umiejętności.
Życiorys.
W 1957 uzyskał dyplom artysty plastyka konserwatora na Wydziale Konserwacji Dzieł Sztuki Akademii Sztuk Pięknych w Krakowie. W 1962 ukończył studia magisterskie w Instytucie Historii Sztuki Uniwersytetu Jagiellońskiego. W latach 1957–1970 zajmował się zawodowo konserwacją malowideł ściennych, m.in. w Boguszycach, Starym Sączu, Gostkowie, Wąchocku, Sulejowie, Łanach Wielkich, Prandocinie, Krakowie i Trondheim. Od 1968 współpracował z Akademią Sztuk Pięknych w Krakowie. W 1970 uzyskał stopień naukowy doktora na podstawie rozprawy "Rzeźba architektoniczna w Małopolsce 1250–1400" napisanej pod opieką prof. Lecha Kalinowskiego. W 1970 został pracownikiem Instytutu Historii Sztuki Uniwersytetu Jagiellońskiego, w którym pracował jako starszy asystent (1970–1971) i adiunkt (1971–1983). W 1980 habilitował się na podstawie dorobku i pracy "Gotyckie malarstwo tablicowe Małopolski 1420–1470". Od 1983 pracował w IHS jako docent, natomiast w latach 1984–1990 był dyrektorem tegoż instytutu. W 1989 został mianowany profesorem nadzwyczajnym. Od 1990 kierował Zakładem Historii Sztuki Średniowiecznej. W 1997 objął stanowisko profesora zwyczajnego. W 2006 przeszedł na emeryturę.
Był członkiem Komisji Teorii i Historii Sztuki PAN w Krakowie (1971–1991), od 1999 członkiem korespondentem, a od 2002 członkiem czynnym Polskiej Akademii Umiejętności, w latach 2004–2012 przewodniczył Komisji Historii Sztuki PAU.
Jego najważniejsze prace dotyczyły gotyckiego malarstwa tablicowego w Małopolsce, któremu poświęcił trzytomową monografię (wyd. kolejnych tomów – 1981, 1988, 1995) nagrodzoną w 1996 Nagrodą Fundacji na rzecz Nauki Polskiej.

</doc>
<doc id="1135812" url="https://pl.wikipedia.org/wiki?curid=1135812" title="Charles Hatchett">
Charles Hatchett

Charles Hatchett (ur. 2 stycznia 1765 w Londynie, zm. 10 marca 1847 tamże) – angielski chemik, odkrywca pierwiastka chemicznego niob. Laureat Medalu Copleya.

</doc>
<doc id="1135813" url="https://pl.wikipedia.org/wiki?curid=1135813" title="Rzeczy, które nadejdą">
Rzeczy, które nadejdą

Rzeczy, które nadejdą / Rok 2000 (ang. "Things to Come") – brytyjski film science fiction z 1936 roku według scenariusza H.G. Wellsa na podst. jego własnej powieści pt. "The Shape of Things to Come."
Opis fabuły.
Akcja filmu toczy się w latach 1940–2036 w fikcyjnym mieście brytyjskim pod nazwą „Everytown”. Biznesmen John Cabal nie cieszy się z nadejścia świąt Bożego Narodzenia 1940 r. z powodu złowrogich wiadomości o zbliżającej się wojnie, choć jego zbyt optymistycznie nastawiony przyjaciel Passworthy uważa, że wojna nie wybuchnie, a nawet jeśli wybuchnie - to przyczyni się do przyspieszenia postępu technologicznego. Rozmowę przyjaciół przerywa widok świateł reflektorów i odgłosy salw artylerii przeciwlotniczej; następnie radio ogłasza, że Wielka Brytania została zaatakowana przez lotnictwo wroga (w całym filmie nie pada nazwa państwa) i znalazła się w stanie wojny. W związku z wybuchem wojny światowej John Cabal został zmobilizowany jako pilot.
Rozpoczynają się działania wojenne. Everytown w wyniku bombardowań zostaje całkowicie zrujnowane. Jakiś czas później, Cabal, który pilotuje dwupłatowiec zestrzeliwuje bombowiec wroga zrzucający bomby gazowe, który spada na ziemię i Cabal wyciąga ciężko rannego pilota z wraku. Kiedy jakaś dziewczynka podbiega do nich, pilot bombowca oddaje jej swoją maskę przeciwgazową. Cabal zabiera dziewczynkę do swojego samolotu, zaś ranny pilot konstatuje z ironią, że mógł zagazować rodzinę tego dziecka, a jednak uratował ją. Następnie popełnia samobójstwo za pomocą rewolweru pozostawionego przez Cabala. Wojna trwa nadal, mija rok 1945, potem 1955 i 1960, a świat popada w gospodarczą ruinę — na filmie widać, że w 1945 r. walczyły ze sobą czołgi, a w 1960 r. walkę kontynuują już tylko słabo uzbrojeni i wynędzniali piechurzy.
Oficjalny brytyjski biuletyn wojenny we wrześniu 1966 roku oznajmia, że bezimienny wróg chyli się ku upadkowi, ale za pomocą ostatnich kilku pozostałych samolotów rozsiewa zarazę zwaną „wędrującą chorobą”. W Everytown dr Harding i jego córka Mary starają się odkryć lekarstwo na tę chorobę, ale wysiłki te są bezskuteczne i jedynym ratunkiem jest zabijanie chorych osób. Epidemia obejmuje cały świat i zabija większość ludzkości, co prowadzi do zaprzestania działań wojennych i rozpadu społeczeństw.
W 1970 roku w Everytown miejscowy watażka tytułowany jako „Wódz” lub „Szef” ("Chief", "Boss"), który zdobył władzę w południowej Anglii, ogłasza, że choroba została ostatecznie zlikwidowana. Wodzowi zależy na zdobyciu paliwa, aby jego samoloty mogły znów latać — tymczasem nawet jego własny samochód ciągnie zaprzęg konny. Niespodziewanie ląduje samolot, a jego jedyny pilot — John Cabal — przedstawia się i oznajmia, że zespół „inżynierów i mechaników” utworzył cywilizację o nazwie „Skrzydła nad Światem” ("Wings Over the World") której centrum jest w Basrze w Iraku. W trakcie krótkiej dyskusji, kiedy Cabal oświadcza, że nie uznaje władzy takich watażków jak Szef, Wódz rozkazuje go aresztować i zmusza do pracy dla Gordona — mechanika lotniczego. Cabalowi i Gordonowi wspólnie udaje się naprawić samolot. Kiedy Gordon rozpoczyna lot testowy, udaje mu się uciec i poinformować współpracowników Cabala o uwięzieniu ich przyjaciela. W tym czasie wódz zdobywa kopalnie i rafinerię, dzięki czemu jego kilkanaście przestarzałych dwupłatów znów może latać. Kiedy flota złożona z gigantycznych samolotów Skrzydeł nad Światem zbliża się do Everytown, Wódz rozkazuje swoim samolotom jej zaatakowanie, a ponadto poleca dokonać egzekucji zakładników (w tym córki doktora Hardinga Mary, która obecnie jest żoną Gordona). Dwupłaty Szefa szybko zostają zestrzelone, a następnie samoloty Skrzydeł nad Światem zrzucają bomby z gazem usypiającym na miasto, co powoduje, że nie dochodzi do egzekucji. Mieszkańcy Everytown budzą się wkrótce potem i widzą, że miasto jest zajęte przez lotników, zaś Wódz zmarł od gazu. Oswobodzony Cabal wita się ze swoimi wyzwolicielami i oznajmia, że wraz z Wodzem umarł dawny świat.
Następuje okres postępu technicznego pod przywództwem Skrzydeł nad Światem. W 2036 r. ludzkość żyje w nowoczesnych podziemnych miastach, w tym również nowym Everytown. Jednak nie wszystkim się to podoba. Rzeźbiarz Theotocopulos podburza ludność aby żądała „odpoczynku” od postępu technicznego. Podburzony tłum pędzi by zniszczyć armatę, która jest wyrzutnią statków kosmicznych. Oswald Cabal (wnuk pilota) — szef rządu — uruchamia wyrzutnię przed terminem i rakieta szybuje w stronę Księżyca. Cabal następnie wygłasza przemówienie na temat postępu i dążenia do wiedzy, pytając: ,A jeżeli nie jesteśmy kimś ważniejszym od zwierząt, musimy zdobyć każdy mały kawałek szczęścia, i żyć i cierpieć, nie bardziej niż wszystkie inne zwierzęta. Mamy wybór: albo wszechświat albo nic. Co to będzie Passworthy? Co wybierzemy?”

</doc>
<doc id="1135818" url="https://pl.wikipedia.org/wiki?curid=1135818" title="Road to Ruin">
Road to Ruin

Road to Ruin – czwarty studyjny album zespołu Ramones, wydany 22 września 1978 r. przez Sire Records. Reedycja z 2001 r. (Rhino Records) została uzupełniona 5 dodatkowymi utworami.
Lista utworów.
CD 2001 (Rhino Records).
Utwór nr 3: ścieżka z musicalu "Rock ’n’ Roll High School" (Sire Records, kwiecień 1979)

</doc>
<doc id="1135835" url="https://pl.wikipedia.org/wiki?curid=1135835" title="Floyd Mayweather">
Floyd Mayweather



</doc>
<doc id="1135836" url="https://pl.wikipedia.org/wiki?curid=1135836" title="Bitwa o Helmowy Jar">
Bitwa o Helmowy Jar



</doc>
<doc id="1135839" url="https://pl.wikipedia.org/wiki?curid=1135839" title="Eleusa">
Eleusa

Eleusa – typ ikonograficzny przedstawień Matki Bożej z Dzieciątkiem, ukazujący Marię, która trzyma w ramionach młodzieńczego Chrystusa i pochyla głowę, aby przytulić swój policzek do policzka syna. Chrystus obejmuje ją jedną ręką (często niewidoczną) za szyję, a drugą trzyma w ręce Matki.
Takie przedstawienie obu postaci służy podkreśleniu ich silnego związku uczuciowego.
Typ Eleusa wykształcił się prawdopodobnie w kręgu sztuki koptyjskiej, znany w Bizancjum od IX w. był jednym z najbardziej popularnych przedstawień maryjnych w sztuce wschodniochrześcijańskiej. 
W ikonostasie pięciorzędowym Eleusa może występować, zastępczo, zamiast Hodegetrii w pierwszym rzędzie po lewej stronie obok królewskich wrót.
Przykładem klasycznej, wzorcowej Eleusy jest ikona Matki Bożej Włodzimierskiej i ikona Matki Bożej Fiodorowskiej, a w polskiej ikonografii rzymskokatolickiej, np. wzorowany na ikonach bizantyjskich obraz Matki Boskiej Węglewskiej.

</doc>
<doc id="1135841" url="https://pl.wikipedia.org/wiki?curid=1135841" title="Bukowe Berdo">
Bukowe Berdo

Bukowe Berdo – masyw górski w polskich Bieszczadach w postaci podłużnego pasma (kierunek przebiegu: NW-SE) o trzech kulminacjach: 1201 (Szołtynia), 1238 (Połonina Dźwiniacka) oraz 1311 m (Bukowe Berdo, w niektórych przewodnikach również nazywana Połoniną Dźwiniacką, np ). Charakteryzuje się liczną obecnością piaskowcowych skałek. Szczytowe partie zajmuje połonina. Południowo-zachodni stok opada bezpośrednio do doliny Terebowca, natomiast północne i pn.-wsch. zbocza przechodzą w rozczłonkowane grzbiety m.in. Obnogi (1081 m), Grandysowej Czuby (1026 m) i Mucznego (861 m). Bukowe Berdo poprzez płytką przełęcz łączy się z masywem Krzemienia. Z góry, szczególnie z najwyższego wierzchołka, rozciąga się rozległy widok na północ i wschód, głównie na tereny ukraińskie. Grzbietem (z ominięciem wierzchołka 1238 m) wiedzie niebieski szlak turystyczny na odcinku Otryt – Wołosate, z którym na północny zachód od kulminacji 1201 m łączy się żółty szlak z Mucznego. W dolnej części połoniny wysokość wynosi 1150 m n.p.m.
Roślinność.
Partie grzbietowe poniżej "Połoniny Dźwiniackiej" masowo porasta krzewiasta forma jarzębiny, co szczególnie efektownie wygląda jesienią, gdy dojrzeją na czerwono jej owoce. Ciekawa flora. Występuje tutaj m.in. kilka bardzo rzadkich gatunków: groszek wschodniokarpacki, dzwonek szerokolistny, turzyca dacka, turzyca skalna, zaraza macierzankowa.

</doc>
<doc id="1135842" url="https://pl.wikipedia.org/wiki?curid=1135842" title="5 Pułk Strzelców Konnych (powstanie listopadowe)">
5 Pułk Strzelców Konnych (powstanie listopadowe)

Pułk 5 Strzelców Konnych – oddział szaserów Wojska Polskiego Królestwa Kongresowego i okresu powstania listopadowego.
Utworzone w 1815 szwadrony wzorowe strzelców konnych przybrały 20 czerwca 1815 nazwę Pułk Strzelców Konnych Gwardii. 15 marca 1818 szefem pułku został cesarz Aleksander I Romanow. 19 stycznia 1831 pułk przemianowany na nr 5 strzelców konnych. W czasie wojny otrzymał 2 krzyże kawalerskie, 28 złotych i 39 srebrnych.
Stanowisko: Warszawa.
Strzelcy konni gwardii.
Dowódcy pułku:
Oficerowie:
Żołnierze:
Walki pułku.
Pułk brał udział w walkach w czasie powstania listopadowego.
Bitwy i potyczki:

</doc>
<doc id="1135843" url="https://pl.wikipedia.org/wiki?curid=1135843" title="Port naczyniowy">
Port naczyniowy

Port naczyniowy (potocznie: port) – podskórny, trwały dostęp do żylnych naczyń krwionośnych.
Składa się z komory z silikonową membraną, oraz dołączonego cewnika kończącego się w żyle głównej górnej w pobliżu jej ujścia do prawego przedsionka. Komora portu umieszczana jest najczęściej w okolicy podobojczykowej.
Poprzez wkłucie do komory portu za pomocą specjalnej igły, uzyskuje się dostęp do centralnych naczyń żylnych, poprzez który możliwe są zarówno infuzje, jak i aspiracja krwi. Silikonowa membrana może być nakłuwana ponad 2000 razy. Prawidłowo założony i obsługiwany port można wykorzystywać przez kilka lat.
Zastosowanie.
Port naczyniowy stosowany jest u pacjentów wymagających częstego podawania leków dożylnie (np. w przypadku chemioterapii, czy żywienia pozajelitowego).
Pielęgnacja portu.
Port powinien być przepłukany po każdorazowym użyciu roztworem soli fizjologicznej z dodatkiem heparyny, cytrynianu lub mieszaniny tych substancji ze środkami o działaniu antyseptycznym. Jeżeli port nie jest regularnie używany zaleca się jego okresowe przepłukanie, zwykle co 4 tygodnie płucze się go roztworem heparyny lub cytrynianu. Skórę nad komorą portu należy regularnie natłuszczać i chronić przed słońcem (filtry UV).

</doc>
<doc id="1135858" url="https://pl.wikipedia.org/wiki?curid=1135858" title="Okmiany (stacja kolejowa)">
Okmiany (stacja kolejowa)

Okmiany – stacja kolejowa w Okmianach, w gminie Chojnów, w województwie dolnośląskim.
W roku 2017 stacja obsługiwała 200–299 pasażerów na dobę.
Stacja otwarta w 1845 wraz z oddaniem do użytku linii łączącej Miłkowice z Jasieniem. W ramach modernizacji międzynarodowego szlaku kolejowego E-30, w roku 2006 przeszła gruntowną przebudowę (z wyjątkiem budynku stacyjnego, przekształconego na mieszkalny).

</doc>
<doc id="1135864" url="https://pl.wikipedia.org/wiki?curid=1135864" title="I Wanna Be Sedated">
I Wanna Be Sedated

I Wanna Be Sedated – dwunasty singel zespołu Ramones promujący album "Road to Ruin". Wydany w Holandii w 1979 przez wytwórnię Sire Records. Na amerykańskim i brytyjskim rynku ukazał się rok później w nieco zmienionej wersji, wydany przez RSO Records.
W 2004 utwór został sklasyfikowany na 144. miejscu listy 500 utworów wszech czasów magazynu Rolling Stone.
Lista utworów.
Wersja holenderska:
Wersja amerykańska i brytyjska:

</doc>
<doc id="1135866" url="https://pl.wikipedia.org/wiki?curid=1135866" title="Jack Lynch">
Jack Lynch

John Mary „Jack” Lynch (irl. "Seán Ó Loinsigh"; ur. 15 sierpnia 1917 w Corku, zm. 20 października 1999 w Dublinie) – irlandzki polityk, prawnik i sportowiec, długoletni deputowany, minister w różnych resortach, w latach 1966–1979 lider Fianna Fáil, od 1966 do 1973 i od 1977 do 1979 premier Irlandii (taoiseach).
Życiorys.
Pochodził z wielodzietnej rodziny. Jego rodzicami byli krawiec Daniel Lynch i Norah O’Donoghue. Był znanym zawodnikiem uprawiającym dwie dyscypliny: hurling i futbol gaelicki. Był kilkukrotnym mistrzem organizowanych przez Gaelic Athletic Association rozgrywek All-Ireland Senior Hurling Championship.
Uczył się w szkole średniej North Monastery. Studiował prawo na University College Cork, następnie kształcił się w szkolącej prawników instytucji King’s Inns w Dublinie. Od 1936 pracował w departamencie sprawiedliwości, w 1945 uzyskał uprawnienia barristera. W 1946 zawarł związek małżeński z Máirín O’Connor.
Zaangażował się w działalność polityczną w ramach Fianna Fáil. W 1948 po raz pierwszy uzyskał mandat posła do Dáil Éireann. Z powodzeniem ubiegał się o reelekcję w ośmiu kolejnych wyborach, zasiadając w niższej izbie irlandzkiego parlamentu do 1981, kiedy to zrezygnował z kandydowania na kolejną kadencję.
Stał się bliskim współpracownikiem Éamona de Valery. Na początku lat 50. w trakcie 14. kadencji Dáil Éireann był parlamentarnym sekretarzem przy jednym z ministrów. Od marca 1957 w randzie ministra wchodził w skład gabinetów Éamona de Valery i Seána Lemassa. Pełnił kolejno funkcje: ministra do spraw Gaeltachtu (do czerwca 1957), ministra edukacji (do czerwca 1959), ministra przemysłu i handlu (do kwietnia 1965) oraz ministra finansów (do listopada 1966).
W 1966 taoiseach i lider FF Seán Lemass zapowiedział swoją rezygnację, co doprowadziło do sporów w ramach partii. Ostatecznie Jack Lynch okazał się kompromisowym kandydatem, obejmując w listopadzie 1966 urząd premiera oraz funkcję lidera Fianna Fáil. Na czele rządu stał do marca 1973, kiedy to jego ugrupowanie przegrało wybory i znalazło się w opozycji. W okresie urzędowania zmagał się z trudnościami wynikającymi z konfliktu w Irlandii Północnej. Przeprowadzono też referendum, w którym Irlandczycy poparli przystąpienie kraju do EWG. Stanowisko premiera objął ponownie w lipcu 1977. Ustąpił z niego oraz z funkcji lidera partii w grudniu 1979. Doszło do tego w okresie konfliktów wewnątrz FF oraz problemów gospodarczych wynikających z wzrastającego deficytu i inflacji. Po odejściu z polityki powoływany w skład rad dyrektorów różnych przedsiębiorstw.

</doc>
<doc id="1135881" url="https://pl.wikipedia.org/wiki?curid=1135881" title="Osetnica (przystanek kolejowy)">
Osetnica (przystanek kolejowy)

Osetnica – kolejowy przystanek osobowy w Osetnicy, w województwie dolnośląskim, w gminie Chojnów w Polsce.
W roku 2017 przystanek obsługiwał 50–99 pasażerów na dobę.
Obiekt oddany do użytku w 1845 jako stacja kolejowa. W późniejszym okresie przekształcony w przystanek osobowy. W ramach modernizacji międzynarodowego szlaku kolejowego E-30, w latach 2005-2006 przystanek przeszedł gruntowną przebudowę.

</doc>
<doc id="1135883" url="https://pl.wikipedia.org/wiki?curid=1135883" title="Vivian Hsu">
Vivian Hsu

Vivian Hsu właściwie Hsu Su-chuan (chiński: 徐若瑄; pinyin: "Xú Ruòxuān"; Wade-Giles: "Hsü Jo-hsüan", japoński: ビビアン・スー "Bibian Sū", ; ur. 19 marca 1975 w Taizhong) – tajwańska aktorka, piosenkarka i modelka.
Uczęszczała do szkół "Jianxing Elementary School" i "Taipei Shulinguo Junior High School" w Tajpej. W wieku 15 lat wygrała konkurs piękności, który organizowany był przez tajwańską telewizję. Pracę zaczęła jako fotomodelka. Studiowała w Japonii.

</doc>
<doc id="1135890" url="https://pl.wikipedia.org/wiki?curid=1135890" title="Flaga Gostynina">
Flaga Gostynina



</doc>
<doc id="1135891" url="https://pl.wikipedia.org/wiki?curid=1135891" title="Bernard Pretfic">
Bernard Pretfic



</doc>
<doc id="1135892" url="https://pl.wikipedia.org/wiki?curid=1135892" title="Aaron Mokoena">
Aaron Mokoena

Teboho Aaron Mokoena (ur. 25 listopada 1980 w Johannesburgu) – południowoafrykański piłkarz grający na pozycji obrońcy.
Życiorys.
Swoje pierwsze piłkarskie kroki stawiał w Jomo Cosmos. W 1998 roku zwrócił uwagę szperaczy Bayeru 04 Leverkusen, z którym zawodnik podpisał wkrótce kontrakt. Rok później przeniósł się do holenderskiego Ajaxu Amsterdam. W latach 2001 oraz 2002 przebywał na wypożyczeniu w Germinal Beerschot. W 2003 roku postanowił na dobre opuścić Holandię i związał się z Racingiem Genk. Dwa lata później przeszedł do Blackburn Rovers. Suma transferu wyniosła 300 tysięcy funtów. W latach 2009–2012 Mokoena grał w Portsmouth.
W reprezentacji zadebiutował w 1999 roku. Wziął udział w Mistrzostwach Świata 2002 Pucharze Narodów Afryki 2002, Pucharze Narodów Afryki 2004 oraz Pucharze Narodów Afryki 2008. 31 maja 2010 roku w meczu z Gwatemalą rozegrał setne spotkanie w reprezentacji. Stał się tym samym pierwszym zawodnikiem z Republiki Południowej Afryki, który to uczynił.

</doc>
<doc id="1135895" url="https://pl.wikipedia.org/wiki?curid=1135895" title="KPS Siedlce">
KPS Siedlce

KPS Siedlce – polski klub siatkarski z Siedlec, powołany w 2010 roku. Następca sekcji męskiej piłki siatkowej klubu UKS "Ósemka" Siedlce istniejącego od 1994 roku.
Historia.
Klub powołano w 1994 roku. Do sezonu 2005/2006 drużyna Ósemki Siedlce nie odniosła większych sukcesów w rozgrywkach seniorskich. W 2006 roku odkupując miejsce od MKS MDK Warszawa, uzyskała prawo gry w II lidze. Wiązało się to z wieloletnią współpracą ze szkoleniowcem Wojciechem Górą oraz współpracą pomiędzy tymi klubami. W tym czasie Ósemkę zaczęła wspierać finansowo firma Elmo. W sezonie 2006/2007 do rozgrywek ligowych klub przystąpił pod nazwą Ósemka Elmo Siedlce.
W sezonie 2007/2008, Ósemka Elmo zajęła 6. miejsce na koniec rozgrywek ligowych.
W latach 2008-2011 zespół Ósemki niezmiennie znajdował się w czołówce grupy III drugiej ligi. Zespół każdorazowo zdołał wywalczyć awans do fazy play-off. Ani razu ekipa (od roku 2010 pod nazwą KPS Siedlce) nie zdołała wejść do turnieju mistrzów poszczególnych grup. Pod wodzą trenera Krzysztofa Wójcika Ósemka przegrała rywalizację ze Ślepskiem Suwałki, zaś po przejęciu zespołu przez Macieja Nowaka z Pekpolem Ostrołęka i Camperem Wyszków. 
Po zakończeniu sezonu 2010/11 zespół przejął licencję od pierwszoligowego Jadaru Radom w zamian za zmianę nazwy na KPS Jadar Siedlce. Kierownictwu klubu udało się skompletować drużynę złożoną ze zdolnej młodzieży i doświadczonych ligowców. Pierwszym kapitanem zespołu w pierwszej lidze został Witold Chwastyniak. Zespół zdołał zająć 8. miejsce w tabeli po rundzie zasadniczej, utrzymując się w lidze. W fazie play-off zespół został, w trzech meczach, pokonany przez AZS Nysa.
Przed sezonem 2012/13 doszło do zmiany trenera drużyny. Funkcję pierwszego szkoleniowca objął Dominik Kwapisiewicz, wcześniej drugi trener zespołów takich, jak PTPS Piła i Jadar Radom. Do drużyny sprowadzono między innymi Macieja Gorzkiewicza, zespół wciąż jednak oparty był na utalentowanej młodzieży. W ostatniej kolejce fazy zasadniczej KPS rozbił 3:0 ekipę Energetyka Jaworzno, na którą trafił w fazie play-out.
Siatkarze z Siedlec wygrali w rywalizacji o utrzymanie, zwyciężając we wszystkich trzech meczach z Energetykiem (3:2, 3:0, 3:2). Tym samym zapewnili sobie ligowy byt w sezonie 2013/2014, w którym zespół poprowadzić miał Sławomir Gerymski.
Kadra w sezonie 2019/2020.
 - kapitan

</doc>
<doc id="1135906" url="https://pl.wikipedia.org/wiki?curid=1135906" title="Bernard Pretwic">
Bernard Pretwic



</doc>
<doc id="1135910" url="https://pl.wikipedia.org/wiki?curid=1135910" title="Beata Igielska">
Beata Igielska

Beata Igielska (ur. 12 stycznia 1968 w Skwierzynie) – dziennikarka Gazety Lubuskiej, poetka i prozaik. Absolwentka filologii polskiej na Uniwersytecie Adama Mickiewicza w Poznaniu. Jest laureatką ponad 40 ogólnopolskich i międzynarodowych konkursów literackich, m.in. zdobyła pierwszą nagrodę i wyróżnienie w Ogólnopolskim Konkursie Literackim „Krajobrazy Słowa” (Kędzierzyn-Koźle 2007 i 2002). Od 1995 prowadzi Małą Akademię Literatury, której członkowie zdobywają nagrody w konkursach literackich.
Zamężna, matka dwójki synów: Krzysztofa i Kamila.

</doc>
<doc id="1135913" url="https://pl.wikipedia.org/wiki?curid=1135913" title="Grzegorz Kozak">
Grzegorz Kozak

Grzegorz Kozak (ur. 11 listopada 1961 w Warszawie) – polski dziennikarz telewizyjny i radiowy, wykładowca akademicki i publicysta.
Życiorys.
Z wykształcenia rusycysta. Od 1986 roku związany z Telewizją Polską (TVP): najpierw reporter Telewizyjnego Kuriera Warszawskiego, później wydawca programu i sekretarz redakcji "Teleexpressu". W latach 1986–1991 był wydawcą i autorem serwisu zagranicznego "Teleexpressu", a także wicedyrektorem programów informacyjnych (TAI) TVP (1991).
W latach 1991–1997 pracował jako wydawca, prezenter i szef działu krajowego "Panoramy", a od 1997 jako prezenter i wydawca "Wiadomości", "W centrum uwagi" i "Monitora Wiadomości".
Wystąpił gościnnie w pierwszych trzech odcinkach 1 serii serialu telewizyjnego TVP "Ekstradycji" jako dziennikarz
Był współautorem i prowadzącym programów publicystycznych – "Expressu Gospodarczego" i "Telewizji Biznes" oraz "Wieczorów Wyborczych" po wyborach parlamentarnych w 1993 roku i prezydenckich w 1995
Autor relacji z zagranicy, m.in. z Rosji, Indii i Korei Południowej.
Od października 2003 do stycznia 2005 był korespondentem TVP w Moskwie, relacjonował też Rewolucję róż w Tbilisi. Po powrocie został ponownie wydawcą "Wiadomości".
W 2007 został zastępcą kierownika "Wiadomości". W wyniku konfliktu o kształt programu z szefową "Wiadomości" Dorotą Macieją i Patrycją Kotecką zrezygnował z wydawania "Wiadomości" i zaczął pracować jako konsultant przy tworzeniu kanału TVP Info. Od listopada 2007 do 2018 r. szef wydawców i producentów "Wydarzeń" Polsatu. Na zmianę z Grzegorzem Dobieckim i Janem Mikrutą prowadził na antenie Polsat News 2 program "To był dzień na świecie". Od marca 2016 r. do 2018 r. był gospodarzem wieczornego wydania "Wydarzeń".
Prowadził warsztaty dziennikarstwa telewizyjnego na Wydziale Dziennikarstwa UW, Akademii Humanistycznej im. Aleksandra Gieysztora w Pułtusku, Instytucie Badań Literackich PAN oraz w Instytucie Edukacji Medialnej i Dziennikarstwa na UKSW, a także w Akademii Telewizyjnej TVP. Jest laureatem Ostrego Pióra, nagrody przyznawanej przez Business Centre Club.
Dwukrotny mistrz Polski dziennikarzy w Scrabble.
Od 19 kwietnia 2010 roku do 28 marca 2011 roku prowadził poniedziałkowy Poranek Radia Tok FM.
Jest autorem wydanej w 2022 r. biografii Zygmunta Hübnera.

</doc>
<doc id="1135914" url="https://pl.wikipedia.org/wiki?curid=1135914" title="Skróty i skrótowce używane w NATO – Z">
Skróty i skrótowce używane w NATO – Z



</doc>
<doc id="1135916" url="https://pl.wikipedia.org/wiki?curid=1135916" title="Skróty i skrótowce używane w NATO – X">
Skróty i skrótowce używane w NATO – X



</doc>
<doc id="1135917" url="https://pl.wikipedia.org/wiki?curid=1135917" title="Skróty i skrótowce używane w NATO – V">
Skróty i skrótowce używane w NATO – V



</doc>
<doc id="1135919" url="https://pl.wikipedia.org/wiki?curid=1135919" title="Skróty i skrótowce używane w NATO – A">
Skróty i skrótowce używane w NATO – A



</doc>
<doc id="1135921" url="https://pl.wikipedia.org/wiki?curid=1135921" title="Skróty i skrótowce używane w NATO – D">
Skróty i skrótowce używane w NATO – D



</doc>
<doc id="1135922" url="https://pl.wikipedia.org/wiki?curid=1135922" title="Skróty i skrótowce używane w NATO – E">
Skróty i skrótowce używane w NATO – E



</doc>
<doc id="1135925" url="https://pl.wikipedia.org/wiki?curid=1135925" title="Skróty i skrótowce używane w NATO – B">
Skróty i skrótowce używane w NATO – B



</doc>
<doc id="1135926" url="https://pl.wikipedia.org/wiki?curid=1135926" title="Wydział Chemiczny Politechniki Warszawskiej">
Wydział Chemiczny Politechniki Warszawskiej

Wydział Chemiczny Politechniki Warszawskiej – jeden z 18 wydziałów Politechniki Warszawskiej. Został powołany do życia jako jeden z trzech pierwszych wydziałów Instytutu Politechnicznego im. Mikołaja II w roku 1898. Był on kontynuatorem tradycji Szkoły Przygotowawczej do Instytutu Politechnicznego działającej w latach 1826–1830.
Wydział Chemiczny Politechniki Warszawskiej mieści się w Gmachu Chemii przy ul. Noakowskiego 3
oraz Gmachu Technologii Chemicznej przy ul. Koszykowej 75.
Władze.
Władze kadencji 2016–2020:
Kierunki, specjalności.
Wydział kształci studentów na dwóch kierunkach (specjalności dotyczą tylko II stopnia studiów):
KNOW.
W roku 2012 Warszawskie Akademickie Konsorcjum Chemiczne, w którego skład wchodzi Wydział Chemiczny Politechniki Warszawskiej i Wydział Chemii Uniwersytetu Warszawskiego uzyskało status Krajowego Naukowego Ośrodka Wiodącego (KNOW), przyznany przez Ministerstwo Nauki i Szkolnictwa Wyższego 6 ośrodkom naukowym w Polsce.

</doc>
<doc id="1135928" url="https://pl.wikipedia.org/wiki?curid=1135928" title="Skróty i skrótowce używane w NATO – C">
Skróty i skrótowce używane w NATO – C



</doc>
<doc id="1135929" url="https://pl.wikipedia.org/wiki?curid=1135929" title="Skróty i skrótowce używane w NATO – F">
Skróty i skrótowce używane w NATO – F



</doc>
<doc id="1135933" url="https://pl.wikipedia.org/wiki?curid=1135933" title="Pekao S.A.">
Pekao S.A.



</doc>
<doc id="1135934" url="https://pl.wikipedia.org/wiki?curid=1135934" title="Hanna Piotrowska">
Hanna Piotrowska

Hanna Piotrowska (ur. 21 listopada 1964 w Olsztynie) – polska aktorka teatralna.
Życiorys.
Hanna Piotrowska w 1988 roku ukończyła czteroletnie Studio wokalno-aktorskie im. Baduszkowej przy Teatrze Muzycznym w Gdyni. Przez jeden sezon była aktorką Teatru Dramatycznego w Słupsku a następnie do roku 1994 pracowała w Teatrze Lalki "Tęcza" w Słupsku. 
Przez 8 lat współpracowała ze słupskim kabaretem DKD. W 1996 roku została laureatką pierwszej nagrody za monolog kabaretowy na Festiwalu PAKA w Krakowie. Od 2004 roku jest aktorką Teatru Nowego w Słupsku.

</doc>
<doc id="1135937" url="https://pl.wikipedia.org/wiki?curid=1135937" title="WBK">
WBK



</doc>
<doc id="1135940" url="https://pl.wikipedia.org/wiki?curid=1135940" title="Volkswagen Tiguan">
Volkswagen Tiguan

Volkswagen Tiguan – samochód osobowy typu SUV klasy kompaktowej produkowany pod niemiecką marką Volkswagen od 2007 roku. Od 2016 roku produkowana jest druga generacja pojazdu.
Pierwsza generacja.
Volkswagen Tiguan I został po raz pierwszy zaprezentowany po raz pierwszy w 2007 roku.
Nazwę, będącą połączeniem słów Tiger i Iguana, wyłoniono w plebiscycie niemieckiej grupy Auto Bild (posiadacza Auto Świata) spośród innych kandydatur: Nanuk, Namib, Rockton i Samun (z wynikiem ok. 36% głosów). Nazwy Marrakesh i Beduin zostały odrzucone już przed konkursem.
Samochód został zbudowany na bazie płyty podłogowej PQ35, która wykorzystana została do budowy m.in. Audi Q3, Volkswagena Golfa V i Tourana oraz Škody Yeti. Wnętrze pojazdu zaczerpnięte zostało z modelu Golf Plus.
W 2010 roku modernizacji poddane zostało wnętrze pojazdu w którym zmieniony został panel wskaźników, pokrętła klimatyzacji oraz kierownica. W 2011 roku auto przeszło face lifting upodabniający pojazd do modelu Golf VI. Zmieniono m.in. pas przedni pojazdu, w którym wymienione zostały reflektory, atrapa chłodnicy oraz zderzak, zmienione został kształt tylnych lampy z półokrągłych na proste oraz co za tym idzie także zderzak tylny. Wersja po liftingu zachowała wnętrze poddane modernizacji w 2010 roku.
Wersje wyposażeniowe.
W zależności od wersji wyposażeniowej, auto wyposażone może być m.in. w 6 poduszek powietrznych, radio CD/MP3, system ABS i ESP, klimatyzację, tempomat, system monitorowania ciśnienia w oponach, system nawigacji satelitarnej z dotykowym ekranem, klimatyzację automatyczną, system automatycznego, równoległego parkowania, system aktywnego zawieszenia (DCC) o trzech trybach pracy (Comfort, Normal i Sport), a także skórzaną tapicerkę i 19-calowe alufelgi, światła biksenonowe z funkcją doświetlania zakrętów, światła przeciwmgłowe, czujniki parkowania, czujnik zmierzchu, czujnik deszczu oraz system start&amp;stop, a także elektryczne sterowanie szyb, elektryczne sterowanie lusterek i wielofunkcyjną kierownicę.
Druga generacja.
Volkswagen Tiguan II zaprezentowany został po raz pierwszy podczas targów motoryzacyjnych we Frankfurcie w 2015 roku.
Samochód zbudowany został na bazie modułowej płyty podłogowej MQB. W stosunku do pierwszej generacji pojazdu, auto urosło wzdłuż i wszerz, a także zwiększony został rozstaw osi pojazdu, zmniejszono także wysokość pojazdu oraz masę własną.
Lifting.
W 2020 roku auto przeszło face lifting.
Tiguan Allspace.
W 2016 roku zaprezentowana została przedłużona wersja pojazdu, która w Europie znana jest pod nazwą Tiguan Allspace. Z racji dużej, 30cm różnicy w długości pozycjonowana jest w gamie jak oddzielny, wyżej pozycjonowany model, czyli SUV klasy średniej. Auto zbudowane zostało na bazie przedłużone płyty MQB, która wykorzystana została także wcześniej do budowy Škody Kodiaq, a rok później bliźniaczego Seata Tarraco. 
Tiguan Allspace produkowany jest w meksykańskiej fabryce w Puebla od początku 2017 roku. Co ciekawsze, na rynku USA Tiguan Allspace oferowany jest po prostu jako Tiguan, gdyż krótsza, kompaktowa wersja tam nie występuje.
Wersje wyposażeniowe.
Wersje aktualnie dostępne w Polsce (2021r.)
W zależności od wersji wyposażeniowej pojazdu, auto wyposażone może być m.in. w system ABS, ESP, ASR, EDS, MSR, asystenta siły hamowania, stabilizację toru jazdy przyczepy, klimatyzację, elektryczne sterowanie szyb, elektryczne sterowanie lusterek, czujnik zmierzchu, czujnik deszczu, system Front Assist z funkcją awaryjnego hamowania, system Lane Assist, system wykrywania zmęczenia kierowcy, 7 poduszek powietrznych, a także światła do jazdy dziennej wykonane w technologii LED oraz wykonane w tej samej technologii światła mijania i drogowe, system multimedialny z 5 lub 8-calowym ekranem dotykowym oraz 8-głośnikami, elektrycznie sterowane fotele przednie z funkcją automatycznego odsuwania, system kamer dookólnych monitorujących otoczenie pojazdu, a także system bezkluczykowy, nawigacji satelitarnej oraz adaptacyjny tempomat.
Silniki.
Benzynowe:
Wysokoprężne:
Przypisy.
Konfigurator VW

</doc>
<doc id="1135942" url="https://pl.wikipedia.org/wiki?curid=1135942" title="When We Were Young">
When We Were Young

When We Were Young – singel irlandzkiej piosenkarki Dolores O’Riordan, wydany w 2007 roku w celach promocyjnych albumu "Are You Listening?".
Utwór jest drugą w kolejności kompozycją znajdującą się na albumie "Are You Listening?".
Singel ukazał się w Stanach Zjednoczonych oraz Irlandii nakładem wytwórni fonograficznej Sequel Records, natomiast w pozostałych państwach Europy za jego dystrybucję odpowiadało wydawnictwo Sanctuary Records.

</doc>
<doc id="1135943" url="https://pl.wikipedia.org/wiki?curid=1135943" title="Mess Around">
Mess Around

Mess Around – piosenka, wydana na singlu przez Raya Charlesa, jeden z pierwszych jego wielkich hitów. 
Autorem jest współzałożyciel wytwórni Atlantic Records, Ahmet Ertegün. Przy tworzeniu tekstu użył on fragmentów bluesowego hymnu, "Pinetop's Boogie Woogie". 
Utwór został zarejestrowany 19 czerwca 1953. Według tekstu z naklejki płyty wykonawcy to: Ray Charles and his Orchestra.
Płyta – 7" singel Atlantic 999 – wydana została w lipcu 1953. Mimo dużego powodzenia jakie miało "Mess Around", dopiero po wydaniu singla "I Got a Woman" Ray Charles osiągnął prawdziwy sukces. Piosenka została użyta w filmie "Planes, Trains, and Automobiles", a także w filmie "Ray", opowiadającym o życiu muzyka.

</doc>
<doc id="1135944" url="https://pl.wikipedia.org/wiki?curid=1135944" title="Skróty i skrótowce używane w NATO – G">
Skróty i skrótowce używane w NATO – G



</doc>
<doc id="1135945" url="https://pl.wikipedia.org/wiki?curid=1135945" title="Fallingwater">
Fallingwater

Fallingwater – dom zaprojektowany przez amerykańskiego architekta Franka Lloyda Wrighta w 1935 roku w południowo-zachodniej Pensylwanii, ok. 110 km od Pittsburgha. Dom zbudowany został częściowo nad wodospadem (ang. "fallingwater" lub "waterfall") na potoku Bear Run rzeki Youghiogheny.
Fallingwater stanowił dom letniskowy rodziny właściciela, Edgara Kaufmanna, właściciela domu towarowego w Pittsburghu. W roku 1963 został przekazany na cele publiczne i przekształcony w muzeum. Odwiedza go 120 000 gości rocznie.
W 2019 roku budynek został wpisany na listę światowego dziedzictwa UNESCO. 
Historia.
Liliane i Edgar Kaufmannowie poznali osobiście Franka Lloyda Wrighta w 1934 roku. Wcześniej Edgar Kaufmann prowadził korespondencję z Wrightem w związku z zaangażowaniem obu w programy z zakresu reform Nowego Ładu wprowadzonych przez prezydenta Roosevelta. W 1934 syn Edgara, Edgar Kaufmann Jr. rozpoczął praktykę w programie architektury komunalnej Taliesin Fellowship założonym przez Wrighta i jego żonę. 
Przekonani o podzielaniu ich miłości do przyrody przez Wrighta zlecili mu wybudowanie domu letniskowego nad Bear Run w stanie Pensylwania. Architekt postanowił w swoim projekcie zawrzeć wodospad jako "integralną część życia" mieszkańców projektowanego domu. 
18 grudnia 1934 roku Wright odwiedził Bear Run rozpoczął badanie obszaru, na którym miał stanąć dom. 
Według współpracowników architekta, ten miał zwlekać kilka miesięcy z opracowaniem projektu. W ok. dwie godziny narysował projekt domu gdy w międzyczasie Kaufmann jechał go odwiedzić. Wstępne plany zostały przekazane inwestorowi w styczniu, budowę rozpoczęto w kwietniu 1936. W grudniu następnego roku zostają ukończone prace budowlane a Kaufmanowie wprowadzają się do nowego domu. W 1939 zostaje dobudowana część dla gości.
Koszt budowy wyniósł ok. 150 tysięcy dolarów (pierwotne szacunki oscylowały około 35 tysięcy). Powierzchnia domu wyniosła 495 metrów kwadratowych powierzchni, z czego 268 m² zajmują pomieszczenia, a 227 m² tarasy.
W 1963 Edgar Kaufmann Jr. przekazał dom władzom stanu Pensylwania pod utworzenie w nim muzeum. Fallingwater wymagał jednak znaczących remontów i konserwacji. Prace renowacyjne prowadzono ponad 20 lat, a ich koszt wyniósł 11,5 miliona dolarów. 
Styl i konstrukcja.
Fallingwater jest uważany za jedno z największych dzieł Franka Lloyda Wrighta. Modernistyczny dom zbudowany z łamanego kamienia (wydobywanego z okolicznych kamieniołomów) zdaje się wyrastać ze skalnego podłoża. Konstrukcja "wybiega" w przestrzeń dwiema kondygnacjami białych, prostokątnych tarasów, zawieszonych nad płynącym pod domem wodospadem. 
Projekt jest sztandarową realizacją koncepcji Wrighta dotyczącej architektury organicznej, mającej dążyć do integracji ludzi, architektury i natury. Architekt uważał, że architektura musi wykorzystywać cechy przyrody w swoim otoczeniu. Centralną częścią domu wydaje się stanowić kamienny komin domu, do którego za pomocą wsporników są przymocowane tarasy, zdające unosić się w powietrzu. Te rozległe tarasy zajmują niemal połowę powierzchni budynku. Pomieszczenia w środku mają niskie sufity przez co tworzą wrażenie przebywania w osłoniętej jaskini wśród rozciągającego się przez wszechobecne, horyzontalne okna surowego krajobrazu. Ciemne i wąskie przejścia zostały zaprojektowane przez Wrighta, by oddawać wrażenie kompresji, kontrastującej z poczuciem ekspansji w większych pomieszczeniach. Narożne okna zostały pozbawione szprosów by spowodować zniknięcie narożników. W ten sposób Wright chciał "burzyć pudło", które uważał za przeżytą formę budowli.
W budowli dostrzegalny jest również wpływ japońskiej architektury, dążącej do harmonii między człowiekiem a naturą.

</doc>
<doc id="1135946" url="https://pl.wikipedia.org/wiki?curid=1135946" title="II liga polska w piłce siatkowej mężczyzn 2007/2008 (grupa IV)">
II liga polska w piłce siatkowej mężczyzn 2007/2008 (grupa IV)

Rozgrywki Grupy IV w II lidze siatkówki mężczyzn 2007/2008 prowadzi 10 męskich drużyn piłki siatkowej.
Grupę IV w II lidze tworzą kluby z województw:
Runda zasadnicza.
1. Kolejka.
20 października 2007:
2. Kolejka.
27 października 2007:
3. Kolejka.
3 listopada 2007:
4. Kolejka.
10 listopada 2007:
5. Kolejka.
17 listopada 2007:

</doc>
<doc id="1135951" url="https://pl.wikipedia.org/wiki?curid=1135951" title="Gmina Ormož">
Gmina Ormož

Ormož – gmina we wschodniej Słowenii, niedaleko Mariboru. W 2002 roku liczyła 17 000 mieszkańców.
Miejscowości.
Miejscowości wchodzące w skład gminy Ormož:

</doc>
<doc id="1135952" url="https://pl.wikipedia.org/wiki?curid=1135952" title="Skróty i skrótowce używane w NATO – H">
Skróty i skrótowce używane w NATO – H



</doc>
<doc id="1135953" url="https://pl.wikipedia.org/wiki?curid=1135953" title="Skróty i skrótowce używane w NATO – I">
Skróty i skrótowce używane w NATO – I



</doc>
<doc id="1135954" url="https://pl.wikipedia.org/wiki?curid=1135954" title="Pierwszy rząd Herberta Henry’ego Asquitha">
Pierwszy rząd Herberta Henry’ego Asquitha

Rząd Partii Liberalnej pod przewodnictwem Herberta Henry’ego Asquitha powstał 5 kwietnia 1908 r. Przetrwał do 25 maja 1915 r., kiedy to na skutek fiaska lądowania pod Gallipoli liberałowie musieli dopuścić do rządu opozycyjną Partię Konserwatywną.

</doc>
<doc id="1135955" url="https://pl.wikipedia.org/wiki?curid=1135955" title="Skróty i skrótowce używane w NATO – J">
Skróty i skrótowce używane w NATO – J



</doc>
<doc id="1135956" url="https://pl.wikipedia.org/wiki?curid=1135956" title="Skróty i skrótowce używane w NATO – K">
Skróty i skrótowce używane w NATO – K



</doc>
<doc id="1135957" url="https://pl.wikipedia.org/wiki?curid=1135957" title="Gmina Prebold">
Gmina Prebold

Prebold − gmina w Słowenii. W 2002 roku liczyła 4500 mieszkańców.
Miejscowości.
Miejscowości wchodzące w skład gminy Prebold:

</doc>
<doc id="1135958" url="https://pl.wikipedia.org/wiki?curid=1135958" title="Skróty i skrótowce używane w NATO – L">
Skróty i skrótowce używane w NATO – L



</doc>
<doc id="1135960" url="https://pl.wikipedia.org/wiki?curid=1135960" title="Skróty i skrótowce używane w NATO – U">
Skróty i skrótowce używane w NATO – U



</doc>
<doc id="1135962" url="https://pl.wikipedia.org/wiki?curid=1135962" title="Skróty i skrótowce używane w NATO – O">
Skróty i skrótowce używane w NATO – O



</doc>
<doc id="1135965" url="https://pl.wikipedia.org/wiki?curid=1135965" title="Gmina Rače-Fram">
Gmina Rače-Fram

Rače-Fram – gmina w Słowenii. W 2010 roku liczyła 6000 mieszkańców.
Miejscowości.
Miejscowości wchodzące w skład gminy Rače-Fram:

</doc>
<doc id="1135966" url="https://pl.wikipedia.org/wiki?curid=1135966" title="Skróty i skrótowce używane w NATO – P">
Skróty i skrótowce używane w NATO – P



</doc>
<doc id="1135967" url="https://pl.wikipedia.org/wiki?curid=1135967" title="Skróty i skrótowce używane w NATO – W">
Skróty i skrótowce używane w NATO – W



</doc>
<doc id="1135969" url="https://pl.wikipedia.org/wiki?curid=1135969" title="Gmina Razkrižje">
Gmina Razkrižje

Razkrižje – gmina we wschodniej Słowenii. W 2010 roku liczyła 1200 mieszkańców.
Miejscowości.
Miejscowości wchodzące w skład gminy Razkrižje:

</doc>
<doc id="1135970" url="https://pl.wikipedia.org/wiki?curid=1135970" title="Skróty i skrótowce używane w NATO – T">
Skróty i skrótowce używane w NATO – T



</doc>
<doc id="1135972" url="https://pl.wikipedia.org/wiki?curid=1135972" title="Skróty i skrótowce używane w NATO – M">
Skróty i skrótowce używane w NATO – M

i procedura zapewnienia wymagań

</doc>
<doc id="1135974" url="https://pl.wikipedia.org/wiki?curid=1135974" title="Gmina Šentilj">
Gmina Šentilj

Šentilj (niem. "St. Egidi in Windisch Büheln") – gmina we wschodniej Słowenii. W 2010 roku liczyła 8000 mieszkańców.
Miejscowości.
Miejscowości wchodzące w skład gminy Šentilj:

</doc>
<doc id="1135975" url="https://pl.wikipedia.org/wiki?curid=1135975" title="Skróty i skrótowce używane w NATO – N">
Skróty i skrótowce używane w NATO – N



</doc>
<doc id="1135976" url="https://pl.wikipedia.org/wiki?curid=1135976" title="Powstanie czortkowskie">
Powstanie czortkowskie

Powstanie czortkowskie – polski, lokalny zryw wyzwoleńczy, do którego doszło w nocy z 21 na 22 stycznia 1940 roku w okupowanym przez Sowietów Czortkowie. Powstanie czortkowskie było pierwszym antysowieckim zbrojnym zrywem Polaków w okresie II wojny światowej.
Okoliczna polska ludność, represjonowana od chwili wkroczenia wojsk sowieckich, już w październiku 1939 roku zawiązała konspiracyjną organizację Stronnictwo Narodowe, której celem miała być walka z wrogiem i sabotaż. Założycielami jej byli; Tadeusz Bańkowski, Henryk Kamiński i Heweliusz Malawski. Do organizatorów konspiracji należał nauczyciel gimnazjalny i harcmistrz Józef Opacki. Na rocznicę wybuchu powstania styczniowego zaplanowano akcję zbrojną – atak na sowiecki garnizon w Czortkowie, osłabiony wyjazdem dużej części żołnierzy na front fiński.
W niedzielę z 21 na 22 stycznia ok. godz. 20:00 w kościele oo. Dominikanów spotkało się około 200 konspiratorów, których podzielono na cztery grupy, które miały oddzielne zadania: pierwsza – opanować koszary główne, druga – koszary dolne i więzienie, trzecia – miasto, a czwarta stację kolejową. Członkowie organizacji, którzy nie brali udziału w spotkaniu w kościele, mieli przyjść przed obiekty przeznaczone do opanowania. Z powodu mrozu i obfitych opadów śniegu na miejsce zbiórki nie zdołało dotrzeć wielu konspiratorów z odleglejszych miejscowości. Celem ataku miało być odbicie więźniów, opanowanie dworca kolejowego i przedostanie się zdobytym pociągiem przez Zaleszczyki do Rumunii.
Około godz. 21:30 ośmioosobowa grupa przystąpiła do ataku na szpital. Mimo że spośród nich tylko dwóch było uzbrojonych w broń palną, po krótkiej walce udało się, wykorzystując zaskoczenie, rozbroić wartę i zająć budynek. Równolegle z atakiem na szpital podjęła działania licząca ponad 40 osób grupa por. Janusza Kowalskiego. Jej członkowie zostali podzieleni na dwie podgrupy dowodzone przez plut. Stanisława Skowronka i pchor. Jerzego Kolouszka. Atakujący spodziewali się zdobyć więcej broni, której następnie miano użyć w celu opanowania reszty miasta. Ruszając do ataku, byli uzbrojeni w kilka sztuk broni krótkiej, noże, szable i bagnety. W pierwszej fazie udało im się opanować bez wystrzału jedną z koszarowych bram, jednak pilnujący innego wejścia strażnik nie dał się zaskoczyć i otworzył ogień, co zaalarmowało żołnierzy stacjonujących w koszarach. Członkowie grupy przeznaczonej do opanowania koszar rozproszyli się i stracili ze sobą łączność. Atak na koszary zakończył się niepowodzeniem. Sowieci stracili jednego zabitego i jednego rannego oraz dwa karabiny. Grupa wyznaczona do zajęcia urzędu pocztowo-telegraficznego została zaskoczona przez grupę Sowietów i rozbiegła się bez podejmowania walki. Siły dowodzone przez Edwarda Prażanowskiego, przeznaczone do opanowania stacji kolejowej i ochraniającej jednostki NKWD, rozproszyły się po tym, jak Prażanowski w towarzystwie kilku podkomendnych natknęli się na patrol żołnierzy sowieckich. Niedoszli powstańcy wycofali się i rozeszli do domów. W tej sytuacji do akcji nie przystąpili również ci konspiratorzy, którym nie udało dostać się na miejsce zbiórki. Do walki nie zdołali się też włączyć konspiratorzy wyznaczeni do opanowania górnych koszar, siedziby NKWD, posterunku milicji i budynku sądu. Łączne straty sowieckie wyniosły 3 zabitych i 2 rannych żołnierzy Armii Czerwonej.
Dowództwo sowieckie szybko zaalarmowało stacjonujące w mieście siły. Przez całą noc poszukiwano osób biorących udział w nocnym ataku. Nad ranem z Kopyczyniec przyjechał pociąg pancerny z żołnierzami Armii Czerwonej, którzy od razu przystąpili do przeczesywania miasta i aresztowania podejrzanych. Część konspiratorów została aresztowana, zanim dotarła do domów. Wielu innych zatrzymano w ciągu najbliższych kilku dni. Bezpośrednio po wydarzeniach z nocy z 21 na 22 stycznia uwięzionych zostało 128 ludzi, z których 91 przyznało się do winy. Wśród aresztowanych byli m.in. prawie wszyscy chłopcy – licealiści narodowości polskiej.
Na miejsce wydarzeń przybyli wysocy dygnitarze z NKWD – Iwan Sierow i Wsiewołod Mierkułow, szczegółowo byli informowani także Ławrientij Beria, a nawet sam Stalin. Radykalne działania podjęte przez Sowietów doprowadziły w dwóch dniach – 22 i 23 marca 1940 roku – do aresztowania 242 osób, natomiast do 25 kwietnia 1940 aresztowano aż 540 podejrzanych o uczestnictwo w polskim podziemiu, głównie byli to członkowie Związku Walki Zbrojnej (ZWZ). Więźniowie byli szczegółowo przesłuchiwani i torturowani.
Co najmniej 21 osób z tych, które przeżyły śledztwo zostało skazanych na karę śmierci. 55 osób skazano na długoletni pobyt w łagrach, ale na mocy układu Sikorski-Majski odzyskały one wolność w sierpniu i wrześniu 1941 roku.
W 2005 roku w Krakowie dzięki m.in. inicjatywie Stanisława M. Jankowskiego zorganizowano wystawę „Powstańczy zryw w Czortkowie w 1940” poświęconą powstaniu czortkowskiemu. Udział w niej wzięli żyjący powstańcy, mieszkańcy dawnego polskiego Czortkowa, oraz sympatycy ziemi czortkowskiej, którzy zjechali do Krakowa z całej Polski i różnych zakątków świata. Wystawę otworzył ówczesny prezes IPN dr hab. Janusz Kurtyka.
Do 2012 roku krakowski oddział IPN prowadził śledztwo w sprawie powstania i represji, którymi objęto jego uczestników.

</doc>
<doc id="1135977" url="https://pl.wikipedia.org/wiki?curid=1135977" title="Skróty i skrótowce używane w NATO – R">
Skróty i skrótowce używane w NATO – R



</doc>
<doc id="1135978" url="https://pl.wikipedia.org/wiki?curid=1135978" title="Skróty i skrótowce używane w NATO – S">
Skróty i skrótowce używane w NATO – S



</doc>
<doc id="1135980" url="https://pl.wikipedia.org/wiki?curid=1135980" title="Gmina Šentjernej">
Gmina Šentjernej

Šentjernej – gmina w południowo-wschodniej Słowenii. W 2010 roku liczyła 6600 mieszkańców.
Miejscowości.
Miejscowości wchodzące w skład gminy Šentjernej:

</doc>
<doc id="1135985" url="https://pl.wikipedia.org/wiki?curid=1135985" title="Su-37">
Su-37

Su-37 (ros. "Cy-37") – myśliwiec wielozadaniowy produkcji rosyjskiej. Rozwinięcie myśliwca Su-27 generacji 4+. Projekt wstrzymano.
Historia.
Samolot powstał jako modyfikacja Su-27M w oparciu o doświadczenia wynikające z projektu MiG MFI. W konstrukcji zastosowano wektorowe sterowanie ciągiem, przednie usterzenie poziome, nowy radar N011M z anteną ze skanowaniem fazowym, nowe uzbrojenie oraz zmodyfikowaną kabinę pilota. Głównym konstruktorem jest Władimir Konochow. Na początku nosił oznaczenie T-10M-11. Pierwszy prototyp ma boczny numer „711”. Pierwszy oblot tego samolotu miał miejsce w 2 kwietnia 1996, natomiast pierwsza publiczna prezentacja odbyła się na lotnisku Tuszyno w Moskwie podczas święta lotnictwa w sierpniu tego samego roku. W tym samym roku został zaprezentowany na targach Farnborough 1996 przez pilota Eugeniusza Frołowa (Rosja).

</doc>
<doc id="1135988" url="https://pl.wikipedia.org/wiki?curid=1135988" title="Gmina Škofljica">
Gmina Škofljica

Škofljica – gmina w środkowej Słowenii. W 2002 roku liczyła 7100 mieszkańców.
Miejscowości.
Miejscowości wchodzące w skład gminy Škofljica:

</doc>
<doc id="1135991" url="https://pl.wikipedia.org/wiki?curid=1135991" title="Gmina Šoštanj">
Gmina Šoštanj

Šoštanj – gmina w północnej Słowenii. W 2002 roku liczyła 8200 mieszkańców.
Miejscowości.
Miejscowości wchodzące w skład gminy Šoštanj:

</doc>
<doc id="1135994" url="https://pl.wikipedia.org/wiki?curid=1135994" title="Gmina Štore">
Gmina Štore

Štore – gmina w środkowej Słowenii. W 2010 roku liczyła 4000 mieszkańców.
Miejscowości.
Miejscowości wchodzące w skład gminy Štore:

</doc>
<doc id="1135995" url="https://pl.wikipedia.org/wiki?curid=1135995" title="Gmina Trnovska vas">
Gmina Trnovska vas

Trnovska vas – gmina we wschodniej Słowenii. W 2010 roku liczyła 1200 mieszkańców.
Miejscowości.
Miejscowości wchodzące w skład gminy Trnovska vas:

</doc>
<doc id="1135996" url="https://pl.wikipedia.org/wiki?curid=1135996" title="Gmina Vipava">
Gmina Vipava

Vipava – gmina w zachodniej Słowenii. W 2002 roku liczyła 5200 mieszkańców.
Miejscowości.
Miejscowości wchodzące w skład gminy Vipava:

</doc>
<doc id="1135999" url="https://pl.wikipedia.org/wiki?curid=1135999" title="Gmina Vitanje">
Gmina Vitanje

Vitanje – gmina w centralnej Słowenii. W 2002 roku liczyła 2300 mieszkańców.
Miejscowości.
Miejscowości wchodzące w skład gminy Vitanje:

</doc>
<doc id="1136001" url="https://pl.wikipedia.org/wiki?curid=1136001" title="François Marie Peyrenc de Moras">
François Marie Peyrenc de Moras

François Marie Peyrenc de Moras był wysokim funkcjonariuszem i politykiem francuskim urodzonym w roku 1718 i zmarłym w 1771.
Rodzina Peyrenc wywodziła się z Cévennes, François Marie Peyrenc de Moras był synem Abrahama Peyrenc de Moras (1686-1732), syna rzemieślnika wyrabiającego peruki i wzbogaconego na nowym systemie ekonomicznym jaki zaprowadził we Francji lat 1719-1721 John Law. Jak jego ojciec de Moras nosił tytuły pana d’Ambert, d’Arlanc, de Boutonnargues, Riols i Saint-Amand Roche Savine.
François Marie Peyrenc de Moras miał dzięki rodzinie wiele koneksji ze światem finansów. Był intendentem w Riom od 1750 do 1752, i w Valenciennes (region Hainaut) od 1752 do 1754.
24 IV 1756 objął stanowisko generalnego kontrolera finansów na którym zastąpił swego teścia Jeana Moreau de Séchelles.
Gdy wojna siedmioletnia spowodowała niełaskę ministra floty Jeana-Baptiste’a de Machault d’Arnouville de Moras zajął jego miejsce (1 II1757). Kontrolerem finansów było 25 sierpnia 1757, gdy zastąpił go Jean de Boullongne. Ministrem stanu pozostał de Moras do 8 lutego 1757, a floty do 31 maja 1758.
Po tym czasie wycofał się do swego zamku w Grosbois, zakupionego 31 lipca 1762 od spadkobierców Germaina Louisa Chauvelina.

</doc>
<doc id="1136002" url="https://pl.wikipedia.org/wiki?curid=1136002" title="Bokobrody (rodzaj zarostu)">
Bokobrody (rodzaj zarostu)

Bokobrody, baki, baczki – rodzaj zarostu u mężczyzn, który wyrasta przed uszami po obu bokach twarzy i rozciąga się od linii owłosienia głowy w kierunku linii brody. Bokobrody mogą mieć różne kształty; mogą być krótkie i długie; proste, zwężające się lub rozszerzające się u dołu: mogą łączyć się z wąsami lub brodą; wymagają zapuszczenia i pielęgnacji.
Termin jest także stosowany w zoologii, zootechnice i gwarze myśliwskiej do opisu charakterystycznego owłosienia lub upierzenia występującego u niektórych gatunków zwierząt.
Etymologia i synonimy.
W języku polskim bokobrody, gdyż porastają boki twarzy, zwane też są też bakami lub zdrobniale baczkami, a także bakenbardami, faworytami albo potocznie i przestarzale „pekaesami”. W krajach anglosaskich nazywane są . Ich nazwa jest eponimem od nazwiska Ambrose’a Everetta Burnside’a, popularnego amerykańskiego dziewiętnastowiecznego żołnierza, dyrektora kolei, wynalazcy, przemysłowca oraz polityka, który świadomie je promował jako element męskiej mody, machismo. W języku hiszpańskim funkcjonują nazwy "patilla" lub "balcarrotas", to drugie określenie wywodzi się od XVII-wiecznych meksykańskich i kolumbijskich indiańskich rebeliantów.
Moda.
W kulturze zachodniej były popularne na przykład podczas Dyrektoriatu oraz później podczas La Belle Epoque, aż do okresu I wojny światowej, gdy zaprzestano ich noszenia w ramach postępującej militaryzacji oraz wynikającej z tego mody wzorowanej na regulacjach obowiązujących żołnierzy frontowych, przyczyniła się do tego także komercyjna promocja żyletek do golenia zarostu na twarzy.
Zarzucone i wyśmiewane w okresie międzywojennym (na przykład, gdy prezydent Roosevelt próbował je zapuścić po kryjomu podczas wakacji na jachcie, został wyśmiany przez swą żonę Eleanor), bokobrody zostały przywrócone do łask w latach 50. XX wieku.
Symbolika i wymowa.
W europejskim teatrze bywają podkreślane lub wręcz dolepiane jako rekwizyt, zwykle w ramach sztafażu sygnalizującego okres historyczny przed I wojną światową: mundurków, tużurków, szapoklaków, sztywnych kołnierzyków „”, lasek czy galonów, stereotypowo cechujących stany wyższe przedwojennego społeczeństwa klasowego.
Z kolei w burzliwym okresie po drugiej wojnie światowej wróciły do mody dzięki ich przeciwieństwu: „zdeklasowanym” czy proletariackim wręcz powojennym „buntownikom bez powodu”, „nieokiełznanym” „prawdziwym mężczyznom”, na przykład Marlonowi Brando, gangom motocyklowym, a z drugiej strony rebelianckim i wywrotowym beatnikom, grupom kontestującym tym samym powojenną „małą stabilizację”:
„Jeśli chcesz wyglądać jak nikczemnik [...] to w takim razie, jeśli mógłbym ci coś zasugerować, dobrym pomysłem byłoby zapuszczenie kłaków, czyli baków”. (cytat z powieści detektywistycznej z 1965 roku)
Oprócz bycia na cenzurowanym do lat 60. XX wieku w kulturze anglosaskiej, czy oficjalnie zwalczanych jak podczas pierwszej wojny światowej, często ich symbolika wiąże się z okazywaniem męskiej siły i przemocy: XVII-wieczni meksykańscy i kolumbijscy Indianie nosili długie baczki, zazwyczaj bez żadnego innego zarostu, tak zwane „balcarrotas”, uważane wtedy za znak męskiej próżności i zakazane przez władze kolonialne w Nowej Hiszpanii, co doprowadziło do zamieszek w 1692 roku:
"Balcarrotas": kosmyki włosów, zwykle splecione w warkocze, które niektórzy meksykańscy Indianie pozostawiali zwisające po bokach twarzy, pozostawiając resztę głowy ogoloną. W Kolumbii zaś są to te części brody, które rosną tylko od policzków do baków (ze słownikowej definicji pojęcia)
W czasach dynastii Song (X-XIII w.) bokobrody były popularne wśród żołnierzy, zwłaszcza mistrzów chińskich sztuk walki, i uważane za oznakę męskości.
Zootechnika i zoologia.
Termin ten jest również używany w zootechnice przy opisie ortologicznego owłosienia u czubatych ras kur ozdobnych, czapli, perkozowych i innych neognatycznych, a także kotowowatych, szopowatych czy psowatych (jenotów), a nawet owadów (muchówek), na przykład:
Czapla siwa – "Ardea cinerea" ... wielkości kaczki, w pierzeniu godowym na głowie dwa czuby z piór i rdzawoczerwone bokobrody, doskonale pływa i nurkuje...

</doc>
<doc id="1136005" url="https://pl.wikipedia.org/wiki?curid=1136005" title="Gmina Vuzenica">
Gmina Vuzenica

Vuzenica – gmina w północnej Słowenii. W 2010 roku liczyła 2800 mieszkańców.
Miejscowości.
Miejscowości wchodzące w skład gminy Vuzenica:

</doc>
<doc id="1136007" url="https://pl.wikipedia.org/wiki?curid=1136007" title="Anne Robert Jacques Turgot">
Anne Robert Jacques Turgot



</doc>
<doc id="1136008" url="https://pl.wikipedia.org/wiki?curid=1136008" title="Gmina Železniki">
Gmina Železniki

Železniki – gmina w zachodniej Słowenii. W 2010 roku liczyła 6800 mieszkańców.
Miejscowości.
Miejscowości wchodzące w skład gminy Železniki:

</doc>
<doc id="1136010" url="https://pl.wikipedia.org/wiki?curid=1136010" title="Pierwsze damy USA">
Pierwsze damy USA



</doc>
<doc id="1136011" url="https://pl.wikipedia.org/wiki?curid=1136011" title="Synagoga Maghain Aboth w Singapurze">
Synagoga Maghain Aboth w Singapurze

Synagoga Maghain Aboth w Singapurze (, z hebr. „Tarcza naszych ojców”) – synagoga znajdująca się w Singapurze przy Waterloo Street, w dzielnicy Rochor Planning Area. Jest najstarszym żydowskim domem modlitwy w Azji Południowo-Wschodniej.
W 1841 roku trzech Żydów: Joseph Dwek Cohen, Nassim Joseph Ezra i Ezra Ezekiel otrzymało grunt pod budowę synagogi przy Synagogue Street. W 1873 roku była ona w złym stanie technicznym i Manasseh Meyer rozpoczął starania, aby wznieść nową. Otrzymał od władz grunt przy Waterloo Street, którą wówczas zwano Church Street ponieważ znajdował się przy niej kościół św. Piotra i Pawła. Budowa synagogi Maghain Aboth rozpoczęła się wkrótce po przekazaniu gruntu i zakończyła się poświęceniem 4 kwietnia 1878 roku. 
Synagoga przypomina z zewnątrz typowy dom z epoki kolonialnej. W 1924 roku gmach został rozbudowany. Mimo to nadal brakowało miejsca i Manasseh Meyer wybudował prywatną synagogę dla swojej rodziny i przyjaciół. 27 lutego 1997 roku synagoga Maghain Aboth została wpisana do rejestru zabytków.

</doc>
<doc id="1136012" url="https://pl.wikipedia.org/wiki?curid=1136012" title="Kryzys finansowy w Islandii">
Kryzys finansowy w Islandii

Kryzys finansowy na Islandii – kryzys finansowy zaistniały podczas ogólnoświatowego kryzysu finansowego w 2008 r. Jego przyczyną była utrata zdolności do bieżącego refinansowania krótkoterminowych zobowiązań przez trzy największe banki komercyjne w kraju (Kaupthing Bank, Landsbanki, Glitnir), ze względu na masowe wycofywanie depozytów przez klientów z licznych zagranicznych oddziałów Landsbanki i Kaupthing Bank, co w konsekwencji doprowadziło do utraty płynności finansowej i przejęcia ich na początku października 2008 przez islandzki nadzór bankowy pod zarząd komisaryczny.
Ze względu na to, że w znacznej części banki te działały za granicą w formie niesamodzielnych oddziałów na zasadzie jednolitej licencji podlegały one islandzkiemu nadzorowi bankowemu kraju macierzystego, jak również wkłady w tych bankach objęte były islandzkim systemem gwarantowania depozytów, który w tych okolicznościach dalece nie był w stanie obsłużyć wynikających z tego rekompensat.
Przebieg kryzysu.
Dostęp do zagranicznych rynków dłużnych papierów wartościowych stanowił główne źródło rozwoju banków islandzkich, w szczególności w latach 2003–2006. Wspomniane źródło finansowania zaczęło się jednak wyczerpywać, a zagraniczne agencje ratingowe wyraziły zaniepokojenie faktem, iż stosunek wielkości pożyczek udzielanych przez te banki do wielkości ich depozytów był niski w porównaniu z innymi (zagranicznymi) bankami.
Islandzkie banki komercyjne (w szczególności Landsbanki) zareagowały na zaistniałą sytuację, gromadząc depozyty za granicą. Od końca trzeciego kwartału 2006 r. do połowy 2007 r. wielkość depozytów klientów Landsbanki uległa potrojeniu – co stanowiło wzrost o niemal 10 mld EUR. Wzrost ten wynikał głównie z depozytów pozyskanych w oddziale Landsbanki w Wielkiej Brytanii, gdzie wartość depozytów detalicznych wzrosła z poziomu zerowego do 6,6 mld EUR, podczas gdy wartość depozytów hurtowych (w oddziałach w Wielkiej Brytanii i Holandii) wzrosła do 2,5 mld EUR.
W dniu 3 października 2008 r. Europejski Bank Centralny wydał w odniesieniu do Landsbanki wezwanie do uzupełnienia depozytu zabezpieczającego kwotą 400 mln EUR, i chociaż decyzja ta została później cofnięta, w oddziale banku w Wielkiej Brytanii doszło do wybuchu paniki bankowej, co wiązało się z koniecznością udostępnienia dużych sum w funtach szterlingach.
W dniu 6 października 2008 r. parlament Islandii przyjął ustawę kryzysową. Na mocy tej ustawy islandzki urząd nadzoru finansowego (FME) został wyposażony w nadzwyczajne uprawnienia do przejmowania kontroli nad przedsiębiorstwami finansowymi i do rozporządzania ich aktywami i zobowiązaniami wedle potrzeby. Ponadto uchwalono, że w postępowaniach upadłościowych prowadzonych w odniesieniu do przedsiębiorstw finansowych depozyty będą miały pierwszeństwo względem innych wierzytelności. Rząd zadeklarował objęcie pełną ochroną depozytów w krajowych bankach komercyjnych i kasach oszczędnościowych oraz w ich oddziałach w Islandii.
W dniu 6 października islandzki bank centralny odrzucił wniosek Landsbanki o udzielenie pomocy. W następstwie niewywiązania się przez bank z obowiązku udostępnienia funduszy w kwocie wymaganej przez Urząd Regulacji Rynków Finansowych władze brytyjskie zamknęły oddział. Następnego dnia holenderski bank centralny wystąpił o wyznaczenie likwidatora w odniesieniu do oddziału Landsbanki w Amsterdamie. Tego samego dnia islandzki urząd nadzoru finansowego zawiesił radę dyrektorów Landsbanki, przejęło uprawnienia przysługujące zgromadzeniom udziałowców i, korzystając z uprawnień przyznanych mu na mocy ustawy kryzysowej, powołało w ich miejsce komitet ds. restrukturyzacji i uporządkowanej likwidacji.
Początkowo priorytety polityki stabilizacyjnej koncentrowały się na zabezpieczeniu podstawowego funkcjonowania krajowego systemu bankowości, płatności i rozrachunku. W pierwszych tygodniach po upadku banków rząd Islandii, we współpracy z Międzynarodowym Funduszem Walutowym (MFW), przygotował również program gospodarczy, co doprowadziło do zatwierdzenia w dniu 20 listopada 2008 r. wniosku Islandii o przyznanie jej przez Fundusz dwuletniej promesy kredytowej obejmującej pożyczkę z MFW w wysokości 2,1 mld USD w celu wzmocnienia islandzkich rezerw walutowych. Uzyskano także dodatkowe pożyczki o łącznej wartości do 3 mld USD od innych krajów nordyckich, jak również od niektórych partnerów handlowych. W ramach pożyczki udzielonej przez MFW kwota 827 mln USD została udostępniona natychmiast, podczas gdy pozostała jej część była wypłacana w ośmiu równych transzach, z zastrzeżeniem pomyślnego przejścia przeprowadzanych co kwartał kontroli realizacji programu.
Na mocy ustawy kryzysowej trzy duże banki komercyjne – Glitnir Bank, Landsbanki oraz Kaupthing Bank – zostały podzielone na „dawne” i „nowe” banki (m.in. Landsbankinn). Minister finansów założył trzy spółki akcyjne, którym powierzył zadanie przejęcia operacji prowadzonych na szczeblu krajowym przez dawne banki, i powołał ich rady dyrektorów. FME przejęło kontrolę nad dawnymi bankami, zasadniczo przydzielając ich aktywa i zobowiązania (depozyty) krajowe nowym bankom, które kontynuowały prowadzenie działalności bankowej w Islandii. Dawne banki zostały objęte nadzorem odpowiednich komitetów ds. restrukturyzacji i uporządkowanej likwidacji. Aktywa i zobowiązania zagraniczne zostały w przeważającej części przeniesione do dawnych banków, które następnie poddano procedurom likwidacyjnym, a wszystkie operacje zagraniczne zostały ostatecznie zamknięte.
Od jesieni 2008 r. z rynku zniknął szereg przedsiębiorstw finansowych (oprócz „dawnych” dużych banków komercyjnych Glitnir, Kaupthing i Landsbanki): Sparisjóðabanki Íslands (dawniej Icebank), Reykjavík Savings Bank (SPRON), Sparisjóður Mýrasýslu (Myrasysla Savings Bank, SPM), VBS Investment Bank oraz Askar Capital Investment Bank. Znacznemu ograniczeniu uległa również działalność prowadzona przez Straumur-Burdaras Investment Bank i Saga Capital Investment Bank.
W programie stabilizacji gospodarczej opracowanym w konsultacji z MFW przewidziano przeprowadzenie przeglądu całości ram regulacyjnych w zakresie świadczenia usług finansowych i sprawowanie nadzoru w celu lepszego zabezpieczenia się przed wybuchem kryzysu finansowego w przyszłości.
W przeprowadzonym w 2010 r. referendum obywatele Islandii odrzucili wynegocjowany układ o zwrocie przez Islandię środków wypłaconych zagranicznym depozytariuszom przez rządy Holandii i Wielkiej Brytanii.
Przyczyny.
Przyczyny załamania islandzkiego systemu bankowego zostały zbadane przez specjalną komisję dochodzeniową (SIC) powołaną przez parlament Islandii, odpowiedzialną za zbadanie i przeprowadzenie analizy procesów.
W 2001 r. (łączna) wartość bilansów trzech głównych banków przekraczała nieznacznie wysokość rocznego produktu krajowego brutto („PKB”) Islandii.
Dostępność międzynarodowych rynków finansowych stanowiła istotny czynnik ułatwiający rozwój banków, które wykorzystywały swoje dobre ratingi kredytowe i możliwość dostępu do europejskich rynków na podstawie postanowień Porozumienia EOG. W 2005 r. banki islandzkie zaciągnęły pożyczkę w wysokości 14 mld EUR na rynkach zagranicznych dłużnych papierów wartościowych, przy czym pożyczka ta została udzielona na stosunkowo korzystnych warunkach. Gdy dostęp do europejskich rynków dłużnych papierów wartościowych stał się bardziej ograniczony, banki zaczęły finansować swoją działalność na rynkach amerykańskich, przekształcając islandzkie dłużne papiery wartościowe w instrumenty typu CDO. W okresie poprzedzającym ich upadek banki stawały się w coraz większym stopniu zależne od pożyczek krótkoterminowych, co doprowadziło do powstania poważnego ryzyka refinansowania.
Pod koniec 2007 r. banki znajdowały się w posiadaniu aktywów o wartości dziewięciokrotnie wyższej niż PKB Islandii. Już w 2006 r. zwracano uwagę, iż Bank Centralny Islandii nie jest w stanie sprawować należytego nadzoru nad systemem bankowym i wyrażano wątpliwość co do jego zdolności do pełnienia roli pożyczkodawcy ostatniej instancji. Pod koniec 2007 r. kwota krótkoterminowego zadłużenia Islandii (zaciągniętego głównie na potrzeby finansowania działalności banków) była 15-krotnie wyższa od wysokości rezerwy walutowej, a wartość depozytów zagranicznych utrzymywanych przez trzy największe banki 8-krotnie przekraczała poziom tej rezerwy. Kwota środków przechowywanych w Funduszu Gwarancyjnym Deponentów i Inwestorów była minimalna w porównaniu z wartością depozytów bankowych, które miał on zabezpieczać. Powyższe czynniki przyczyniły się do zwiększenia podatności Islandii na wybuch paniki bankowej.
Globalne obniżenie poziomu płynności na rynkach finansowych, które zaczęło być odczuwalne w 2007 r., doprowadziło ostatecznie do upadku trzech głównych banków islandzkich, których dalsza działalność gospodarcza stawała się w coraz większym stopniu zależna od ich zdolności do pozyskiwania środków finansowych na rynkach międzynarodowych.
W latach poprzedzających bankructwo banków rozszerzały one swoje bilanse i portfele kredytowe w stopniu, który przekraczał ich zdolności operacyjne i zarządcze. Łączne aktywa trzech banków uległy wzrostowi wykładniczemu z 1,4 bln ISK w 2003 r. do 14,4 bln ISK pod koniec drugiego kwartału 2008 r. Znaczna część wzrostu odnotowanego przez trzy banki była związana z działalnością polegającą na udzielaniu pożyczek stronom zagranicznym, która uległa znaczącemu nasileniu w 2007 r., w szczególności po wybuchu międzynarodowego kryzysu płynnościowego. Znaczna część ww. nasilenia działalności kredytowej wynikała z faktu, iż banki udzielały pożyczek przedsiębiorstwom, którym nie udało się zaciągnąć kredytu gdzie indziej. Bankowość inwestycyjna, wiążąca się nieodzownie z większym ryzykiem, była coraz istotniejszym elementem działalności banków, a ich wzrost przyczynił się do nasilenia problemów.
Jednocześnie islandzkie organy nadzorcze nie miały wiarygodności niezbędnej w sytuacji braku pożyczkodawcy ostatniej instancji dysponującego wystarczającymi środkami finansowymi. Islandzki urząd nadzoru finansowego (FME) i islandzki bank centralny (BIC) nie dysponowały wystarczającą wiedzą ekspercką ani doświadczeniem, aby móc regulować działalność banków w okresie trudności gospodarczych. Na przykład FME nie podlegało wzrostowi w tym samym stopniu, co banki, a praktyki stosowane przez organ regulacyjny pozostały w tyle za gwałtownymi zmianami zachodzącymi w działalności banków.
Otoczenie makroekonomiczne.
Wśród konsekwencji kryzysu gospodarczego należy wymienić gwałtowny wzrost stopy bezrobocia z poziomu 1,6% w 2008 r. do 8% w 2009 r., wzrost inflacji i spadek poziomu płacy realnej. Ponadto odnotowano nagły wzrost zadłużenia przedsiębiorstw i zobowiązań zaciągniętych w sprawach wynikających z zaspokajania zwykłych potrzeb rodziny oraz udziału kredytów zagrożonych w portfelach kredytowych banków, a także zwiększenie liczby przypadków przejmowania przez nowe banki przedsiębiorstw znajdujących się w trudnej sytuacji finansowej. Jednocześnie wysokie koszty restrukturyzacji systemu bankowego finansowane ze środków publicznych doprowadziły do gwałtownego wzrostu deficytu fiskalnego i poważnego zwiększenia długu publicznego.
Uwzględniając rozmiary islandzkiej gospodarki, kryzys ten jest największym, jaki kiedykolwiek zaistniał w historii. Kryzys miał bardzo poważne, negatywne konsekwencje dla islandzkiej gospodarki: islandzka waluta (korona islandzka) straciła ok. 35% wartości, czego skutkiem było zawieszenie międzynarodowej wymienialności waluty, kapitalizacja islandzkiej giełdy spadła o ponad 90%. Ponadto nastąpiła głęboka recesja.
Po okresie głębokiej recesji, w drugiej połowie 2011 r. sytuacja gospodarcza uległa poprawie, a wzrost PKB mierzony w perspektywie całego roku był o 3,1% wyższy niż w roku poprzednim.
Wzrost gospodarczy odnotowany w 2011 r. był spowodowany głównie zwiększeniem popytu krajowego, w szczególności wzrostem spożycia w sektorze prywatnych gospodarstw domowych o 4%. Poprawie sytuacji gospodarczej towarzyszył wzrost płac i świadczeń społecznych, a także podjęcie określonych inicjatyw politycznych mających na celu zmniejszenie obciążenia w zakresie zobowiązań zaciągniętych w sprawach wynikających z zaspokajania zwykłych potrzeb rodziny, w tym wprowadzenie tymczasowych dotacji na spłatę odsetek, zamrożenie rat kredytów oraz wcześniejsze wypłacenie prywatnych oszczędności emerytalnych.
Sytuacja gospodarcza poprawiła się również w 2012 roku – spadło bezrobocie, zmniejszył się deficyt budżetowy, spłacona została pożyczka z MFW.

</doc>
<doc id="1136014" url="https://pl.wikipedia.org/wiki?curid=1136014" title="Synagoga Chesed El w Singapurze">
Synagoga Chesed El w Singapurze

Synagoga Chesed El w Singapurze (, z hebr. „Dar Boga”) – synagoga znajdująca się w Singapurze przy Oxley Rise.
Pod koniec XIX wieku z powodu zwiększenia liczebności gminy żydowskiej synagoga Maghain Aboth przestała wystarczać. W 1902 roku rozpoczęto przygotowania do budowy nowej, które ukończono w 1905 roku. Synagoga Chesed El jest budowlą w stylu neorenesansowym. Był to jeden z pierwszych budynków w mieście, w którym zastosowano oświetlenie gazowe. 18 grudnia 1998 roku synagoga została wpisana do rejestru zabytków.

</doc>
<doc id="1136015" url="https://pl.wikipedia.org/wiki?curid=1136015" title="Gmina Žetale">
Gmina Žetale

Žetale – gmina we wschodniej Słowenii. W 2010 roku liczyła 1300 mieszkańców.
Miejscowości.
Miejscowości wchodzące w skład gminy Žetale:

</doc>
<doc id="1136017" url="https://pl.wikipedia.org/wiki?curid=1136017" title="Oysterhead">
Oysterhead

Oysterhead to zespół stworzony przez Lesa Claypoola (Primus), Treya Anastasio (Phish) i Stewarta Copelanda (The Police). Powstał on dla potrzeb jednego koncertu w nowoorleańskim Saenger Theater 4 maja 2000. Według pracowników firmy Superfly, bilety sprzedały się w około 13 minut. Występ był bardzo udany i spotkał się z pozytywnym przyjęciem zarówno publiczności jak i krytyków. Bootleg z tego festiwalu stał się bardzo poszukiwanym rarytasem. Zachęceni takim rozwojem wypadków, w kwietniu 2001 muzycy weszli do studia, aby nagrać swój pierwszy album – The Grand Pecking Order, na którym znalazło się 13 utworów. Obecnie grupa nie nagrywa i nie koncertuje.

</doc>
<doc id="1136019" url="https://pl.wikipedia.org/wiki?curid=1136019" title="Albin Fechner">
Albin Fechner

Albin Fechner (ur. 26 lutego 1913 w Bochum, zm. 9 lutego 1986 w Poznaniu) − polski śpiewak, baryton, pedagog.
Życiorys.
Kształcił się pod kierunkiem m.in. Adama Didura; w 1938 ukończył ze złotym wyróżnieniem Wielkopolską Szkołę Muzyczną w Poznaniu. W okresie międzywojennym pracował w poznańskim Banku Związku Spółek Zarobkowych, w latach 1936-1938 odbył służbę wojskową. Był wieloletnim solistą Teatru Wielkiego w Poznaniu; występował w tym charakterze jeszcze przed II wojną światową, następnie w latach powojennych (1945-1949) i ponownie od 1957. W latach 1949-1957 był solistą Opery Warszawskiej (przez pewien czas pracował też w administracji w Gdańsku i Krakowie). Wykonywał liczne pierwszoplanowe partie barytonowe, do najbardziej znanych wykonań należały role tytułowe w "Rigoletto" Verdiego i "Mazepie" Czajkowskiego, Jago w "Otellu" Verdiego, Scarpia w "Tosce" Pucciniego, Hrabia Tomski w "Damie pikowej" Czajkowskiego, Lord Henryk Ashton w "Łucji z Lammermoor" Donizettiego. Jubileusz 40-lecia pracy artystycznej (17 listopada 1978) Fechner uczcił w Poznaniu partią Miecznika w "Strasznym dworze" Moniuszki.
Występował na estradach w Polsce i poza krajem, m.in. w ZSRR, NRD, Jugosławii, Rumunii, Belgii, Włoszech. Był związany jako pedagog z Akademią Muzyczną w Poznaniu (od 1961), gdzie pełnił funkcję dziekana Wydziału Wokalnego. Stowarzyszenie Polskich Artystów Teatralnych i Filmowych - Związek Artystów Scen Polskich nadało mu tytuł członka zasłużonego (1979).
Został pochowany na cmentarzu Junikowo w Poznaniu w Alei Zasłużonych.
Życie prywatne.
Był żonaty z Anielą z domu Majorek (ur. 1917), również śpiewaczką (mezzosopran).

</doc>
<doc id="1136021" url="https://pl.wikipedia.org/wiki?curid=1136021" title="Willi Seibert">
Willi Seibert

Willi Seibert (ur. 17 czerwca 1908 w Hanowerze, zm. 30 marca 1976) – SS-Standartenführer, członek SD, zbrodniarz hitlerowski.
W latach 1930–1932 studiował ekonomię na Uniwersytecie w Getyndze i uzyskał dyplom z ekonomii. 27 kwietnia 1933 wstąpił do NSDAP (numer członkowski 1.886.112). W czasie II wojny światowej był adiutantem Otto Ohlendorfa, dowódcy Einsatzgruppe D, która wymordowała na terenie Ukrainy ponad 90 000 ludzi.
Zasiadł na ławie oskarżonych w Procesie Einsatzgruppen. Zeznał, że jego szef Otto Ohlendorf był zwolennikiem samochodów – komór gazowych, które zastępowały masowe rozstrzeliwania. Został skazany na karę śmierci, którą zamieniono mu na 15 lat więzienia.

</doc>
<doc id="1136023" url="https://pl.wikipedia.org/wiki?curid=1136023" title="Białystok (ujednoznacznienie)">
Białystok (ujednoznacznienie)



</doc>
<doc id="1136024" url="https://pl.wikipedia.org/wiki?curid=1136024" title="Gmina Žirovnica">
Gmina Žirovnica

Žirovnica – gmina w północno-zachodniej Słowenii. W 2010 roku liczyła 4000 mieszkańców. Siedziba władz gminy: Breznica 3, 4274 Žirovnica.
Miejscowości.
Miejscowości wchodzące w skład gminy Žirovnica:

</doc>
<doc id="1136025" url="https://pl.wikipedia.org/wiki?curid=1136025" title="Elfsborg Boras">
Elfsborg Boras



</doc>
<doc id="1136027" url="https://pl.wikipedia.org/wiki?curid=1136027" title="6P/d’Arrest">
6P/d’Arrest

6P/d’Arrest – kometa krótkookresowa należąca do rodziny komet Jowisza.
Odkrycie.
Kometa ta została odkryta przez pruskiego astronoma Heinricha Louisa d’Arresta 28 czerwca 1851. Odkrycia d’Arrest dokonał w Lipsku.
Orbita komety.
Orbita 6P/d’Arrest ma kształt elipsy o mimośrodzie 0,61. Jej peryhelium znajduje się w odległości 1,36 j.a., aphelium zaś 5,65 j.a. od Słońca. Jej okres obiegu wokół Słońca wynosi 6,56 roku, nachylenie do ekliptyki to 19,48˚.
6P/d’Arrest należy do rodziny komet związanych z Jowiszem.
Właściwości fizyczne.
Jest to stosunkowo mało aktywna kometa. Ze względu na bardzo częste powroty w pobliże Słońca jest to już obiekt, który pozbył się znacznej części substancji lotnych. Jądro tej komety ma wielkość ok. 3,2 km.

</doc>
<doc id="1136029" url="https://pl.wikipedia.org/wiki?curid=1136029" title="Idrottsföreningen Elfsborg">
Idrottsföreningen Elfsborg



</doc>
<doc id="1136030" url="https://pl.wikipedia.org/wiki?curid=1136030" title="Marek Cebula">
Marek Cebula

Marek Jerzy Cebula (ur. 30 listopada 1965 w Gubinie) – polski polityk, przedsiębiorca i samorządowiec, poseł na Sejm VI kadencji, burmistrz Krosna Odrzańskiego.
Życiorys.
Ukończył studia na Wydziale Leśnym Akademii Rolniczej w Poznaniu (kierunek: gospodarka leśna) z tytułem zawodowym magistra inżyniera leśnictwa. Jest współzałożycielem Stowarzyszenia Inicjatyw Społecznych „SKARPA”.
Przez kilka miesięcy pracował w nadleśnictwie, następnie od 1992 do 2007 prowadził własną działalność gospodarczą. W latach 2002–2006 był radnym Krosna Odrzańskiego (z listy komitetu „Platforma Sprawiedliwości”), następnie przez rok zasiadał w radzie powiatu krośnieńskiego. W 2006 bezskutecznie ubiegał się o stanowisko burmistrza miasta i gminy Krosno Odrzańskie (jako kandydat niezależny) oraz o mandat radnego powiatu (z listy Platformy Obywatelskiej, do której później wstąpił).
W wyborach parlamentarnych w 2007 z ramienia Platformy Obywatelskiej uzyskał mandat poselski, otrzymując w okręgu lubuskim 5734 głosy.
5 grudnia 2010, w drugiej turze wyborów samorządowych, został wybrany na urząd burmistrza Krosna Odrzańskiego. 25 marca 2012 odbyło się referendum odwoławcze burmistrza i rady miejskiej, które z powodu niskiej frekwencji (14,56%) okazało się nieważne. W 2014 i 2018 w pierwszych turach kolejnych wyborów samorządowych z powodzeniem ponownie ubiegał się o reelekcję na urząd burmistrza.

</doc>
<doc id="1136031" url="https://pl.wikipedia.org/wiki?curid=1136031" title="Gmina Žužemberk">
Gmina Žužemberk

Žužemberk – gmina w południowej Słowenii. W 2002 roku liczyła 4000 mieszkańców.
Miejscowości.
Miejscowości wchodzące w skład gminy Žužemberk:

</doc>
<doc id="1136032" url="https://pl.wikipedia.org/wiki?curid=1136032" title="Stefan Grot-Rowecki">
Stefan Grot-Rowecki



</doc>
<doc id="1136036" url="https://pl.wikipedia.org/wiki?curid=1136036" title="Gmina Naklo">
Gmina Naklo

Naklo – gmina w północnej Słowenii. W 2010 roku liczyła 4900 mieszkańców.
Miejscowości.
Miejscowości wchodzące w skład gminy Naklo:

</doc>
<doc id="1136039" url="https://pl.wikipedia.org/wiki?curid=1136039" title="Gmina Nazarje">
Gmina Nazarje

Nazarje – gmina w północnej Słowenii w słoweńskiej Styrii. W 2002 roku liczyła 2711 mieszkańców.
Miejscowości.
Miejscowości wchodzące w skład gminy Nazarje:

</doc>
<doc id="1136060" url="https://pl.wikipedia.org/wiki?curid=1136060" title="Robert Stirling">
Robert Stirling

Robert Stirling (ur. 25 października 1790, zm. 6 czerwca 1878 w Galston) – szkocki duchowny oraz inżynier-wynalazca. Stirling zasłynął projektem silnika cieplnego nazwanego potem silnikiem Stirlinga.
Uzyskał pierwszy patent na silnik zewnętrznego spalania w 1816 roku. W późniejszych latach zaprojektował i wypróbował kilka różnych modeli takich silników. Głównym dążeniem Stirlinga było opracowanie bezpiecznych silników, równie przydatnych jak rozpowszechniające się wówczas maszyny parowe (traktowane wtedy jako ciągłe zagrożenie otoczenia ze względu na szczególnie częste eksplozje kotłów parowych).

</doc>
<doc id="1136061" url="https://pl.wikipedia.org/wiki?curid=1136061" title="Autostrada A40 (Niemcy)">
Autostrada A40 (Niemcy)

Autostrada federalna A40 () – autostrada w Niemczech łącząca ze sobą miasta na osi Straelen – Dortmund.
A40 powstała w latach 1954 - 1977, w wyniku rozbudowy drogi krajowej B1. Do 1992 roku na odcinku "Kreuz Kaiserberg" – Essen – Dortmund ("Kreuz Dortmund/Unna") była oznakowana jako autostrada A430. Znana również jako "Ruhrschnellweg".
Odcinki międzynarodowe.
Autostrada na odcinku od granicy z Holandią do skrzyżowania z autostradą A3 jest częścią trasy europejskiej E34.

</doc>
<doc id="1136064" url="https://pl.wikipedia.org/wiki?curid=1136064" title="Łukasz Gibała">
Łukasz Gibała

Łukasz Gibała (ur. 10 września 1977 w Krakowie) – polski polityk, samorządowiec i przedsiębiorca, doktor nauk humanistycznych, poseł na Sejm VI i VII kadencji, od 2018 radny Krakowa.
Życiorys.
Urodził się 10 września 1977 w Krakowie jako syn Leszka i Anny. Jest siostrzeńcem Jarosława Gowina. Od urodzenia mieszka w Krakowie. W 2009 ożenił się z Beatą; małżeństwo zakończyło się rozwodem.
W 2001 ukończył filozofię na Wydziale Filozoficznym Uniwersytetu Jagiellońskiego, gdzie następnie pracował jako asystent od 2002 do 2006. Na tej samej uczelni 21 czerwca 2007 na podstawie pracy zatytułowanej "Semantyka światów możliwych a modalność metafizyczna" i napisanej pod kierunkiem Adama Groblera uzyskał stopień doktora nauk humanistycznych w zakresie filozofii. Odbył roczne stypendium na University of Notre Dame. Prowadził własną działalność gospodarczą jako założyciel i współwłaściciel dwóch przedsiębiorstw działających w branżach informatycznej i turystycznej. Był także współwłaścicielem, należących do jego ojca, hurtowni alkoholu.
Współpracował z Klubem Jagiellońskim. W 2004 wstąpił do Platformy Obywatelskiej. W 2006 z jej ramienia został wybrany na radnego sejmiku małopolskiego, uzyskując 9939 głosów (4,19% głosów w skali okręgu wyborczego nr 3). Był przewodniczącym Komisji Rozwoju Regionu, Promocji i Współpracy z Zagranicą, a także członkiem Komisji Budżetu, Mienia i Finansów w samorządzie województwa III kadencji.
W wyborach parlamentarnych w 2007 uzyskał mandat poselski z listy PO. Kandydując w okręgu krakowskim, otrzymał 11 413 głosów. Był członkiem Komisji Administracji i Spraw Wewnętrznych, a także Komisji Odpowiedzialności Konstytucyjnej. W latach 2010–2012 był przewodniczącym krakowskich struktur Platformy Obywatelskiej. W wyborach w 2011 z powodzeniem ubiegał się o poselską reelekcję, dostał wówczas 18 583 głosy. 8 marca 2012 przeszedł do klubu poselskiego Ruchu Palikota, a następnie wstąpił do tej partii wraz z grupą swoich zwolenników, w tym lokalnych działaczy PO. W 2013 został wyróżniony w rankingu najlepszych posłów tygodnika „Polityka”.
W październiku 2013, po przekształceniu Ruchu Palikota w partię Twój Ruch, zasiadł w zarządzie TR. W lipcu 2014 zrezygnował z członkostwa w partii, a następnie wystąpił z jej klubu poselskiego. Przed wyborami samorządowymi, przeprowadzonymi w listopadzie tego samego roku, zorganizował KWW Łukasza Gibały „Kraków miastem dla ludzi”, który wystawił 86 kandydatów we wszystkich siedmiu okręgach do Rady Miasta Krakowa, z których żaden nie uzyskał mandatu. Łukasz Gibała kandydował natomiast na urząd prezydenta Krakowa, uzyskując ponad 27 tys. głosów (11,16%) i zajmując 3. miejsce wśród 8 kandydatów. Po wyborach przy udziale części współpracowników z okresu kampanii powołał stowarzyszenie Logiczna Alternatywa, aktywne w polityce lokalnej. W 2015 założył także stowarzyszenie Kierunek Zmiana.
Przed wyborami parlamentarnymi w 2015 zorganizował KWW Łukasza Gibały „Niezależni do Senatu”, który w okręgach wyborczych w Krakowie wystawił trzech kandydatów do Senatu, z których żaden nie zdobył mandatu. Jednym z kandydatów do izby wyższej był sam Łukasz Gibała, który startował w okręgu wyborczym nr 33. Otrzymał on 28,06% głosów, zajmując trzecie (ostatnie) miejsce i przegrywając m.in. z ubiegającym się o reelekcję Bogdanem Klichem.
Po przegranych wyborach powrócił do sektora prywatnego, wszedł w skład rady nadzorczej spółki akcyjnej Fiberlab i zaczął prowadzić przedsiębiorstwo produkujące m.in. filamenty do drukarek 3D oraz deski kompozytowe. W maju 2018 ogłosił, że będzie się ponownie ubiegał o stanowisko prezydenta Krakowa w wyborach samorządowych w tym samym roku. W głosowaniu z października otrzymał poparcie na poziomie 17,14% (3. miejsce); uzyskał wówczas mandat radnego miejskiego z listy własnego komitetu wyborczego. Pod koniec marca 2019 znalazł się, wraz z m.in. Mateuszem Klinowskim i Janem Śpiewakiem, wśród założycieli nowego stowarzyszenia Energia Miast.

</doc>
<doc id="1136065" url="https://pl.wikipedia.org/wiki?curid=1136065" title="5 Pułk Strzelców Konnych">
5 Pułk Strzelców Konnych

Pułki strzelców konnych (szaserów) noszące numer „5”:

</doc>
<doc id="1136069" url="https://pl.wikipedia.org/wiki?curid=1136069" title="Stephan Fürstner">
Stephan Fürstner

Stephan Fürstner (ur. 11 września 1987 w Monachium) – niemiecki piłkarz grający w 1. FC Union Berlin. Występuje na pozycji pomocnika.
Przebieg kariery.
Fürstner jest wychowankiem klubu MTV Dießen, w którym występował w latach 1994–1998. Przez następne 7 lat bronił barw juniorskiej drużyny Bayernu Monachium. W 2005 roku trener Hermann Gerland dołączył go do kadry rezerw. W profesjonalnym futbolu Fürstner zadebiutował 15 października 2005 w wyjazdowym meczu Regionalligi z SpVgg Bayreuth, przegranym przez jego drużynę 0:4. Ogółem w sezonie 2005/2006 wystąpił w 20 spotkaniach i strzelił jednego gola. W kolejnych rozgrywkach zaliczył 26 gier, 2 razy zdobywając bramkę. Otrzymał też szansę debiutu w Bundeslidze. Trener Ottmar Hitzfeld wprowadził go na murawę na końcowe 3 minuty spotkania z Borussią Mönchengladbach (1:1, 5 maja 2007). Był to jedyny występ Fürstnera w pierwszej drużynie Bayernu.
W 2009 roku odszedł do drugoligowego SpVgg Greuther Fürth. W sezonie 2011/2012 awansował z nim do Bundesligi, jednak w kolejnym spadł z powrotem do 2. Bundesligi. W 2015 roku przeszedł do innego drugoligowca, 1. FC Union Berlin.

</doc>
<doc id="1136073" url="https://pl.wikipedia.org/wiki?curid=1136073" title="Andrzej Rutkowski">
Andrzej Rutkowski

Andrzej Rutkowski (ur. 1946 w Łodzi) – polski kompozytor, aranżer, gitarzysta basowy, grający muzykę pop.
Życiorys.
Ukończył studia na Akademii Muzycznej w Łodzi w klasie skrzypiec.
Prowadził zespoły Bumerang, Ptaki, występował w duecie z Grażyną Świtałą. Jako muzyk i kierownik zespołu współpracował z Haliną Kunicką, Jerzym Połomskim, Stenią Kozłowską i Ireną Santor.
W 1969 roku pod jego kierownictwem zespół Bumerang, Alibabki i Jolanta Borusiewicz zdobyli wyróżnienie na Krajowym Festiwalu Piosenki Polskiej w Opolu za piosenkę „Hej dzień się budzi” i w tym samym roku wystąpili na Festiwalu w Sopocie. 
Pisał piosenki z takimi autorami jak: Agnieszka Osiecka, Wojciech Młynarski, Andrzej Kuryło, Leon Sęk i Janusz Kondratowicz. Wraz z Grażyną Świtałą nagrał kilkanaście programów rozrywkowych dla Telewizji Polskiej z piosenkami country i pop oraz wiele kolęd.
Występował w: USA, Kanadzie, ZSRR, całej Zachodniej Europie, krajach arabskich, Australii. Pracował jako muzyk na statkach pasażerskich różnych bander.
Wieloletni członek Związku Polskich Autorów i Kompozytorów (ZAKR) oraz Stowarzyszenia Autorów ZAiKS. Od wielu lat jest też czynnym członkiem władz tych Stowarzyszeń biorąc udział w pracach Komisji Rewizyjnych.
 kompozycje napisał do poezji Jerzego Masłowskiego, które to piosenki nagrali Marian Opania i Stan Borys.

</doc>
<doc id="1136075" url="https://pl.wikipedia.org/wiki?curid=1136075" title="2 Pułk Strzelców Konnych">
2 Pułk Strzelców Konnych



</doc>
<doc id="1136087" url="https://pl.wikipedia.org/wiki?curid=1136087" title="Krater Kebira">
Krater Kebira



</doc>
<doc id="1136090" url="https://pl.wikipedia.org/wiki?curid=1136090" title="Herb Uścia nad Łabą">
Herb Uścia nad Łabą

Herb Uścia nad Łabą przedstawia białego czeskiego lwa z czarną przyłbicą i naręczakami na czerwonym tle. Herb pochodzi z okresu panowania Karola IV, potwierdzony w 1476 roku.

</doc>
<doc id="1136099" url="https://pl.wikipedia.org/wiki?curid=1136099" title="Zakłady Naprawcze Taboru Kolejowego i Miejskiego w Gdańsku">
Zakłady Naprawcze Taboru Kolejowego i Miejskiego w Gdańsku

Zakłady Naprawcze Taboru Kolejowego i Miejskiego w Gdańsku-Przeróbce – zlokalizowane na Wyspie Portowej w Gdańsku przedsiębiorstwo, specjalizujące się m.in. w naprawie taboru szynowego (lokomotywy elektryczne, spalinowe, wagony towarowe) i podzespołów do pojazdów szynowych.
Historia.
Zakłady powstały w 1910 jako "Eisenbahn-Hauptwerkstatt Danzig-Troyl" ("Główny Warsztat Kolejowy Gdańsk-Trojan"), w skrócie: EHW Danzig-Troyl. Zakłady wyposażono w największe na Pomorzu Gdańskim hale przemysłowe – np. hala napraw wagonów ma rozmiary 251×103 m, zaś napraw lokomotyw ok. 166×102 m.
Po zakończeniu I wojny światowej, na mocy artykułu nr 107 traktatu wersalskiego, w 1922 zakłady wraz z dawną Stocznią Cesarską w Gdańsku przekazano na 50 lat w bezpłatną dzierżawę nowo utworzonej międzynarodowej spółce "International Shipbuilding &amp; Engineering Co Ltd", używającej też nazwy "Danziger Werft und Eisenwerkstatten AG" z 20% udziałem kapitału polskiego (reprezentowanym przez Bank "Handlowy w Warszawie"), 20% Wolnego Miasta Gdańska ("Danziger Privat AG"), 30% Wielkiej Brytanii (fabrykę wagonów "Cravens Ltd") i 30% Francji (Gdańską Grupę Przemysłową "Groupement Industriel pour Danzig").
W okresie II wojny światowej zakładami ("Reichsbahnausbesserungswerk") zarządzały Koleje Rzeszy Niemieckiej ("Deutsche Reichsbahn").
Po wyzwoleniu w 1945 zakłady nosiły nazwę Warsztatów Głównych Gdańsk-Trojan, Warsztatów Kolejowych PKP, od 1952 Zakładów Naprawczych Taboru Kolejowego. Pierwszym dyrektorem był w 1945 Aleksander Bader. Był okres, że zakłady zatrudniały ponad 3000 pracowników. Przez pewien czas zakładom podlegał też ZNTK w Słupsku (po 1967 i przed 1997).
Obecnie naprawy taboru odbywają się jedynie w jednej hali, zaś pozostałą powierzchnię dzierżawi cały szereg firm, m.in. producent jachtów.
Na potrzeby powstającej Szybkiej Kolei Miejskiej w Trójmieście, początkowo ZNTK Lubań (1948-1955, 48 szt.), następnie ZNTK Gdańsk (1957-1963, 32 szt.) adaptowały, zmieniając ich zasilanie pozostawione przez władze niemieckie w zakładach naprawy w Lubaniu ("Reichsbahnausbesserungswerk Lauban"), wagony berlińskiej S-Bahn, dawne 800-woltowe jednostki EW90, EW91, EW92.
Budynki warsztatów.
 Budynki zakładu zostały wpisane jest do rejestru zabytków pod nr rej.: A-11734
Zlokalizowane przy ul. Siennickiej warsztaty kolejowe ZNTK, które powstały w latach 1910-1920, zostały wpisane do rejestru zabytków w 2002 roku. Ochronie podlegają hale napraw lokomotyw i wagonów, kuźnie, wieża ciśnień, kotłownia, portiernia, budynek dyrekcji, stołówka, sklep zakładowy oraz mur z bramami i kioskiem.

</doc>
<doc id="1136101" url="https://pl.wikipedia.org/wiki?curid=1136101" title="Agnieszka Hanajczyk">
Agnieszka Hanajczyk

Agnieszka Małgorzata Hanajczyk z domu Kamińska (ur. 12 stycznia 1963 w Zgierzu) – polska polityk, urzędnik samorządowy, posłanka na Sejm VI, VII, VIII i IX kadencji.
Życiorys.
Z wykształcenia prawniczka, ukończyła w 1987 studia na Uniwersytecie Łódzkim oraz studia podyplomowe w zakresie pomocy społecznej (1995) i organizacji pomocy społecznej (1999). Była pracownikiem socjalnym, następnie kierownikiem ośrodka pomocy społecznej. W latach 2002–2007 zajmowała stanowisko zastępcy burmistrza Aleksandrowa Łódzkiego. Zaangażowała się w działalność Ochotniczej Straży Pożarnej oraz Ligi Kobiet Polskich.
W wyborach parlamentarnych w 2007 uzyskała mandat poselski z listy Platformy Obywatelskiej. Kandydując w okręgu sieradzkim, otrzymała 15 050 głosów. 9 czerwca 2011 została powołana w skład komisji śledczej do zbadania sprawy zarzutu nielegalnego wywierania wpływu na funkcjonariuszy policji, służb specjalnych, prokuratorów i osoby pełniące funkcje w organach wymiaru sprawiedliwości.
W 2011 kandydowała w wyborach parlamentarnych z 2. miejsca na liście Platformy Obywatelskiej w okręgu wyborczym nr 11 w Sieradzu i uzyskała mandat poselski. Oddano na nią 16 484 głosy (4,85% głosów oddanych w okręgu).
W 2015 z powodzeniem ubiegała się o poselską reelekcję (dostała 12 128 głosów). W Sejmie VIII kadencji została członkinią Komisji Polityki Społecznej i Rodziny oraz Komisji Ustawodawczej. W 2018 kandydowała z ramienia Koalicji Obywatelskiej na prezydenta Zgierza, przegrywając w II turze.
W wyborach w 2019 została wybrana do Sejmu IX kadencji, kandydując z ramienia Koalicji Obywatelskiej i otrzymując 10 535 głosów.

</doc>
<doc id="1136103" url="https://pl.wikipedia.org/wiki?curid=1136103" title="Grzebiuszkowate">
Grzebiuszkowate

Grzebiuszkowate, huczki (Pelobatidae) – monotypowa rodzina płazów z rzędu płazów bezogonowych (Anura).
Zasięg występowania.
Rodzina obejmuje gatunki występujące w Europie, zachodniej Azji i północno-zachodniej Afryce.
Morfologia.
Huczki to niewielkie płazy. Przeciętna długość ich ciała to 5-6 cm, choć niektóre z nich mogą dorosnąć nawet do 8 cm. Dymorfizm płciowy jest słabo zaznaczony, ale samica jest nieco większa od samca. Tylko w trakcie pory godowej można stwierdzić czy dany osobnik jest samcem, czy samicą. W tym czasie na grzbietowej powierzchni ramion powstają chrostki, które można wyczuć dotykiem. Na tylnych nogach grzebiuszki mają modzele, tj. wyrostki kostne ułatwiające zagrzebywanie się w ziemi. Zazwyczaj są barwy brunatnej, pokrytej ciemniejszymi plamkami lub paskami. Grzebiuszki również charakteryzują pionowe źrenice.
Tryb życia.
Grzebiuszki budzą się dość wcześnie ze snu zimowego, który spędzają w rozmaitych jamach, norach i innych tego typu kryjówkach. Po dłuższym okresie ciepłych dni i pierwszych deszczach huczki opuszczają swoje miejsca zimowania. Wtedy to wyruszają do stanowisk lęgowych, którymi są płytkie stawy i jeziora, a nawet rowy melioracyjne. Wędrują małymi grupkami, aż do końca marca i początku kwietnia. Wtedy to rozpoczynają się "koncerty" samców. Ich rechot przypomina ciche gdakanie kur.
Ewenementem jest to, że po złączeniu się w parę, samiec i samica nie pływają po powierzchni wody, ale wędrują po dnie, wynurzając się tylko w celu zaczerpnięcia powietrza. Samica składa skrzek w postaci skręconych rulonów o długości ok. 1 m. Jeśli jest deszczowe lato, gody mogą odbyć jeszcze raz, w lipcu. W maksymalnym stadium rozwoju, kijanki osiągają 10-12 cm, czyli są dużo większe od swoich rodziców. Niektóre z osobników dorastają nawet do 18 cm, co czyni je największymi kijankami w Europie. Po około trzech miesiącach, kijanki zmniejszają się do normalnych rozmiarów.
Systematyka.
Podział systematyczny.
Do rodzaju należą następujące gatunki:

</doc>
<doc id="1136105" url="https://pl.wikipedia.org/wiki?curid=1136105" title="Topologia (ujednoznacznienie)">
Topologia (ujednoznacznienie)



</doc>
<doc id="1136110" url="https://pl.wikipedia.org/wiki?curid=1136110" title="Safinaz Hanim Zulfikar">
Safinaz Hanim Zulfikar



</doc>
<doc id="1136112" url="https://pl.wikipedia.org/wiki?curid=1136112" title="Safinaz Zulfikar">
Safinaz Zulfikar



</doc>
<doc id="1136115" url="https://pl.wikipedia.org/wiki?curid=1136115" title="François de Conzie">
François de Conzie

François de Conzie (ur. 1356 − zm. 31 grudnia 1431) − francuski duchowny, arcybiskup.
Życiorys.
Pochodził z Sabaudii. W początkowym okresie wielkiej schizmy zachodniej popierał antypapieży z obediencji awiniońskiej. Antypapież Klemens VII mianował go biskupem Grenoble (28 lutego 1380 − 20 stycznia 1388), następnie arcybiskupem Arles (20 stycznia 1388 − 14 października 1390), Tuluzy (14 października 1390 − 19 września 1391), a na końcu arcybiskupem Narbonne (od 19 września 1391 aż do śmierci). 24 grudnia 1383 został kamerlingiem Świętego Kościoła Rzymskiego, sprawował tę funkcję podczas konklawe 1394. Był bliskim współpracownikiem Benedykta XIII, jednak w 1408 przyłączył się do obediencji pizańskiej. 2 stycznia 1411 pizański antypapież Jan XXIII ustanowił go swoim rektorem (zarządcą) w Awinionie i hrabstwa Venaissin. Uczestniczył w kończącym Wielką Schizmę Soborze w Konstancji, wykonując obowiązki kamerlinga podczas sediswakancji 1415-1417. Najprawdopodobniej zachował swój urząd po wyborze Marcina V 11 listopada 1417, choć coraz częściej w pełnieniu tej funkcji zastępował go jego krewny Louis Aleman, który od lipca 1417 był wicekamerlingiem Kamery Apostolskiej. Zmarł w wieku 75 lat.

</doc>
<doc id="1136121" url="https://pl.wikipedia.org/wiki?curid=1136121" title="Jacek Kozaczyński">
Jacek Kozaczyński

Jacek Kozaczyński (ur. 31 stycznia 1968 w Siedlcach) – polski polityk, przedsiębiorca, poseł na Sejm VI i VII kadencji.
Życiorys.
Zajął się prowadzeniem własnej działalności gospodarczej. W 2002 ukończył studia licencjackie z zakresu marketingu politycznego w Akademii Humanistycznej w Pułtusku.
Początkowo należał do Unii Polityki Realnej. Był członkiem rady politycznej Stronnictwa Konserwatywno-Ludowego i SKL – Ruch Nowej Polski, później działał w Platformie Obywatelskiej. Od 2002 zasiadał w siedleckiej radzie miejskiej (wybrany został z listy lokalnej, prawicowej koalicji). W 2006 z ramienia PO został wybrany na radnego sejmiku mazowieckiego.
W wyborach parlamentarnych w 2007 uzyskał mandat poselski z listy PO. Kandydując w okręgu siedleckim, otrzymał 8989 głosów. W latach 2008–2010 był wiceprezesem MKP Pogoń Siedlce, następnie został prezesem tego klubu. W wyborach w 2011 z powodzeniem ubiegał się o reelekcję, dostał 6804 głosy. W 2014 zajął 4. miejsce spośród 7 kandydatów w wyborach na prezydenta Siedlec. W 2015 zrezygnował z ubiegania się o poselską reelekcję. Wiosną 2017 został wykluczony z PO. We wrześniu tego samego roku przystąpił do Polski Razem, deklarując budowę struktur partii w Siedlcach i okolicach. W grudniu tego samego roku został wiceprezesem siedlecko-ostrołęckiego okręgu Porozumienia (w które w listopadzie przekształciła się Polska Razem). W 2018 jako kandydat tej partii bez powodzenia startował z listy PiS do sejmiku województwa.

</doc>
<doc id="1136122" url="https://pl.wikipedia.org/wiki?curid=1136122" title="Karl Struller">
Karl Struller

Karl Struller (ur. 13 sierpnia 1913, zm. 28 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen i SS-Stabsscharführer (nr identyfikacyjny w SS: 74800).
Urodził się w Weißenburg in Bayern (Bawaria). Służbę w Mauthausen pełnił od sierpnia 1939 do kwietnia 1945 jako członek sztabu komendantury obozu. Struller wielokrotnie dokonywał egzekucji indywidualnych, jak i również brał udział w masowych mordach na więźniach.
Po zakończeniu wojny Struller został skazany przez amerykański Trybunał Wojskowy w Dachau w procesie załogi Mauthausen-Gusen (US vs. Johann Altfuldisch i inni) na karę śmierci, którą wykonano przez powieszenie w więzieniu Landsberg w maju 1947.

</doc>
<doc id="1136126" url="https://pl.wikipedia.org/wiki?curid=1136126" title="Arena da Floresta">
Arena da Floresta

Estádio Mineirão – wielofunkcyjny stadion w Rio Branco, Acre, Brazylia, używany głównie przez piłkarzy nożnych. Stadion został wybudowany przez firmę która wcześniej wybudowała Kyocera Arena i Joinville Arena.
Pierwszym strzelcem był Rogério Taraúaca, zawodnik Rio Branco-AC.
Na stadionie swe mecze rozgrywają kluby w lokalnych rozgrywkach Campeonato Acreano, prowadzone są także rozgrywki Campeonato Brasileiro da Série C oraz Copa do Brasil.

</doc>
<doc id="1136129" url="https://pl.wikipedia.org/wiki?curid=1136129" title="Real Club Celta de Vigo">
Real Club Celta de Vigo



</doc>
<doc id="1136130" url="https://pl.wikipedia.org/wiki?curid=1136130" title="Cerkariowe zapalenie skóry">
Cerkariowe zapalenie skóry



</doc>
<doc id="1136134" url="https://pl.wikipedia.org/wiki?curid=1136134" title="Heksobarbital">
Heksobarbital

Heksobarbital (łac. "Hexobarbitalum") – organiczny związek chemiczny, pochodna barbitalu. Używany jako środek znieczulający do krótkich operacji. Wstrzyknięty dożylnie w dużej dawce powoduje natychmiastową utratę przytomności. Jest niebezpieczny po podaniu weronalu lub innych barbituranów. Należy do grupy barbituranów krótko działających.
Objawy zatrucia.
Przewlekłe nadużywanie heksobarbitalu objawia się zaburzeniami koordynacji i mowy, agresją i nadmierną drażliwością dając obraz kliniczny podobny do stanu upojenia alkoholowego. Ostre zatrucie charakteryzuje się utratą przytomności, niewydolnością, a w konsekwencji zapaścią krążeniową oraz porażeniem ośrodka oddechowego.

</doc>
<doc id="1136135" url="https://pl.wikipedia.org/wiki?curid=1136135" title="Duma i uprzedzenie (film 2004)">
Duma i uprzedzenie (film 2004)

Duma i uprzedzenie (ang. "Bride and Prejudice") – angielsko-amerykański miłosny film muzyczny z 2004 roku, wyreżyserowany w języku angielskim, hindi i pendżabskim przez Gurinder Chadha. Scenariusz stworzyli Gurinder Chadha i Paul Mayeda Berges. Jest to bollywoodzka adaptacja powieści Jane Austen "Duma i uprzedzenie" z 1813 roku. Polska premiera odbyła się 2 września 2005 roku. W roli głównej występuje Aishwarya Rai. Film ten jest połączeniem produkcji Bollywoodzkiej z Hollywoodzką.
Fabuła.
Fabuła oparta jest na powieści Jane Austen "Duma i uprzedzenie". Niektóre imiona postaci pozostają zgodne z oryginałem, a reszta jest nieznacznie zmieniona.
Osadzona w indyjskim stanie Pendżab w mieście Amritsar, historia młodej kobiety Lality Bakshi (Aishwarya Rai), która żyje ze swoim ojcem i pomaga mu w prowadzeniu rodzinnego interesu. Jaya (Namrata Shirodkar), Maya (Meghna Kotari) i Lakhi (Peeya Rai Choudhuri) to trzy siostry Lality. Ich matka jest zdeterminowana, aby wydać swoje córki za poważanych i zamożnych mężczyzn. Na weselu przyjaciela, Lalita poznaje Willa Darcy’ego (Martin Henderson), przystojnego i zamożnego Amerykanina, pracującego w rodzinnym biznesie hotelarskim, który przyjechał do Amritsaru ze swoim wieloletnim przyjacielem Balrajem (Naveen Andrews) i jego siostrą Kiran (Indira Varma).
W większości wydarzenia pokrywają się z tymi w powieści, wplatając bollywoodzkie piosenki i numery taneczne. Darcy odpiera zainteresowanie Lalitą, która postrzega go jako zarozumiałego, aroganckiego i nietolerancyjnego w stosunku do Indii i kultury indyjskiej. Podczas przyjęć i spotkań, bezmyślna paplanina Pani Bakshi, kiczowaty taniec Mayi i nieskrępowane flirtowanie Lakhi zdumiewają Darcy’ego i jego przyjaciół, a Jaya i Lalita zostają upokorzone.
Balraj i Jaya szybko się w sobie zakochują, ale nieporozumienia i ingerencja innych osób przeciągają ich zaloty. Na wycieczce, na plaży w Goa, gdzie przebywają również Darcy, Kiran, Balraj i Jaya, Lalita spotyka i zwraca uwagę na Johnna Wickhama (Daniel Gilles), byłego przyjaciela Darcy’ego, który potwierdza jej niską opinię na temat Darcy’ego. Pan Kholi (Nitin Ganatra), bogaty, głupi, niezdarny, ostentacyjny i zamerykanizowany krewny, oświadcza się Lalicie. Kiedy odmawia, jej najlepsza koleżanka Chandra, zgadza się go poślubić, ku zmieszaniu i konsternacji Lality.
Kiedy najmłodsza siostra Lakhi ucieka z Wickhamem do Londynu, Darcy i Lalita znajdują ich i rozdzielają zanim mężczyzna zrujnuje jej życie, tak jak zrobił to jego siostrze Georgie.
Ostatecznie, podczas powrotu do Indii, gdzie Jaya i Balraj mają swój ślub, Darcy zaskakuje i ostatecznie przekonuje do siebie Lalitę poprzez dołączenie do tradycyjnej, ulicznej grupy bębniarskiej, pokazując tym samym, że uczy się doceniać hinduską kulturę. Film kończy się podwójnym ślubem i sceną, gdzie Jaya i Balraj oraz Lalita i Darcy przemierzają ulice Amritsaru na grzbietach słoni.

</doc>
<doc id="1136139" url="https://pl.wikipedia.org/wiki?curid=1136139" title="Bianca Ryan">
Bianca Ryan

Bianca Taylor Ryan (ur. 1 września 1994 w Filadelfii) – amerykańska piosenkarka pop. Zwyciężczyni pierwszej edycji programu rozrywkowego "America’s Got Talent" (2006).

</doc>
<doc id="1136140" url="https://pl.wikipedia.org/wiki?curid=1136140" title="Dewsbury">
Dewsbury

Dewsbury – miasto w północnej Anglii (Wielka Brytania), w hrabstwie West Yorkshire, w dystrykcie Kirklees. W 2001 roku miasto liczyło 54 341 mieszkańców.
W mieście rozwinął się przemysł włókienniczy, maszynowy oraz chemiczny.

</doc>
<doc id="1136141" url="https://pl.wikipedia.org/wiki?curid=1136141" title="Ewolucyjna biologia rozwoju">
Ewolucyjna biologia rozwoju

Ewolucyjna biologia rozwoju (ang. "evolutionary developmental biology", w skrócie evo-devo) – dział biologii stanowiący nowoczesną syntezę biologii ewolucyjnej i biologii rozwoju, zajmujący się analizą i porównywaniem procesów rozwojowych organizmów żywych w celu określenia pokrewieństwa między nimi i zbadania ewolucji tych procesów. Evo-devo szuka odpowiedzi na pytania o ewolucję rozwoju embrionalnego, wpływ modyfikacji rozwoju na powstawanie nowych cech, rolę plastyczności rozwojowej w ewolucji, wpływ środowiska na rozwój i ewolucję itp. Powstała z połączenia embriologii porównawczej i genetyki ewolucyjnej.

</doc>
<doc id="1136142" url="https://pl.wikipedia.org/wiki?curid=1136142" title="Castleford">
Castleford

Castleford – miasto w północnej Anglii (Wielka Brytania), w hrabstwie West Yorkshire na południowy wschód od Leeds. Miasto liczy około 40 tys. mieszkańców.
W starożytności znajdowało się tu rzymskie miasto Lagentium.

</doc>
<doc id="1136144" url="https://pl.wikipedia.org/wiki?curid=1136144" title="Garforth">
Garforth

Garforth – miasto w północnej Anglii (Wielka Brytania), w hrabstwie West Yorkshire. Miasto liczy około 15 000 mieszkańców.

</doc>
<doc id="1136145" url="https://pl.wikipedia.org/wiki?curid=1136145" title="Andrzej Grzyb">
Andrzej Grzyb



</doc>
<doc id="1136146" url="https://pl.wikipedia.org/wiki?curid=1136146" title="Szczecin Pomorzany">
Szczecin Pomorzany



</doc>
<doc id="1136149" url="https://pl.wikipedia.org/wiki?curid=1136149" title="Szczecin Pogodno">
Szczecin Pogodno



</doc>
<doc id="1136151" url="https://pl.wikipedia.org/wiki?curid=1136151" title="Normanton (West Yorkshire)">
Normanton (West Yorkshire)

Normanton – miasto i civil parish w północnej Anglii (Wielka Brytania), w hrabstwie West Yorkshire, w dystrykcie metropolitalnym Wakefield. W 2011 roku civil parish liczyła 20 872 mieszkańców. Normanton zostało wspomniane w Domesday Book (1086) jako "Normatone"/"Normatune"/"Normetune".

</doc>
<doc id="1136153" url="https://pl.wikipedia.org/wiki?curid=1136153" title="Serdar Ortaç">
Serdar Ortaç

Serdar Ortaç (ur. 16 lutego 1970 w Stambule) – turecki piosenkarz i kompozytor.

</doc>
<doc id="1136154" url="https://pl.wikipedia.org/wiki?curid=1136154" title="Szczecin Niebuszewo">
Szczecin Niebuszewo



</doc>
<doc id="1136159" url="https://pl.wikipedia.org/wiki?curid=1136159" title="Kościół NMP Wspomożycielki Wiernych w Poznaniu">
Kościół NMP Wspomożycielki Wiernych w Poznaniu



</doc>
<doc id="1136162" url="https://pl.wikipedia.org/wiki?curid=1136162" title="Joel Henry Hildebrand">
Joel Henry Hildebrand

Joel Henry Hildebrand (ur. 16 listopada 1881 w Camden, zm. 30 kwietnia 1983 w Kensington) – amerykański uczony chemik, profesor, znany z pionierskich badań nad rozpuszczalnością substancji.
Życiorys.
Jego ojcem był agent ubezpieczeniowy Howard Onid Hildebrand, pochodzący z rodziny słynącej z długowieczności – większość jej członków żyła dłużej niż 80 lat. Rozwój intelektualny zawdzięcza dziadkowi, który mimo skąpego wykształcenia zgromadził wspaniałą bibliotekę i był człowiekiem oczytanym, z szerokimi horyzontami. Pod jego wpływem Joel samodzielnie zdobył i studiował dzieła takie jak "Podręcznik geologii" J.D. Dany lub książki o astronomii S. Newcomba. Niezależnie od wiedzy matematycznej pozyskanej w szkole średniej samodzielnie zapoznał się z rachunkiem różniczkowym i całkowym. Również w chemii szkolnej szybko dorównał swemu nauczycielowi, który wtedy udostępnił mu klucz do laboratorium i szkolny podręcznik laboratoryjny, zachęcając do samodzielnego poszerzania wiedzy. Joel z uzasadnioną dumą opowiadał później o jednym swoim ówczesnym doświadczeniu obalającym teorię harwardzkiego profesora – eksperyment ten udowodnił, że konkretny tlenek azotu to NO, a nie N2O2.
W 1899 rozpoczął studia na Uniwersytecie Pensylwania na wydziale sztuki i nauk, wybierając podwójny kierunek chemii i fizyki. Po ukończeniu studiów w 1903 podjął studia doktoranckie, które ukończył uzyskaniem stopnia doktora w 1906. Uzyskał wtedy wsparcie do odbycia podoktoranckiego stażu w Niemczech. Odbył go w Berlinie, gdzie studiował nowe kierunki chemii fizycznej i uczęszczał na wykłady noblisty J.H. van 't Hoffa oraz W. Nernsta, z którym prowadził też badania. Po powrocie J. Hildebrand pracował na Uniwersytecie Pensylwanii jako wykładowca chemii do 1913, kiedy przyjął zaproszenie G.N. Lewisa do grupy młodych fizykochemików na Uniwersytecie Kalifornijskim w Berkeley. Był z nim już związany praktycznie do chwili śmierci.
Oprócz pracy naukowej i dydaktycznej wykonywał też funkcje administracyjne – był m.in. dwukrotnie dziekanem wydziału chemii – w latach 1941–1943 i 1949–1951.
Działał w Amerykańskim Towarzystwie Chemicznym, ale do czasu przejścia na emeryturę odmawiał przyjęcia propozycji objęcia funkcji prezesa – zgodził się i objął prezesurę w 1955 na roczną kadencję. Brał udział w obu wojnach światowych pracując m.in. w latach 1918–1919 w laboratoriach wojskowych armii amerykańskiej we Francji w stopniu majora, a potem podpułkownika.
W roku 1908 poślubił Emilię Aleksandrę, równie długowieczną jak on sam – w 1983 osiągnęła wiek 97 lat.
Mieli czworo dzieci – Luizę, Aleksandra, Miltona i Rogera. Dwoje z nich zostało profesorami: Milton – zoologii na uniwersytecie w Davis, a Roger – fizyki na uniwersytecie w Chicago.
Jeden z budynków kampusu uniwersyteckiego w Berkeley nosi imię "Hildebrand Hall".
Osiągnięcia naukowe i nagrody.
Wyniki badań rozpuszczalności opublikował w klasycznej fundamentalnej pracy "Rozpuszczalność nieelektrolitów" ("The Solubility of Nonelectrolytes"), wydanie pierwsze w 1926 r., drugie w 1936, i wspólne z R.L. Scottem w 1950 r. W drugim wydaniu tego dzieła zaproponował stosowanie parametru rozpuszczalności, obecnie znanego jako "parametr rozpuszczalności Hildebranda".
gdzie:
Wśród innych znanych publikacji Hildebranda należy wymienić "Wprowadzenie do teorii kinetyki molekularnej" ("An Introduction to Molecular Kinetic Theory", 1963) oraz "Lepkość i rozpraszalność" ("Viscosity and Diffusivity", 1977).
Na podstawie badań choroby kesonowej zaproponował zastosowanie w mieszance powietrza dla nurków helu zamiast azotu.
Uhonorowany szeregiem nagród, m.in. Medalem Zasługi w 1918 oraz brytyjskim Medalem Królewskim w 1948.

</doc>
<doc id="1136167" url="https://pl.wikipedia.org/wiki?curid=1136167" title="Patareni">
Patareni

Patarenizm – zewnętrzna (nie używana w Bośni) nazwa Kościoła bośniackiego pomiędzy XI a XV wiekiem.
Istnieje kilka hipotez dotyczących genezy patarenizmu (np. według jednej z nich, miał być to odłam sekty bogomilców), choć zachowało się bardzo mało danych na ten temat. Wyrasta najprawdopodobniej z systemu zakonnego św. Bazylego (święty prawosławny, ale jego zakonnicy uznawali zwierzchnictwo Rzymu), zniekształconego z powodu izolacji od Kościoła rzymskiego, osłabienia Kościoła bizantyjskiego i mocnych wpływów pobliskiej herezji. Patarenizm był silną państwową religią, której kapłanami byli głównie arystokraci. Działalność tego heretyckiego – względem katolicyzmu – ruchu była tępiona przez panujących wówczas w Bośni Węgrów; krucjaty przeciwko sekcie proklamowali też papieże Innocenty III i Honoriusz III.
W XIII w. jako drugie oficjalne i jedyne obok prawosławia legalne wyznanie w Bośni uznano katolicyzm, jednak ruch działał w podziemiu przez kolejne dwa wieki. Patarenizm osłabiła dominikańska inkwizycja, pojawienie się franciszkanów (którzy zostają po najeździe tureckim), fakt, że w połowie XV w. ówczesny djed – głowa Kościoła bośniackiego przechrzcił się na prawosławie. Rozpadu dokończyli Turcy, m.in. rozprawiając się z arystokracją, która przewodniczyła Kościołowi bośniackiemu. Szczątki sekty przetrwały jednak aż do XIX w. Za jej ostatnich wyznawców uznawana jest rodzina Hefer, która w 1866 r. przeszła na islam.
Źródłem opisującym dzieje Kościoła bośniackiego jest napisany bośniacką cyrylicą Kodeks Hvala, pochodzący z roku 1404. Manuskrypt jest przechowywany w bibliotece Uniwersytetu Bolońskiego.

</doc>
<doc id="1136168" url="https://pl.wikipedia.org/wiki?curid=1136168" title="Józef Śleboda">
Józef Śleboda

Józef Śleboda, imię zakonne Ryszard (ur. 13 lutego 1938 w Poznaniu, zm. 16 grudnia 2003 w Krakowie) – polski działacz opozycyjny NSZZ Solidarność, organizator Mszy za Ojczyznę w stanie wojennym.
Życiorys.
W sierpniu 1958 wstąpił do zakonu Kapucynów. W 1965 złożył śluby zakonne, w 1967 przyjął święcenia kapłańskie. Został aktywistą opozycyjnym od drugiej połowy lat siedemdziesiątych, (m.in. współpracował z Wolnymi Związkami Zawodowymi w Bytomiu i Gdańsku). Wspierał Solidarność.
15 grudnia 1981 został internowany w Bytomiu, a następnie przez tydzień był więziony w Strzelcach. 22 grudnia 1981 zwolniony mimo odmowy podpisania tzw. lojalki. W styczniu 1982 przeniesiony do Gdańska, a następnie do Krosna latem 1982, gdzie wystąpił z wnioskiem o założenie Radia "Krosno", na co zwracał uwagę w publicznym oświadczeniu Rzecznik Rządu Stanu Wojennego Jerzy Urban. Współpracownik i kolporter podziemnego pisma „Solidarność Podkarpacka”. W 1985 został przeniesiony do Nowej Soli, a ster duchowego przywództwa opozycyjnego w Krośnie przejął o. gwardian Bogusław Piechuta. Od września 1988 duszpasterz Świata Pracy w Gorzowie Wielkopolskim.
Odznaczony Medalem Solidarności (1997), Orderem Męczeństwa i Zwycięstwa (1998), Krzyżem Więźnia Politycznego (1998), Krzyżem Walki o Niepodległość (1999), Krzyżem Semper Fidelis.

</doc>
<doc id="1136169" url="https://pl.wikipedia.org/wiki?curid=1136169" title="6 Pułk Ułanów Dzieci Warszawskich">
6 Pułk Ułanów Dzieci Warszawskich

6 Pułk Ułanów Dzieci Warszawskich – oddział jazdy Wojska Polskiego Królestwa Kongresowego.
Pułk został sformowany w styczniu 1831 roku przez Radę Municypalną miasta Warszawy.
Żołnierze pułku.
Pułkiem dowodzili:
Walki pułku.
Pułk brał udział w walkach w czasie powstania listopadowego.
Bitwy i potyczki:
W czasie wojny z Rosją żołnierze pułku zostali wyróżnieni 35 Orderami Virtuti Militari, w tym jednym kawalerskim, 20 złotymi i 14 srebrnymi.

</doc>
<doc id="1136170" url="https://pl.wikipedia.org/wiki?curid=1136170" title="Justyniszki (dzielnica Wilna)">
Justyniszki (dzielnica Wilna)



</doc>
<doc id="1136171" url="https://pl.wikipedia.org/wiki?curid=1136171" title="RCS Czarni Radom">
RCS Czarni Radom



</doc>
<doc id="1136172" url="https://pl.wikipedia.org/wiki?curid=1136172" title="Wieża Wilkanowska">
Wieża Wilkanowska

Wieża Wilkanowska (do 1945 jako Wieża Bismarcka) – wieża widokowa z czerwonej cegły o wysokości 20 metrów, znajdująca się na szczycie Góry Wilkanowskiej (Kosowej Góry), najwyższego wzniesienia Wału Zielonogórskiego, na wysokości 221 m n.p.m. Znajduje się poza granicami administracyjnymi miasta Zielonej Góry, na terenie gminy Świdnica w pobliżu wsi Wilkanowo. Od nazwy tej wsi po II wojnie światowej wzięła swoją nazwę wieża.
Historia wieży.
Kamień węgielny położono 1 kwietnia 1902 roku w rocznicę urodzin „żelaznego kanclerza” Ottona von Bismarcka. Inicjatorem był Związek Rzemiosła i Ogrodnictwa. Projektantem był architekt miejski Albert Severin, wykonawcą mistrz murarski Carl Mühl, obaj z Zielonej Góry. Otwarcie nastąpiło 23 sierpnia 1903 roku. Nad wejściem znajdował się niegdyś medalion z popiersiem Bismarcka.
Obecnie Wieża Wilkanowska należy do Nadleśnictwa Zielona Góra i pełni rolę wieży przeciwpożarowej i punktu obserwacyjnego. Do wieży prowadzi ścieżka edukacyjna Nadleśnictwa Zielona Góra, a pod nią znajduje się ważny zielonogórski węzeł szlaków turystycznych PTTK. Wieżę udostępniano turystom zorganizowanym po wcześniejszym zgłoszeniu w biurze Nadleśnictwa.

</doc>
<doc id="1136174" url="https://pl.wikipedia.org/wiki?curid=1136174" title="5 Pułk Ułanów Imienia Zamojskich">
5 Pułk Ułanów Imienia Zamojskich

5 Pułk Ułanów Imienia Zamojskich – pułk jazdy polskiej okresu zaborów.
Sformowany w grudniu 1830 w znacznej części kosztem hrabiego Konstantego Zamojskiego w Warszawie.
Żołnierze pułku.
Pułkiem dowodzili
Walki pułku.
Pułk brał udział w walkach w czasie powstania listopadowego.
Bitwy i potyczki:
Pułk otrzymał 15 krzyży złotych i 14 srebrnych.

</doc>
<doc id="1136175" url="https://pl.wikipedia.org/wiki?curid=1136175" title="Plaid">
Plaid

Plaid - duet brytyjskich artystów wykonujących muzykę elektroniczną, w którego skład wchodzi Andy Turner i Ed Handley. Są oni również założycielami grupy The Black Dog.

</doc>
<doc id="1136178" url="https://pl.wikipedia.org/wiki?curid=1136178" title="BitTorrent (protokół)">
BitTorrent (protokół)



</doc>
<doc id="1136181" url="https://pl.wikipedia.org/wiki?curid=1136181" title="7 Pułk Ułanów (powstanie listopadowe)">
7 Pułk Ułanów (powstanie listopadowe)

7 Pułk Ułanów – pułk jazdy polskiej okresu zaborów.
Sformowany z ochotników w styczniu 1831 jako 2 Pułk Jazdy Augustowskiej. W kwietniu 1831 w okolicach Łowicza przemianowany na 7 Pułk Ułanów. 1 lipca w skład pułku weszła Legia Litewsko-Wołyńska Konna.
Żołnierze pułku.
Dowódcy pułku:
Walki pułku.
Pułk brał udział w walkach w czasie powstania listopadowego.
Bitwy i potyczki:
Pułk otrzymał 1 Krzyż Kawalerski, 8 złotych i 6 srebrnych.

</doc>
<doc id="1136182" url="https://pl.wikipedia.org/wiki?curid=1136182" title="Międzynarodowy Ludowo-Demokratyczny Ruch Uhuru">
Międzynarodowy Ludowo-Demokratyczny Ruch Uhuru

Międzynarodowy Ludowo-Demokratyczny Ruch Uhuru (zwykle używany skrót to InPDUM) to masowa organizacja skupiająca i będąca pod zarządem afrykańskiej klasy robotniczej. Została stworzona jako organizacja na rzecz demokratycznych praw oraz ekonomicznego i społecznego samookreślenia się Afrykanów ("African People"). InPDUM jest częścią większej organizacji o nazwie Uhuru Movement (Ruch Uhuru). "Uhuru" w języku suahili znaczy "wolność".
Historia Ruchu.
Jest to oddolna organizacja o charakterze marksistowskim, przewodzona przez czarnych przedstawicieli klasy robotniczej. Została utworzona w kwietniu 1991 roku w Chicago przez African People's Socialist Party (Afrykańską Ludową Partię Socjalistyczną).
Idea.
Członkiem partii może zostać każdy "kto jest bliski demokracji dla wspólnoty czarnych, dla kogo samookreślenie jest najwyższym wyrazem demokracji". Organizacja żąda przeprowadzeniu plebiscytu, który miałby rozstrzygnąć o tym czy Afrykanie chcą żyć jako obywatele USA czy we własnym, odrębnym państwie.
InPDUM jest znane z tego że domaga się odszkodowań dla czarnych za niewolnictwo oraz kolonializm. Domaga się także ograniczenia kontroli policji we wspólnotach czarnych w USA w zamian za "prawdziwy rozwój ekonomiczny". Policja jest traktowana przez InPDUM jako organizacja terrorystyczna. Biali Amerykanie są według InPDUM pasożytami, które utrzymują się dzięki wykorzystywaniu czarnych przez np.: niewolniczy system więziennictwa czy rynek pracy korzystniejszy dla białych. Ruch jest częścią internacjonalistycznej organizacji na rzecz afrykańskiej klasy robotniczej.

</doc>
<doc id="1136183" url="https://pl.wikipedia.org/wiki?curid=1136183" title="Karpaty Krosno (piłka siatkowa)">
Karpaty Krosno (piłka siatkowa)

KKS Karpaty Krosno – polska drużyna siatkarska z Krosna, będąca sekcją klubu sportowego Karpaty Krosno.

</doc>
<doc id="1136184" url="https://pl.wikipedia.org/wiki?curid=1136184" title="Brian O’Driscoll">
Brian O’Driscoll

Brian Gerald O’Driscoll (irl. "Brian Gearóid Ó hEidirsceoil"; ur. 21 stycznia 1979 w Dublinie) – irlandzki rugbysta, środkowy ataku grający w klubie Leinster, reprezentant Irlandii. Jest zawodnikiem, który najczęściej reprezentował barwy narodowe spośród wszystkich irlandzkich rugbystów, zdobył również najwięcej przyłożeń w historii.
Reprezentował Irlandię we wszystkich grupach wiekowych, w kategorii U-19 zdobył mistrzostwo świata w 1998. W seniorskiej reprezentacji debiutował 12 czerwca 1999 w meczu z Australią w Brisbane. Swoje pierwsze przyłożenie zdobył w meczu z USA na Lansdowne Road, 2 października 1999.
Uczestnik Pucharu Świata w 1999, 2003, 2007 i 2011, a także czterech "tournée" British and Irish Lions: w 2001, 2005, 2009 i 2013. Uznany za najlepszego rugbystę Pucharu Sześciu Narodów w 2006, 2007 i 2009. Był trzykrotnie nominowany do nagrody Zawodnika Roku przez IRB.
Z zespołem Irlandii zdobył w 2009 Puchar Sześciu Narodów. Z zespołem klubowym triumfował w rozgrywkach Pro12 w sezonach 2001/2002, 2007/2008 i 2012/2013; zdobył również Puchar Heinekena w sezonie 2008/2009, 2010/2011 i 2011/2012.
We wrześniu 2013 roku ogłosił zakończenie kariery sportowej wraz z końcem sezonu. W marcu 2014 roku pobił rekord George’a Gregana w liczbie występów w testmeczach, w spotkaniu z Włochami pojawiając się na boisku po raz sto czterdziesty. Tydzień później zakończył reprezentacyjną karierę drugim triumfem w Pucharze Sześciu Narodów.

</doc>
<doc id="1136186" url="https://pl.wikipedia.org/wiki?curid=1136186" title="VSS Koszyce">
VSS Koszyce



</doc>
<doc id="1136188" url="https://pl.wikipedia.org/wiki?curid=1136188" title="FC Koszyce">
FC Koszyce



</doc>
<doc id="1136189" url="https://pl.wikipedia.org/wiki?curid=1136189" title="Błękitni Ropczyce">
Błękitni Ropczyce

KS Błękitni Ropczyce – drugoligowy polski klub siatkarski z Ropczyc.

</doc>
<doc id="1136193" url="https://pl.wikipedia.org/wiki?curid=1136193" title="Jan Bury">
Jan Bury



</doc>
<doc id="1136194" url="https://pl.wikipedia.org/wiki?curid=1136194" title="Bogusław Piechuta">
Bogusław Piechuta

Bogusław Piechuta (ur. 23 listopada 1946 w Stalowej Woli, zm. 8 września 2015) – działacz opozycyjny w PRL, gwardian Klasztoru Ojców Kapucynów w Krośnie, budowniczy Kaplicy i sali widowiskowej św. O. Pio w Krośnie.
Święcenia kapłańskie przyjął z rąk ks. bpa Piotra Bednarczyka 20 kwietnia 1971 w Sędziszowie Małopolskim.
W sierpniu 1982 decyzją swoich przełożonych został przeniesiony z parafii pw. św. Antoniego w Nowej Soli do Krosna. Wcześniej, w latach 1971–1972, pracował tu jako katecheta. Dzięki jego kazaniom i pomysłom klasztor w Krośnie stał się arką wolności dla opozycji. Tu organizował Duszpasterstwo Ludzi Pracy, Cywilizację Miłości, Msze za Ojczyznę i Dni Kultury Chrześcijańskiej oraz zapraszał znanych opozycyjnych działaczy i artystów i otaczał opieką osoby represjonowane i ich rodziny. W celu organizacji spotkań wybudował kaplicę wraz z salą widowiskową św. o. Pio. Razem z o. Józefem Ślebodą rozpoczął starania o uruchomienie Radia Krosno, co spotkało się z reakcją rzecznika rządu. Wydawał też gazetkę kościelną i pisał artykuły. Jego kazania ściągały wielu wiernych. Był represjonowany. W Krośnie, mimo nacisku SB w sprawie przeniesienia, przebywał przez dwie kadencje. Potem działał w Skomielnej i we Wrocławiu.

</doc>
<doc id="1136195" url="https://pl.wikipedia.org/wiki?curid=1136195" title="Cock Sparrer">
Cock Sparrer

Cock Sparrer (początkowo Cock Sparrow) jest punkrockową grupą utworzona w 1972 roku w East End (Londyn, Anglia).
Pomimo że nigdy nie odnieśli znaczącego sukcesu komercyjnego, są jedną z bardziej wpływowych street punkowych grup, które tworzyły scenę punkową późnych lat 70. Ich własny styl pozostawał pod wpływem pub rocka, glam rocka granych przez zespoły takie jak Small Faces czy The Who. Większość ich tekstów opowiadała o życiu codziennym klasy pracującej. Piosenki Cock Sparrera były coverowane przez wiele punkowych, Oi! czy hardcore punkowych grup: The Bouncing Souls, Agnostic Front, Dropkick Murphys, Roger Miret and the Disasters i The Analogs.
Pomimo że nazwa Cock Sparrer jest czasami kojarzona ze sparringową (ang. sparring) walką kogutów (ang. cock fighting), wiąże się ją jednak najczęściej z cockney – dialektem klasy pracującej Londynu.
Historia.
Cock Sparrer został założony przez Colina McFaulla, Micka Beaufoya, Steve'a "Burge" Burgessa oraz Steve'a Bruce'a, którzy znali się od 11 roku życia. Grając w klubach nocnych w Londynie i jego okolicach tworzyli swój własny styl znany później jako streetpunk lub Oi!. W 1976 zespół spotkał się z Malcolmem McLarenem, który proponował ponoć występy obok swojego najnowszego odkrycia jakim byli Sex Pistols. Według członków Cock Sparrera, umowa nigdy nie została zawarta ponieważ McLaren odmówił postawienia im kolejki piwa. Innym wytłumaczeniem była odmowa obcięcia ich włosów czego domagał się McLaren.
W 1977 roku Garrie Lamin (kuzyn Burge'a) dołączył do grupy jako drugi gitarzysta. Podpisali umowę z Decca Records, które miało nadzieje zarobić na dopiero co kwitnącym ruchu punk. Pierwszym singlem Cock Sparrer był "Running Riot" wydany w marcu 1977. Nie sprzedawał się za dobrze na tle singli innych zespołów i Decca opuściła zespół w 1978 roku. Członkowie zespołu mieli już nagrany materiał na album, który jednak nie został oficjalnie wydany aż do 2006 roku. Cock Sparrer rozpadł się w 1980, lecz gdy w 1981 piosenki Cock Sparrera zostały wydane na kilku Oi!-owych składankach, zainteresowanie zespołem zapoczątkowało odrodzenie się grupy. Związali się na nowo w 1982 i podpisali umowę z Carrere Records (które wydało ich singel "England Belongs to Me") a następnie przeszli do Razor Records. Ich debiutancki album "Shock Troops" został wydany na jesieni 1983 roku. Zawierał takie utwory jak "Where Are They Now", "I Got Your Number" i "Riot Squad". W 1984 Beaufoy, który odszedł z zespołu, został zastąpiony przez Shuga O'Neilla, którego z kolei zastąpił Chris Skepis. W tym samym roku w październiku został wydany album "Running Riot '84".
W 1992, ponownie odrodzony zespół odbył trasę koncertową (z Darylem Smithem jako drugim gitarzystą) a w 1994 roku wydali nowy album "Guilty as Charge". W 1997 wydali album "Two Monkeys". Od tego czasu Cock Sparrer co jakiś czas powraca by wystąpić na którymś z punkowych festiwali np. na "Wasted Festival".
Ich piąty studyjny album "Here We Stand" został wydany w listopadzie 2007 roku.

</doc>
<doc id="1136196" url="https://pl.wikipedia.org/wiki?curid=1136196" title="Buskowianka Kielce">
Buskowianka Kielce

Buskowianka Kielce (wcześniej: Fart Kielce, Effector Kielce, Dafi Społem Kielce, KPS Kielce) – polski nieistniejący już męski klub siatkarski z siedzibą w Kielcach. Został założony w 2007 roku. 
Od 29 lipca 2010 klub działał jako spółka akcyjna. W sezonie 2010/2011 i 2011/2012 drużyną zarządzała spółka Fart SA. Po wycofaniu się z finansowania właściciela klubu, drużyna została przekazana nowym władzom i od sezonu 2012/2013 drużyną zarządzała spółka Effector Kielce Świętokrzyska Siatkówka SA. Od sezonu 2018/2019 działał jako Klub Piłki Siatkowej "Kielce".
W sezonie 2017/2018 klub występował pod nazwą Dafi Społem Kielce, natomiast w sezonie 2018/2019 - Buskowianka Kielce. Klub po sezonie 2018/2019 wycofał się z rozgrywek I ligi, po czym został rozwiązany.
Historia.
Powołanie klubu.
6 sierpnia 2007 roku odbyło się spotkanie założycielskie w Urzędzie Miasta. Wzięli w nim udział przedstawiciele władz, siatkarskiego środowiska i biznesu. Zapleczem dla zespołu stali się zawodnicy kieleckiego Salosu i pozostali juniorzy z regionu. Założeniem była też współpraca z STS-em Skarżysko-Kamienna, Gumpem Ostrowiec Świętokrzyski i ULKS-em Chobrzany. Do klubu trafili m.in. siatkarze wicemistrza Polski juniorów w 2007, Jadaru Radom, mający również świętokrzyskie korzenie. Sponsorem strategicznym zostało „Przedsiębiorstwo Robót Inżynieryjnych Fart”, które zapewniło środki na II ligę, w której drużyna wystartowała w miejsce Chemika Bydgoszcz. Działaczom udało się przenieść ją z grupy północno-wschodniej (grającego tam Chemika Bydgoszcz) do właściwej terytorialnie południowo-wschodniej (kosztem WTS-u Warka). Szkoleniowcem Farta został Dariusz Daszkiewicz, który otrzymał również obowiązki koordynatora grup młodzieżowych. Dużą rolę w powstaniu zespołu odegrał także ks. Grzegorz Dudek. Pracował on z siatkarską młodzieżą w Salosie Kielce i marzył o tym, by ci najbardziej utalentowani zawodnicy nie odchodzili z Kielc tylko dlatego, że nie ma klubu mającego sekcję seniorów.
Debiut w rozgrywkach II ligi i awans na zaplecze PLS-u.
Na oficjalnej prezentacji klubu przed sezonem 2007/2008 stawił się prezes Polskiego Związku Piłki Siatkowej, Mirosław Przedpełski. Fart rozgrywki rozpoczął z dużo pokorą. Trener Dariusz Daszkiewicz zapowiedział, że chce utrzymać zespół w lidze, a ciężką pracą uda się to osiągnąć. W swoim inauguracyjnym meczu kielecki zespół pokonał u siebie, w obecności 1300 widzów, MCKiS Jaworzno 3:0. Fart wypełnił zalecenia z nawiązką i na półmetku sezonu uplasował się na trzecim miejscu z trzypunktową stratą do Karpat Krosno. Był nawet liderem po sześciu seriach, ale w ostatnich trzech poniósł porażki. W rundzie rewanżowej utrzymał trzecią lokatę i zagrał w fazie play-off. Odpadł w półfinale, po przegranych spotkaniach z MKS MOS Będzin. Ostatecznie swój drugoligowy debiut siatkarze Farta zakończyli na trzecim miejscu. Zadecydowało o tym zwycięstwo w rewanżowym meczu o podium – pokonali w nim Karpaty Krosno.
Wywalczenie trzeciego miejsca w historycznym debiutanckim sezonie tylko zaostrzyło apetyty w kieleckim zespole. Mirosław Szczukiewicz, prezes Farta, zapowiedział, że klub w sezonie 2008/2009 walczyć będzie o awans. Do zespołu został sprowadzony m.in. Krzysztof Makaryk, brązowy medalista mistrzostw Europy kadetów w 1997 na Słowacji. W trakcie przygotowań było sporo kontuzji i nie udało się zakontraktować dwóch zawodników – środkowego i przyjmującego. Pomimo problemów, kieleccy siatkarze pewnie zajęli pierwsze miejsce w rundzie zasadniczej, wygrali play-off i z dużymi nadziejami przystąpili do decydującej walki o awans na zaplecze ekstraklasy. Tym bardziej, że turniej mistrzów wszystkich grup drugiej ligi odbył się w kieleckiej Hali Legionów. Podopieczni Dariusza Daszkiewicza rozegrali jedne z najsłabszych meczów w sezonie. Nie udało im się zająć żadnego z dwóch pierwszych miejsc, które gwarantowały awans do I ligi. Pojechali na turniej barażowy do Jaworzna, w którym wywalczyli historyczny awans.
Awans do PlusLigi.
Przed sezonem 2009/2010 drużyna została wzmocniona przez m.in. Macieja Krzywieckiego i Australijczyka Grega Sukocheva. Od samego początku I ligowego sezonu Fart pokazywał, że drzemie w nim duży potencjał. Seria ośmiu zwycięstw z rzędu, zakończona została przez spadkowicza z PlusLigi, Trefl Gdańsk, który pokonał kielecki zespół 3:1. Ostatecznie, z 18. ligowym zwycięstwami kielczanie zakończyli fazę zasadniczą na drugim miejscu. W półfinale play-offów zespół pokonał trzykrotnie Jokera Piła. W finale zmierzył się z Treflem Gdańsk, który był zdecydowanym faworytem. W jednym z dwóch pierwszych spotkań rozgrywanych w Gdańsku, kielczanie wygrali, co w kontekście rewanżowych pojedynków w Kielcach stawiało ekipę Fartu w korzystniejszej sytuacji. W trzecim spotkaniu bez większych problemów zwyciężyli 3:0, jednak w czwartym pojedynku to gdańszczanie wygrali i rywalizacja ponownie przeniosła się nad morze. Ostatni mecz obfitował w duże emocje – czwarty set zakończył się wygraną kielczan 42:40, co doprowadziło do tie-breaku. W nim Fart zwyciężył po dwóch piłkach meczowych 15:9 i awansował do PlusLigi. Trefl złożył później protest do Wydziału Rozgrywek Polskiego Związku Piłki Siatkowej przeciwko decyzji sędziów przyznającej kieleckiej drużynie punkt za błąd ustawienia siatkarzy Trefla w piątym, decydującym secie spotkania. Po zapoznaniu się z zapisem wideo i innymi materiałami z tego spotkania, Wydział Rozgrywek PZPS uznał, że drużyna Trefla popełniła błąd ustawienia, gdyż dwukrotnie z rzędu na zagrywce znalazł się Maciej Gorzkiewicz i decyzja arbitrów przyznająca dodatkowy punkt kielczanom była prawidłowa. Z okazji wywalczenia promocji do siatkarskiej ekstraklasy Fart otrzymał z kasy miejskiej nagrodę w wysokości 100 tysięcy złotych. Prezydent Kielc Wojciech Lubawski zapowiedział również szerszą pomoc i współpracę z klubem.
PlusLiga.
Przed rozpoczęciem nowego sezonu na stanowisku drugiego trenera został zatrudniony Włoch Nicola Vettori – wicemistrz świata jako statystyk reprezentacji Polski w 2006 roku. Jeszcze w czerwcu do zespołu dołączył przyjmujący Michał Żuk z Trefla Gdańsk, natomiast później rozgrywający Maciej Dobrowolski i Francuz Xavier Kapfer. Roczny kontrakt z Fartem podpisał także kielczanin Piotr Łuka, który stwierdził, że był to wybór sentymentalny. Drużynę uzupełnił także Kanadyjczyk (mający polskie korzenie) Adam Kamiński. Tuż przed rozpoczęciem rozgrywek umową z kieleckim zespołem związał się także wielokrotny reprezentant Polski Robert Szczerbaniuk. Pod koniec września 2010 roku na testach w Farcie pojawił się amerykański atakujący Evan Patak. Po podpisaniu kontraktu oznajmił działaczom, że nie zagra w Kielcach, gdyż będzie zawodnikiem klubu z ligi koreańskiej.
9 sierpnia 2010 roku siatkarze Farta po ponad dwumiesięcznej przerwie odbyli pierwszy trening. Na zajęciach nie pojawili się już Maciej Krzywiecki (w grudniu został graczem Stali Nysa) oraz Australijczyk Greg Sukochev, który powrócił do swojego kraju. 22 sierpnia zawodnicy kieleckiego klubu wyjechali na dziesięciodniowy obóz do Kielnarowej. W jego ramach zmierzyli się m.in. z Siatkarzem Wieluń, remisując z ósmym zespołem PlusLigi sezonu 2009/2010 2:2. We wrześniu Fart wziął udział w turnieju o Puchar Prezydenta Raciborza. W spotkaniu półfinałowym pokonał czeski VK Slavia Havirov w pięciu setach, w finale zwyciężył MKS MOS Będzin także po tie-breaku.
16 września 2010 roku Fart rozegrał pierwszy sparing przed nowym sezonem w Hali Legionów w Kielcach. Spotkał się w nim z Jadarem Radom i uległ mu 1:4. Po meczu trener kielczan Dariusz Daszkiewicz przyznał, że prowadzona przez niego drużyna w sezonie 2010/2011 będzie walczyć o utrzymanie w stawce najlepszych dziesięciu zespołów w Polsce. Kolejne pojedynki kontrolne zakończyły się porażkami Farta z AZS-em Częstochowa oraz Resovią. Na przełomie września i października zawodnik kieleckiej drużyny Adam Kamiński wraz z reprezentacją Kanady brał udział w Mistrzostwach Świata we Włoszech, które zakończyły się dla jego kraju w pierwszej fazie grupowej. W październiku Fart brał udział w turnieju o Puchar Prezydenta Miasta Krosno, w którym zajął trzecie miejsce. 18 października w sali kinowej Wojewódzkiego Domu Kultury odbyła się prezentacja drużyny na której zjawili się zaproszeni goście, m.in. wiceprezydent miasta, Andrzej Sygut oraz były kierownik klubu, ks. Grzegorz Dudek.
W inauguracyjnym meczu PlusLigi siatkarze Farta zmierzyli się 22 października 2010 roku we własnej hali z mistrzem Polski, Skrą Bełchatów. Pojedynek ten był debiutem kielczan w najwyższej klasie rozgrywkowej. Mecz zakończył się wygraną gości w trzech setach w obecności ponad dwóch i pół tysiąca kibiców.
Bilans sezon po sezonie.
Poziom rozgrywek:
Hala.
Effector rozgrywał swoje mecze w Hali Legionów, mieszczącej się przy ulicy Leszka Drogosza 2. Została ona oddana do użytku w sierpniu 2006. Umożliwia także rozgrywanie zawodów w piłce ręcznej, koszykowej, tenisie ziemnym, lekkoatletyce oraz organizację imprez sportowych i kulturalnych.
Trybuny obiektu mieszczą 3 tysiące kibiców z możliwością rozszerzenia do 4200 miejsc po dostawieniu dodatkowych trybun oraz krzesełek, wysokość hali wynosi 20 m, długość 107 m, szerokość 73 m. Obiekt jest klimatyzowany, a bezpieczeństwa strzeże między innymi 60 kamer monitoringu.
W kwietniu 2007 w hali odbył się jubileuszowy 50 finał Pucharu Polski w piłce siatkowej mężczyzn "Plus Cup", w którym wystąpiło 8 zespołów: Asseco Resovia, BOT Skra Bełchatów, EnergiaPro Gwardia Wrocław, Jastrzębski Węgiel, J.W.Construction AZS Politechnika Warszawa, Mostostal-Azoty Kędzierzyn-Koźle, PZU AZS Olsztyn, Wkręt-Met Domex AZS Częstochowa. Trofeum Pucharu Polski oraz start w siatkarskiej Lidze Mistrzów wywalczył zespół z Bełchatowa.
Również w marcu 2009 odbył się w hali finałowy turniej rozgrywek Pucharu Polski, w którym ponownie zwyciężyła BOT Skra Bełchatów.

</doc>
<doc id="1136197" url="https://pl.wikipedia.org/wiki?curid=1136197" title="Reza Szach II">
Reza Szach II



</doc>
<doc id="1136198" url="https://pl.wikipedia.org/wiki?curid=1136198" title="Reza Szah">
Reza Szah



</doc>
<doc id="1136199" url="https://pl.wikipedia.org/wiki?curid=1136199" title="Reza Szach I">
Reza Szach I



</doc>
<doc id="1136203" url="https://pl.wikipedia.org/wiki?curid=1136203" title="Szczecin Golęcino">
Szczecin Golęcino

Szczecin Golęcino – przystanek kolejowy położony przy ul. Świętojańskiej, kilka metrów za przejazdem kolejowo-drogowym, na osiedlu Golęcino. Znajduje się na nieczynnej dla ruchu pasażerskiego linii do Trzebieży.
Informacje ogólne.
Przystanek położony nieopodal szpitala onkologicznego i zajezdni tramwajowej "Golęcin". Krótko po wojnie nosiła nazwę "Golęcino Szczecińskie". Najbliższy przystanek ZDiTM to „Świętojańska”.
Plany na przyszłość.
W związku z planowanym uruchomieniem Szczecińskiej Kolei Metropolitalnej przeprowadzona ma zostać modernizacja przystanku obejmująca swoim zakresem remont peronów i budowę wiaty, a także utworzenie parkingu dla samochodów i rowerów.

</doc>
<doc id="1136206" url="https://pl.wikipedia.org/wiki?curid=1136206" title="Węgiersko-polskie związki literackie">
Węgiersko-polskie związki literackie

Węgiersko-polskie związki literackie do wieku XVIII w Polsce były ograniczone do zainteresowania kronikami i wydarzeniami aktualnymi na Węgrzech. Informacje o Polsce przedostawały się na Węgry od średniowiecza za pomocą kontaktów o charakterze religijnym. Po XVIII wieku nastąpiło poszerzenie osiągnięć hungarologii polskiej. Od XIX wieku zaczęły ukazywać się obszerniejsze informacje na temat literatury węgierskiej, jednak dopiero w epoce romantyzmu szczególnie zwrócono uwagę na kulturę węgierską.
Historia.
Początki.
W XV i XVI wieku Akademia Krakowska była największą Alma Mater dla uczącej się młodzieży węgierskiej wynoszącej ponad 16% ogółu wszystkich studentów. Od roku 1466 do 1526 uczyło się w krakowskiej uczelni ponad 2300 studentów węgierskich, wśród których znaleźli się przyszli twórcy literatury narodowej. Popularnym powiedzeniem było wówczas "Hungariae natum, Cracoviae educatum". W krakowskich drukarniach w tym czasie wychodziły najstarsze druki Janosza Sylwestra (węg. János Sylvester), tłumacza Nowego Testamentu, rozmówki Sebastiana Heydena („Colloquia puerilia”) z 1527. Jan Honter (łac. Johannes Honterus) z Siedmiogrodu napisał i opublikował w Krakowie 17 wydań gramatyki łacińskiej.
Również prowincja Małopolska pozostająca w bliskiej łączności z Węgrami przyjmowała różne terminy węgierskie do języka potocznego oraz urzędowego; "jobbagiones" (servientes regis) wymieniają Akta Małopolskie z XIII wieku, „widekiem” nazywano w Krakowie powiat przed rokiem 1550 oraz hejnał grany z wieży kościoła mariackiego. Do mowy potocznej z tego okresu weszły określenia takie jak „segen legen”, „harum palcat”, „sakał” oraz węgierskie nazwy broni, ubioru, koni i uprzęży: hasarze, elearze, kurucy, sabaty, hajducy. Historyk Stanisław Orzechowski wywodził określenia polskiej nazwy „króla” od węgierskiego „kiraly” (czyt. " kiraj").
Na Węgrzech schronił się również pisarz i humanista Paweł z Krosna. Natomiast w Krakowie przebywał znany poeta Balint Balassi.
Po klęsce Węgrów pod Mohaczem w sierpniu 1526 roku, powstało wiele żałobnych wierszy napisanych przez polskich poetów. Wydano je w Krakowie w 1544 w tomiku "Pannoniae luctus". Istnieją przypuszczenia, iż Adam Czahrowski, który walczył jako żołnierz na Węgrzech (także w Egerze) w XVI wieku, pisał również po węgiersku.
XIX wiek.
Zainteresowanie Polaków kulturą węgierską wzrosło szczególnie w romantyzmie. W 1821 ukazały się w Polsce pierwsze tłumaczenia poezji Mihála Vörösmartyego i Sándora Petőfiego. W „Trybunie Ludów” w 1848 ukazało się wiele publikacji Adama Mickiewicza na temat Węgier, zaś gen. Józef Bem, naczelny wódz powstania węgierskiego 1848-1849, stał się postacią legendarną, opiewaną zarówno przez poetów polskich, jak i węgierskich. W powstaniu tym walczył m.in. Edmund Ślaski, Henryk Dembiński, a także 3-tysięczny legion polski pod wodzą gen. Józefa Wysockiego.
W XIX wieku o walkach niepodległościowych narodu węgierskiego pisali m.in. Bolesław Prus, Jan Zachariasiewicz, Zygmunt Miłkowski; ogromną popularność zyskała proza Móra Jókaia. W XIX wieku ukazały się prace Józsefa Csehyego na temat literatury polskiej. W 1847 w Budapeszcie odbyła się prapremiera "„Mazepy”" Juliusza Słowackiego; zainteresowano się również w tym czasie twórczością Henryka Sienkiewicza, Józefa Ignacego Kraszewskiego i Aleksandra Fredry.
XX wiek.
W 1910 ukazała się w Polsce pierwsza antologia węgierskiej nowelistyki (przekł. Cz. Łukaszewicz).
W 1952 na Uniwersytecie Warszawskim utworzono katedrę filologii węgierskiej. W 1974 na Uniwersytecie w Debreczynie powstał Zespół Badań Polonistycznych.

</doc>
<doc id="1136207" url="https://pl.wikipedia.org/wiki?curid=1136207" title="Karolina Proniewska">
Karolina Proniewska

Karolina Anna Proniewska, lit. Karolina Praniauskaitė (ur. 18 stycznia 1828 w majątku Padurbin pod Telszami, zm. 26 maja 1859 w Ucianie) – żmudzka poetka i tłumaczka. Pisała wiersze po polsku, tłumaczyła także polską poezję na język litewski. Uważana jest za pierwszą poetkę litewską.
Życiorys.
Urodziła się w rodzinie Teofila Proniewskiego i Eleonory z Dobszewiczów, w majątku Padurbin (Padurbinys) na Żmudzi. Po śmierci ojca przeniosła się z matką do Telsz. Była samoukiem, zaczęła tworzyć wiersze w wieku siedmiu lat. Kilka lat prowadziła tajne nauczanie dzieci.
W 1858 przeniosła się z matką do Uciany. Od 1855 przyjaźniła się z Antanasem Baranauskasem, z którym rozmawiała na temat poezji romantycznej oraz znaczenia folkloru i języka ojczystego. Zachęciła młodego poetę, który dotychczas tworzył po polsku, by zaczął pisać po litewsku (swoim języku ojczystym) oraz kontynuował spisywanie litewskich pieśni ludowych. Pomogła mu także wstąpić do seminarium duchownego w Worniach, gdzie wykładał jej brat. Baranuskas z kolei zadedykował jej wiersz "Śpiewaczce Żmudzi, uroczej krainy", który ukazał się później w czasopiśmie „Teka Wileńska” (1857).
Zmarła po ciężkiej chorobie 26 maja 1859 w Ucianie, gdzie została pochowana. Na miejscowym cmentarzu znajduje się kapliczka upamiętniająca Proniewską.
Twórczość.
Tworzyła poezję sentymentalną. Jej wiersze obfitują w nawiązania biblijne, częsty jest także motyw sieroty.
Proniewska była postrzegana jako natchniona poetka: Teodor Tripplin wspomniał w "Dzienniku podróży po Litwie i Żmudzi odbytej w 1856 roku", że „się zjawiła na horyzoncie Żmudzkim w Telszach młoda wieszczka, wszyscy tylko o niej rozmawiają”. Jej prace były znane na Żmudzi dzięki odpisom.
Znała biegle język litewski. Tłumaczyła polskie utwory, w tym fragment "Witoloraudy" Józefa Ignacego Kraszewskiego, istotny dla historii literatury litewskiej, oraz przekładała swoje wiersze. Była pierwszą kobietą, która publikowała wiersze na Żmudzi tak po polsku, jak i po litewsku. Po raz pierwszy jej wiersze dotarły do szerszego grona w 1856, dzięki publikacjom w „Gazecie Warszawskiej” i „Kronice Wiadomości Krajowych i Zagranicznych”. Ceniła Jadwigę Łuszczewską, którą nazwała „siostrą swoją drogą” i poświęciła jej kilka utworów ("Deotyma. Improwizacja", "Do Deotymy"). Twórczość obu poetek była często zestawiana przez współczesnych. Proniewska dedykowała także wiersze Baranauskasowi ("Do młodego poety"). Wsparła również Władysława Syrokomlę, gdy jego poemat "Margier" spotkał się z negatywną recepcją, pisząc dla poety wiersz "Cel pieśni" (1856).
Kilka jej wierszy ukazało się w periodyku „Teka Wileńska” (1857–1858). W zbiorze "Piosneczki Karoliny Proniewskiej Bogu na chwałę, na pamiątkę przyjaciołom" (1858) ukazały się wiersze z lat 1848–1849 oraz 1855–1858. W publikacji znalazły się tak utwory religijne dotyczące świętych i świąt kościelnych, jak i wiersze poświęcone Adamowi Mickiewiczowi ("Do Wieszcza naszej ziemi…", "Tren"), utwory okolicznościowe dla znajomych oraz żartobliwe liryki ("Mazurek", "Krakowiak").

</doc>
<doc id="1136217" url="https://pl.wikipedia.org/wiki?curid=1136217" title="Nice Contieri">
Nice Contieri

Nice Contieri (ur. 19 października 1912 w Sale (Piemont), zm. 12 sierpnia 1965 w Neapolu) – włoska slawistka i polonistka.
Ukończyła slawistykę w Istituto Orientale na Uniwersytecie w Neapolu. Od 1953 objęła lektorat i prowadziła wykłady na temat literatury i języka polskiego. W 1965 została habilitowana. Zajmowała się głównie wpływem twórczości Petrarki na utwory polskich pisarzy i poetów, dziełami Mickiewicza; przełożyła na język włoski wiersze m.in.: Tadeusza Peipera, Mirona Białoszewskiego, Juliana Tuwima, Jana Brzękowskiego, Juliana Przybosia, Zbigniewa Bieńkowskiego, Stanisława Grochowiaka.
Jej publikacje ukazywały się w "Tempo di Letteratura", "Annali. Sezione Slava" i "Ricerche slavistiche".

</doc>
<doc id="1136219" url="https://pl.wikipedia.org/wiki?curid=1136219" title="MCKiS Jaworzno (piłka siatkowa)">
MCKiS Jaworzno (piłka siatkowa)



</doc>
<doc id="1136222" url="https://pl.wikipedia.org/wiki?curid=1136222" title="Fetter Schrier Hoblitzell">
Fetter Schrier Hoblitzell

Fetter Schrier Hoblitzell (ur. 7 października 1838 w Cumberland, Maryland, zm. 2 maja 1900 w Baltimore, Maryland) – amerykański prawnik i polityk, członek Partii Demokratycznej. W latach 1881–1885 był przedstawicielem trzeciego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1136223" url="https://pl.wikipedia.org/wiki?curid=1136223" title="Carling Bassett-Seguso">
Carling Bassett-Seguso



</doc>
<doc id="1136224" url="https://pl.wikipedia.org/wiki?curid=1136224" title="MOS Wola Warszawa (piłka siatkowa)">
MOS Wola Warszawa (piłka siatkowa)

MOS Wola Warszawa – polska męska drużyna siatkarska, będąca sekcją klubu sportowego MOS Wola Warszawa z Warszawy.
Sukcesy.
Zawodnicy MOS Wola zdobywali medale w juniorskich mistrzostwach świata i Europy. Arkadiusz Gołaś i Maciej Kosmol w 1999 roku w Rijadzie zdobyli brązowe medale mistrzostw świata kadetów, w 2003 roku dwaj siatkarze MOS Wola Bartosz Gawryszewski i Tomasz Drzyzga zostali wicemistrzami Europy do lat 18. W roku 2004 Zbigniew Bartman został mistrzem Europy i wicemistrzem świata w piłce siatkowej plażowej. W roku 2005 trzech siatkarzy MOS Wola Zbigniew Bartman, Grzegorz Łomacz i Mateusz Gorzewski zostało mistrzami Europy do lat 18 na ME w Rydze. W roku 2007 Fabian Drzyzga z MOS Wola został wicemistrzem Europy kadetów w Wiedniu.
Historia.
MOS Wola został utworzony w 1965 roku jako placówka wychowania pozaszkolnego. Mieści się w zachodnim skrzydle zabytkowego kompleksu dawnej szkoły dla dzieci pracowników Tramwajów Miejskich, obecnie siedzibie III Liceum Ogólnokształcącego im. gen. Sowińskiego.
Głównym zadaniem MOS jest krzewienie sportu i rekreacji wśród młodzieży. W 1980 roku grupa trenerów i działaczy postanowiła utworzyć przy MOS Wola Międzyszkolny Klub Sportowy, który został zarejestrowany w Szkolnym Związku Sportowym Warszawy. Od tego momentu najzdolniejsi młodzi sportowcy z Woli mogli startować w oficjalnych rozgrywkach sportowych organizowanych przez Polskie Związki Sportowe. 
Dziewczęta i chłopcy z MOS WOLA zdobyli kilkadziesiąt siatkarskich medali mistrzostw Polski, w tym osiem złotych. Ponad 140 siatkarzy i siatkarek, absolwentów MOS Wola, przeszło do drużyn I i II ligi.
Seniorzy - Bilans sezon po sezonie.
Poziom rozgrywek:
Wychowankowie.
W MOS Wola wychowało się wiele znanych siatkarek i siatkarzy, jak np. reprezentanci Polski seniorów:

</doc>
<doc id="1136225" url="https://pl.wikipedia.org/wiki?curid=1136225" title="William Kimmel">
William Kimmel

William Kimmel (ur. 15 sierpnia 1812 w Baltimore, Maryland, zm. 28 grudnia 1886 w Baltimore, Maryland) – amerykański prawnik, przedsiębiorca i polityk, członek Partii Demokratycznej. W latach 1877–1881 roku był przedstawicielem trzeciego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1136226" url="https://pl.wikipedia.org/wiki?curid=1136226" title="Grodzisko Jelizawietowskie">
Grodzisko Jelizawietowskie



</doc>
<doc id="1136228" url="https://pl.wikipedia.org/wiki?curid=1136228" title="(5709) Tamyeunleung">
(5709) Tamyeunleung

(5709) Tamyeunleung (1977 TS3) – planetoida z pasa głównego asteroid okrążająca Słońce w ciągu 5 lat i 142 dni w średniej odległości 3,07 j.a. Została odkryta 12 października 1977 roku przez Obserwatorium Astronomiczne Zijinshan. Nazwa planetoidy pochodzi od "Fong Tamyeunleung" (ur. 1924), która razem z mężem niosła pomoc charytatywną dzieciom, kobietom i osobom niepełnosprawnym.

</doc>
<doc id="1136234" url="https://pl.wikipedia.org/wiki?curid=1136234" title="Orzechówka">
Orzechówka



</doc>
<doc id="1136236" url="https://pl.wikipedia.org/wiki?curid=1136236" title="Gazeta Warmińska">
Gazeta Warmińska

Gazeta Warmińska – tygodnik społeczno-kulturalny ukazujący się w Olsztynie od października 1993 do lutego 1995 w nakładzie ok. 5000 egz., wydawany przez Adama Kowalczyka.
Ukazało się 75 numerów. Początkowo redakcją kierował Adam Jerzy Socha, później Elżbieta Mierzyńska. Andrzej Mierzyński przygotowywał oprawę graficzną. W Gazecie Warmińskiej ukazywały się także artykuły dotyczące historii i kultury Warmii. M.in. drukowane były fragmenty wspomnień profesora Huberta Orłowskiego (ur. w Podlejkach). Wspomnienia te w wersji rozszerzonej ukazały się w 2000 r. w formie książki pt. „Warmia w oddali. Odpominania”.
W tygodniku publikowali swoje teksty m.in.: Bogdan Bachmura, Wiesław Białkowski, Piotr Burczyk, Stanisław Czachorowski, Igor Hrywna, Sławomir Kowalski, Adam Kowalczyk, Andrzej Kucner, Elżbieta Mierzyńska, Anna Mioduszewska, ks. Jan Rosłan, Adam Jerzy Socha, Jerzy Szmit, Bożena Ulewicz, Joanna Wańkowska-Sobiesiak, Nina Złakowska.

</doc>
<doc id="1136239" url="https://pl.wikipedia.org/wiki?curid=1136239" title="Efekt (album)">
Efekt (album)

Efekt – debiutancki album studyjny polskiego zespołu hip-hopowego Fenomen. Wydawnictwo ukazało się 1 czerwca 2001 roku nakładem wytwórni muzycznej Blend Records.
Nagrania dotarły do 12. miejsca listy OLiS.
Pochodzący z albumu utwór pt. „Sensacja” znalazł się na 73. miejscu listy „120 najważniejszych polskich utworów hip-hopowych” według serwisu T-Mobile Music.

</doc>
<doc id="1136249" url="https://pl.wikipedia.org/wiki?curid=1136249" title="1 Front Ukraiński">
1 Front Ukraiński

1 Front Ukraiński – związek operacyjno-strategiczny Armii Czerwonej o kompetencjach administracyjnych i operacyjnych na zachodnim terytorium ZSRR, działający podczas wojny z Niemcami w czasie II wojny światowej.
Działania.
Utworzony 20 października 1943 z przemianowania Frontu Woroneskiego. Skład: 6, 13, 18, 27, 38, 40, 47, 60 Armie ogólnowojskowe, 1 Gwardyjska Armia, 1 Armia Pancerna, 3 Gwardyjska Armia Pancerna, 4 Gwardyjski Korpus Kawalerii, 2 Armia Lotnicza.
Rozwinął się w rejonie: Lubieża, Kijowa, Bukrina. W listopadzie 1943 przeprowadził operację kijowską przeciw niemieckiej 2 Armii z Grupy Armii „Środek” oraz 4 Armii Pancernej, w wyniku której sforsował Dniepr. Po wyzwoleniu Kijowa (6 listopada) wyszedł na linię: Jelsk, Owrucz, Korosteń, Malin, Fastów, Griebienki zagrażając południowemu zgrupowaniu wojsk niemieckich.
W grudniu 1943 wojska Frontu kontynuowały operację żytomiersko-berdyczowską i wyzwoliły Żytomierz (31 grudnia) i wyszły na linię: Sarny, Hoszcza, Szepietówka, Lipowiec. W styczniu – lutym 1944 lewe skrzydło Frontu (27 i 40 Armie oraz 6 Armia Pancerna) i prawoskrzydłowe związki 2 Frontu Ukraińskiego wzięły udział w operacji korsuń-szewczenkowskiej.
Jednocześnie Armie 13. i 60. z prawego skrzydła Frontu przeprowadziły operację łucko-rówieńską przeciw dywizjom niemieckim z 4 Armii Pancernej. W marcu – kwietniu 1 Front przeprowadził operację płoskirowsko-czerniowiecką, a lipcu – sierpniu operację lwowsko-sandomierską i osiągnął linię: Sanok, Jasło, Szczucin, Łagów, Opatów, Zawichost, Józefów i zdobył przyczółek w rejonie Sandomierza zwany przyczółkiem baranowsko-sandomierskim.
We wrześniu – listopadzie wykonał operację dukielsko-preszowską, w styczniu – lutym 1945 przeprowadził (w składzie 3 i 5 Gwardyjska Armia, 6, 13, 21, 52, 59, 60 Armie ogólnowojskowe, 3 i 4 Armie Pancerne, 2 Armia Lotnicza, 1 Korpus Kawalerii, 4, 7, 25 i 31 Korpusy Pancerne i Korpus Zmechanizowany) z 1 Frontem Białoruskim operację wiślańsko-odrzańską przeciw Grupie Armii „A” i części sił Grupy Armii „Środek”. W lutym wykonał operację dolnośląską, w marcu operację opolską (tzw. Operacje śląskie). 
W czasie operacji wiślańsko-odrzańskiej sztab 1 Frontu Ukraińskiego stacjonował kolejno w miejscowościach: Skroniów (17 stycznia 1945), Liszka Górna (23 stycznia 1945) i Schönwald (31 stycznia 1945).
W kwietniu – maju wraz z 1 i 2 Frontem Białoruskim brał udział w operacji berlińskiej przeciw niemieckiej Grupie Armii „Wisła” i części sił Grupy Armii „Środek”.
W przededniu operacji berlińskiej wojska Frontu zajmowały front o długości około 360 km, który przebiegał od wsi Sękowice pod Gubinem wzdłuż brzegu Odry i Nysy Łużyckiej przez Lubań Śląski, Jawor, Strzelin, Prudnik, Nysę do Krnova na Morawach. Północna granica pasa natarcia wojsk 1 FU zaczynała się mniej więcej na północ od Cottbus i biegła przez Jüterborg do rejonu Magdeburga.
W maju część sił Frontu wraz z 2 i 4 Frontem Ukraińskim wzięła udział w operacji praskiej przeciw siłom części Grupy Armii „Środek” i „Ostmark”. W składzie Frontu w operacjach berlińskiej i praskiej brała udział 2 Armia Wojska Polskiego. Rozformowany 11 maja 1945. Na jego bazie utworzono Grupę Wojsk Okupacyjnych w Niemczech oraz Radziecką Administrację Wojskową w Niemczech.

</doc>
<doc id="1136256" url="https://pl.wikipedia.org/wiki?curid=1136256" title="Puchar Świata w narciarstwie alpejskim kobiet 2007/2008">
Puchar Świata w narciarstwie alpejskim kobiet 2007/2008

Puchar Świata w narciarstwie alpejskim kobiet sezon 2007/2008 to 42 edycja tej imprezy. Cykl ten rozpoczął się w austriackim Sölden 27 października 2007 roku, a zakończył 16 marca 2008 roku we włoskim Bormio.
Reprezentantki Polski trzykrotnie zdobywały punkty: Katarzyna Karasińska zajęła 26. miejsce w slalomie 10 listopada 2007 w Reiteralm i 24. miejsce w slalomie 9 grudnia 2007 w Aspen, a Agnieszka Gąsienica-Daniel zajęła 26. miejsce w gigancie 24 listopada 2007 w Panoramie.

</doc>
<doc id="1136264" url="https://pl.wikipedia.org/wiki?curid=1136264" title="Claude Louis d’Espinchal">
Claude Louis d’Espinchal

Claude Louis d’Espinchal, markiz de Massiac (ur. 1686, zm. 1770) – francuski wojskowy i polityk, dowódca floty Królestwa Francji ("lieutenant général des Armées navales"), kawaler Orderu Świętego Ludwika.
Początkowo dowodził garnizonem w Tulonie. W 1758 został ministrem floty, lecz pozostał na tym stanowisku jedynie kilka miesięcy (31 maja 1758 – 31 października 1758). Na tym stanowisku się nie sprawdził. Kuzyn Madame de Pompadour M. Le Normant de Mezy stwierdził o nim:
Dnia 1 grudnia 1758 naczelny minister Étienne-François de Choiseul zwolnił go. Ministrem floty został René-Nicolas Berryer (1703-1762) dotychczasowy intendent policji ("intendant général de police"). Massiac został wiceadmirałem i otrzymał Order Świętego Ludwika. poślubił pod koniec 1758 roku swą metresę Madame Gourdan, wdowę po komisarzu ministerstwa marynarki, urodzoną jako Louise-Catherine de Magny (1698-1777).

</doc>
<doc id="1136275" url="https://pl.wikipedia.org/wiki?curid=1136275" title="Dyskografia Madonny (albumy)">
Dyskografia Madonny (albumy)

Artykuł przedstawia dyskografię amerykańskiej piosenkarki Madonny. Lista obejmuje czternaście albumów studyjnych, trzy ścieżki dźwiękowe, sześć kompilacji, pięć albumów koncertowych oraz trzydzieści cztery wydawnictwa limitowane (wydane regionalnie, w charakterze promocyjnym lub w ograniczonej liczbie egzemplarzy). Ponadto artykuł zawiera informacje o gościnnym udziale Madonny na innych albumach. Do 2010 roku jej albumy wydawała wytwórnia Warner Bros. Records, przy czym dodatkowo w latach 1982–1995 Sire Records, a w latach 1992–2004 Maverick Records. Od 2011 roku Madonna nagrywa dla Interscope Records.

</doc>
<doc id="1136276" url="https://pl.wikipedia.org/wiki?curid=1136276" title="Nicolas René Berryer">
Nicolas René Berryer

Nicolas René Berryer, hrabia de La Ferrière (ur. 4 marca 1703 w Paryżu, zm. 15 sierpnia 1762 w Wersalu) – francuski polityk i urzędnik miejski.
1703-1738.
Ojcem Nicolasa René Berryera był Nicolas Berryer, prokurator generalny ("procureur général") Wielkiej Rady Państwa ("Grand Conseil"), matką Élisabeth Nicole Ursule d'Arnollet de Rochefontaine. Nicolas René był początkowo adwokatem generalnym ("avocat général aux requêtes de l'hôtel", od 1728 r. – "avocat général des brevets"), a następnie od roku 1731, doradca V izby Parlamentu Paryskiego.
1738-1747.
W 1738, poślubił bogatą dziedziczkę, córkę dzierżawcy generalnego, Catherine Madeleine Jorts de Fribois: piękną, inteligentną, oddaną mężowi i wspierającą go. W 1743 (do 1747) Berryer był intendentem w Poitou.
1747-1758.
Popierała go Madame de Pompadour, która zagwarantowała mu posadę ministra policji ("lieutenant général de police") zaraz jak tylko została oficjalną metresą ("maîtresse en titre") Ludwika XV. Był szefem policji od maja 1747 do października 1757. By chronić przywiązanie między metresa a królem, o co prosiła go Madamme de Pompadour, stworzył „Czarny Gabinet” ("cabinet noir"). Urząd ten umożliwił mu kontrolę sekretnej korespondencji politycznej i umożliwił zneutralizowanie (odwołanie wielu polityków niechętnych markizie takich jak m.in.: Jean-Frédéric Phélypeaux i Marc-Pierre de Voyer de Paulmy d’Argenson. Berryer nie zdołał jednak wykryć autorów pamfletów w nią wymierzonych.
Według Tocqueville’a, Berryer był:
1758-1762.
1 listopada 1758, znów dzięki protekcji Madame de Pompadour, poparciu księcia Choiseul i marszałka de Belle-Isle, został ministrem floty ("secrétaire d'État à la Marine"). Przygotowywał projekty inwazji na Anglię i reformę administracji w Kanadzie by ukrócić nadużycia tamtejszej biurokracji kolonialnej, przez powołanie sądu odwoławczego.
13 października 1761, Ludwik XV zastąpił go Choiseulem, a Berryera uczynił strażnikiem pieczęci ("garde des sceaux"), którym pozostał do 15 IX 1762.
Miał tylko jedną córkę – Marie Élisabeth Berryer, którą 4 września 1758 poślubił Chrétien François de Lamoignon de Basville, garde des sceaux od roku 1787.

</doc>
<doc id="1136277" url="https://pl.wikipedia.org/wiki?curid=1136277" title="Omar Jachiajew">
Omar Jachiajew

Omar Jachiajew (ur. 1912, zm. 1991) – oficer Armii Czerwonej, w latach 1941–1944 uczestnik walk na Kaukazie i na Ukrainie, potem na ziemiach polskich.
W 1945 uczestnik oblężenia "Festung Breslau". W stopniu majora brał udział w delegacji parlamentariuszy skierowanej do niemieckiego dowództwa twierdzy. Przyprowadził do willi „Colonia”, gdzie podpisano kapitulację miasta, ostatniego dowódcę "Festung Breslau", generała Hermanna Niehoffa.

</doc>
<doc id="1136297" url="https://pl.wikipedia.org/wiki?curid=1136297" title="Parlamentariusz">
Parlamentariusz

Parlamentariusz (fr. "parlementaire" od "parler", pol. "mówić") – w czasie wojny posłaniec kierowany do dowództwa wojsk przeciwnika w celu omówienia możliwości zawieszenia broni lub kapitulacji jednej ze stron. Delegacja taka wyposażona jest zazwyczaj w białą flagę, co zgodnie z konwencjami wojennymi sygnalizuje żołnierzom przeciwnika, że niosący ją żołnierze nie podejmują działań bojowych. W związku z tym prawnie zabronione jest atakowanie ich. Po przekroczeniu linii frontu często nakazuje się założyć na oczy opaskę, uniemożliwiającą zapamiętanie topografii i rozmieszczenia wojsk przeciwnika. Zgodnie z konwencjami międzynarodowymi, po wykonaniu zadania (na przykład po przekazaniu propozycji kapitulacji) delegacja parlamentariuszy odsyłana jest z powrotem w kierunku własnych linii.
Prawnie zakazane jest udawanie zamiaru prowadzenia rokowań pod osłoną białej flagi lub udawanie poddania się.

</doc>
<doc id="1136298" url="https://pl.wikipedia.org/wiki?curid=1136298" title="Biała flaga">
Biała flaga

Biała flaga – flaga stosowana w trakcie konfliktów zbrojnych jako znak kapitulacji. Używana także przez wysyłanych w kierunku przeciwnika parlamentariuszy, jako znak iż nie zamierzają oni podejmować działań bojowych (co prawnie czyni ich nietykalnymi), a także przez cywilów w miejscowościach na linii frontu w celu zamanifestowania, iż w ich domach nie ma ukrytych żołnierzy. Jej status oraz zakres użytkowania w trakcie wojny regulowany jest w art. 32 konwencji haskich z 29 lipca 1899 r. i 18 października 1907 r.
Jako flaga wyścigowa.
Biała flaga używana jest także podczas wyścigów samochodowych (zob. flagi wyścigowe). W wyścigach organizowanych przez FIA (np. Formuła 1) oraz w Champ Car i V8 Supercars pokazanie przez sędziów białej flagi ostrzega kierowców przed znajdującym się przed nimi pojazdem poruszającym się znacznie wolniej od pozostałych, natomiast w NASCAR i Indy biała flaga wywieszana jest na wieży startera przy linii mety w chwili, kiedy samochody czołówki wyścigu rozpoczynają ostatnie okrążenie.

</doc>
<doc id="1136299" url="https://pl.wikipedia.org/wiki?curid=1136299" title="Roselyn Sanchez">
Roselyn Sanchez



</doc>
<doc id="1136302" url="https://pl.wikipedia.org/wiki?curid=1136302" title="Ferme générale">
Ferme générale

Ferme générale – początkowo nieformalna, a od 1726 roku formalna organizacja zrzeszająca dzierżawców generalnych zbierających podatki dla państwa. Dzierżawcy płacili państwu na bieżące potrzeby finansowe, po czym odzyskiwali pieniądze przeprowadzając zbiórkę podatków. Każdy dzierżawca miał określony obszar, z którego mógł zbierać podatki. Samo francuskie przedrewolucyjne państwo nie miało dość urzędników, by zebrać podatki bezpośrednio z wszystkich ziem.
Najbardziej znani z francuskich dzierżawców generalnych to: Charles François Le Normant de Tournehem (1684–1751) i Alexandre-Jean-Joseph Le Riche de La Popeliniere (1692–1762), patron filozofów i kompozytora Jeana Philippe’a Rameau (1683–1764).
Pod koniec swych rządów król Prus Fryderyk Wielki wprowadził francuski system i francuskich dzierżawców do swego kraju. Zarówno we Francji jak i w Prusach dzierżawcy generalni byli przez lud znienawidzeni.

</doc>
<doc id="1136303" url="https://pl.wikipedia.org/wiki?curid=1136303" title="Rosyjski Związek Narodowy Uczestników Wojny">
Rosyjski Związek Narodowy Uczestników Wojny

Rosyjski Związek Narodowy Uczestników Wojny (ros. Русский Национальный Союз Участников Войны, RNSUW) – rosyjska emigracyjna organizacja antykomunistyczna o charakterze polityczno-wojskowym działająca w 2 poł. lat 30. XX w.
Zarys działalności.
Organizacja została założona 16 lipca 1936 r. w Paryżu przez b. generała armii rosyjskiej i wojsk białych Antona W. Turkula. Działał on wcześniej w Rosyjskim Związku Ogólnowojskowym (ROWS). Jednakże rozczarował się jego niewielką aktywnością i obowiązującą zasadą nie mieszania się wojska do polityki. Dewizą RNSUW było "Bóg-Naród-Społeczna Sprawiedliwość". Opowiadał się on za faszystowską monarchią. Z tym, że traktował słowo faszyzm raczej jako odmianę nacjonalizmu. Dążył do scentralizowania białej emigracji rosyjskiej, aby – nie czekając na wewnętrzny przewrót w ZSRR – stworzyć jednolity ruch wyzwoleńczy. Po wybraniu głównodowodzącego przyszłej armii i postawieniu go na czele wspomnianego ruchu należało zaatakować Związek Radziecki w celu obalenia władzy stalinowskiej. Organami prasowymi RNSUW były pisma "Военный журналист" (przemianowany później na "Всегда за Россию") i "Сигнал". W 1937 r. wraz z Rosyjskim Związkiem Imperialnym i Narodowym Związkiem Pracujących powołał on w Paryżu Centrum Narodowe. Z kolei w 1938 r. RNSUW wszedł w skład Frontu Narodowego, grupującego ponadto Rosyjską Partię Faszystowską, Rosyjski Ruch Narodowy i Społeczny, Rosyjski Związek Narodowy w Ameryce i grupę działaczy emigracyjnych skupionych wokół pisma "Голос России". Do 1939 r. RNSUW rozszerzył swoją działalność na różne państwa Europy i Ameryki Południowej. Jego oddziały powstały – oprócz Francji – w Belgii, Niemczech, Czechosłowacji, Jugosławii, Grecji, Albanii, Argentynie i Urugwaju. W tym czasie centrum działalności organizacji zostało przeniesione do Berlina. Wybuch II wojny światowej RNSUW uznał za dogodny moment do przygotowania zbrojnej interwencji w ZSRR. Jednakże jeszcze tego samego roku władze III Rzeszy rozwiązały miejscowy oddział RNSUW, co doprowadziło do zakończenia działalności całej organizacji.
Linki zewnętrzne.
Artykuł o Rosyjskim Związku Narodowym Uczestników Wojny (jęz. rosyjski)

</doc>
<doc id="1136316" url="https://pl.wikipedia.org/wiki?curid=1136316" title="Heinrich Irenaeus Quincke">
Heinrich Irenaeus Quincke



</doc>
<doc id="1136318" url="https://pl.wikipedia.org/wiki?curid=1136318" title="Dolargan">
Dolargan



</doc>
<doc id="1136323" url="https://pl.wikipedia.org/wiki?curid=1136323" title="Mała obwodnica bieszczadzka">
Mała obwodnica bieszczadzka



</doc>
<doc id="1136325" url="https://pl.wikipedia.org/wiki?curid=1136325" title="Wielka obwodnica bieszczadzka">
Wielka obwodnica bieszczadzka



</doc>
<doc id="1136326" url="https://pl.wikipedia.org/wiki?curid=1136326" title="Joseph Marie Terray">
Joseph Marie Terray

Joseph Marie Terray (ur. 9 grudnia 1715 w Boën, zm. 18 lutego 1778 w Paryżu) – francuski polityk, generalny kontroler finansów (22 XII 1769 – 24 VIII 1774) i minister floty (24 XII 1770 – 9 IV 1771) we Francji Ludwika XV.
Gdy w 1736 roku ksiądz Terray został doradcą parlamentu paryskiego od spraw religii, nabrał rzetelnej wiedzy o finansach publicznych. Kanclerz Ludwika XV René Nicolas de Maupeou zwrócił na niego uwagę i w grudniu 1769 roku uczynił generalnym kontrolerem finansów. Terray zastał skarb państwa w katastrofalnym deficycie (odziedziczonym po królu Ludwiku XIV), którego mimo licznych prób nie udało się przezwyciężyć. Francja, będąca czołową potęgą polityczną, militarną i kulturalną Europy, znajdowała się w stałym kryzysie płatniczym.
Wkrótce, gdy minister SZ Étienne-François de Choiseul snuł w 1770 plany wojny przeciw Wielkiej Brytanii, Terray przekonał go, że Francja nie ma na to dość funduszów. Terray próbował uleczyć finanse państwa przez przymusowe pożyczki na rzecz państwa w zamian za bony rządowe wydawane wierzycielom. Polityka ta spowodowała protesty i szlachty, co zmusiło kanclerza Maupeou do rozwiązania parlamentów i pozbawienia ich władzy politycznej (w 1771), tak by można było przeprowadzić dalsze reformy.
Terray zreformował podatek dwudziestnicę (20. grosza), czyli słynną "vingtième" (5% dochodu) i pogłówne – "capitation" oraz wynegocjował lepsze warunki generalnej dzierżawy podatków – "Ferme générale", jednak wprowadzone przez niego ograniczenia wolnego handlu zbożem spowodowały protesty w całym kraju. Jego wrogowie nazwali ustawę Terraya „Paktem Głodu” ("Pacte de famine"). Po 1774, gdy władzę przejął Ludwik XVI dwór ulegając presji przeciwników odwołał zarówno Maupeau, jak i Terraya.

</doc>
<doc id="1136327" url="https://pl.wikipedia.org/wiki?curid=1136327" title="Grzegorz Miśtal">
Grzegorz Miśtal

Grzegorz Miśtal (ur. 19 stycznia 1973 w Krakowie) – polski aktor filmowy, telewizyjny oraz teatralny, dziennikarz i prezenter. Obecnie prowadzi Studio Oprawowe TVP, program Halo Polonia w TVP Polonia, program katolicki Między Ziemią a Niebem w TVP1, oraz Telewizyjny Kurier Warszawski i program Twoje Sprawy w TVP3 Warszawa.
Życiorys.
Ukończył VI Liceum Ogólnokształcące im. Adama Mickiewicza w Krakowie. Tam też ukończył w 1996 Państwową Wyższą Szkołę Teatralną, rok później otrzymując dyplom.
Na antenie TVP1 od 1999 do 2012 był gospodarzem oprawy telewizyjnej. W latach 2009–2012 prowadził poranny program "Kawa czy herbata?". Od 2002 do 2012 prowadził program społeczny "Ktokolwiek widział, ktokolwiek wie" o poszukiwaniu ludzi zaginionych. Pod koniec 2012 objął prowadzenie programów TVP Warszawa: "Telewizyjny Kurier Warszawski", "Wywiad Kuriera", "Pod lupą", a także TVP Regionalna: "Raport z Polski". Został też trenerem wystąpień publicznych w Akademii TVP, a na początku maja 2016 także współprowadzącym program "Halo Polonia" w TVP Polonia.
Obsługiwał dziesiątki ważnych wydarzeń, takich jak m.in.: 60. rocznica oswobodzenia obozu Auschwitz-Birkenau, pielgrzymka papieża Benedykta XVI, otwarcie Cmentarza Orląt Lwowskich, zaprzysiężenia Prezydentów RP czy transmisje ceremonii państwowych z placu Piłsudskiego. 
Prowadzi również działalność gospodarczą opartą na usługach konferansjerskich.

</doc>
<doc id="1136332" url="https://pl.wikipedia.org/wiki?curid=1136332" title="Hiszam Ibn Al-Kalbi">
Hiszam Ibn Al-Kalbi

Hiszam Ibn Al-Kalbi, pełne imię Hiszam ibn Muhammad Ibn as-Sa'ib al-Kalbi هشام بن محمد بن السائب الكلبي (zm. ok. 819), historyk arabski. 
Ibn al-Kalbi urodził się w Kufie, ale większość życia spędził w Bagdadzie. Podobnie jak ojciec, na którego autorytecie w dużej mierze się opierał, zbierał informacje o genealogii (ansab انساب) i historii (ajjam ايام) starożytnych Arabów. Fihrist Ibn an-Nadima (X w.) podaje, że napisał około 140 prac. Jego dzieła zachowały się do naszych czasów głównie w formie cytatów w pracach autorów późniejszych, np. w antologii Kitab al-Aghani Al-Isfahaniego. Za najcenniejsze zachowane dzieło Ibn al-Kalbiego uchodzi "Kitab al-asnam" كتاب الاصنام (arab. 'Księga idoli'), traktujące o wierzeniach Arabów przed islamem. Oprócz ustnych tradycji arabskich czerpał ze źródeł biblijnych oraz palmyreńskich. Jego drugie znane dzieło, "Dżamharat an-nasab" جمهرة النسب (Obfitość genealogii) zostało przełożone na niemiecki przez W. Caskela pt. "Das genealogische Werk des Hisam Ibn Muhammad al Kalbi" w 1966.[1]

</doc>
<doc id="1136334" url="https://pl.wikipedia.org/wiki?curid=1136334" title="Pierre Étienne Bourgeois de Boynes">
Pierre Étienne Bourgeois de Boynes

Pierre Étienne Bourgeois de Boynes (ur. 29 listopada 1718 w Paryżu, zm. 19 września roku 1783 na zamku w Boynes) – hrabia de Gueudreville, markiz de Sains, baron de Laas był francuskim urzędnikiem państwowym i miejskim. Był przez pewien czas od 9 kwietnia 1771 do 20 lipca 1774) sekretarzem stanu do spraw floty ("Secrétaire d'État à la Marine") za panowania Ludwika XV.

</doc>
<doc id="1136341" url="https://pl.wikipedia.org/wiki?curid=1136341" title="Antoine de Sartine">
Antoine de Sartine

Antoine Raymond Jean Gualbert Gabriel de Sartine, hrabia d'Alby (ur. 12 lipca 1729 w Barcelonie, zm. 7 września 1801 w Tarragonie) – francuski mąż stanu, szef policji Paryża ("Lieutenant General de Police") w latach 1759–1774, w czasie rządów Ludwika XV i Sekretarz Stanu ds. floty w latach 1774–1780.
Pochodzenie.
Antoine de Sartine urodził się w Barcelonie w 1729 roku, Jako syn Antoine’a Sartine seniora, finansisty francuskiego pochodzenia, który przybył do Hiszpanii, gdy Filip V Burbon objął w niej władzę i służył jako intendent ("intendente") Katalonii w latach 1726–1744. Matką Sartine'a juniora była Katarzyna Wilts, księżna Alba.
Pierwsze lata we Francji.
Po śmierci swej matki, Antoine de Sartine został wysłany do Francji, gdzie jego opiekunem był Charles Colabeau, handlowiec i jego przyjaciel. De Sartine studiował prawo w Paryżu. W roku 1752 otrzymał dokumenty na podstawie których stał się poddanym Ludwika XV. W tym samym roku został jako 23-latek doradcą w Châtelet – paryskim sądzie cywilnym i karnym. W 1755 zakupił urząd "Criminal Lieutenant", tzn. najważniejszego sędziego kryminalnego. Dzięki temu otrzymał tytuł szlachecki. W końcu, w roku 1759 poślubił Marie-Anne Hardy du Plessis, wnuczkę Charlesa Colabeau. Cieszył się wówczas przychylnością Wersalu i dnia 21 listopada 1759 został szefem policji Paryża ("Lieutenant General de Police"). Rozpoczął urzędowanie w grudniu. Urząd sam odkupił od swego poprzednika Bertina za sumę 175,000 liwrów (na dzisiejsze pieniądze: ok. 850.000 $ z roku 2006), którą użyczył mu jego przyjaciel Guillaume-Chrétien de Lamoignon de Malesherbes.

</doc>
<doc id="1136343" url="https://pl.wikipedia.org/wiki?curid=1136343" title="Masyw Stożka">
Masyw Stożka

Masyw Stożka – mały masyw górski w Sudetach Środkowych w środkowej części Gór Kamiennych i północno-zachodniej części Gór Suchych.
Położenie.
Masyw Stożka położony jest w całości na terenie Parku Krajobrazowy Sudetów Wałbrzyskich, około 0,6 km na północny zachód od centrum miejscowości Sokołowsko. Stanowi północno-zachodnie zakończenie Gór Suchych. Od zachodniej strony głęboką doliną przełomu Ścinawki oddzielony jest od Masywu Dzikowca i Lesistej Wielkiej, od południa głęboką doliną rzeki Sokołowiec i od wschodu Kotliną Sokołowską od pozostałej części Gór Suchych, od północy Wyżyna Unisławska oddziela masyw od Gór Wałbrzyskich.
Charakterystyka.
W kierunku wschodnim od głęboko wciętej doliny Ścinawki zaczyna się zwarte pasmo Masywu Stożka, które opada stromymi zboczami we wszystkich kierunkach. Jest to masyw z czterema wzniesieniami o wysokościach od 700 do 850 m n.p.m., średnio urzeźbiony, o ciekawej strukturze geologicznej. Masyw stanowi północno-zachodni człon Gór Suchych. Charakteryzują go stożkowe wzniesienia o stromych zboczach.
Krajobraz.
Krajobraz górski o prostej rzeźbie terenu. Najwyższe wzniesienia nie przekraczają 850 m n.p.m. Szczyty stożkowe z wyraźnym podkreśleniem stromych zboczy. Ze szczytów roztaczają się panoramy na okoliczne miejscowości i oddalone pasma górskie. Krajobraz jest częściowo przeobrażony, pierwotny charakter krajobrazu częściowo został zachowany. Rzeźbę masywu kształtują wypiętrzone stożkowe szczyty. Masyw mimo niewielkich wysokości posiada strome zbocza i nierówną, poszarpaną linię grzbietową. Najwyższymi szczytami są Stożek Wielki (841 m n.p.m.) i Stożek Mały (750 m n.p.m.). Masyw od zachodniej strony nacięty jest wąską suchą doliną.
Budowa geologiczna.
Masyw Stożka zbudowany jest z permskich skał wylewnych, melafirów i porfirów oraz tufów i tufitów. Występują tu fragmenty kopuł i kominów wulkanicznych, pozostałości pokryw lawowych i tufowych oraz różne efekty procesów denudacji: skałki stokowe, gołoborze, głęboka sucha dolina oraz osuwisko skalne.
Roślinność.
Wzniesienia porośnięte są aż po szczyty. Całość obszaru zajmują lasy mieszane regla dolnego oraz lasy świerkowe.
Klimat.
Położenie fizycznogeograficzne masywu oraz pobliskie pasma gór otaczających sprawiają, że nad masywem przechodzą różnorodne masy powietrzne, wpływające na kształtowanie się typów pogody i zjawisk atmosferycznych tego mikroregionu. Obszar masywu odznacza się surowym klimatem (mrozowiska). Pory roku są łatwo rozpoznawalne i wyznaczane przez przebieg temperatury: ciepła i wilgotna wiosna, ciepłe i często suche lato, chłodna i wilgotna jesień oraz mroźna zima ze znacznymi opadami śniegu. Zachmurzenie średnie występuje w okresie jesienno-zimowym, najmniejsze w lecie. Opadom często towarzyszą gwałtowne burze z wyładowaniami atmosferycznymi.
Wody.
Masyw Stożka należy do dorzecza Odry. Największą rzeką odwadniającą masyw jest Ścinawka oraz jej dopływowe potoki górskie wypływające z masywu.
Miejscowości.
W pobliżu masywu położone są miejscowości: Sokołowsko, Unisław Śląski, Kowalowa.
Komunikacja.
U podnóża masywu przechodzą szlaki komunikacyjne:
Turystyka.
Przez masyw przechodzą szlaki turystyczne:
Masyw stanowi punkt widokowy, ze wzniesienia rozciągają się widoki na Śnieżkę, Masyw Dzikowca i Lesistej Wielkiej, Góry Kamienne, Góry Wałbrzyskie i Stołowe oraz Kotlinę Sokołowską i Wyżynę Unisławską.

</doc>
<doc id="1136344" url="https://pl.wikipedia.org/wiki?curid=1136344" title="Berești">
Berești

Berești – miasto w Rumunii. Według danych szacunkowych na rok 2001 liczy 3926 mieszkańców.

</doc>
<doc id="1136346" url="https://pl.wikipedia.org/wiki?curid=1136346" title="Stożek Mały">
Stożek Mały



</doc>
<doc id="1136347" url="https://pl.wikipedia.org/wiki?curid=1136347" title="Stożek Wielki">
Stożek Wielki



</doc>
<doc id="1136349" url="https://pl.wikipedia.org/wiki?curid=1136349" title="Polybos">
Polybos



</doc>
<doc id="1136351" url="https://pl.wikipedia.org/wiki?curid=1136351" title="Chryzippos">
Chryzippos



</doc>
<doc id="1136355" url="https://pl.wikipedia.org/wiki?curid=1136355" title="Ocnele Mari">
Ocnele Mari

Ocnele Mari – miasto w Rumunii, w okręgu Vâlcea. Według danych na rok 2002 liczy 3591 mieszkańców.

</doc>
<doc id="1136356" url="https://pl.wikipedia.org/wiki?curid=1136356" title="Pratityasamutpada">
Pratityasamutpada

Pratitya-samutpada (sanskryt, pali "paticcasamuppāda"), buddyjska doktryna współzależnego powstawania, stanowiąca istotną część buddyjskiej metafizyki. Według tej nauki, wspólnej dla wszystkich szkół buddyzmu, zjawiska ciała i umysłu warunkują się nawzajem i istnieją jako współzależna sieć przyczyn i skutków.
W momencie kiedy historyczny Budda Siakjamuni osiągnął oświecenie (bodhi) doświadczył wyzwolenia z kręgu cierpienia oraz wglądu w naturę wszechświata i w naturę czujących istot. Słowo bodhi oznacza “przebudzenie”, a tym, do czego przebudził się Budda, było zrozumienie prawa współzależnego powstawania. Zgodnie z tą doktryną jakieś zjawisko "istnieje" tylko dlatego, że “istnieją” inne zjawiska w niesamowicie złożonej sieci przyczyn i skutków, która dotyczy przeszłości, teraźniejszości i przyszłości. Ponieważ wszystkie rzeczy są w ten sposób uwarunkowane i nietrwałe, dlatego też nie posiadają żadnej prawdziwej i niezależnej natury, chociaż dla nieprzebudzonego umysłu wydają się prawdziwie istniejącymi. Wszystkie zjawiska są fundamentalnie “puste” (sanskr. Siunjata pali Sunaya) i nie posiadają własnej natury. Ci, którzy postrzegają “rzeczy takimi jakimi są”, odrzucają przywiązanie i lgnięcie, przekształcają pragnienia w mądrość aż w końcu, przekraczając uwarunkowany świat formy, stają się buddami lub arhatami.
Metoda wnioskowania.
Jedno istniejąc, stwarza drugie; 
na skutek powstania jednego, powstaje drugie; 
nie istnieje jedno, nie powstaje drugie; 
na skutek ustania jednego, ustaje drugie. 
Formuła współzależnego powstawania.
Ogólna formuła współzależnego powstawania brzmi:
Zastosowanie.
Zasada współzależnego powstawania znajduje zastosowanie w wyjaśnieniu czterech szlachetnych prawd: 

</doc>
<doc id="1136361" url="https://pl.wikipedia.org/wiki?curid=1136361" title="Damastes">
Damastes



</doc>
<doc id="1136366" url="https://pl.wikipedia.org/wiki?curid=1136366" title="Polypemon">
Polypemon



</doc>
<doc id="1136367" url="https://pl.wikipedia.org/wiki?curid=1136367" title="Robotica">
Robotica

Robotica – program poświęcony walkom robotów, produkowanym przez Amerykańską telewizje kablową TLC. W sezonie jest 7 odcinków, z czego 6 to eliminacje do finału (7. odcinek). Zostały wyprodukowane 3 sezony. Pierwszy odcinek został wyemitowany w kwietniu 2001, ostatni sezon w listopadzie 2002. W pierwszym sezonie prezenterami byli Ahmet Zappa, Tanika Ray, oraz Tanya Memme. W sezonie drugim i trzecim Dan Danknick zastąpił Tanika Ray.
Sezon 1.
Każdy odcinek w pierwszym sezonie, przedstawia cztery roboty ważące nawet 95 kilogramów w serii trzech wyzwań. Zwycięzcy każdej pary stają przeciw sobie w walce, by wyłonić zwycięzcę.
Suma punktów zgromadzonych po trzech wyzwaniach wyłania zwycięzcę.
Finałowa walka odbywa się na platformie o wymiarach ok. 4.5 na 4.5 metra, która jest położona nad przepaścią z kolcami. Po wjeździe na platformie roboty przez minutę walczą z podniesionymi barierkami. Po minucie barierki padają, i robot który zepchnie rywala z platformy wygrywa odcinek.
Finał jest podobny do kwalifikacji, z tym, że w finale walczy ze sobą sześć robotów a nie cztery, które rywalizują w trzech parach. Trzy roboty spotykają się w wielkim finale. Zwycięzca otrzymał największą do tamtej pory wygraną w walce robotów, $12 000.
Sezony 2 i 3.
Sezon drugi i trzeci różniły się od pierwszego. Usunięto wyścig, a tor przeszkód oraz labirynt uległy zmianom.
Tor przeszkód miał kształt rombu. Roboty miały do pokonania 4 przeszkody (drewno, puszki po farbie z piaskiem,cegły i kamienne płyty) po 10 punktów każda (sejf usunięto). Potem muszą siebie wyprzedzić i przedostać się przez gruz, a każdy stos był wart 5 punktów. Jednocześnie muszą w przeciwnych kierunkach wrócić na start. Pierwszy robot, który wjedzie na środek areny zdobywa 10 punktów, drugi - 5. Po tym, jak roboty zbiją szklane tafle na platformie, zostanie opuszczona bonusowa tafla o wartości 15 punktów. Limit czasowy wynosi 3 minuty.
Konkurencja w labiryncie zaczyna się na obrotnicy pośrodku. Roboty muszą zbić szklane tafle kryjące się za 6 przeszkodami:
Po 3 minutach, albo po tym, gdy przeszkody zostaną pokonane otworzy się bramka, a za nią szklana tafla o wartości 30 punktów. Limit dla zadania wynosił 4 minuty. W labiryncie należy też uważać na szczury, które mogą przeszkodzić robotom.
Finałowa walka odbywa się na platformie, która tak jak w pierwszym sezonie jest położona nad przepaścią z kolcami. Po wjeździe roboty walczą na platformie przez minutę. Po tym czasie barierki opadają, i robot który zepchnie rywala z platformy wygrywa odcinek.
Finał jest podobny do kwalifikacji, z tym, że w finale walczy ze sobą sześć robotów a nie cztery, które rywalizują w trzech parach. W pierwszych dwóch konkurencjach po 2 roboty o najgorszych wynikach zostają wyeliminowane. W wielkim finale spotykają się 2 najlepsze roboty. W obu sezonach finałowe walki zakończyły się, jeszcze zanim barierki opadły.
Obecny status.
Powtórki programu były emitowane na Discovery Science.

</doc>
<doc id="1136369" url="https://pl.wikipedia.org/wiki?curid=1136369" title="Kitab al-Aghani">
Kitab al-Aghani

Kitab al-Aghani (arab. كتاب الأغاني - "Księga Pieśni") - arabskojęzyczny zbiór poematów i pieśni dokumentujący rozwój literatury arabskiej od okresu przedislamskiego do X wieku, zebrany i zredagowany przez arabskiego uczonego Abu al-Faradża al-Isfahaniego. 
Zgromadzone w antologii teksty zostały podzielone na sto "melodii" (rozdziałów), zawierających informacje biograficzne o danym autorze oraz obszerne cytaty z jego twórczości. Do poematów ułożono muzykę, lecz znaki muzyczne są nieczytelne. Ze względu na umieszczone adnotacje biograficzne o autorach i kompozytorach praca ta jest ważnym źródłem historycznym. Zawiera mnóstwo informacji o życiu i zwyczajach wczesnych Arabów i jest równocześnie cennym źródłem poświadczającym bogatą i zróżnicowaną twórczość literacką w języku arabskim.
W druku tekst ten liczy ok. 20 tomów objętości.

</doc>
<doc id="1136370" url="https://pl.wikipedia.org/wiki?curid=1136370" title="Adam Feliks Oppeln-Bronikowski">
Adam Feliks Oppeln-Bronikowski

Adam Feliks Oppeln-Bronikowski herbu własnego (ur. 1758, Żychlin – zm. 1840), polski polityk, poseł sejmowy, senator-kasztelan Królestwa Kongresowego, kalwinista, wolnomularz.
Adam Feliks Bronikowski był synem Adama, starosty borzętowskiego, właściciela Żychlina, i Joanny Florentyny Potworowskiej h. Dębno. W wieku lat 20 odziedziczył ojcowskie majątki Żychlin i Krągolę koło Konina. W czasach Sejmu Czteroletniego działał w obu jego kadencjach: w pierwszej jako członek komisji podatkowej, w drugiej jako poseł Ziemi Gnieźnieńskiej. Należał do zwolenników Konstytucji 3 maja i zabiegał o poparcie dla niej wśród szlachty Ziemi Kaliskiej, przystąpił do Zgromadzenia Przyjaciół Konstytucji Rządowej. Około roku 1791 otrzymał tytuł szambelana królewskiego, a w 1793 Order św. Stanisława. Po III rozbiorze Polski nowy władca pruski Fryderyk Wilhelm III nie szczędził mu łask, nadał mu w roku 1798 tytuł szambelana pruskiego i Order Czerwonego Orła.
W czasach Księstwa Warszawskiego Bronikowski zajmował się sprawami hipotecznymi szlachty Ziemi Kaliskiej i sprawą sprzedaży części dóbr państwowych w tym okręgu. W czasach Królestwa Kongresowego był najpierw posłem Ziemi Kaliskiej na sejm w 1820 roku, potem został w roku 1822 mianowany senatorem-kasztelanem przez cesarza i króla Aleksandra, który mu także nadał Order św. Anny 1. kl. Bronikowski działał również w masonerii w loży "Pallas na wschód Konina", otwartej w roku 1818. Jako senator podpisał 25 stycznia 1831 roku akt detronizacji Mikołaja I Romanowa, ale uzyskał przebaczenie. Zmarł w Żychlinie i został pochowany w grobowcu rodzinnym koło zboru ewangelickiego.
Żonaty z Joanną Karoliną Mojaczewską, ewangeliczką, miał z nią trzech synów. W następnych pokoleniach (1879) zasłużona dla polskiego protestantyzmu rodzina Oppeln-Bronikowskich z Żychlina odeszła poprzez małżeństwa mieszane od ewangelicko-reformowanej wiary przodków.

</doc>
<doc id="1136373" url="https://pl.wikipedia.org/wiki?curid=1136373" title="César Henri (hrabia de La Luzerne)">
César Henri (hrabia de La Luzerne)

César Henri, hrabia de La Luzerne (ur. 23 lutego 1737 w Paryżu, zm. 24 marca 1799) – francuski polityk, robiący karierę za panowania Ludwika XVI.
Hrabia de la Luzerne był dwukrotnie francuskim królewskim sekretarzem stanu do spraw floty, ostatnim ministrem floty "Ancien régime"u.
W roku 1763 poślubił Madeleine Marie Adélaïde Angran d’ Alleray.
Jego ojcem był César-Antoine de La Luzerne, hrabia de Beuzeville, dyplomata Anne-César de La Luzerne (1741-1791) był jego krewnym, a César Guillaume de la Luzerne (1765-1794) przedwcześnie zmarłym synem. Miał też 3 córki:

</doc>
<doc id="1136374" url="https://pl.wikipedia.org/wiki?curid=1136374" title="Xerocomus chrysenteron">
Xerocomus chrysenteron



</doc>
<doc id="1136375" url="https://pl.wikipedia.org/wiki?curid=1136375" title="Hejnał Kęty (piłka siatkowa)">
Hejnał Kęty (piłka siatkowa)

TS Hejnał Kęty – męska drużyna siatkarska będąca sekcją siatkówki klubu sportowego Hejnał z Kęt, która zlikwidowana została w 2009 r.
Historia.
Powstała 15 stycznia 1975 roku. W sezonie 1975/1976 roku drużyna seniorów rozpoczęła rozgrywki w krakowskiej klasie B, gdzie po wygraniu 11 spotkań, bez straty punktów, awansowała do klasy A. Bardzo szybki awans do grupy A spowodował jeszcze szybszy spadek, co było spowodowane niedoświadczeniem zawodników i brakiem ogrania z silniejszymi rywalami. W sezonie 1986/1987 w rozgrywkach klasy wojewódzkiej zespół seniorów zajął 3. miejsce, a zespół juniorów starszych 4. miejsce. Sukcesem zakończyły się rozgrywki juniorów młodszych, drużyna zdobyła 2. miejsce, awansując do finału Makroregionu Śląskiego, który odbył się w Częstochowie. W sezonie 1991/1992 zespół seniorów zajął 1. miejsce, tym samym zapewniając awans do III Ligi. Potwierdzeniem klasy zawodników tej sekcji było powołanie do Kadry Narodowej Juniorów Piotra Gruszki – wychowanka Andrzeja Pietrzyka. Odszedł on do klubu I Ligi BBTS Bielsko-Biała. W sezonie 2006/2007 zespół uzyskał awans do II Ligi.

</doc>
<doc id="1136379" url="https://pl.wikipedia.org/wiki?curid=1136379" title="Grobowce Atuanu">
Grobowce Atuanu

Grobowce Atuanu (ty. oryg. ang. "The Tombs of Atuan") – powieść fantasy amerykańskiej pisarki Ursuli K. Le Guin, druga część cyklu "Ziemiomorze".
Wydana w 1971 przez wydawnictwo Atheneum Books, polskie tłumaczenie Piotra W. Cholewy ukazało się nakładem wydawnictwa Phantom Press w 1990 w serii "Fantasy &amp; SF".
Powieść otrzymała w 1972 nagrodę Newbery Honor Book.
Telewizyjna produkcja Ziemiomorze (2004), jest częściowo oparta na tym tomie cyklu.
Fabuła.
Dziewczynka imieniem Tenar urodziła się tego samego dnia, kiedy zmarła najwyższa kapłanka Grobowców Atuanu, na wyspach Kargadu, więc gdy kończy sześć lat, staje się jej następczynią. Traci wtedy swe imię i przyjmuje przydomek Kapłanki Wiecznie Odradzanej, Arha – "Pożarta". Od kapłanek niższego szczebla – Thar i Kossil, zawistnych i cynicznych, uczy się obrzędów Bezimiennych Bogów. Uczy się także na pamięć poruszać się po podziemnym Labiryncie, gdzie spoczywają skarby Bogów, gdzie nigdy nie wpadł nawet promień światła. Lata mijają, obrzędy są tak samo nudne, a w Bezimiennych Bogów nie wierzą już chyba nawet same kapłanki, całą energię poświęcając na intrygi. Jednak któregoś dnia, Arha podążając przez Labirynt dostrzega nikły blask. Przez tajny otwór widzi w podziemiach mężczyznę, który uwiązł, próbując dostać się do Labiryntu. Początkowo bierze go za złodzieja, którzy niekiedy podejmują próbę ograbienia skarbca i umierają z głodu, nie mogąc się wydostać. Po pewnym czasie stwierdza jednak, że mężczyzna jest magiem, który zapewne szuka największego ze skarbów Labiryntu – połowy amuletu Erretha-Akbe. Wbrew zasadom, postanawia mu pomóc, przynosi jedzenie, rozmawia z nim. W końcu decyduje się go uwolnić, darowując wcześniej amulet. Krogulec, bo to on jest owym magiem, uciekając, zabiera ze sobą nie tylko połówkę amuletu, ale i Arhę, teraz znów Tenar, którą uwalnia spod władzy Bezimiennych Bogów. Świątynia po ich wyjściu wali się w gruzy.
Amulet Erretha-Akbe teraz jest cały. Pierwszą połowę Krogulec zdobył w czasie pościgu za Cieniem, co jest opisane w "Czarnoksiężniku z Archipelagu". Przez długi czas był nieświadom tego, co posiada, aż uświadomił mu to smok. Teraz zdobył drugą połowę. Połączony amulet to klucz do pokoju w całym Archipelagu. A przywozi go do stolicy, Havnoru, właśnie Tenar.

</doc>
<doc id="1136380" url="https://pl.wikipedia.org/wiki?curid=1136380" title="Staniszcze Wielkie (przystanek kolejowy)">
Staniszcze Wielkie (przystanek kolejowy)



</doc>
<doc id="1136383" url="https://pl.wikipedia.org/wiki?curid=1136383" title="Konsensus waszyngtoński">
Konsensus waszyngtoński

Konsensus waszyngtoński – dokument, będący podstawą poprawnie prowadzonej i zalecanej polityki gospodarczej USA, przedstawiony przez amerykańskiego ekonomistę Johna Williamsona pod koniec lat 80. XX wieku. Obecnie jest kanonem polityki gospodarczej Międzynarodowego Funduszu Walutowego oraz Banku Światowego.
Początkowo był opracowany w celu zastosowania w krajach Ameryki Łacińskiej, jednak później rozciągnięto go na inne kraje, przechodzące trudności gospodarcze lub znajdujące się w procesie transformacji systemowej. Również Polska, przechodząc transformację, korzystała z jego założeń, np. podczas opracowywania planu Balcerowicza.
Dokument ten stał się teoretyczną podstawą poprawnie prowadzonej i zalecanej polityki gospodarczej państwa. Konsensus do dnia dzisiejszego jest kanonem polityki gospodarczej propagowanej przez Międzynarodowy Fundusz Walutowy oraz Bank Światowy. Co więcej, jest on zgodny z Paktem Stabilności i Wzrostu uchwalonym w 1997 roku.
Podstawy Konsensusu waszyngtońskiego.
Dokument opierał się na 10 podstawowych punktach, które powinny być realizowane w celu zapewnienia stabilnego i zrównoważonego wzrostu i rozwoju gospodarczego.
Konsensus waszyngtoński zakładał dyscyplinę monetarną, reformę i uproszczenie systemu podatkowego, liberalizację handlu zagranicznego, ułatwienia w zakładaniu firm.
Uzupełnienia do Konsensusu.
W następnych latach wprowadzano zmiany do Konsensusu. Początkowo uzupełniono go o dwubiegunowe – bipolarne założenia dotyczące systemu kursów walutowych, które powinny być bądź całkowicie sztywne, bądź całkowicie płynne. Następna zmiana wprowadzała pełną liberalizację rynku kapitałowego. Postulowano utworzenie niezależnego banku centralnego, silnego aparatu skarbowego, niezależnego sądownictwa.
Uzupełnienia do konsensusu:
Krytyka Konsensusu.
„Konsensus waszyngtoński” spotkał się z ostrą krytyką ze strony ekonomistów. Jednym z bardziej znanych krytyków Konsensusu jest Joseph E. Stiglitz – noblista w dziedzinie ekonomii z 2001 roku – który wypowiadał się w jego kwestii w szczególności w kontekście regionu Europy Środkowo-Wschodniej (państwa postsocjalistyczne) oraz Azji (Chiny). Jako że w większości przypadków założenia waszyngtońskie miały być implementowane w państwach rozwijających się, w praktyce wyszło na jaw, że wiele z nich było niewystarczająco przygotowanych pod względem gospodarczym na przyjęcie postulatów Konsensusu oraz tempa ich wprowadzania. Okazało się, iż wiele słabszych gospodarek rozwijających się, liberalizowało swoje systemy finansowe, posiadając jednocześnie niedojrzałe systemy bankowe oraz regulacje związane z przepływami finansowymi.
Joseph Stiglitz podkreśla również, że stosowanie tego samego mechanizmu we wszystkich przypadkach nie było odpowiednim działaniem, gdyż warunkiem zrównoważonego rozwoju krajów rozwijających się jest wzięcie kwestii polityki gospodarczej w swoje własne ręce, a nie stosowanie narzuconych z góry dokumentów programowych.
Można pokrótce wyróżnić główne problemy wynikające z wprowadzenia założeń Konsensusu:

</doc>
<doc id="1136385" url="https://pl.wikipedia.org/wiki?curid=1136385" title="Noblesse de robe">
Noblesse de robe

Noblesse de robe (fr. wym. []; dosł. "szlachta togi") – określenie nowej francuskiej szlachty z czasów "ancien régime’u," wywodzącej się z urzędników mieszczańskiego pochodzenia uszlachconych za swoje zasługi dla państwa. Przeciwstawna dla "noblesse de robe" była konkurująca z nią o wpływy stara szlachta rycerska "noblesse d’epée" („szlachta miecza”). Pierwszy na „szlachcie togi” oparł swe rządy kardynał Richelieu, choć wpływowych jej przedstawicieli można zauważyć już wcześniej.
Typowi przedstawiciele "noblesse de robe":

</doc>
<doc id="1136386" url="https://pl.wikipedia.org/wiki?curid=1136386" title="Mighty Barolle">
Mighty Barolle

Mighty Barolle – liberyjski klub piłkarski z siedzbią w Monrovii, występujący w Liberian Premier League.
Jest jednym z najbardziej utytułowanych klubów w Liberii.

</doc>
<doc id="1136387" url="https://pl.wikipedia.org/wiki?curid=1136387" title="Cmentarz Żydowski w Międzyrzecu Podlaskim">
Cmentarz Żydowski w Międzyrzecu Podlaskim



</doc>
<doc id="1136388" url="https://pl.wikipedia.org/wiki?curid=1136388" title="21 Pułk Piechoty Liniowej">
21 Pułk Piechoty Liniowej

21 Pułk Piechoty Liniowej – polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Siedlcach. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 21 pułk piechoty tworzony był w województwie podlaskim pierwotnie pod nazwą: 1 Pułk Województwa Podlaskiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy. 
Pułk walczył pod Międzyrzecem (29 sierpnia) i Terespolem (2 września).
Walki pułku.
Po zajęciu przez Rosjan Podlasia, 21 pułk piechoty liniowej formował się w rejonie Warszawy, a następnie w rejonie Gór Świętokrzyskich. Od marca podlegał dowódcy grupy dozorowania górnej Wisły gen. Janowi Kantemu Julianowi Sierawskiemu. Powolny proces formowania pułku spowodował, że jego dotychczasowy dowódca otrzymał 4 czerwca dymisję, a komendę objął ppłk Jórski. W połowie czerwca pułk włączony został do korpusu gen. Ramorino.
29 sierpnia wziął udział w natarciu na rosyjski korpus gen. Rosena. 2 września stoczył potyczkę pod Terespolem. Nieudolność dowodzącego korpusem gen. Ramorino przekreśliła szansę zniszczenia słabszego Rosena. Korpus Ramorino nie zdołał wzmocnić załogi Warszawy przed jej szturmem przez Paskiewicza. Po upadku stolicy pułk w składzie korpusu wycofał się w Lubelskie nie podejmując walki z oddziałami rosyjskimi. 18 września przekroczył granicę Galicji i złożył broń przed Austriakami.
Uzbrojenie i umundurowanie.
Uzbrojenie podstawowe piechurów stanowiły kosy i piki oraz karabiny skałkowe. Zapewne były to karabiny francuskie wz. 1777 (kaliber broni 17,5 mm), być może rosyjskie z fabryk tulskich wz. 1811 (kaliber 17,78 mm), z bagnetami. W późniejszym okresie uzbrojenie poprawiało się, dzięki broni zdobycznej i dostawom karabinów własnej produkcji. Poza kosami lub karabinami piechurzy posiadali siekiery, a w późniejszym okresie niekiedy także tasaki (pałasze piechoty). Oficerowie byli uzbrojeni w szable i pistolety. Wyposażenie żołnierzy, uzbrojonych w karabiny, uzupełniała ładownica na 40 naboi (czasem zastępowana torbą płócienną) oraz pochwa na bagnet. 
Umundurowanie początkowo było niejednolite i powinno składać się z:
Wyłogi żółte.
Żołnierze pułku.
Pułkiem dowodzili:

</doc>
<doc id="1136390" url="https://pl.wikipedia.org/wiki?curid=1136390" title="22 Pułk Piechoty Liniowej">
22 Pułk Piechoty Liniowej

22 Pułk Piechoty Liniowej – polski pułk piechoty okresu powstania listopadowego.
Formowanie i zmiany organizacyjne.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji wPłocku. Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. 22 pułk piechoty tworzony był w województwie podlaskim pierwotnie pod nazwą: 2 Pułk Województwa Podlaskiego. Zgodnie z etatem pułk miał składać się ze sztabu i trzech batalionów piechoty liniowej po cztery kompanie, winien liczyć 57 oficerów, 216 podoficerów, 40 muzykantów, i 2355 szeregowych frontowych i 27 żołnierzy niefrontowych. W sumie w pułku miało służyć 2695 żołnierzy.
W marcu 1931 roku pułk wszedł w skład Korpusu Obserwacyjnego gen. Paca.
Pułk walczył pod Budziskami (18 czerwca), Iłżą (9 sierpnia) i Lipskiem (10 września).
Żołnierze pułku.
Pułkiem dowodzili:
Walki pułku.
Po zajęciu Podlasia przez Rosjan 22 pułk piechoty liniowej organizował się na terenie województwa radomskiego. W końcu będąc wówczas w składzie dwóch batalionów, podporządkowany został grupie dozorowania górnej Wisły gen. Sierawskiego. 2 maja pod Łęgiem Opolskim i 10 maja pod Paprotnią stoczył swoje pierwsze potyczki. Występując nadal w sile dwóch batalionów, w połowie czerwca przydzielony został do grupy gen. Ramorino.
16 czerwca przeprawiła się przez Wisłę pod Gołębiem i wziął udział w wyprawie łysobyckiej przeciwko rosyjskiemu korpusowi gen. Rudigera. Grupa przeszła Wieprz pod Bobrownikami i kierowała się na Budziska. 22 pp wspólnie z dwoma szwadronami jazdy sandomierskiej maszerował w straży przedniej. 18 czerwca w Podwodowie doszło do walki awangardy. Dwukrotnie silniejszy oddział gen. Dawidowa po krótkiej walce wyparł 22 pułk i jazdę sandomierską z miejscowości. Dowódca korpusu gen. Ramorino nie czekając na cofający się 22 pp odszedł z Sobieszyna do Okrzei. W ten sposób zaprzepaścił szanse współdziałania z nadciągającym od strony Mińska Mazowieckiego korpusem gen. Jankowskiego. Obaj dowódcy stracili okazję pobicia znacznie słabszego przeciwnika.
Po powrocie na prawy brzeg Wisły 22 pułk piechoty włączony został do korpusu gen. Wincentego Szeptyckiego, osłaniającego południowo-zachodnie województwa Królestwa Polskiego. W pierwszych dniach sierpnia korpus Rudigera przeprawił się przez Wisłę pod Józefowem.
Na stojący w Janowcu 22 pp uderzyły trzykrotnie liczniejsze oddziały rosyjskie. Liczący ok. 1500 żołnierzy, wzmocniony trzema 3-funtowymi działkami 22 pp wycofywał się na północ. Tu drogę zagrodziły mu trzy bataliony Geismara. Pułk stracił 300 poległych i dużą liczbę rannych. Ranny dowódca pułku wraz z ok. 500 żołnierzami dostał się do niewoli. Pod Gniewoszowem (9 sierpnia) pułk poniósł klęskę. Z pogromu ocalał tylko półbatalion mjr. Ignacego Józefa Rusieckiego. Ocalał też III/22 pułku pozostający pod osobistym dowództwem gen. Różyckiego. Stoczył on pod Iłżą zwycięską potyczkę z rosyjską kolumną gen. Kwitnickiego.
Po klęsce odtworzono pułk łącząc półbatalion ppłk. Rusieckiego z III batalionem. Odtworzony pułk prowadził w Górach Świętokrzyskich, tzw. małą wojnę. Pod dowództwem gen. Różyckiego pobił 11 sierpnia pod Zakrzowem księcia Wirtemberskiego i skutecznie paraliżował ruch Riidigera na południe.
Stoczył bitwę pod Chotczą Górną i wycofał się do Puszczy Iłżeckiej. Po kilkudniowym lokalnym rozejmie stoczył 22 września bitwę pod Łagowem tracąc kompanię piechoty. Ostatnią walkę stoczył 24 września pod Górami. Po bitwie gen. Różycki rozdzielił pieniądze i zapasy, rozwiązał pułk i przeszedł w granice Wolnego Miasta Krakowa. Tam, na ręce Austriaków złożono broń.
Uzbrojenie i umundurowanie.
Uzbrojenie podstawowe piechurów stanowiły kosy i piki oraz karabiny skałkowe. Zapewne były to karabiny francuskie wz. 1777 (kaliber broni 17,5 mm), być może rosyjskie z fabryk tulskich wz. 1811 (kaliber 17,78 mm), z bagnetami. W późniejszym okresie uzbrojenie poprawiało się, dzięki broni zdobycznej i dostawom karabinów własnej produkcji. Poza kosami lub karabinami piechurzy posiadali siekiery, a w późniejszym okresie niekiedy także tasaki (pałasze piechoty). Oficerowie byli uzbrojeni w szable i pistolety. Wyposażenie żołnierzy, uzbrojonych w karabiny, uzupełniała ładownica na 40 naboi (czasem zastępowana torbą płócienną) oraz pochwa na bagnet.
Umundurowanie początkowo było niejednolite i powinno składać się z:
Wypustki żółte.

</doc>
<doc id="1136393" url="https://pl.wikipedia.org/wiki?curid=1136393" title="Port lotniczy Enontekiö">
Port lotniczy Enontekiö

Port lotniczy Enontekiö (fi.: "Enontekiön lentoasema", szwed.: "Enontekis flygplats", ang.: "Enontekiö Airport", kod IATA: ENF, kod ICAO: EFET) – lotnisko położone 7 km na zachód od wsi Hetta, w gminie Enontekiö. Jest jednym z najdalej na północ wysuniętych portów lotniczych w Finlandii. W 2016 roku obsłużył ponad 22 tys. pasażerów.

</doc>
<doc id="1136395" url="https://pl.wikipedia.org/wiki?curid=1136395" title="Ułamek nieprzywiedlny">
Ułamek nieprzywiedlny



</doc>
<doc id="1136399" url="https://pl.wikipedia.org/wiki?curid=1136399" title="Linia izoelektryczna">
Linia izoelektryczna

Linia izoelektryczna – w medycynie fragment zapisu badania elektrokardiograficznego. Jest to pozioma linia, rejestrowana w chwili braku aktywności elektrycznej serca. Na jej podstawie określa się wychylenia poszczególnych odcinków (obniżenie, uniesienie) oraz amplitudę załamków (dodatnia, ujemna).
Linię izoelektryczną najłatwiej określa się na podstawie odcinka TP albo PQ. W niektórych przypadkach, gdy określenie linii izoelektrycznej nie jest możliwe w ten sposób, wyznacza się ją kreśląc linię łączącą początkowe punkty sąsiadujących ze sobą zespołów QRS.

</doc>
<doc id="1136400" url="https://pl.wikipedia.org/wiki?curid=1136400" title="Fihrist">
Fihrist

Fihrist, "Kitab al-fihrist" (Księga-katalog) – największe dzieło Ibn an-Nadima wydane w 988.
Według krótkiej przedmowy al-fihrist ma być wykazem wszystkich książek napisanych po arabsku przez Arabów lub nie-Arabów. Wtedy istniały już księgi ("tabaqat") zajmujące się biografiami poetów. Al-fihrist został wydany w 988. Istnieje w dwóch tradycjach manuskryptów lub "wydaniach": bardziej kompletne wydanie zawiera dziesięć "wykładów" ("maqalat"). Pierwsze sześć są szczegółowymi bibliografiami ksiąg na temat islamu, a ostatnie cztery zajmują się nieislamskimi tematami:
Krótsze wydanie zawiera (oprócz wstępu i pierwszej sekcji pierwszego wykładu o pismach i różnych alfabetach) tylko cztery ostatnie wykłady, innymi słowy arabskie tłumaczenia z greckiego, syryjskiego i innych języków razem z księgami arabskimi napisanymi w oparciu o te tłumaczenia. Być może był to szkic, a dłuższe wydanie (które jest jedynym powszechnie drukowanym) było rozszerzeniem.

</doc>
<doc id="1136403" url="https://pl.wikipedia.org/wiki?curid=1136403" title="Stożek Wielki (Góry Kamienne)">
Stożek Wielki (Góry Kamienne)

Stożek Wielki (841 m n.p.m.) – wzniesienie w Sudetach Środkowych, w Górach Kamiennych, na północno-zachodnim krańcu Gór Suchych, w północnej części pasma Stożka.
Położenie.
Położony w północno-środkowej części Gór Kamiennych, na pograniczu z Górami Wałbrzyskimi, na północnym zachodzie od miejscowości Sokołowsko. Od strony wschodniej oddzielony Kotliną Sokołowską od masywu Bukowca, a od zachodniej strony głęboka dolina przełomu Ścinawki oddziela wzniesienie od Masywu Dzikowca i Lesistej Wielkiej.
Jest to jedno z najbardziej charakterystycznych wzniesień powulkanicznych, o formie poosuwiskowej w kształcie stożka, o ostro zakończonej części szczytowej i stromych zboczach, z wyraźnie zaznaczonymi wierzchołkiem.
Wzniesienie zbudowane z permskich skał wylewnych, należących do północnego skrzydła niecki śródsudeckiej. Na północno-zachodnim zboczu, na wysokości około 780 m n.p.m., charakterystyczna grupa powulkanicznych skałek.
Wzniesienie od poziomu około 760 m po wschodniej stronie i od 550 m n.p.m., po zachodniej stronie porośnięte jest w całości lasem regla dolnego, górną część wzniesienia zajmuje rozrzedzony las z przewagą drzewostanu liściastego. Na wschodnim zboczu góry poniżej granicy lasu rozciąga się obszerna górska łąka z ciekawą roślinnością, a niżej położone są pola uprawne.
Szczyt wziął nazwę od swojego charakterystycznego stożkowego kształtu. Nazwę "Stożek Wielki" wprowadzono urzędowo w 1949 roku, zastępując poprzednią niemiecką nazwę "Groß Storch Berg".
Położony na terenie Parku Krajobrazowego Sudetów Wałbrzyskich.
Turystyka.
Szlaki turystyczne:

</doc>
<doc id="1136407" url="https://pl.wikipedia.org/wiki?curid=1136407" title="BritishJET">
BritishJET

BritishJET – maltańska linia lotnicza z siedzibą na Malcie. Obsługuje połączenia łączące Maltę z Wielką Brytanią. Głównym węzłem jest Port lotniczy Malta.

</doc>
<doc id="1136411" url="https://pl.wikipedia.org/wiki?curid=1136411" title="Hryhorij Nemyria">
Hryhorij Nemyria

Hryhorij Mychajłowycz Nemyria, ukr. Григорій Михайлович Немиря (ur. 5 kwietnia 1960 w Doniecku) – ukraiński polityk, z wykształcenia historyk, wicepremier, deputowany.
Życiorys.
Absolwent Donieckiego Uniwersytetu Narodowego (1982). Odbył aspiranturę na Kijowskim Uniwersytecie Narodowym im. Tarasa Szewczenki, uzyskując stopień kandydata nauk historycznych.
Pracował jako wykładowca akademicki, był dyrektorem założonego przez siebie akademickiego centrum studiów europejskich i międzynarodowych. W 2006 z listy Bloku Julii Tymoszenko uzyskał mandat deputowanego do Rady Najwyższej V kadencji, w której był przewodniczącym podkomisji parlamentarnej ds. integracji ze strukturami NATO i UE. W przedterminowych wyborach w 2007 został wybrany na kolejną kadencję z listy BJuT. 18 grudnia tego samego roku objął stanowisko wicepremiera w rządzie Julii Tymoszenko. Funkcję tę pełnił do 11 marca 2010. W 2012, 2014 i 2019 ponownie uzyskiwał mandat poselski z ramienia Batkiwszczyny.
W 2009 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="1136413" url="https://pl.wikipedia.org/wiki?curid=1136413" title="Stowarzyszenie Literackie Nauczycieli w Krośnie">
Stowarzyszenie Literackie Nauczycieli w Krośnie

Stowarzyszenie Literackie Nauczycieli w Krośnie – nawiązuje do tradycji Związku Zawodowego Literatów Polskich, podejmowanych w obronie godności i suwerenności literatury narodowej, praw ludzkich i swobody tworzenia. Zrzesza nie tylko nauczycieli ale wszelkich chętnych twórców z terenu Podkarpacia. Zarejestrowane w 1998 r. Współtwórcami i założycielami tego stowarzyszenia byli Józef Janowski, Józef Giergielewicz, Krystyna Kulman, Danuta Drzewicka. Prezesem został wybrany dr Józef Janowski.
Stowarzyszenie wydaje Almanachy od 1999 r. oraz indywidualne tomiki oraz organizuje spotkania poetyckie i konkursy poezji.

</doc>
<doc id="1136417" url="https://pl.wikipedia.org/wiki?curid=1136417" title="Arnaud de Laporte">
Arnaud de Laporte

Arnaud II de Laporte (ur. 14 października 1737 w Wersalu, zm. 23 sierpnia 1792 w Paryżu) – francuski polityk i minister floty.
Życiorys.
Rodzina Laporte (lub de La Porte) była tradycyjnie związana z Wersalem. Jednym z jego wujów był Michel Richard Delalande, nadworny kompozytor Ludwika XIV. Jego dziadek Joseph Pellerin i ojciec Arnaud I de Laporte byli komisarzami floty, a wuj Joseph Pellerin Młodszy intendentem floty.
W roku 1755 rozpoczął pracę w biurze ojca, a rok później w wieku 18 lat wstąpił do marynarki. Następnie był intendentem w kilku miastach m.in. Breście i Bordeaux. W 1783 został intendentem handlu morskiego i zagranicznego.
Krótko był ministrem floty (13 lipca 1789 – 16 lipca 1789). Po zburzeniu Bastylii, 14 lipca, uciekł do Hiszpanii, lecz odpowiedział na wezwanie znajdującego się w krytycznej sytuacji króla i jako jeden z niewielu wrócił do Francji. Został intendentem Listy Królewskiej z pieniędzmi do zjednywania znanych i zdolnych ludzi koronie. Na tę listą płac zapisało się 1500 lojalnych ludzi korony; aktorów, śpiewaków i mówców; którzy mieli temperować rewolucyjny ferwor. Lista opiewała na 200 000 liwrów miesięcznie. W 1791 Laporte założył „klub Narodowy” na Carrousel. Nadzieje jakie dawała współpraca z Mirabeau, jednak szybko się rozwiały.
Gdy król i królowa uciekali w czerwcu 1791 do Varennes-en-Argonne, Laporte miał wytłumaczyć motywy ucieczki Konwentowi Narodowemu, co było zadaniem skrajnie niebezpiecznym. Po szturmie pałacu Tuileries, 10 sierpnia 1792, został aresztowany i 23 tego miesiąca zgilotynowany. Był drugą ofiarą tej maszyny. Królowi przysłano jego głowę do więzienia w Temple.
Jego syn Arnaud III de Laporte dostał w 1822 tytuł barona w podzięce za bohaterstwo ojca.

</doc>
<doc id="1136421" url="https://pl.wikipedia.org/wiki?curid=1136421" title="Szczecin Gocław">
Szczecin Gocław

Szczecin Gocław (do 1945 niem. "Stettin Gotzlow", także pol. "Szczecin Gocław Osobowy") – przystanek kolejowy położony nieopodal ul. Lipowej, wejście od ul. Koszalińskiej, na osiedlu Gocław. Kilka metrów za przejazdem kolejowo-drogowym znajduje się nastawnia „SW”.
Informacje ogólne.
Przystanek jest zlokalizowany ok. 200 m od nabrzeża Odry w pobliżu Wieży Gocławskiej, przy której prowadzi żółty szlak turystyczny. Około 600 m na północ, przy ul. Nad Odrą, znajduje się także stacja "Szczecin Gocław Towarowy". Najbliżej położona jest pętla tramwajowo-autobusowa ZDiTM „Gocław” (linie 6, 58 i 102).
Plany na przyszłość.
W związku z planowanym uruchomieniem Szczecińskiej Kolei Metropolitalnej przeprowadzona ma zostać modernizacja przystanku obejmująca swoim zakresem remont peronów i budowę wiaty, a także utworzenie parkingu dla rowerów.
Szczecin Gocław Towarowy.
Stacja towarowa zlokalizowana przy ul. Nad Odrą, kilka metrów za przejazdem kolejowo-drogowym, nieopodal nastawni „SW”. Do lat 70. czynna także dla ruchu pasażerskiego.

</doc>
<doc id="1136429" url="https://pl.wikipedia.org/wiki?curid=1136429" title="Popești-Leordeni">
Popești-Leordeni

Popești-Leordeni – miasto w Rumunii, w okręgu Ilfov. Według danych z 2009 roku liczy 16 068 mieszkańców. Znajduje się tu zabytkowa cerkiew Vintilă Vodă.

</doc>
<doc id="1136437" url="https://pl.wikipedia.org/wiki?curid=1136437" title="Grigorij Tatarkin">
Grigorij Tatarkin

Grigorij Wasiliewicz Tatarkin, ros. Григорий Васильевич Татаркин (ur. 27 listopada 1873 r. w Nowoczerkasku, zm. 14 października 1947 r. pod Monachium) – rosyjski wojskowy (generał lejtnant), wyższy wojskowy w sztabie wojsk kozackich przy sztabie Sił Zbrojnych Komitetu Wyzwolenia Narodów Rosji pod koniec II wojny światowej.
Ukończył gimnazjum i kozacką szkołę junkrów w Nowoczerkasku w 1894 r., a następnie nikołajewską akademię sztabu generalnego. Od 1895 r. służył w 16 pułku kawalerii Kozaków dońskich. Brał udział w I wojnie światowej. W 1917 r. w stopniu pułkownika objął dowództwo 33 pułku kawalerii Kozaków dońskich. W maju 1918 r. wstąpił do kozackich oddziałów wojsk białych. Został dowódcą 1 konnego oddziału, a jesienią konnej grupy Wojska Dońskiego. Od 11 marca 1919 r. w stopniu generała majora dowodził 5 dywizją kawalerii Kozaków dońskich, a od 12 maja – 9 brygadą kawalerii Kozaków dońskich. Uczestniczył w rajdzie IV Korpusu Kawalerii Kozaków dońskich gen. Konstantina K. Manontowa na tyłach wojsk bolszewickich frontu południowego. 19 października awansował do stopnia generała lejtnanta. Objął dowództwo 10 dywizji kawalerii Kozaków dońskich. 18 sierpnia 1920 r. został dowódcą 2 dywizji kawalerii Kozaków dońskich. Po ewakuacji wraz z wojskami białych z Krymu do Gallipoli pod koniec 1920 r., przebywał na wyspie Limnos. W 1921 r. zamieszkał w Bułgarii, rok później przeniósł się do Jugosławii, a w 1925 r. powrócił do Bułgarii. Przez cały czas pełnił honorową funkcję dowódcy 2 dywizji kawalerii Kozaków dońskich. Wybuch II wojny światowej zastał go w Niemczech. Podjął wówczas współpracę z hitlerowcami. W 1941 r. zagraniczny ataman Wojska Dońskiego Michaił N. Grabbe wyznaczył go krótko przed śmiercią swoim następcą. Jednakże G.W. Tatarkin z powodu wojny nie miał możliwości osobiście przejąć tej funkcji i dlatego został jedynie nominalnym atamanem dońskim. W II poł. 1941 r. i na pocz. 1942 r. współuczestniczył w formowaniu kozackich oddziałów wojskowych w służbie armii niemieckiej. Był zwolennikiem rosyjskiego ruchu wyzwoleńczego gen. Andrieja A. Własowa. W grudniu 1944 r. poparł Komitet Wyzwolenia Narodów Rosji. Jednocześnie w stopniu generała wszedł w skład sztabu wojsk kozackich przy sztabie Sił Zbrojnych Komitetu Wyzwolenia Narodów Rosji. Po zakończeniu wojny uniknął repatriacji do ZSRR. Zmarł 14 października 1947 r. w obozie dla tzw. dipisów pod Monachium.

</doc>
<doc id="1136442" url="https://pl.wikipedia.org/wiki?curid=1136442" title="Sakkos">
Sakkos

Sakkos (gr. σάκκος) – wierzchnia szata liturgiczna noszona przez prawosławnych i greckokatolickich biskupów zamiast kapłańskiego felonionu. 
Jest to długa do kolan tunika z szerokimi rękawami i charakterystycznym wzorem wykończenia. Przednia i tylna część są połączone po bokach guzikami lub wstążkami. Jest podobny formą do łacińskiej dalmatyki, noszonej przez diakonów i wkładanej przez biskupów pod ornat. Sakkos był pierwotnie noszony przez cesarza jako oznaka władzy. Podobnie jak felonion, symbolizuje szatę, w którą ubrano Chrystusa na dworze Piłata.
Sakkos jest zwykle wykonany ze zdobionej brokatem tkaniny i może być misternie haftowany. Na środku tylnej części umieszczony jest krzyżyk, który biskup całuje przed nałożeniem szaty. Tradycyjnie, do sakkos zawieszone są dzwoneczki, na wzór szaty żydowskiego arcykapłana (Wj 28:33-34, 39:25-26).

</doc>
<doc id="1136454" url="https://pl.wikipedia.org/wiki?curid=1136454" title="Velia">
Velia

Velia (Elea) to miejscowość we Włoszech, w regionie Kampania, w prowincji Salerno, w gmina Ascea.
Historia.
Miasto założone ok. 540 p.n.e. przez greckich uciekinierów z jońskiej Fokai. Rodzinne miasto Parmenidesa z Elei oraz Zenona z Elei, siedziba szkoły filozofów, zwanych od nazwy miejscowości eleatami, którą założył Ksenofanes, żyjący w VI w. p.n.e.
Rozległy teren wykopalisk znajduje się w obrębie parku archeologicznego Elea-Velia i dostępny jest dla zwiedzających.

</doc>
<doc id="1136463" url="https://pl.wikipedia.org/wiki?curid=1136463" title="Al-Kufa">
Al-Kufa

Al-Kufa (ar. الكوفة, translit. al-Kūfah) – miasto we współczesnym Iraku około 170 km na południe od Bagdadu i 10 km na północny wschód od Nadżafu. Leży nad brzegami rzeki Eufrat. Szacunkowa liczba ludności wynosi 132.000 (2005).
Razem z Samarrą, Karbalą i Nadżafem, Al-Kufa jest jednym z czterech irackich miast, które mają największe znaczenie dla szyickich muzułmanów, co wiąże się m.in. z faktem, że było ono stolicą pierwszego imama szyitów Alego, kuzyna Mahometa.
Al-Kufa została założona w latach 637-638 (mniej więcej w tym samym czasie co Basra) w czasach drugiego kalifa Umara po zwycięstwie Arabów nad Bizancjum w bitwie nad rzeką Jarmuk w 636. Towarzysz Mahometa Sad ibn Abi Wakkas utworzył ją jako obóz wojskowy w sąsiedztwie Hiry, miasta arabskich Lachmidów. Miasto było znane nie-Arabom jako „Hira” oraz „Akula”, aż do konsolidacji przeprowadzonej przez Abd al-Malika w 691.

</doc>
<doc id="1136464" url="https://pl.wikipedia.org/wiki?curid=1136464" title="Ziban">
Ziban

Ziban (hist. Dibon) – miejscowość w Jordanii, położona ok. 70 km na południe od Ammanu i ok. 20 km na wschód od Morza Martwego.
Według informacji biblijnej z Księgi Liczb 21:25-30 – Dibon (hebr. "דִּיבֹן") to miejsce obozowania Izraelitów w czasie wędrówki z Egiptu do Ziemi Obiecanej pod dowództwem Mojżesza. Najpierw odebrane Moabitom przez Sychona Amorytę, a następnie zdobyte przez Izraelitów.
W sierpniu 1868 roku niemiecki misjonarz F.A. Klein odkrył w Zibanie Stelę Meszy o wysokości 124 cm. Zrobiono odbitkę zapisanej powierzchni, ale samą płytę porozbijali na kawałki Beduini, zanim zdołano ją zabrać. Większość fragmentów udało się jednak odzyskać i obecnie stela jest przechowywana w paryskim Luwrze (AO 5066), zaś w Muzeum Brytyjskim w Londynie znajduje się jej kopia. Stela została sporządzona w IX wieku p.n.e. w Dibonie (wówczas na terenie królestwa Moabu) i opisuje dzieje buntu króla Meszy przeciw Izraelowi opisane przez niego samego.

</doc>
<doc id="1136471" url="https://pl.wikipedia.org/wiki?curid=1136471" title="Ruch Uhuru">
Ruch Uhuru

Ruch Uhuru (Ruch Wolność czy Uhuru Movement) – ruch skupiający afrykańskie organizacje o charakterze internacjonalistycznym. Odnosi się zarówno do Afrykanów w Afryce jak i afrykańskiej diaspory. Przewodniczącym ruchu jest Omali Yeshitela i jego African People's Socialist Party (APSP - Afrykańska Ludowa Patria Socjalistyczna). „Uhuru” w języku Swahili oznacza „wolność”.

</doc>
<doc id="1136478" url="https://pl.wikipedia.org/wiki?curid=1136478" title="Austin Powers in Goldmember OST">
Austin Powers in Goldmember OST

Austin Powers in Goldmember OST – ścieżka dźwiękowa do filmu Austin Powers i Złoty Członek.

</doc>
<doc id="1136481" url="https://pl.wikipedia.org/wiki?curid=1136481" title="Stożek Mały (Góry Kamienne)">
Stożek Mały (Góry Kamienne)

Stożek Mały (750 m n.p.m.) – wzniesienie w Sudetach Środkowych, w Górach Kamiennych, w środkowej części Masywu Stożka.
Położenie.
Położony na terenie Parku Krajobrazowego Sudetów Wałbrzyskich, na północnym zachodzie od miejscowości Sokołowsko, w środkowej części Masywu Stożka, na północno-wschodnim krańcu Gór Suchych, w północno-środkowej części Gór Kamiennych. Od strony wschodniej oddzielony Kotliną Sokołowską od masywu Bukowca, a od zachodniej strony głęboka dolina przełomu Ścinawki oddziela wzniesienie od Masywu Dzikowca i Lesistej Wielkiej, od strony północnej niewielkie rozległe, siodło i sucha dolina wcinająca się od zachodu, oddziela od Stożka Wielkiego. 
Jest to wzniesienie, w formie niewielkiego stożka, o rozległej części szczytowej, i stromych: południowym, zachodnim, wschodnim i częściowo północnym zboczu, z niewyraźnie zaznaczonym wierzchołkiem od strony północnej i wschodniej. Od strony południowej wzniesienie ma kształt wyraźnego stożka. Zbocze północno-wschodnie, obniża się od szczytu o około 30 m. i na poziomie 720 m., przechodzi w równinę grzbietową, ciągnącą się łukiem w kierunku Stożka Wielkiego. Na południowym zboczu na wysokości około 600 m n.p.m. charakterystyczna grupa powulkanicznych skałek, a poniżej przy potoku skałki "Zamkowe Baszty".
Wzniesienie zbudowane z permskich skał wylewnych - melafirów (trachybazaltów), należących do północnego skrzydła niecki śródsudeckiej.
Wzniesienie od poziomu około 640 po wschodniej stronie i od 550 m n.p.m. po zachodniej stronie w całości porośnięte jest lasem regla dolnego. Także zrównanie ciągnące się w kierunku Stożka Wielkiego porośnięte jest rozrzedzonym lasem z przewagą drzewostanu liściastego. Poniżej granicy lasu, na wschodnim zboczu góry rozciąga się obszerna górska łąka, a poniżej położone są pola uprawne.
Szczyt wziął nazwę od swojej wielkości i bliźniaczego wzniesienia jakim jest Stożek Wielki.
Turystyka.
Szlaki turystyczne:

</doc>
<doc id="1136484" url="https://pl.wikipedia.org/wiki?curid=1136484" title="Józef Szaniawski">
Józef Szaniawski



</doc>
<doc id="1136486" url="https://pl.wikipedia.org/wiki?curid=1136486" title="…only your bus doesn't stop here EP">
…only your bus doesn't stop here EP

…only your bus doesn't stop here EP – EP zespołu Ścianka, promująca album "Dni wiatru".
Na płycie znalazły się trzy wersje utworu „The Iris Sleeps Under The Snow”, pierwsza w wersji znanej z albumu, dwie pozostałe nagrane przez Kasię Nosowską i Smolika oraz zespół Myslovitz.
Tytuł EPki to fragment tekstu do „The iris…”.
Twórcy.
Zespół Ścianka w składzie:
oraz

</doc>
<doc id="1136488" url="https://pl.wikipedia.org/wiki?curid=1136488" title="Bradley McGee">
Bradley McGee

Bradley John McGee (ur. 24 lutego 1976 w Sydney) – australijski kolarz szosowy i torowy.
Zaczął brać udział w wyścigach kolarskich mając 10 lat. Największe sukcesy jako amator odniósł na mistrzostwach świata juniorów w 1994 zdobywając 2 złote medale. Od roku 1998 do 2007 ścigał się dla francuskiej drużyny La Française des Jeux. McGee jest zaliczany do kolarzy wszechstronnych, specjalizuje się jednak w sprincie. Wcześniej uprawiał kolarstwo torowe, co powoduje, że jego silną stroną jest również jazda indywidualna na czas. Wygrał prolog na Tour de France 2003 i jeszcze przez 2 dni nosił żółtą koszulkę lidera. Również podczas Giro d’Italia 2004 wygrał prolog i tak samo zakładał koszulkę lidera przez kolejne dwa dni.
Sukcesy na Olimpiadach.
W roku 1996 podczas Olimpiady w Atlancie zdobył dwa brązowe medale (w indywidualnym i drużynowym wyścigu na dochodzenie. Podczas Olimpiady w 2000 roku w Sydney również zdobył brązowy medal w indywidualnym wyścigu na dochodzenie. Na kolejnej olimpiadzie w Atenach zdobył srebro w wyścigu indywidualnym na dochodzenie na 4000 m oraz złoto z drużyną w tej samej konkurencji.
Mistrzostwa Świata.
W swoim dorobku posiada także tytuły mistrza świata na torze. W drużynowym wyścigu na dochodzenie wspólnie ze Stuartem O’Gradym, Rodneyem McGee i Timem O’Shannesseyem zwyciężył podczas mistrzostw świata w Bogocie w 1995 roku, a indywidualnie był najlepszy na mistrzostwach świata w Kopenhadze w roku 2002. Ponadto wraz z Graeme'em Brownem, Markiem Jamiesonem i Lukiem Robertsem zdobył brązowy medal na mistrzostwach świata w Manchesterze w 2008 roku.
Inne wygrane.
Również na Igrzyskach Wspólnoty Narodów McGee odnosił sukcesy. Już w 1994 zdobył złoty medal w wyścigach na dochodzenie (indywidualnie i w drużynie), powtórzył ten wyczyn w roku 1998, a w roku 2002 zdobył złoto indywidualnie.
W roku 2004 udało mu się wygrać cały wyścig Route du Sud. W kolejnym roku wygrał klasyfikację punktową podczas Tour de Suisse i przez cztery dni nosił złotą koszulkę lidera Vuelta a España 2005. Jako specjalista od prologów potwierdził swoje umiejętności podczas Critérium du Dauphiné Libéré 2002 i Tour de Romandie 2004.

</doc>
<doc id="1136494" url="https://pl.wikipedia.org/wiki?curid=1136494" title="Grzegorz Pisalski">
Grzegorz Pisalski

Grzegorz Ottokar Pisalski (ur. 10 marca 1970 w Chojnicach) – polski polityk, policjant, przedsiębiorca, poseł na Sejm VI kadencji.
Życiorys.
Ukończył Niepubliczne Policealne Studium Ochrony Środowiska oraz studia w Wyższej Szkole Handlu i Finansów Międzynarodowych w Warszawie. W latach 1991–1997 pracował jako funkcjonariusz Komendy Rejonowej Policji w Mysłowicach. Od 1997 był właścicielem prywatnego przedsiębiorstwa.
Od 2002 zasiadał w radzie miasta Sosnowiec, od 2006 jako wiceprzewodniczący. Należał do Sojuszu Lewicy Demokratycznej, następnie przystąpił do Socjaldemokracji Polskiej (był członkiem Zarządu Krajowego).
W wyborach parlamentarnych w 2007 został wybrany na posła, kandydując z listy koalicji Lewica i Demokraci w okręgu sosnowieckim i otrzymując 7342 głosy.
W kwietniu 2008 wstąpił do Koła Poselskiego SDPL-Nowa Lewica. W grudniu tego samego roku odszedł z partii i z koła wraz z dwoma innymi posłami, motywując to polityką SDPL ukierunkowaną, ich zdaniem, przeciwko SLD. W marcu 2009 został członkiem klubu poselskiego Lewica (przemianowanego we wrześniu 2010 w KP SLD). W 2009 przystąpił do Unii Pracy, we wrześniu tego samego roku objął funkcję sekretarza generalnego tej partii. 25 maja 2011 przeszedł z klubu SLD do klubu parlamentarnego Platformy Obywatelskiej. Przed końcem kadencji opuścił UP. W wyborach parlamentarnych w tym samym roku nie uzyskał reelekcji.
W 2014 powrócił do rady miejskiej w Sosnowcu z ramienia lokalnego komitetu.

</doc>
<doc id="1136496" url="https://pl.wikipedia.org/wiki?curid=1136496" title="Ligotka Kameralna">
Ligotka Kameralna

Ligotka Kameralna (cz. , niem. "Kameral Elgoth") – wieś gminna i gmina na Śląsku Cieszyńskim w Czechach, w kraju morawsko-śląskim (powiat Frydek-Mistek). Społeczność polska stanowi ok. 25% obywateli gminy.
Położenie.
Większa, niżej położona część wsi leży u północnych podnóży Beskidu Śląsko-Morawskiego, w dolinie Stonawki, na wysokości 395–440 m n.p.m. Wyżej położona część ma zabudowę w dolinie potoku Ráztoka (dopływ Stonawki), wciskającej się w górę w kierunku szczytu Ropiczki (918 m n.p.m.), ograniczonej od wschodu masywem Goduli (738 m n.p.m.), zaś od zachodu masywem Kiczery (769 m n.p.m.). Najwyżej położone zabudowania sięgają wysokości 550 m n.p.m.
Nazwa.
Nazywała się pierwotnie Ligotką Średnią dla odróżnienia od dwóch starszych, sąsiednich Ligot: Dolnej i Górnej, położonych na zachód od niej, w dolinie Morawki. Później nazwano ją Ligotką Kameralną (tj. należącą do Komory Cieszyńskiej) w odróżnieniu od Ligoty niedaleko Cieszyna, należącej wprost do księcia i zwanej potem Alodialną. Nazwa pochodzi od ulgi w opłatach na rzecz księcia, jaką otrzymywali pierwsi osadnicy, osiedlający się w mniej korzystnych dla uprawy roli miejscach.
Historia.
Wzmiankowana po raz pierwszy w 1455. Do końca średniowiecza pozostawała wsią książęcą w Księstwie Cieszyńskim.
W okresie reformacji znaczna część mieszkańców zmieniła wyznanie na luteranizm. W rok po wydaniu patentu tolerancyjnego w 1781 w Ligotce Kameralnej zbudowano drewnianą szkołę ewangelicką i w latach 1782-1783 ewangelicki dom modlitwy.
Według austriackiego spisu ludności z 1900 w 192 budynkach w Ligotce Kameralnej na obszarze 1988 hektarów mieszkało 1020 osób, co dawało gęstość zaludnienia równą 51,3 os./km². z tego 888 (87,1%) mieszkańców było ewangelikami, 126 (12,4%) katolikami, a 6 (0,6%) wyznawcami judaizmu, 980 (96,1%) było polsko-, 32 (3,1%) niemiecko- a 5 (0,5%) czeskojęzycznymi. Do 1910 roku liczba budynków wzrosła do 197 a mieszkańców do 1038, z czego 1036 było zameldowanych na stałe, 979 (94,3%) było polsko-, 29 (2,8%) niemiecko- a 28 (2,7%) czeskojęzycznymi. Podział według religii kształtował się następująco: 916 (88,2%) ewangelików, 116 (11,2%) katolików, 3 (0,3%) wyznawców judaizmu oraz 3 (0,3%) innej religii lub wyznań.
W wyniku konfliktu polsko-czechosłowackiego o Śląsk Cieszyński po podziale regionu w 1920 miejscowość stała się częścią Czechosłowacji. 2 października 1938 została wraz z Zaolziem zaanektowana przez Polskę i przyłączona do powiatu cieszyńskiego, a podczas II wojny światowej znalazła się w granicach III Rzeszy. Po wojnie przywrócona Czechosłowacji.
Od 1859 pastorem parafii ewangelickiej w Ligotce Kameralnej był ks. Jerzy Heczko, który tutaj zmarł w 1907. Miejscowość ta była także miejscem działalności przedwojennego duchownego luterańskiego i polskiego działacza narodowego ks. Karola Kulisza.

</doc>
<doc id="1136497" url="https://pl.wikipedia.org/wiki?curid=1136497" title="Szczecin Stołczyn">
Szczecin Stołczyn

Szczecin Stołczyn – stacja kolejowa znajdująca się na terenie osiedla Stołczyn, przy ulicy Kolejowej, wchodząca w skład linii kolejowej nr 406 (Szczecin Główny – Trzebież Szczeciński).
Informacje ogólne.
Stacja towarowa obsługująca bocznice „Alfa Terminalu” oraz „Fosfanu SA”, w której obrębie znajduje się budynek stacyjny oraz dwie nastawnie: od strony Goclawia nastawnia dysponująca „SL” oraz nastawnia wykonawcza „SL1” od strony Skolwina. Stacja posiada cztery tory główne (nr 2, 1, 3, 5) wyposażone w semafory wyjazdowe, oraz tor boczny nr 7 wyposażony w wykolejnice i tor nr 101 prowadzący do bocznicy „Fosfanu SA”. Obecnie stacja posiada wyłącznie sygnalizację świetlną, która z końcem roku 2017 zastąpiła ostatnie wyjazdowe semafory kształtowe znajdujące się od strony Gocławia.
Historia.
Stacja kolejowa, która pierwotnie nazywała się „Stolzenhagen–Kratzwieck”, została oddana do użytku została 01.10.1898 roku wraz z uruchomieniem linii kolejowej na odcinku od stacji Szczecin Główny – Police. Niemiecka nazwa stacji nawiązywała do nazwy gminy, w której się znajdowała: Stolzenhagen-Kratzwieck, czyli Stołczyn-Kraśnica. Z tego okresu pochodzi dzisiejszy budynek stacyjny wraz z nieistniejącymi już: poczekalnią, budynkiem magazynu wraz z rampą i dodatkowym torem oraz szaletami. Budynki obu dzisiejszych nastawni powstały w latach 30. XX wieku. W tym czasie stacja posiadała dwa jednokrawędziowe perony.
Przedwojenna stacja „Stolzenhagen–Kratzwieck” oprócz ruchu pasażerskiego obsługiwała także ruch towarowy z bocznic huty „Kraft”, cegielni „Lindtke” oraz dwóch bocznic fabryki chemicznej „Union”. Fabryka chemiczna „Union” posiadała własne cysterny do przewozu kwasu siarkowego, na których jako stacja macierzysta podana była stacja „Stolzenhagen–Kratzwieck”. Po II Wojnie Światowej, w latach 1945–1947 w nawiązaniu do nazwy przedwojennej stacja nazywała się „Stolec–Kraszewsko”. W 1947 r. krótko nazywała się „Glinki-Kraśnica”, a w latach 1947–2019 nosiła nazwę „Szczecin Glinki”.
Największe zmiany w stosunku do pierwotnego układu torowego i infrastruktury przyniosła elektryfikacja odcinka Szczecin Główny – Trzebież Szczeciński, która ostatecznie zakończyła się 23.12.1982 roku. Wówczas to, zlikwidowano peron nr 1, a w miejsce wąskiego peronu nr 2, który posiadał tylko jedną krawędź peronową w kierunku toru nr 1, wybudowano nowy szerszy peron z dwoma krawędziami peronowymi. Aby zrobić miejsce dla nowego, szerszego peronu, tor nr 2 przesunięto bliżej budynku stacyjnego, co wymusiło likwidację stacyjnej poczekalni. Likwidacji uległa wtedy również pompa wodna zaopatrująca wcześniej parowozy w wodę, która znajdowała się między torem 1 i 3 na wysokości budynku stacyjnego. Kształtową tarczę manewrową przy torze nr 5 wymieniono na wyjazdowy semafor kształtowy C2, oraz rozebrano tor boczny prowadzący do rampy. Do końca lat 60. obsługę manewrową stacji i przyległych bocznic, włącznie z bocznicą cegielni „Zgoda”, wykonywał parowóz serii Tp4, który później zastąpiony został lokomotywą spalinową serii SM41, a następnie od połowy lat 80. lokomotywą SM42.
Po zawieszeniu ruchu osobowego na linii Szczecin Główny – Trzebież Szczeciński, które nastąpiło 01.10.2002 roku, stacja pozostała jedynie stacją towarową. Około roku 2010 rozebrano budynek stacyjnych szaletów oraz przylegający do nich budynek gospodarczy, a w następnym czasie rozbiórce uległ także przylegający do budynku stacyjnego magazyn wraz z rampą.
Dworzec kolejowy oraz wiadukt przy ulicy Kolejowej znajdują się w Gminnej Ewidencji Zabytków MKZ Szczecin.
Plany.
Wraz z projektem uruchomienia Szczecińskiej Kolei Metropolitalnej i planowanym przywróceniem ruchu osobowego na odcinku ze Szczecina Głównego do Polic, planowana jest przebudowa peronu, a także budowa parkingu Park &amp; Ride obok budynku stacyjnego.

</doc>
<doc id="1136499" url="https://pl.wikipedia.org/wiki?curid=1136499" title="Pelobatidae">
Pelobatidae



</doc>
<doc id="1136501" url="https://pl.wikipedia.org/wiki?curid=1136501" title="TTD">
TTD



</doc>
<doc id="1136502" url="https://pl.wikipedia.org/wiki?curid=1136502" title="Ifrikijja">
Ifrikijja

Ifrikijja (arab. إفريقية) to w średniowiecznej historii obszar obejmujący nadmorskie regiony obecnej zachodniej Libii, Tunezji i wschodniej Algierii podbity przez Arabów pod koniec VII w. Obszar Ifrikijji obejmował terytorialnie teren wcześniejszej rzymskiej prowincji Africa Proconsularis.
Położenie i historia.
Ifrikijja była otoczona od południa przez półpustynne tereny i słone bagna zwane Al-Dżarid. Powstała jako prowincja kalifatu w 698 po ostatecznym zdobyciu Kartaginy, stolicy egzarchatu, przez Hasana ibn Noman al-Ghasaniego. Inną nazwą było Maghreb el-Adna (Bliski Zachód). W różnych czasach władcy tego regionu podbili również Sycylię i lądowe części Włoch. Jego zachodnie granice ulegały nieustannym zmianom, choć zwykle dochodziły do Bidżaji. Stolicą było Kairuan w centralnej Tunezji.
Znaczenie i pochodzenie nazwy.
We współczesnym języku arabskim określenie to oznacza po prostu Afryka. Pochodzi od łacińskiego terminu "Africa" o niepewnym (berberyjskim, fenickim lub greckim) pochodzeniu.

</doc>
<doc id="1136503" url="https://pl.wikipedia.org/wiki?curid=1136503" title="Cmentarz żydowski w Zabrzu">
Cmentarz żydowski w Zabrzu

Cmentarz żydowski w Zabrzu – cmentarz żydowski w Zabrzu w dzielnicy Zandka położony przy ul. Cmentarnej. Kirkut ten został założony w 1872. Powodem jego założenia było powstanie gminy żydowskiej w Zabrzu oraz utrudnienia w grzebaniu zmarłych, gdyż najbliższe kirkuty znajdowały się wówczas w Bytomiu i Gliwicach. Działka na cmentarz została podarowana gminie żydowskiej przez księcia Guidona Henckla von Donnersmarcka. Większością spraw związanych z uroczystościami pogrzebowymi zajmowało się Święte Bractwo "Chewra Kadisza". Wyjątkowość tego kirkutu wynika z zestawienia w jednym miejscu skromnych macew z monumentalnymi grobowcami rodzinnymi, które należy uznać za symbol częściowej asymilacji społeczności żydowskiej z pruską. Cmentarz zajmuje powierzchnię ok. 2,2 ha.
Pogrzeby odbywały się tutaj od roku 1872 do 1954, w którym to zaprzestano grzebania zmarłych na tym cmentarzu. W 14 kwaterach pochowany zostało ponad 678 osób. Na cmentarzu zachowało się około 500 nagrobków. Najstarszymi nagrobkami są nagrobki Moritza Adlera oraz Johanny Friedmann, obojga zmarłych w 1872 r.
W przeszłości cmentarz był pozbawiony opieki, co przyśpieszyło jego dewastację, a wiele marmurowych i granitowych nagrobków zostało skradzionych. W latach 1991-1992 dwukrotnie zniszczono cmentarz. Od 1989 r. opiekę nad cmentarzem sprawuje Społeczny Komitet Opieki nad Cmentarzem Żydowskim w Zabrzu. Na terenie cmentarza rośnie 266 drzew 13 gatunków.

</doc>
<doc id="1136504" url="https://pl.wikipedia.org/wiki?curid=1136504" title="Wzór Sauerbreya">
Wzór Sauerbreya

Wzór Sauerbreya – wyprowadzona w 1959 r. zależność wiążąca częstotliwość oscylacji mikrowagi kwarcowej (QCM) z wielkością obciążającej ją masy.
Wzór ma zastosowanie dla układów pracujących w otoczeniu gazowym, jeśli masa obciążająca mikrowagę jest rozłożona równomiernie na jej powierzchni, wystarczająco sztywna i nie powoduje zmiany częstotliwości większej niż 5%.
Wzór Sauerbreya ma postać:
gdzie:
Dla większych obciążeń (większych zmian częstotliwości) mikrowagi (ponad 5%) stosuje się inną zależność:
gdzie:
W przypadku umieszczenia mikrowagi w cieczy zmianę jej częstotliwości pod wpływem zmiany masy obciążającej można wyznaczyć ze wzoru Kanazawy.

</doc>
<doc id="1136508" url="https://pl.wikipedia.org/wiki?curid=1136508" title="ETel">
ETel

eTel Polska – alternatywny dostawca usług telekomunikacyjnych w Polsce. W Polsce, jako operator telekomunikacyjny, firma eTel działa od 2000 roku.
Poprzez własną sieć firma oferuje usługi telekomunikacyjne, obejmujące transmisję głosu wraz z usługami dodanymi, międzynarodową transmisję danych oraz usługi internetowe. eTel usługi swoje adresuje do klienta biznesowego. 
Od roku 2008 eTel Polska jest częścią Grupy Kapitałowej MediaTel SA. 

</doc>
<doc id="1136511" url="https://pl.wikipedia.org/wiki?curid=1136511" title="Usta Prawdy">
Usta Prawdy

Usta Prawdy (wł. "Bocca della Verità") – okrągły marmurowy medalion o średnicy ok. 175 cm, przedstawiający oblicze brodatego bóstwa. Od XVII wieku znajduje się w przedsionku bazyliki Santa Maria in Cosmedin w Rzymie.
Istnieje wiele teorii na temat jego pochodzenia i funkcji. Jego wiek szacowany jest na ponad 2000 lat. Uważa się, m.in. że medalion mógł być przykrywą zbiornika na wodę, częścią fontanny lub też służyć jako pokrywa wejścia do starożytnego wodociągu.
Nazwa.
W okresie średniowiecza nazwa "Bocca della Verità" była używana dla określenia publicznych skrzynek na listy, gdzie anonimowo można było zostawić informacje o grzesznych występkach sąsiadów.
Funkcje.
Istnieje wiele teorii na temat funkcji medalionu, który mógł służyć jako:
Bóstwo.
Uważa się, że medalion przedstawia oblicze brodatego bóstwa, które do tej pory nie zostało jednoznacznie zidentyfikowane. Maska może być portretem:
Legenda.
Wedle średniowiecznej legendy temu, kto włożył swoją dłoń do ust i składał fałszywe świadectwo, usta odgryzały kończynę. W średniowieczu przy rzeźbie miano wykonywać wyroki – za zdradę czy kłamstwo odcinano rękę.
Kultura masowa.
Pojawiły się w komedii romantycznej "Rzymskie wakacje" (1953) z udziałem Audrey Hepburn i Gregory’ego Pecka. W jednej ze scen aktor wkłada dłoń w usta, udając następnie, że została mu odgryziona.
Przed maską wciąż gromadzą się długie kolejki turystów z całego świata, chcących zrobić sobie pamiątkową fotografię, oczywiście z dłonią w ustach.

</doc>
<doc id="1136517" url="https://pl.wikipedia.org/wiki?curid=1136517" title="Heterarchia">
Heterarchia

Heterarchia to sieć elementów o tej samej pozycji w strukturze horyzontalnej, sile i władzy, posiadających wspólny cel. Heterarchia może być odrębna, lub też częścią składową układu hierarchicznego. Często, na danym stopniu hierarchii występuje układ heterarchiczny.

</doc>
<doc id="1136520" url="https://pl.wikipedia.org/wiki?curid=1136520" title="Zielenogradzki okręg administracyjny Moskwy">
Zielenogradzki okręg administracyjny Moskwy



</doc>
<doc id="1136522" url="https://pl.wikipedia.org/wiki?curid=1136522" title="Wzór Kanazawy">
Wzór Kanazawy

Wzór Kanazawy – wyprowadzona w 1985 r. poprawka wzoru Sauerbreya wiążąca zmianę częstotliwości ze zmianą masy obciążającej mikrowagę kwarcową w przypadku pracy mikrowagi w środowisku ciekłym.
formula_1
gdzie:
formula_2 – częstotliwość środkowa mikrowagi [Hz]
formula_3 – lepkość dynamiczna cieczy
formula_4 – gęstość cieczy
formula_5 – gęstość kwarcu (formula_5 = 2,648 g/cm³)
formula_7 – moduł ścinania dla kwarcu (dla cięcia AT formula_7 = 2,947·1011 g·cm−1·s−2)

</doc>
<doc id="1136524" url="https://pl.wikipedia.org/wiki?curid=1136524" title="Bazylika katedralna Wniebowzięcia Najświętszej Marii Panny w Gorzowie Wielkopolskim">
Bazylika katedralna Wniebowzięcia Najświętszej Marii Panny w Gorzowie Wielkopolskim



</doc>
<doc id="1136525" url="https://pl.wikipedia.org/wiki?curid=1136525" title="Moduł ścinania">
Moduł ścinania



</doc>
<doc id="1136527" url="https://pl.wikipedia.org/wiki?curid=1136527" title="Pępawa dwuletnia">
Pępawa dwuletnia

Pępawa dwuletnia ("Crepis biennis" L.) – gatunek rośliny należący do rodziny astrowatych. 
Zasięg geograficzny.
Występuje w całej niemal Europie, jako gatunek zawleczony rozprzestrzenił się także w Ameryce Północnej. Występuje tutaj w niektórych stanach USA i Kanady. W niektórych krajach świata jest uprawiany. W Polsce gatunek bardzo pospolity zarówno na niżu, jak i w niższych położeniach górskich. W górach rośnie po piętro kosodrzewiny. Nie występuje tylko w niektórych rejonach na północy.

</doc>
<doc id="1136529" url="https://pl.wikipedia.org/wiki?curid=1136529" title="Andriej Fietisow (generał)">
Andriej Fietisow (generał)

Andriej Iwanowicz Fietisow (; ur. 4 lipca 1875 w stanicy Konstantinowskaja w Rosji, zm. po 1945 w ZSRR) – rosyjski wojskowy (generał major), okręgowy ataman uchodźczych stanic Kozaków dońskich w składzie Kozackiego Stanu pod koniec II wojny światowej.
Ukończył kozacką szkołę junkierską w Nowoczerkasku. Od 1894 r. służył w 9 pułku kawalerii Kozaków dońskich, zaś od 1909 r. w stopniu esauła w 2 pułku kawalerii Kozaków dońskich. Brał udział w I wojnie światowej. W 1918 r. przystąpił do kozackich oddziałów wojskowych białych. We wrześniu 1919 r. awansował do stopnia generała majora. 8 kwietnia 1920 został zwolniony z armii, ale jeszcze tego samego miesiąca ponownie przyjęty. Został zastępcą dowódcy rezerwy oficerskiej Kozaków dońskich. Po ewakuacji wojsk białych z Krymu do Gallipoli w listopadzie 1920 zamieszkał na Bałkanach. W okresie II wojny światowej podjął współpracę z Niemcami. W 1944 r. wstąpił do Kozackiego Stanu. Od marca 1945 r. zajmował funkcję okręgowego atamana uchodźczych stanic Kozaków dońskich. Wraz z Kozackim Stanem poddał się Anglikom i został osadzony w obozie w Lienz w Austrii. 29 maja tego roku w Judenburgu został wydany Sowietom, którzy wywieźli go do ZSRR. Po procesie został skazany na karę 10 lat robót w łagrze. Dalsze losy są nieznane.

</doc>
<doc id="1136531" url="https://pl.wikipedia.org/wiki?curid=1136531" title="Crepis biennis">
Crepis biennis



</doc>
<doc id="1136534" url="https://pl.wikipedia.org/wiki?curid=1136534" title="Chavín de Huantar">
Chavín de Huantar



</doc>
<doc id="1136536" url="https://pl.wikipedia.org/wiki?curid=1136536" title="Powiat Oberwart">
Powiat Oberwart

Powiat Oberwart (niem. "Bezirk Oberwart") – powiat w Austrii, w kraju związkowym Burgenland, przy granicy węgierskiej. Siedziba powiatu znajduje się w mieście Oberwart.
Geografia.
Północno wschodnia część powiatu leży na Wzgórach Kőszeg, przez najwyższy szczyt gór (Írott-kő 884 m n.p.m.) poprowadzono granicę austriacko-węgierską.
Powiat graniczy: na południu z powiatem Güssing, na zachodzie z powiatem Hartberg (w Styrii), na północy z powiatami Wiener Neustadt-Land (w Dolnej Austrii i Oberpullendorf, na wschodzie z węgierskim komitatem Vas.
Podział administracyjny.
Powiat podzielony jest na 32 gminy, w tym trzy gminy miejskie "(Stadt)", dwanaście gmin targowych "(Marktgemeinde)" oraz 17 gmin wiejskich "(Gemeinde)".
Transport.
Przez powiat przebiegają drogi krajowe: B50 ("Burgenland Straße"), B56 ("Geschriebenstein Straße"), B57 ("Güssinger Straße"), B63 ("Steinamangerer Straße") oraz B63a ("Oberwarter Straße"). Na zachodzie na teren powiatu wkracza autostrada A2, najważniejszą linią kolejową jest połączenie Wiedeń-Pinggau-Oberwart-Rechnitz. Na granicy z Węgrami, na wysokości miasta Szombathely usytuowano jedno drogowe przejście graniczne.

</doc>
<doc id="1136538" url="https://pl.wikipedia.org/wiki?curid=1136538" title="Harley Quin">
Harley Quin

Harley Quin – fikcyjna postać stworzona przez Agathę Christie, przyjaciel pana Saterthwaita. Można go spotkać w zbiorze opowiadań "Tajemniczy pan Quin" oraz "Detektywi w służbie miłości". Autorka określiła go jako „opiekuna zakochanych” i „adwokata umarłych”. Został przedstawiony jako arlekin. Agatha Christie zaczerpnęła pomysł na postać Harleya z komedii dell'arte. Ten tajemniczy mężczyzna swoją obecnością zwiastuje tragedie. Harley Quin pomaga również panu Satterthwaitowi w rozwiązywaniu kryminalnych zagadek. Powstał film na podstawie pierwszego opowiadania ze zbioru "Tajemniczy pan Quin" pt. "Nadchodzi pan Quin" nakręcony w 1928 roku.
Opowiadania, w których występuje Harley Quin.
Opowiadania ze zbioru „Tajemniczy pan Quin”:
Opowiadania ze zbioru „Detektywi w służbie miłości”:

</doc>
<doc id="1136539" url="https://pl.wikipedia.org/wiki?curid=1136539" title="Săcueni">
Săcueni

 
Săcueni (węg. "Székelyhíd") – miasto w Rumunii, w okręgu Bihor (Siedmiogród). Według danych na rok 2002 liczy 11 665 mieszkańców.

</doc>
<doc id="1136542" url="https://pl.wikipedia.org/wiki?curid=1136542" title="Częstotliwość środkowa">
Częstotliwość środkowa

Częstotliwość środkowa – w systemach pasmowoprzepustowych lub pasmowozaporowych (elektronicznych lub telekomunikacyjnych) – częstotliwość będąca średnią arytmetyczną (najczęściej) bądź geometryczną (przy logarytmicznych skalach częstotliwości) dolnej i górnej częstotliwości granicznej.

</doc>
<doc id="1136547" url="https://pl.wikipedia.org/wiki?curid=1136547" title="Camera lucida">
Camera lucida

Camera lucida () – XIX-wieczne narzędzie rysownicze i malarskie. 
Za jej pomocą obiekt rysowany był widziany na pulpicie lub podobraziu, dzięki czemu możliwe było w łatwy sposób uzyskanie fotograficznej dokładności obrazu. "Camera lucida" wynaleziona została w 1807 r. przez W. H. Wollastona.

</doc>
<doc id="1136548" url="https://pl.wikipedia.org/wiki?curid=1136548" title="Antoni Tàpies">
Antoni Tàpies

 [], 1. markiz de Tàpies (ur. 13 grudnia 1923 w Barcelonie, zm. 6 lutego 2012 tamże) – kataloński malarz, rzeźbiarz i teoretyk sztuki. Mistrz sztuki Informel. Jeden z najbardziej znanych hiszpańskich artystów XX wieku.
Życiorys.
Syn adwokata Josepa Tàpies i Mestres oraz Marii Puig i Guerra pochodzącej z rodziny katalońskich polityków o narodowych poglądach. Wychowanek szkoły Col·legi Alemany de Barcelona. Od 1940 na skutek choroby gruźliczej przebywał przez dwa lata w sanatoriach, gdzie rozbudził w sobie zainteresowania literaturą i sztuką. Od 1943 r. przez trzy lata studiował prawo na Uniwersytecie Barcelońskim, po czym porzucił studia i zajął się malarstwem. W 1954 r. ożenił się z Teresą Barba i Fàbregas i miał z nią trójkę dzieci: Antoniego, Miquela i Clarę. Przez całe życie, z bardzo krótkimi przerwami, mieszkał w Barcelonie. 
W 1984 r. powołał Fundację im. Antoniego Tàpiesa, aby promować sztukę współczesną. Fundacja posiada również funkcję muzeum, które zostało otwarte dla publiczności w 1990 r.
Twórczość.
Tàpies od samego początku swojej drogi artystycznej związał się z nowoczesnymi tendencjami w sztuce. Swoją pierwszą pracownię malarską założył w Barcelonie w 1946 r. W 1948 r. zadebiutował na pierwszym Salonie Październikowym ("Salón de Octubre") w Barcelonie oraz współtworzył czasopismo i ruch "Dau al Set", związany z surrealizmem i dadaizmem, którego liderem był poeta kataloński Joan Brossa. W roku 1949 wziął udział przeglądzie nowoczesnej sztuki katalońskiej organizowanej przez Instytut Francuski w Barcelonie oraz w Salonie Jedenastu ("Salón de los Once") w Madrycie. W 1950 r. zorganizował swoją pierwszą wystawę indywidualną w Barcelonie (Galeries Laietanes) i otrzymał stypendium Rządu Francuskiego na wyjazd do Paryża, gdzie poznał m.in. Picassa i wpływowego marchanda i krytyka sztuki Michela Tapié. W tym samym roku przedstawił swoje prace do nagrody Carnegie Institute w Pittsburghu. W 1952 r. reprezentował Hiszpanię na XXVI Biennale Sztuki w Wenecji. W 1953 r. miał pierwszą wystawę indywidualną w Stanach Zjednoczonych (Chicago i Nowy Jork) oraz został wyróżniony na II Biennale w São Paulo. W 1955 r. miał wystawę indywidualną w Sztokholmie, a w 1956 – w Paryżu. W 1957 r. został nagrodzony główną nagrodą podczas X Premio Internazionale per la Pittura de Lissone w Mediolanie. W 1958 r. został uhonorowany specjalną salą ekspozycyjną na XXIX Biennale w Wenecji oraz otrzymał prestiżowe nagrody Carnegie Institute i UNESCO. W 1960 r. uczestniczył w wystawie "New Spanish Painting and Sculpture" w MoMA w Nowym Jorku. W latach 60. miał już renomę jednego z najbardziej rozpoznawalnych artystów hiszpańskich. Oprócz wielu wystaw indywidualnych otrzymał wtedy także liczne nagrody, m.in.: Tokio (1960), Nowy Jork (1964), Mentona (1966). W latach 70. zaangażował się w walkę przeciwko frankizmowi, za co był krótko więziony. W latach 80. i 90. realizował liczne ekspozycje przekrojowe swojej twórczości na całym świecie.
Tàpies nie kształcił się w żadnej szkole artystycznej. Zaczynał jako malarz surrealista pod wpływem twórczości takich artystów jak Paul Klee i Joan Miró. Szybko jednak rozwinął własny styl, przechodząc od abstrakcji geometrycznej i sztuki Informel do nurtu, zapoczątkowanego po II wojnie światowej, jako efekt rewaloryzacji takich pojęć jak: materia, pył, cząstka, atom, a który sam artysta określał jako "malarstwo materyczne (kat. pintura matèrica)". Jako jeden z pierwszych artystów zaczął używać w swoich obrazach materiałów, które nie są potocznie uważane za media malarskie, m.in. skóry, papieru, marmurowego pyłu, a w późniejszym okresie, pod wpływem pop-artu, mebli, nie rezygnując przy tym z tradycyjnej formy obrazu. Eksperymentował z fakturą farby i płótna, a także wykorzystywał przedmioty codziennego użytku i na tak zakomponowanym tle umieszczał proste motywy, takie jak: krzyże lub krzyżyki, litery, numery i figury geometryczne, przez co nadawał swoim obrazom wymiar symboliczny bądź metafizyczny. Centralną ideą jego dzieł była rehabilitacja materiałów, przedmiotów bądź pojęć, którymi powszechnie się gardzi, bądź są uznawane jest za nieważne czy niedoskonałe. Często uciekał się do szokowania publiczności prostotą środków wyrazu. W późniejszym okresie tworzył emblematyczne i nietypowe rzeźby przedstawiające przedmioty codziennego użytku. Jednym z najbardziej kontrowersyjnych jest projekt 18-metrowej "Skarpety (Mitjó)" z dziurą na pięcie, który w 1990 r. miał ozdobić Narodowe Muzeum Sztuki Katalonii (MNAC). Jednakże w wyniku protestów publiczności, a także władz, projekt został zawieszony i musiał czekać na prezentację, tym razem w Fundacji im. Antoniego Tàpiesa, aż do 2010 r.
Prace Antoniego Tàpiesa są eksponowane w najważniejszych muzeach sztuki współczesnej na świecie. Oprócz tytułu "doctora honoris causa" na różnych uniwersytetach był nagradzany licznymi nagrodami i odznaczeniami, m.in.: w 1981 Nagrodą Fundacji Wolf w dziedzinie Sztuki; w 1983 złotym medalem za zasługi nadanym przez władze katalońskie; w 1990 Nagrodą Księcia Asturii w dziedzinie Sztuki; w 1993 Medalem Picassa nadanym przez UNESCO; w 2003 Nagrodą im. Velazqueza w dziedzinie Sztuk Plastycznych. 9 kwietnia 2010 w uznaniu zasług król Hiszpanii Juan Carlos I nadał mu tytuł szlachecki 1. markiza de Tàpies.

</doc>
<doc id="1136550" url="https://pl.wikipedia.org/wiki?curid=1136550" title="Statek kosmiczny (album)">
Statek kosmiczny (album)



</doc>
<doc id="1136554" url="https://pl.wikipedia.org/wiki?curid=1136554" title="Autostrada A544 (Niemcy)">
Autostrada A544 (Niemcy)

Autostrada federalna A544, nazywana także Łącznikiem Akwizgrańskim i Odgałęzieniem Akwizgran () – autostrada w Niemczech łącząca centrum Akwizgranu z autostradami A4 i A44 przy węźle "Kreuz Aachen".
Historia.
Autostrada była początkowo budowana jako połączenie Akwizgranu z Kolonią. Odcinek od obecnego węzła "Kreuz Aachen" do Würselen, o długości 1 km, oddano do użytku w 1954 roku. Dalszy przebieg do placu Europa () otwarto w 1958 roku. Po rozbudowaniu autostrady w kierunku granicy holenderskiej została przemianowana na A4 i jedynie 4 kilometrowy fragment z centrum do węzła Aachen oznakowany jest jako A544.
W latach 70. planowano połączenie arterii z autostradą A545 w kierunku Schleiden.
Przebieg.
Bieg autostrady rozpoczyna się na rondzie, na placu Europa w Akwizgranie. Zmierzając w kierunku północno-wschodnim przechodzi przez dzielnicę "Rothe Erde" gdzie, w kierunku miasta mija wyjazd z autostrady "Aachen-Rothe Erde" a w kierunku autostrady A4 wjazd z tej dzielnicy. Po około dwóch kilometrach mija kolejny wyjazd "Würselen", by po około kilometrze, tuż przed skrzyżowaniem z A44, połączyć się z autostradą A4.

</doc>
<doc id="1136556" url="https://pl.wikipedia.org/wiki?curid=1136556" title="Odcinek PQ">
Odcinek PQ

Odcinek PQ – w terminologii medycznej określenie fragmentu zapisu elektrokardiograficznego od końca załamka P do początku zespołu QRS. Jest wyrazem przewodnictwa pobudzenia węzła przedsionkowo-komorowego. Depolaryzacja mięśniówki komór (a dokładniej mięśniówki przegrody międzykomorowej) rozpoczyna zespół QRS, wyrażony załamkiem Q.
W warunkach fizjologicznych leży w linii izoelektrycznej. Jego czas trwania powinien wynosić od 0,04 s do 0,10 s (od 1 kratki do 2,5 kratki na papierze elektrokardiograficznym przy przesuwie taśmy 25 mm/s). Średnio około 80 ms.
Niekiedy może być zniekształcony przez nakładający się załamek "Ta" ("Tp"), będący wynikiem repolaryzacji mięśniówki przedsionków. Odcinek PQ jest wtedy obniżony w stosunku do linii izoelektrycznej. Dzieje się tak w przypadku przerostu prawego przedsionka lub u osób ze zwiększoną aktywnością układu współczulnego. Repolaryzacja przedsionków może zachodzić na zespół QRS, co w efekcie może być przyczyną niskiego odejścia punktu łączącego J.
W warunkach ostrej patologii poziome obniżenie odcinka PQ może być wynikiem zapalenia osierdzia (ostrej fazy), niedokrwienia przedsionków lub ich zawału (może wtedy również występować uniesienie odcinka PQ).

</doc>
<doc id="1136562" url="https://pl.wikipedia.org/wiki?curid=1136562" title="Petyr Mladenow">
Petyr Mladenow



</doc>
<doc id="1136566" url="https://pl.wikipedia.org/wiki?curid=1136566" title="William James O’Brien">
William James O’Brien

William James O’Brien (ur. 28 maja 1836 w Baltimore, Maryland, zm. 13 listopada 1905 w Baltimore, Maryland) – amerykański prawnik i polityk, członek Partii Demokratycznej.
W latach 1873–1877 roku był przedstawicielem trzeciego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1136568" url="https://pl.wikipedia.org/wiki?curid=1136568" title="Dziurawiec rozesłany">
Dziurawiec rozesłany

Dziurawiec rozesłany ("Hypericum humifusum" L.) – gatunek byliny należący do rodziny dziurawcowatych. Występuje w Europie, w Afryce Północnej (Algieria, Maroko) oraz na Maderze i Azorach. W Polsce niezbyt częsty. 
Biologia i ekologia.
Bylina, chamefit. Występuje na polach, łąkach, nieużytkach i rowach oraz w widnych lasach. W klasyfikacji zbiorowisk roślinnych gatunek charakterystyczny dla związku (All.) "Radiolion linoidis". Kwitnie od czerwca do października.

</doc>
<doc id="1136581" url="https://pl.wikipedia.org/wiki?curid=1136581" title="Wewnątrzmaciczne obumarcie płodu">
Wewnątrzmaciczne obumarcie płodu

Wewnątrzmaciczne obumarcie płodu – zgon płodu następujący przed całkowitym jego wydaleniem lub wydobyciem z ustroju matki. Zakończenie ciąży wskutek obumarcia zarodka lub płodu przed 22. tygodniem ciąży określa się jako poronienie. Śmierć płodu na wczesnym etapie rozwoju z zatrzymaniem obumarłego płodu wewnątrz jamy macicy określa się jako poronienie chybione.
Przyczyny.
Rzadko stosowanym określeniem na wewnątrzmaciczne obumarcie płodu z nieznanej przyczyny jest SADS – zespół nagłej śmierci przed urodzeniem (ang. "sudden antenatal death syndrome").
Wewnątrzmaciczny zgon jednego z płodów jest jednym z powikłań, które częściej występują w ciąży wielopłodowej.
Profilaktyka.
Jest stosowana przed, jak i w trakcie ciąży u kobiet z grupy ryzyka. Najczęściej polega na ustabilizowaniu stanu zdrowia kobiet z chorobami przewlekłymi, takimi jak nadciśnienie tętnicze.

</doc>
<doc id="1136582" url="https://pl.wikipedia.org/wiki?curid=1136582" title="Dno">
Dno



</doc>
<doc id="1136583" url="https://pl.wikipedia.org/wiki?curid=1136583" title="Żybocin">
Żybocin



</doc>
<doc id="1136584" url="https://pl.wikipedia.org/wiki?curid=1136584" title="Seitenberg">
Seitenberg



</doc>
<doc id="1136585" url="https://pl.wikipedia.org/wiki?curid=1136585" title="Lonesome Crow">
Lonesome Crow

Lonesome Crow – pierwszy album zespołu Scorpions wydany w roku 1972. Płyta jest uważana za największe artystyczne dokonanie zespołu.

</doc>
<doc id="1136587" url="https://pl.wikipedia.org/wiki?curid=1136587" title="Polityczny cykl koniunkturalny">
Polityczny cykl koniunkturalny

Polityczny cykl koniunkturalny – teoria zakładająca, że przebieg cyklu koniunkturalnego jest modyfikowany przez polityków, którzy manipulują instrumentami polityki makroekonomicznej (narzędzia polityki monetarnej i fiskalnej) w celu pozyskania wyborców i zapewnienia sobie reelekcji. Teoria ta wyjaśnia zatem dość regularne zmiany priorytetów polityki gospodarczej w państwach demokratycznych. Badania empiryczne dowodzą, że np. w krajach należących do Unii Europejskiej obecne są działania mające na celu „podretuszowanie” stanu koniunktury przed wyborami w celu zjednania sobie elektoratu.
Prekursorem koncepcji politycznego cyklu koniunkturalnego był polski ekonomista Michał Kalecki. 
Zgodnie z omawianą koncepcją, wyborcy mają krótką pamięć, są krótkowzroczni, a więc podatni na manipulację i pozostają pod wpływem bieżącej sytuacji gospodarczej. Odpowiednio wcześniej rząd stosując restrykcyjną politykę fiskalną i monetarną doprowadza do pogorszenia stanu koniunktury. Natomiast tuż przed wyborami, za pomocą polityki ekspansywnej, wywołane zostaje ożywienie gospodarcze, połączone nierzadko dodatkowo np. z wprowadzeniem ulg podatkowych dla poszczególnych grup społecznych. Nagromadzone w czasie kryzysu rezerwy produkcyjne pozwalają na silną dynamizację wzrostu gospodarczego znacznie wykraczającą ponad długookresowy trend. Społeczeństwo ma wrażenie, że ekipa rządząca opanowała kryzys i poparcie dla niej wzrasta.
Konsekwencjami takiego manipulowania gospodarką są: wzrost inflacji, spadek oszczędności i inwestycji, zmniejszenie dochodów rozporządzalnych, a nawet zaburzenia równowagi handlowej kraju. Wobec tego po wyborach rządzący podwyższają podatki, ograniczają wydatki państwa, pozwalają na ograniczenie podaży pieniądza i wzrost stóp procentowych itd.
Występowanie politycznego cyklu koniunkturalnego jest kwestionowane przez wielu ekonomistów. Z drugiej jednak strony liczne badania empiryczne potwierdzają istnienie opisanych wyżej zależności. Praca Alesina, Cohena i Roubiniego z 1992 r. ukazała tzw. polityczny cykl pieniężny w Niemczech, podważając niezależność Bundesbanku.

</doc>
<doc id="1136588" url="https://pl.wikipedia.org/wiki?curid=1136588" title="New Tattoo">
New Tattoo

New Tattoo – ósmy album studyjny amerykańskiej grupy heavymetalowej Mötley Crüe. Wydany został w 2000.

</doc>
<doc id="1136590" url="https://pl.wikipedia.org/wiki?curid=1136590" title="I Got a Woman">
I Got a Woman

I Got a Woman – piosenka, której współautorem i wykonawcą był Ray Charles, amerykański muzyk najczęściej wiązany z rhythm and bluesem i soulem. Utwór powstał w wyniku współpracy Charlesa i trębacza z jego zespołu Renalda Richarda. Nagranie zarejestrowane zostało w 1954 w Atlancie i wydane na 10” szelakowej szybkoobrotowej (78 obr./min.) płycie przez wytwórnię Atlantic Records 1050 (później na 7” singlu z numerem katalogowym 45-1050). Popularność utworu spowodowała przełom w karierze Raya Charlesa, przynosząc mu międzynarodowy sukces.
Jako stronę B nagrano „Come Back Baby”. Oba utwory znalazły się potem na wydanym w 1957 LP "Ray Charles" (późniejsza reedycja otrzymała tytuł "Hallelujah, I Love Her So").
Lista utworów.
Pierwotne tytuły obu piosenek różniły się nieco od stosowanych później.
Inspiracje.
Utwór oparty został na wykonywanej przez Southern Tones pieśni „It Must Be Jesus”, której muzycy słuchali przez radio podczas trasy koncertowej latem 1954. Wykorzystując szybkie tempo gospelowego utworu, dając całkiem inny (świecki) tekst i opierając to na inspirowanym jazzem rhythm and bluesowym podkładzie Charles i Richard napisali utwór, który był prototypem nowego podgatunku rhythm and bluesa, nazwanego kilka lat później „soul music”.
Nagrania.
Piosenka została nagrana 11 listopada 1954 w studiu Georgia Tech rozgłośni WGST w Atlancie. Rayowi Charlesowi towarzyszył siedmioosobowy zespół, w którego składzie byli m.in. Donald Wilkerson grający na saksofonie tenorowym i David „Fathead” Newman na saksofonie barytonowym.
"I Got a Woman” był pierwszym utworem artysty, który w styczniu 1955 roku wspiął się na szczyty list w Stanach Zjednoczonych. W 2004 roku magazyn "Rolling Stone" umieścił „I Got a Woman” na 235 miejscu listy 500 utworów wszech czasów (była to jedna z pięciu piosenek Raya, które znalazły się w zestawieniu).
W 1965 Ray Charles nagrał ten utwór ponownie, jako „I Gotta Woman”. Nagranie zostało wydane przez ABC-Paramount (10649)
i dotarło do 79 miejsca na liście Billboard Hot 100 .
Covery.
Pięćdziesiąt lat później raper Kanye West, wykorzystując fragment „I Got a Woman” w swoim utworze „Gold Digger” wskoczył na pierwsze miejsce listy "Billboard", powodując tym samym, że Charles znów powrócił na szczyty notowań. Własną wersję piosenki stworzyło jednak znacznie więcej artystów, wśród których były takie sławy jak m.in. Elvis Presley, The Beatles, Stevie Wonder oraz Roy Orbison.

</doc>
<doc id="1136597" url="https://pl.wikipedia.org/wiki?curid=1136597" title="Krucyfiks ze Szpitala Ducha Świętego w Norymberdze">
Krucyfiks ze Szpitala Ducha Świętego w Norymberdze

Krucyfiks ze Szpitala Ducha św. w Norymberdze – dzieło Wita Stwosza znajdujące się obecnie w Germanisches Nationalmuseum w Norymberdze.
Historia.
Prawdopodobnie pod koniec pierwszej dekady XVI stulecia, członkowie Szpitala św. Ducha zamówili u Wita Stwosza wykonanie krucyfiksu do XV-wiecznej kaplicy (zniszczonej w II wojnie światowej) przylegającej do położonego nad rzeką Pegnitz szpitala, którego część zabudowań zachowała się do dziś. Działanie czasu spowodowało liczne ubytki (np. niemal w całości została zniszczona korona cierniowa. Nie zachowała się również pierwotna polichromia. Dwukrotnie konserwowana, po raz pierwszy w 1933 (z okazji wielkiej wystawy monograficznej poświęconej Stwoszowi) oraz w 1981, kiedy usunięto późniejsze przemalowania.
Opis i analiza.
Jest to ponadnaturalnej wielkości rzeźba wykonana z drewna lipowego. Mimo uszkodzeń nadal jest czytelna koncepcja artysty. Twarz Jezusa sprawia wrażenie zmęczonej, ale Zbawiciel ma otwarte oczy. Plastyczności twarzy dodaje modelunek falistych, niemal kręconych włosów i brody. Ciało Chrystusa cechuje pewien idealizm, miękkość, szczególnie widać to w krągłym, łagodnym wymodelowaniu klatki piersiowej. Ruch mięśni za to został mocniej podkreślony w nogach i ramionach. Dynamizmu w kompozycji dodają silnie odchylona głowa oraz diagonalnie drapowane perizonium.
Jezus Chrystus na krzyżu jest odmiennie przedstawiony niż w krucyfiksie Slackerowskim z krakowskiego kościoła NMP. Zwis został tutaj mocniej zaznaczony. Ciało Zbawiciela jest wyprężone, ale to zostało zaznaczone delikatniej. W miejsce doloryzmu, dramatycznego momentu agonii pojawiło się więcej delikatności, subtelności. Chrystus ma wpółotwarte usta, głęboko opuszczone powieki, silnie spuszczoną w dół głowę, tak jakby przemawiał do ludu. Na twarzy widać ból, zmęczenie męką, ale także pogodzenie się z faktem rychłej śmierci. W przeciwieństwie do krakowskiego krucyfiksu, wizja śmierci Chrystusowej jest odmienna. Nie jest to zjawisko fizjonomiczne, ale obraz doskonałego człowieczeństwa, transcendującego naturę. Ponadto Stwosz chciał tu sugestywnie ukazać zbawczy sens Drogi Krzyżowej, co więcej – zwycięstwo śmierci. W związku z tym można przypuszczać wpływ wcześniejszej tradycji artystycznej – romańskich krucyfiksów triumfalnych, których tradycja była powszechna m.in. w Saksonii (Halberstadt, Freiberg, Wechselburg) – Chrystus był na nich ukazany jako król, zwycięzca i triumfator.
Datowanie.
Na temat krucyfiksu niewiele dowiadujemy się ze źródeł, stąd należy się odwołać do analizy. W artystycznym oeuvre Stwosza znamy kilka datowanych przez rzeźbiarza dzieł. Stwosz wyznaczył tu inny język artystyczny, formy ekspresji uległy wyraźnemu złagodzeniu, co jest charakterystyczne dla jego rzeźb powstałych pod koniec lub na początku drugiej dekady XVI stulecia.

</doc>
<doc id="1136601" url="https://pl.wikipedia.org/wiki?curid=1136601" title="Alpine A110 (1963)">
Alpine A110 (1963)

Alpine A110 – samochód sportowy klasy kompaktowej produkowany przez francuską markę Alpine w latach 1963 – 1974. 
Historia i opis modelu.
Wykonane z włókna szklanego nadwozie Alpine A110 zaprojektował Marcel Hubert. Samochód miał charakterystyczne proporcje - był niski, miał szerokie błotniki i małą kabinę. Jego cechą charakterystyczną była nisko poprowadzona maska, pozbawiona atrapy chłodnicy – chłodzenie silnika zapewniały wycięte przed tylnymi kołami otwory wentylacyjne. Mocno pochylona maska Alpine skrywała niewielki bagażnik, silnik auta umieszczono z tyłu. Główne reflektory A110 ukryto za osłonami z przezroczystego tworzywa. Alpine A110 był produkowany wyłącznie z dwudrzwiowym nadwoziem. Samochód był wyposażony w masywne obręcze kół odlewane ze stopów lekkich. 
Strukturę nośną stanowiła zespawana ze stalowych rurek centralna rama. W A110 zachowano układ napędowy pierwowzoru, z umieszczonym z tyłu silnikiem napędzającym tylne koła. Zamiast słabej, oryginalnej skrzyni biegów o trzech przełożeniach zastosowano nową, mocniejszą przekładnią pięciobiegową. Było to niezbędne ze względu na znacznie lepsze parametry stosowanych w A110 silników. Pod maską auta montowano czterocylindrowe, rzędowe jednostki napędowe, o pojemności od 0,9 do 1,6 l. Na skutek licznych modyfikacji były one znacznie mocniejsze od silnika stosowanego w Renault 8. Zasilany dwoma gaźnikami Webera silnik o pojemności 1,3 l rozwijał moc 90 KM,a jednostka 1,6 l - 125 KM. Dzięki niewielkiej, bo wynoszącej zaledwie 544 kg masie, samochód mógł się rozpędzić do prędkości 195 km/h w wersji 1,3 l i 210 km/h w wersji 1,6 l. Poza pochodzącym z Renault 8 silnikiem, konstruktorzy wykorzystali też zawieszenie tego auta. Prosty układ z pojedynczymi wahaczami poprzecznymi poddano jednak znacznym modyfikacjom, polegających m.in. na mocnym pochyleniu tylnych kół, co znacznie zwiększyło stabilność pojazdów. 
W roku 1973 samochód wygrał Rajdowe mistrzostwa świata w klasyfikacji konstruktorów m.in. w Rajdzie Monte Carlo (rok 1971 i 1973), Korsyki (rok 1973) oraz Portugalii (rok 1971, 1973).

</doc>
<doc id="1136605" url="https://pl.wikipedia.org/wiki?curid=1136605" title="Kopiec Tadeusza Kościuszki w Tarnogrodzie">
Kopiec Tadeusza Kościuszki w Tarnogrodzie

Kopiec Tadeusza Kościuszki w Tarnogrodzie – kopiec w Tarnogrodzie, leżący na osiedlu Błonie przy ul. Floriana Słąki. Usypany został w 1917 roku dla uczczenia setnej rocznicy zgonu Tadeusza Kościuszki.

</doc>
<doc id="1136611" url="https://pl.wikipedia.org/wiki?curid=1136611" title="Wysiękowe zapalenie ucha środkowego">
Wysiękowe zapalenie ucha środkowego

Wysiękowe zapalenie ucha środkowego (łac. "otitis media secretoria", ang. otitis media with effusion, OME, serous/secretory otitis media, SOM) – proces polegający na gromadzeniu się jałowego płynu w jamie bębenkowej. Wysiękowe zapalenie powstaje przy zachowanej błonie bębenkowej (brak perforacji).
Etiologia.
Zapalenie wysiękowe występuje głównie u dzieci do 10 roku życia, ale może zdarzać się także u dorosłych. Częściej spotyka się je u chłopców, wśród rasy białej oraz u osób z rozszczepem podniebienia. Do najczęstszych przyczyn zapalenia wysiękowego należą:
Patofizjologia.
Najczęstszym patomechanizmem wysiękowego zapalenia ucha jest obturacja ujścia gardłowego trąbki słuchowej. Z tego względu do jego powstania dochodzi w przypadku patologii części nosowej gardła. Przewlekle utrzymująca się niedrożność trąbki (na skutek zamknięcia ujścia gardłowego) powoduje podciśnienie w jamie bębenkowej, które doprowadza do powstania przesięku z kapilar wyściółki (błony śluzowej) jamy bębenkowej. Płyn w jamie bębenkowej w przypadku podciśnienia może też powstawać na skutek zmian przepuszczalności naczyń wyściółki. Podciśnienie w uchu środkowym prowadzi stopniowo do metaplazji nabłonka wyścielającego jamę bębenkową. W nowym nabłonku pojawiają się liczne komórki kubkowe, które produkują gęsty śluz. W konsekwencji w jamie bębenkowej powstaje gęsta wydzielina. Z tego względu jedną z angielskich nazw wysiękowego zapalenia ucha środkowego jest "glue ear".
Oprócz tego wyjałowienie wysięku po ostrym zapaleniu ucha środkowego także powoduje powstawanie przewlekłej postaci zapalenia wysiękowego.
Objawy.
Można podzielić w zależności od typu zapalenia wysiękowego. W postaci ostrej dominują:
Postać przewlekła charakteryzuje jedynie występowanie niedosłuchu typu przewodzeniowego (rzadko mieszanego) oraz niekiedy szum lub zawroty głowy.
Diagnostyka i rozpoznanie.
Opierają się na wywiadzie, który u dziecka sugeruje najczęściej przerost migdałka gardłowego. U dorosłych zapalenie wysiękowe występuje rzadko i jego stwierdzenie zawsze powinno skłonić do przeprowadzenia diagnostyki w kierunku nowotworów części nosowej gardła.
Diagnostyka wysiękowego zapalenia ucha środkowego opiera się na badaniu otoskopowym, w którym stwierdzamy:
Ponadto w badaniu pneumootoskopowym stwierdza się brak ruchomości błony bębenkowej. Do diagnostyki wysiękowego zapalenia ucha środkowego służą także badania audiologiczne:
Leczenie.
Jest zawsze przyczynowe (na przykład adenotomia przy powiększeniu migdałka gardłowego). Ponadto podaje się leki przeciwzapalne, leki mukolityczne, udrożniające trąbkę słuchową leki α-mimetyczne, leki antyhistaminowe, niekiedy antybiotykoterapia. Przy braku poprawy w badaniu tympanometrycznym zwykle po 3 miesiącach proponuje się leczenie zabiegowe: paracentezę. Często podczas zabiegu do błony bębenkowej wkłada się specjalne dreniki wentylacyjne (pistony), które umożliwiają odpływ wydzieliny i wyrównanie ciśnienia po obu stronach błony bębenkowej.
Rokowanie.
W przypadku wdrożenia właściwego leczenia jest pomyślne. Jeżeli nie zostaną ustalone prawidłowo wskazania do wykonania paracentezy, może dojść do atrofii i wciągnięcia błony bębenkowej (atelektazji), lub powstania zrostów w jamie bębenkowej (zrostowe zapalenie ucha środkowego).
Przypisy.
"Otorynolaryngologia praktyczna – podręcznik dla studentów i lekarzy." Tom I. red. G. Janczewki. wyd. Via Medica. Gdańsk 2005. 

</doc>
<doc id="1136612" url="https://pl.wikipedia.org/wiki?curid=1136612" title="Fly to the Rainbow">
Fly to the Rainbow

Fly to the Rainbow – drugi album studyjny Scorpions wydany 7 października 1974 roku przez wytwórnię RCA Victor

</doc>
<doc id="1136613" url="https://pl.wikipedia.org/wiki?curid=1136613" title="Roman Kaczor">
Roman Kaczor

Roman Bronisław Kaczor (ur. 3 września 1956 w Oławie) – polski polityk, samorządowiec, poseł na Sejm VI i VII kadencji.
Życiorys.
Posiada wykształcenie średnie ogólne, prowadził własną działalność gospodarczą. Od 2002 do 2007 pełnił funkcję przewodniczącego rady miasta w Oławie.
W wyborach parlamentarnych w 2005 bezskutecznie kandydował do Sejmu. W wyborach parlamentarnych 21 października 2007 kandydował z 13. miejsca listy Platformy Obywatelskiej w okręgu wrocławskim. Otrzymał 3175 głosów, zajmując dziesiąte miejsce wśród kandydatów PO i pierwsze niedające mandatu poselskiego. 23 listopada tego roku złożył jednak ślubowanie poselskie, zastępując w parlamencie Andrzeja Łosia, który nie objął mandatu, zachowując stanowisko marszałka dolnośląskiego. W wyborach w 2011 z powodzeniem ubiegał się o reelekcję, dostał 5302 głosy. W 2015 nie został wybrany na kolejną kadencję. W 2018 uzyskał natomiast mandat radnego powiatu oławskiego.

</doc>
<doc id="1136620" url="https://pl.wikipedia.org/wiki?curid=1136620" title="Rahbe">
Rahbe

Rahbe (arab. رحبة) – miejscowość w Dystrykcie Akkar w Gubernatorstwie Asz-Szamal w Libanie. Ok. 30 km od Trypolisu i 124 km na północny wschód od Bejrutu.

</doc>
<doc id="1136624" url="https://pl.wikipedia.org/wiki?curid=1136624" title="Ifriqiya">
Ifriqiya



</doc>
<doc id="1136625" url="https://pl.wikipedia.org/wiki?curid=1136625" title="1 Front Nadbałtycki">
1 Front Nadbałtycki

1 Front Nadbałtycki (ros. 1-й Прибалтийкий фронт, w polskiej literaturze występuje również nazwa 1 Front Bałtycki) – związek operacyjno-strategiczny Armii Czerwonej o kompetencjach administracyjnych i operacyjnych na zachodnim terytorium ZSRR, działający podczas wojny z Niemcami w czasie II wojny światowej.
Historia.
Utworzony 20 października 1943 w wyniku przemianowania Frontu Kalinińskiego. W październiku – grudniu 1943 prowadził walki w rejonie Witebska. W okresie 23 czerwca – 31 lipca 1944 uczestniczył w operacji białoruskiej. W sierpniu – listopadzie 1944 walczył przeciw Grupie Armii Północ, zajmując Litwę i część Łotwy, oraz blokował wojska niemieckie w rej. Kłajpedy i na cyplu w rej. Lipawy i Tukums. W dniach 13–31 stycznia 1945 uczestniczył w operacji wschodniopruskiej. 24 lutego przemianowany na Grupę Zemlandzką (Sambijską), którą włączono do 3 Frontu Białoruskiego. Sztab tej Grupy rozformowano w marcu 1945.

</doc>
<doc id="1136628" url="https://pl.wikipedia.org/wiki?curid=1136628" title="Emil Friede">
Emil Friede

Emil Friede (ur. 23 maja 1857 w Einbeck, zm. 9 maja 1947 tamże) – niemiecki architekt.
Życiorys.
W latach 1877–1883 odbył studia architektoniczne w Wyższej Szkole Technicznej (niem. "Technische Hochschule") w Hanowerze, m.in. u Conrada Wilhelma Hase. W 1899 został mianowany architektem powiatowym (niem. "Kreisbaumeister") i dyrektorem Wyższego Urzędu Budowlanego w Zielonej Górze. W 1921 powrócił do rodzinnego Einbeck, gdzie objął stanowisko architekta miejskiego. W 1924 Friede odnotowany został jako wyższy urzędnik państwowy niemieckiej administracji budowlanej (niem. "Regierungs- und Baurat").
Na temat jego działalności architektonicznej niewiele wiadomo – akta dawnego powiatowego Wyższego Urzędu Budowlanego w Zielonej Górze uległy zniszczeniu w trakcie II wojny światowej.
Spośród dziewięciu znanych dzieł architekta siedem to budowle publiczne (gmachy sądów w Głogowie i Nowej Soli, gimnazjum w Głogowie i liceum w Zielonej Górze, siedziba urzędu celnego w Głogowie, gmach powiatowego urzędu budowlanego i kościół ewangelicki w Zielonej Górze), kolejnym jest dom własny w Einbeck a ostatnim, wzniesiony tamże, pomnik ku czci poległych w trakcie I wojny światowej mieszkańców miasta.
Praca nad projektami siedzib urzędów w Głogowie, Zielonej Górze i Nowej Soli związana była z pełnionymi przez Friedego obowiązkami architekta powiatowego. Gmach kościoła luterańskiego w Zielonej Górze (1909–10/11) został ufundowany przez miejscową gminę wyznaniową, która zapewne zleciła Friedemu przygotowanie planów i poprowadzenie budowy.

</doc>
<doc id="1136630" url="https://pl.wikipedia.org/wiki?curid=1136630" title="Atlas Network">
Atlas Network

Atlas Network (wcześniej "Atlas Economic Research Foundation") – amerykańska organizacja non-profit, wspomagająca zakładanie i umacnianie światowej sieci wolnorynkowych think-tanków.
Organizacja jest uważana za jeden z najważniejszych wolnorynkowych think-tanków w USA.
Założycielem i prezesem jest Alejandro Chafuen.

</doc>
<doc id="1136631" url="https://pl.wikipedia.org/wiki?curid=1136631" title="Zarząd Komunikacji Miejskiej w Elblągu">
Zarząd Komunikacji Miejskiej w Elblągu

Zarząd Komunikacji Miejskiej sp. z o.o. w Elblągu działający na zlecenie miasta Elbląg organizator publicznego transportu zbiorowego miasta Elbląg i gminy wiejskiej Elbląg, a także gminy Milejewo.
Organizuje usługi na 5 liniach tramwajowych, 15 liniach autobusowych (w tym na 2 liniach podmiejskich, na linii sezonowej nr 18 oraz na linii nocnej nr 100).
Tramwaje.
Przewozy tramwajowe w Elblągu obsługiwane są, na zlecenie ZKM, przez Tramwaje Elbląskie sp. z o.o.

</doc>
<doc id="1136633" url="https://pl.wikipedia.org/wiki?curid=1136633" title="Złoty polski">
Złoty polski

Złoty polski – obrachunkowa jednostka pieniężna równa 30 groszom, w czasach nowożytnych wybijana jako moneta. Powstała przed połową XV wieku dla oznaczenia 30 groszy (540 denarów), stanowiących ekwiwalent w srebrze dla złotego dukata, nazywanego czerwonym złotym.
Po raz pierwszy realnie wybity za panowania Zygmunta II Augusta jako tak zwany półkopek. Wartość 30 groszy miały także talary lekkie Zygmunta III Wazy z lat 1620–1622. Srebrne złotówki bito w 1661 i 1663–1666 jako tymfy. Od czasu reform monetarnych Stanisława Augusta Poniatowskiego złoty polski był ekwiwalentem 4 groszy srebrnych lub 30 miedzianych. W czasie insurekcji kościuszkowskiej Dyrekcja Biletów Skarbowych wydawała bilety skarbowe opiewające na 1 złoty polski. 
W 1828 w Królestwie Polskim utworzono Bank Polski, pierwszy polski bank emisyjny. W 1824 wyemitowano złotowe bilety kasowe, zaś w czasie powstania listopadowego pierwsze banknoty. W Królestwie Polskim do 1841 emitowano złoty polski i jego wielokrotność w srebrze (2, 5, 10 złp) i złocie (20, 25, 50 złp). Od 1832 wyznaczono wartość 1 złp na 15 kopiejek. W Galicji złoty polski jako jednostka obrachunkowa był używany do 1846 (4 złp stanowiły 1 gulden, czyli złoty reński).

</doc>
<doc id="1136634" url="https://pl.wikipedia.org/wiki?curid=1136634" title="Rezerwat przyrody Czerwona Róża">
Rezerwat przyrody Czerwona Róża

Rezerwat przyrody Czerwona Róża – leśny rezerwat przyrody położony w gminie Pępowo, powiecie gostyńskim (województwo wielkopolskie).
Powierzchnia: 5,36 ha (akt powołujący podawał 4,93 ha).
Został utworzony w 1958 roku w celu ochrony lasu mieszanego z przewagą modrzewia, sosny, dębu i znikomym udziałem jarząbu brekinia.

</doc>
<doc id="1136637" url="https://pl.wikipedia.org/wiki?curid=1136637" title="Rufus Isaacs">
Rufus Isaacs

Rufus Daniel Isaacs, 1. markiz Reading GCB, GCSI, GCIE, GCVO (ur. 10 października 1860 w Rzeszowie, zm. 30 grudnia 1935) – brytyjski polityk, prawnik i arystokrata pochodzenia żydowskiego, syn handlarza owocami ze Spitalfields.
Życiorys.
Isaacs wraz z rodzicami przeniósł się w latach 70. XIX wieku do Krakowa, następnie wyemigrowali do Anglii. Ukończył studia prawnicze i w 1887 r. został powołany do Middle Temple. Dał się tam poznać jako zdolny i odpowiedzialny prawnik. Zasłynął w 1904 r. podczas procesu oskarżonego o defraudację Whitakera Wrighta. W tym samym roku został wybrany do Izby Gmin jako deputowany Partii Liberalnej z okręgu Reading. W 1910 r. pełnił funkcję Radcy Generalnego, zaś w latach 1910–1913 był prokuratorem generalnym. W 1912 r. został pierwszym prokuratorem generalnym, który wszedł w skład brytyjskiego gabinetu. W latach 1913–1921 Isaacs był Lordem Najwyższym Sędzią w związku z czym musiał zrezygnować z miejsca w Izbie Gmin.
W 1914 r. Isaacs został kreowany baronem Reading. W 1916 r. został wicehrabią Reading, zaś rok później hrabią Reading i wicehrabią Erleigh. W latach 1918–1919 był ambasadorem Zjednoczonego Królestwa w Waszyngtonie. W 1921 r. zrezygnował z funkcji Najwyższego Sędziego by objąć stanowisko wicekróla Indii. Na tym stanowisku, mimo deklarowania polityki dialogu, często używał siły w sporach z opozycją. To na jego rozkaz uwięziono w 1922 r. Mahatmę Gandhiego. W Indiach Reading pozostał do 1925 r. W 1926 r. został kreowany markizem Reading. Była to najwyższa godność parowska jaka kiedykolwiek została osiągnięta w Wielkiej Brytanii przez osobę pochodzenia żydowskiego.
Po utworzeniu rządu narodowego przez premiera MacDonalda Reading objął w tym rządzie stanowiska przewodniczącego Izby Lordów i ministra spraw zagranicznych. Po kilku miesiącach sprawowania tych funkcji zrezygnował ze względu na zły stan zdrowia. W 1934 r. otrzymał honorowy urząd lorda strażnika Pięciu Portów. Był również kawalerem Krzyża Wielkiego Orderu Łaźni, Krzyża Wielkiego Orderu Gwiazdy Indii, Krzyżem Wielkim Orderu Imperium Indyjskiego i Krzyżem Wielkim Królewskiego Orderu Wiktoriańskiego. Był również członkiem Tajnej Rady. Pod koniec życia zmienił nazwisko na Rufus Isaacs.
8 grudnia 1887 r. poślubił Alice Cohen (1866 – 30 stycznia 1930), córkę londyńskiego kupca Alberta Cohena. Miał z nią syna Geralda, który po śmierci ojca w 1935 r. został 2. markizem Reading.
Razem z Alfredem Mondem i Herbertem Samuelem Reading był jednym z założycieli „The Palestine Electricity, Corporation Limited”, z której powstała później Izraelska Korporacja Elektryczna. Imię markiza nosi elektrownia w Tel Awiwie.

</doc>
<doc id="1136643" url="https://pl.wikipedia.org/wiki?curid=1136643" title="Markiz Reading">
Markiz Reading

Informacje ogólne.
Markizowie Reading 1. kreacji (parostwo Zjednoczonego Królestwa)
Najstarszy syn 4. markiza Reading: Julian Michael Rufus Isaacs, wicehrabia Erleigh

</doc>
<doc id="1136647" url="https://pl.wikipedia.org/wiki?curid=1136647" title="Hypericum humifusum">
Hypericum humifusum



</doc>
<doc id="1136648" url="https://pl.wikipedia.org/wiki?curid=1136648" title="Nečujam">
Nečujam

Nečujam – wieś w Chorwacji, w żupanii splicko-dalmatyńskiej, w gminie Šolta. Leży na wyspie Šolta. W 2011 roku liczyła 171 mieszkańców.
W miejscowości tej wypoczywał poeta Krzysztof Kamil Baczyński.

</doc>
<doc id="1136653" url="https://pl.wikipedia.org/wiki?curid=1136653" title="Jasnogórski Kwartet Wokalny Cantus">
Jasnogórski Kwartet Wokalny Cantus

Jasnogórski Kwartet Wokalny Cantus – zespół wokalny powstały w maju 1992 roku z inicjatywy ówczesnego przeora klasztoru na Jasnej Górze – o. Jerzego Tomzińskiego. Pierwszy skład kwartetu Cantus tworzyli: Agnieszka Przeździecka (obecnie Jakubowska) – sopran, Lidia Kubiak (obecnie Jeziorowska) – alt, Przemysław Jeziorowski – tenor, Piotr Grabas – bas. Opiekunem zespołu z ramienia Klasztoru został o. Jacek Łęski.
Skład zespołu ulegał zmianom.
Aktualnie Kwartet Wokalny „Cantus” tworzą:
Obecnym opiekunem zespołu z ramienia Klasztoru jest kustosz Sanktuarium.
Głównym celem śpiewaczej działalności Kwartetu jest kontynuacja tradycji śpiewu gregoriańskiego na mszy konwentualnej – łacińskiej, która jest odprawiana codziennie o godzinie ósmej rano w Kaplicy Matki Bożej. Podczas tych Mszy św. „Cantus” wykonuje części stałe mszy gregoriańskich oraz utwory czterogłosowe muzyki religijnej zarówno starych mistrzów, jak i współczesnych kompozytorów. Kwartet śpiewa również podczas uroczystości kościelnych, związanych z życiem Sanktuarium. Zespół nie zamyka się wyłącznie w repertuarze sakralnym. Chętnie śpiewa opracowania utworów ludowych i rozrywkowych. Jasnogórski Kwartet Wokalny „Cantus” prowadzi szeroką działalność koncertową. Uczestniczył w wielu imprezach na terenie miasta i kraju, koncertach charytatywnych, koncertował w Anglii, Niemczech oraz w Szwecji, nagrywał dla II Programu Polskiego Radia i Radia BBC Nottingham oraz zrealizował audycję dla I Programu Telewizji Polskiej.

</doc>
<doc id="1136654" url="https://pl.wikipedia.org/wiki?curid=1136654" title="Dzień Weteranów">
Dzień Weteranów

Dzień Weteranów (ang. "Veterans Day") – amerykańskie święto mające na celu uhonorowanie weteranów służących w siłach zbrojnych Stanów Zjednoczonych. Obchodzone jest 11 listopada, w rocznicę zawarcia rozejmu kończącego I wojnę światową, w ten sam dzień co Święto Niepodległości i Dzień Pamięci w innych krajach. Mimo że święto poświęcone jest pamięci wszystkich weteranów, żywych i zmarłych, jego celem jest uczczenie głównie żyjących żołnierzy i wyrażenie podziękowania za ich służbę krajowi. Pamięci zmarłych żołnierzy poświęcone jest oddzielne święto, Memorial Day, obchodzone w maju.
W Dzień Weteranów zamknięte są urzędy federalne, banki oraz większość urzędów stanowych i szkół. Otwarte są zazwyczaj inne przedsiębiorstwa i sklepy. Jeżeli 11 listopada przypada w sobotę, obchody Dnia Weteranów są przesunięte na poprzedzający ją piątek, a gdy 11 listopada przypada w niedzielę, obchody przesunięte są na następujący po niej poniedziałek.
Święto 11 listopada zostało ustanowione w 1919 roku przez prezydenta Stanów Zjednoczonych Woodrowa Wilsona pod nazwą "Armistice Day" (pl. "dzień rozejmu"), aby uczcić rocznicę zakończenia działań wojennych podczas I wojny światowej. Prezydent Dwight Eisenhower ustanowił ten dzień świętem narodowym pod nazwą Dzień Weteranów proklamacją z 1 czerwca 1954 roku.
Pisownia.
W języku angielskim prawidłowa pisownia nazwy święta to "Veterans Day". Niekiedy spotykane nazwy "Veteran's Day" lub "Veterans' Day" są niepoprawne. Prawidłowa nazwa nie zawiera apostrofu, ponieważ jest to dzień poświęcony pamięci weteranów, a nie dzień, który do nich należy.

</doc>
<doc id="1136657" url="https://pl.wikipedia.org/wiki?curid=1136657" title="Paisa Films">
Paisa Films

Paisa Films jest studiem filmowym założonym w 2005 roku przez reżysera Macieja Ślesickiego. Studio realizuje produkcje filmowe i telewizyjne od developmentu przez okres przygotowawczy, produkcję i postprodukcję. Posiada kompletną linię produkcyjną potrzebną do zrealizowania filmu fabularnego, dokumentu, reklamy oraz animacji.
Misja.
Misją firmy jest inwestowanie w utalentowanych młodych twórców, którzy chcą produkować filmy na wysokim poziomie technicznym i artystycznym. W ramach programu "Czas na młodych" realizowanego wspólnie z fundacją Laterna Magica, Paisa Films oferuje debiutantom profesjonalne warunki produkcji, opiekę artystyczną, wsparcie promocyjne i dystrybucyjne.
Paisa Films jest ściśle związana z Warszawską Szkoła Filmową przez osobę prezesa firmy i jednocześnie założyciela szkoły Macieja Ślesickiego.
Produkcje.
Filmowe:
Telewizyjne:
Najnowsza produkcja to kolejny debiut reżyserski, remake niezależnego filmu "Manna" Huberta Gotkowskiego pod tym samym tytułem. 
Oprócz filmów fabularnych i seriali Paisa Films zajmuje się również realizacją spotów reklamowych i filmów promocyjnych (m.in. dla Muzeum Powstania Warszawskiego, Polskiego Instytutu Sztuki Filmowej, firm Atlas i Renault).
 

</doc>
<doc id="1136659" url="https://pl.wikipedia.org/wiki?curid=1136659" title="Zirydzi">
Zirydzi

Zirydzi (arab. زيريون) – dynastia berberyjska pochodząca z Małej Kabylii spośród plemienia Kutama. Rządziła Ifrikiją (mniej więcej współczesna Tunezja), początkowo w imieniu Fatimidów, przez około dwa stulecia, dopóki nie została osłabiona przez Banu Hilal, a w końcu zniszczona przez Almohadów. Ich stolicą był Kairuan. Boczna gałąź tej rodziny rządziła Grenadą do 1090 (zobacz Zirydzi z Grenady).
Hammadydzi byli odgałęzieniem tej dynastii.
Historia.
Zirydzi byli Berberami z plemion Sanhadża z rejonu współczesnej Algierii. W X wieku byli wasalami Fatymidów, pokonali charydżycki bunt Abu Jazyda (943-947) pod wodzą Ziriego ibn Manada (935-971). Przy wsparciu Fatymidów Ziri został gubernatorem środkowego Maghrebu i założył swoją rezydencję w Aszirze na południowym wschodzie Algieru.
Gdy Fatymidzi przenieśli swoje centrum do Egiptu w 972, Buluggin ibn Ziri (971-984) syn Ziriego został wyznaczony wicekrólem Ifrikiji. Wycofanie floty do Egiptu uniemożliwiło utrzymanie Sycylii przez Kalbidów, natomiast Algieria oderwała się pod zarządem Hammada ibn Buluggina syna Buluggina.
Stosunki z fatymidzkimi suzerenami były zmienne – w 1016 tysiące szyitów straciło życie w buncie w Ifrikiji, a Fatymidzi sprzyjali odłączeniu się Trypolitanii od Zirydów, tym niemniej stosunki pozostały bliskie. W 1045 Zirydzi oderwali się całkowicie przez uznanie Abbasydów z Bagdadu jako prawowitych kalifów.
Fatymidzi wysłali beduińskie plemiona Banu Hilal i Banu Sulajm do Ifrikiji. Berberyjskie wojska uciekły, Zirydzi zostali pokonani a kraj spustoszony przez Beduinów. W wyniku anarchii zniszczono kwitnące dotąd rolnictwo. Nadmorskie miasta nabrały nowego znaczenia jako droga dla handlu morskiego i baza dla działań pirackich przeciw chrześcijańskim statkom.
Po utracie Kairuanu (1057) rządy Zirydów ograniczyły się do nadbrzeżnego pasa z Al-Mahdijją jako stolicą, podczas gdy w głębi lądu powstało kilka beduińskich emiratów. Między 1146 a 1148 Normanowie z Sycylii podbili wszystkie nadbrzeżne miasta, a w 1152 ostatni Zirydzi w Algierii zostali zastąpieni przez Almohadów.

</doc>
<doc id="1136660" url="https://pl.wikipedia.org/wiki?curid=1136660" title="Andrzej Duda">
Andrzej Duda

Andrzej Sebastian Duda (ur. 16 maja 1972 w Krakowie) – polski prawnik i polityk, od 6 sierpnia 2015 prezydent Rzeczypospolitej Polskiej.
Doktor nauk prawnych, w latach 2006–2007 podsekretarz stanu w Ministerstwie Sprawiedliwości, w latach 2008–2010 podsekretarz stanu w Kancelarii Prezydenta Lecha Kaczyńskiego, w latach 2007–2011 członek Trybunału Stanu, poseł na Sejm VII kadencji (2011–2014), poseł do Parlamentu Europejskiego VIII kadencji (2014–2015).
Życiorys.
Dzieciństwo i młodość.
Urodził się 16 maja 1972 w Krakowie. Jest synem Jana Dudy, elektrotechnika, profesora nauk technicznych i samorządowca oraz Janiny Milewskiej-Dudy, profesor nauk chemicznych. Jego rodzice swoją działalność zawodową związali z Akademią Górniczo-Hutniczą im. Stanisława Staszica w Krakowie. Ma dwie młodsze siostry – Annę i Dominikę. Jego stryjem jest polityk Antoni Duda.
W trakcie II wojny światowej brat dziadka Andrzeja Dudy, Franciszek Duda, od 1943 walczył w szeregach AK na Podkarpaciu. Został zakatowany przez gestapo w więzieniu w Tarnowie. Miejsce jego pochówku do dziś pozostaje nieznane. Dziadek Andrzeja Dudy od strony matki, Nikodem Milewski, wziął udział w wojnie polsko-bolszewickiej w 1920 jako kwatermistrz. Był piłsudczykiem. Jego matka a prababka Andrzeja Dudy, Joanna z domu Mrozowska, została wywieziona w czasie II wojny światowej przez Niemców i jej losy są nieznane. Brat Nikodema, Wiktor Milewski, walczył w partyzantce w województwie radomskim. Syn Nikodema, Lech Milewski, jako szesnastolatek walczył w powstaniu warszawskim. Następnie został osadzony w obozie koncentracyjnym Auschwitz, a później także w Mauthausen, gdzie dożył wyzwolenia w 1945.
Andrzej Duda w latach 1984–1990 należał do harcerstwa. Działalność tę zakończył jako drużynowy 5 Krakowskiej Drużyny Harcerskiej „Piorun” w strukturach Związku Harcerstwa Polskiego, wchodzącej w skład Szczepu 5 KDH „Wichry”. Wielokrotnie wskazywał na tamten czas, jako ważne doświadczenie w życiu osobistym.
Wykształcenie i praca zawodowa.
W latach 1979–1987 uczęszczał do Szkoły Podstawowej im. Janka Krasickiego w Krakowie (obecna SP nr 33 im. Króla Stefana Batorego w Krakowie). Szkoła była wówczas placówką badawczą Wyższej Szkoły Pedagogicznej w Krakowie. W szkole działał Szczep 5 KDH „Wichry”, do którego należał także Andrzej Duda.
Od 1987 uczęszczał do klasy humanistycznej II Liceum Ogólnokształcącego w Krakowie, w którym zdał maturę w 1991.
W 1996 ukończył studia prawnicze na Wydziale Prawa i Administracji Uniwersytetu Jagiellońskiego na podstawie pracy magisterskiej pt. "Wywłaszczenie nieruchomości pod budowę autostrad płatnych", obronionej w Katedrze Postępowania Administracyjnego UJ. Podczas studiów startował w Akademickich Mistrzostwach Polski w narciarstwie alpejskim. W 2003 nie zdał egzaminu na aplikację adwokacką, ponieważ „nie uzyskał wymaganego minimum punktów na etapie testu pisemnego”. 19 grudnia 2003 rada adwokacka w Krakowie odmówiła wpisania go na listę aplikantów adwokackich, gdyż uzyskał tylko 67 punktów z testu pisemnego, podczas gdy minimum wynosiło 85 pkt. Andrzej Duda odwołał się od tej decyzji 2 kwietnia 2004, powołując się na wyrok Trybunału Konstytucyjnego z 18 lutego 2004. 28 maja 2004 Okręgowa Rada Adwokacka w Krakowie odmówiła wznowienia postępowania, wskazując, że zgodnie z tym wyrokiem uznano ważność postępowań konkursowych przeprowadzonych przed ogłoszeniem tego wyroku TK. Andrzej Duda zaskarżył decyzję do Naczelnej Rady Adwokackiej, ale jej prezydium podtrzymało decyzję rady okręgowej, wskazując, iż Andrzej Duda w odwołaniu pomylił przepisy.
W lutym 1997 rozpoczął pracę naukowo-dydaktyczną w Katedrze Postępowania Administracyjnego UJ, a od października 2001 w Katedrze Prawa Administracyjnego UJ jako asystent. 24 stycznia 2005 uzyskał stopień naukowy doktora nauk prawnych na podstawie rozprawy zatytułowanej "Interes prawny w polskim prawie administracyjnym" napisanej pod kierunkiem profesora Jana Zimmermanna i obronionej 6 grudnia 2004, a następnie wydanej w formie publikacji książkowej w 2008. 
Wiosną 2005 założył własną kancelarię prawną. W latach 2003–2007 był członkiem rady nadzorczej krakowskiego TBS Południe. Był także wykładowcą w Wyższej Szkole Pedagogiki i Administracji im. Mieszka I w Poznaniu.
Wczesna aktywność polityczna.
W 1989 zaangażował się w kampanię Komitetu Obywatelskiego. W wyborach prezydenckich w 1990 i 1995, jako wolontariusz, aktywnie wspierał kandydaturę Lecha Wałęsy. O swoim poparciu dla Wałęsy po latach mówił: "Cztery razy głosowałem na niego w wyborach prezydenckich, w obydwu turach w 1990 i 1995! Choć mając dzisiejszą wiedzę, nie wiem, czyby mi ręka nie drgnęła".
31 maja 2000 wstąpił w szeregi Unii Wolności, gdzie w październiku tego samego roku został wiceprzewodniczącym koła Podgórze Zachód i ubiegał się nieskutecznie o mandat na zjazd regionalny partii. Jesienią 2001 zdobył mandat delegata na zjazd regionalny partii. Odnosząc się do swojego doświadczenia związanego z UW, napisał później: "wystarczyło, żeby się zrazić""."
Kariera polityczna.
Po wyborach parlamentarnych w 2005 rozpoczął współpracę z Klubem Parlamentarnym Prawa i Sprawiedliwości jako doradca legislacyjny.
Ministerstwo Sprawiedliwości.
Od 1 sierpnia 2006 do 15 listopada 2007 pełnił funkcję podsekretarza stanu w Ministerstwie Sprawiedliwości w rządzie Jarosława Kaczyńskiego. Funkcję ministra sprawiedliwości pełnił wówczas Zbigniew Ziobro. W resorcie odpowiadał za legislację, współpracę międzynarodową i przebieg informatyzacji. Reprezentował polski wymiar sprawiedliwości na forum Komisji ds. wymiaru sprawiedliwości UE. Nadzorował informatyzację wszystkich 125 sądów gospodarczych, wprowadzono wtedy urządzenia umożliwiające przesłuchania na odległość we wszystkich 45 sądach okręgowych. Proces informatyzacji objął także większość wydziałów w sądach grodzkich. Przyspieszono także informatyzację wydziałów ksiąg wieczystych.
W 2007 bez powodzenia startował w wyborach do Sejmu z ostatniego miejsca na liście PiS w okręgu tarnowskim, otrzymując 11 158 głosów (6. wynik na liście). W jego ówczesną kampanię zaangażował się Zbigniew Ziobro. Z funkcji wiceministra został odwołany 15 listopada 2007 w związku z wyborem przez Sejm w skład Trybunału Stanu, w którym zasiadał do 2011.
Kancelaria Prezydenta RP Lecha Kaczyńskiego.
16 stycznia 2008 Lech Kaczyński powołał go na stanowisko podsekretarza stanu w Kancelarii Prezydenta RP. Objął nadzór nad Biurem Prawa i Ustroju oraz od jesieni 2008 nad Biurem Obywatelstw i Prawa Łaski. Do jego obowiązków należało czuwanie nad prezydencką legislacją. Reprezentował Prezydenta Rzeczypospolitej m.in. w trakcie prac nad ustawami w Sejmie.
12 kwietnia 2010 roku nadzorował wraz z prezydencką minister Bożeną Borys-Szopą przywiezienie ciała Marii Kaczyńskiej, zmarłej w katastrofie smoleńskiej 10 kwietnia.
5 lipca 2010, dzień po drugie turze wyborów prezydenckich, w których zwyciężył Bronisław Komorowski, złożył dymisję z zajmowanej funkcji, która została przyjęta następnego dnia przez Bronisława Komorowskiego wykonującego jako Marszałek Sejmu obowiązki Prezydenta.
Rada Miasta Krakowa, Sejm RP i Parlament Europejski.
W wyborach samorządowych w 2010 kandydował bez powodzenia z ramienia PiS na prezydenta Krakowa, zajmując 3. miejsce w pierwszej turze głosowania z wynikiem 22,38% głosów (w II turze nie poparł żadnego kandydata, jednak zaapelował, aby nie głosować na Stanisława Kracika z PO). Uzyskał natomiast mandat radnego miasta. Jako radny interweniował przede wszystkim w kwestiach komunikacji miejskiej, infrastruktury oraz mieszkań komunalnych, pustostanów i wysokości czynszów. 6 lipca 2011, w wyniku jego aktywności, powołano Okrągły Stół Mieszkaniowy poświęcony wypracowaniu nowych zasad zarządzania mieszkaniami komunalnymi (w jego spotkaniach uczestniczył później także jako poseł na Sejm RP).
W 2011 wystąpił w filmie dokumentalnym o katastrofie smoleńskiej pt. "Mgła". Był także jednym z założycieli stowarzyszenia Ruch Społeczny im. Prezydenta RP Lecha Kaczyńskiego, w którym do 2015 pełnił funkcję przewodniczącego komisji rewizyjnej.
W wyborach parlamentarnych w 2011 z listy PiS został wybrany na posła VII kadencji w okręgu krakowskim, otrzymując 79 981 głosów (6. wynik w Polsce). W związku z tym zrzekł się mandatu radnego. W listopadzie 2011, po rozłamie w PiS i powstaniu Solidarnej Polski, pozostał w PiS. Tak komentował swoją ówczesną sytuację: "do polityki wprowadzili mnie Arek Mularczyk i Zbyszek Ziobro, ale skoro w kampanii wyborczej składałem obietnice jako człowiek PiS, to zmiana partii po miesiącu bycia posłem byłaby niemoralna". W Sejmie VII kadencji poseł Andrzej Duda zasiadał m.in. w Komisji Ustawodawczej oraz jej podkomisji stałej do spraw Trybunału Konstytucyjnego i Komisji Odpowiedzialności Konstytucyjnej. Reprezentował Sejm w postępowaniach przed Trybunałem Konstytucyjnym. Był członkiem zespołów: ds. obrony demokratycznego państwa prawa, ds. wyjaśnienia katastrofy smoleńskiej, ds. obrony wolności słowa, na rzecz obrony życia i rodziny oraz zespołu tradycji i pamięci żołnierzy wyklętych.
W czasie dwuipółletniego sprawowania funkcji posła Andrzej Duda wystąpił 139 razy na posiedzeniach Sejmu. Sprzeciwiał się wejściu Polski do strefy euro. Zajmował się także m.in. nowelizacją kodeksu karnego. Przygotowywał ustawę o postępowaniu wobec ludzi z zaburzeniami psychicznymi stwarzającymi zagrożenie życia, zdrowia lub wolności seksualnej innych osób. W 2012 podpisał się pod projektem ustawy przewidującym karę więzienia za zastosowanie zapłodnienia "in vitro". W marcu 2013 skutecznie interweniował ws. bezpodstawnego odebrania przez sąd dzieci rodzinie Bajkowskich z Krakowa.
We wrześniu 2013, jako jeden z dziesięciu posłów VII kadencji Sejmu, został wyróżniony w rankingu tygodnika „Polityka” na najlepszych posłów. W uzasadnieniu dziennikarze, relacjonując na co dzień prace Sejmu, podkreślali merytoryczne podejście posła Andrzeja Dudy do sprawowania obowiązków poselskich oraz wysoką kulturę w relacjach z koleżankami i kolegami także z innych ugrupowań.
W trakcie sprawowania mandatu poselskiego wystosował 21 interpelacji dotyczących m.in. polityki mieszkaniowej rządu oraz spraw związanych z tzw. dziką reprywatyzacją. Od 27 listopada 2013 do 9 stycznia 2014 sprawował funkcję rzecznika prasowego PiS, którą objął po aferze związanej z Adamem Hofmanem.
W styczniu 2014 został szefem kampanii PiS przed majowymi wyborami do Parlamentu Europejskiego. Uzyskał w nich mandat eurodeputowanego VIII kadencji, otrzymując blisko 100 tys. głosów. Tym samym 27 maja 2014 wygasł jego mandat posła na Sejm RP. W Parlamencie Europejskim należał do frakcji Europejskich Konserwatystów i Reformatorów (ECR). W trakcie swej kadencji złożył 19 sprawozdań. Zajmował się głównie sprawami międzynarodowymi, w tym umowami UE z krajami spoza Wspólnoty. 10 razy występował na posiedzeniach plenarnych PE.
Wybory prezydenckie w 2015.
6 grudnia 2014 rada polityczna PiS zatwierdziła jego kandydaturę z ramienia partii w wyborach prezydenckich w 2015 (wystawienie Andrzeja Dudy w tych wyborach zadeklarował 11 listopada 2014 prezes PiS Jarosław Kaczyński). 30 marca 2015 jego kandydatura została zarejestrowana przez Państwową Komisję Wyborczą. Poza PiS poparcia udzieliły mu partie Stronnictwo „Piast”, Solidarna Polska, Liga Obrony Suwerenności i Polska Razem oraz komisja krajowa związku zawodowego „Solidarność”.
W ramach prowadzonej w okresie od 7 lutego 2015 do 22 maja 2015 kampanii wyborczej, odwiedził 241 miejscowości w kraju oraz udał się do Londynu i Strasburga. Koncepcja prowadzonej kampanii wyborczej opierała się w głównej mierze na małych spotkaniach lokalnych często nietransmitowanych przez główne media krajowe. W trakcie kampanii Andrzej Duda złożył obietnice m.in. obniżenia wieku emerytalnego, podniesienia kwoty wolnej od podatku oraz udzielenia pomocy „frankowiczom”.
W przeprowadzonej 10 maja 2015 pierwszej turze głosowania zajął pierwsze miejsce, zdobywając 5 179 092 głosy, co stanowiło 34,76% głosów ważnych. Ponieważ żaden z kandydatów nie przekroczył progu 50% głosów ważnych, Andrzej Duda wszedł do drugiej tury głosowania wraz z ubiegającym się o reelekcję Bronisławem Komorowskim, który otrzymał 33,77% głosów ważnych. Spośród kandydatów, którzy odpadli w pierwszej turze, oddanie na niego głosu zadeklarował Grzegorz Braun. Przed drugą turą otrzymał także poparcie Prawicy Rzeczypospolitej, Unii Polityki Realnej i Samoobrony Odrodzenie.
W drugiej turze wyborów z 24 maja 2015 został wybrany na urząd prezydenta RP, pokonując w głosowaniu ubiegającego się o reelekcję Bronisława Komorowskiego. Andrzej Duda uzyskał 51,55% głosów ważnych (8 630 627 głosów). Dwa dni później zrezygnował z członkostwa w PiS. 25 maja 2015 w związku z ogłoszeniem oficjalnych wyników doszło do wygaśnięcia jego mandatu w Parlamencie Europejskim.
Wybory prezydenckie w 2020.
5 lutego 2020 Andrzej Duda ogłosił, że będzie ubiegał się o reelekcję w wyborach prezydenckich 10 maja 2020. 10 dni później Rada Polityczna PiS udzieliła mu poparcia w tych wyborach. W jego sztabie, poza działaczami PiS, znaleźli się także przedstawiciele koalicyjnych partii – Porozumienia i Solidarnej Polski. Poparł go również NSZZ „Solidarność”. Po nieodbyciu się głosowania w planowanym terminie, został także kandydatem w wyborach zaplanowanych na 28 czerwca tego samego roku. Poparły go dodatkowo partie Zjednoczenie Chrześcijańskich Rodzin i Stronnictwo Ludowe „Ojcowizna” RP.
W czasie kampanii, w której dominowały tematy związane z kryzysem gospodarczym związanym z epidemią COVID-19, Andrzej Duda m.in. krytykował rządzące w latach 2007–2015 Platformę Obywatelską i Polskie Stronnictwo Ludowe, stwierdzając: „Byli gorszym wirusem niż koronawirus. Dla polskiej gospodarki byli gorsi niż koronawirus”. Organizacja Bezpieczeństwa i Współpracy w Europie (OBWE) monitorująca procesy wyborcze określiła stosowaną przez prezydenta w kampanii retorykę jako „mowę podburzającą”, która „miała czasami charakter ksenofobiczny i homofobiczny”.
W przeprowadzonej 28 czerwca 2020 pierwszej turze głosowania zajął pierwsze miejsce, zdobywając głosów, co stanowiło 43,50% głosów ważnych. Ponieważ żaden z kandydatów nie przekroczył progu 50% głosów ważnych, Andrzej Duda wszedł do drugiej tury głosowania wraz z Rafałem Trzaskowskim z PO i KO, który otrzymał 30,46% głosów ważnych.
Przed drugą turą otrzymał wsparcie przedstawicieli części środowisk konserwatywnych, katolickich i narodowych, w tym Marka Jakubiaka (i jego partii Federacja dla Rzeczypospolitej), który odpadł w pierwszej turze wyborów, a także m.in. Marka Chodakiewicza, Jana Żaryna, Jacka Bartyzela, Sławomira Cenckiewicza i Przemysława Górnego. Wsparły go także partie Unia Polityki Realnej, Piast – Jedność Myśli Europejskich Narodów, Prawica Rzeczypospolitej, Związek Zawodowy Rolnictwa „Samoobrona” (związany z partią Samoobrona), a także stowarzyszenie Solidarność Walcząca (powiązane z partią Wolni i Solidarni).
Andrzej Duda przed pierwszą turą wziął udział w debacie telewizyjnej z wszystkimi pozostałymi kontrkandydatami – 6 maja 2020, w debacie z udziałem m.in. Małgorzaty Kidawy-Błońskiej, transmitowanej w Programie 1 Telewizji Polskiej, TVP Info i TVP Polonia, a także przed powtórzonymi wyborami, 17 czerwca 2020, z udziałem m.in. Rafała Trzaskowskiego (TVP, m.in. w odniesieniu do debaty, została skrytykowana przez OBWE za stronniczość i brak zapewnienia dostępu wyborcom do wyczerpujących informacji). Przed drugą turą wyborów Andrzej Duda nie przyjął zaproszenia na zaplanowaną 2 lipca 2020 debatę zorganizowaną przez TVN24, Onet.pl i Wirtualną Polskę. Przyjął jednak zaproszenie na organizowaną 6 lipca w Końskich przez TVP debatę przypominającą amerykańską formułę „Town Hall”, w której pytania zadają wyłącznie wyborcy. Odpowiadał na pytania w pojedynkę, gdyż jego konkurent Rafał Trzaskowski nie uczestniczył w niej, odpowiadając w tym samym czasie na pytania kilkunastu redakcji podczas "Areny Prezydenckiej" w Lesznie (na którą z kolei zaproszenia nie przyjął Andrzej Duda).
W drugiej turze głosowania, 12 lipca 2020, został większością głosów wybranym na drugą kadencję uzyskując poparcie wyborców, co stanowiło 51,03% głosów ważnych, podczas gdy jego konkurent Rafał Trzaskowski zdobył ich (tj. 48,97% głosów).
Prezydent Rzeczypospolitej Polskiej.
Pierwsza, trwająca pięć lat, kadencja prezydencka Andrzeja Dudy rozpoczęła się 6 sierpnia 2015 z chwilą złożenia przysięgi przed Zgromadzeniem Narodowym. Tego samego dnia Andrzej Duda przyjął zwierzchnictwo nad Siłami Zbrojnymi RP. Po uzyskaniu reelekcji, 6 sierpnia 2020 dokonał zaprzysiężenia na kolejną kadencję przed Zgromadzeniem Narodowym. Uroczystość ta została zbojkotowana przez część członków Zgromadzenia i zaproszonych gości, ze względu na ich krytyczny stosunek wobec przebiegu wyborów i dotychczasowej prezydentury Andrzeja Dudy. Jest drugim, po Aleksandrze Kwaśniewskim, prezydentem w III RP obejmującym urząd na drugą kadencję.
Polityka krajowa.
Kancelaria Prezydenta RP.
Dotychczas Andrzej Duda powołał trzech Szefów Kancelarii Prezydenta RP:
Nominacje i powołania.
Rada Ministrów.
Podczas sprawowania urzędu Andrzej Duda trzykrotnie desygnował prezesów Rady Ministrów, odbierając przysięgę:
Prezesi najwyższych organów władzy sądowniczej.
Na stanowisko prezesa Trybunału Konstytucyjnego powołał Julię Przyłębską.
Na stanowisko prezesa Naczelnego Sądu Administracyjnego powołał prof. Marka Zirk-Sadowskiego, a następnie Jacka Chlebnego.
Jako prezydent przedstawił Sejmowi kandydaturę Adama Glapińskiego na prezesa Narodowego Banku Polskiego. W ramach swoich uprawnień 13 września 2016 powołał do Krajowej Rady Radiofonii i Telewizji Andrzeja Sabatowskiego i Janusza Kaweckiego.
Na stanowisko I Prezesa Sądu Najwyższego powołał dr hab. Małgorzatę Manowską.
Rada Gabinetowa.
Posiedzenia Rady Gabinetowej zwołane przez prezydenta Andrzeja Dudę:
Rada Bezpieczeństwa Narodowego.
Posiedzenia Rady Bezpieczeństwa Narodowego zwołane przez prezydenta Andrzeja Dudę:
Polityka zagraniczna.
Trójmorze.
Prezydenci Polski Andrzej Duda oraz Chorwacji Kolinda Grabar-Kitarović zainaugurowali spotkanie 12 państw Unii Europejskiej (Austria, Bułgaria, Chorwacja, Czechy, Estonia, Litwa, Łotwa, Polska, Słowacja, Słowenia, Węgry, Rumunia) położonych między Adriatykiem, Bałtykiem i Morzem Czarnym w trakcie odbywającego się Nowym Jorku Zgromadzenia Narodowego ONZ w 2015.
Wyrażono wówczas wolę pogłębiania kooperacji, która przyczyniłaby się do poprawy inwestycji infrastrukturalnych na historycznie zaniedbywanej linii Północ-Południe oraz zwiększyła relacje biznesowe w regionie. Prezydenci wskazali, że inicjatywa nie będzie tworzyć nowych struktur, a jej charakter będzie nieformalny. Uznano, że Trójmorze będzie nowym instrumentem wykorzystywania efektu synergii już istniejących formatów współpracy regionalnej (takich jak np. Grupa Wyszehradzka).
W następnych latach odbyły się cztery Szczyty Inicjatywy Trójmorza (2016 – Dubrownik, 2017 – Warszawa, 2018 – Bukareszt, 2019 – Lublana), a w 2020 planowana jest organizacja V Szczytu Trójmorza w Estonii. W toku prac formatu trójmorskiego wypracowano kilka kluczowych zasad działania 3SI. Podtrzymano założenie, że Trójmorze jest nieformalnym forum prezydenckim, które stanowi wsparcie dla intensyfikacji współpracy biznesowej oraz lepszej integracji infrastrukturalnej w zakresie transportu, energetyki i cyfryzacji.
Rada Bezpieczeństwa ONZ.
Prezydent RP prowadził kampanię na rzecz niestałego członkostwa RP w Radzie Bezpieczeństwa Narodów Zjednoczonych w latach 2018–2019. W jej ramach m.in. jako pierwszy polski prezydent wystąpił na forum Unii Afrykańskiej. Efektem tych starań było jednomyślne poparcie dla Polski w głosowaniu na niestałego członka Rady (190 państw ONZ poparło polską kandydaturę przy braku głosu przeciw).
Ważnym akcentem kampanii na rzecz członkostwa w RB ONZ były kwestie związane z ochroną suwerenności i integralności terytorialnej państw. Prezydent Andrzej Duda stwierdzał, że „wolność jest synonimem pokoju. Zniewolenie zaś jest źródłem wojny”. Przywoływał przykłady Ukrainy i Gruzji jako państw, które od wielu lat są zmuszone do funkcjonowania w okolicznościach łamania prawa międzynarodowego przez państwo-agresora. W swoich wystąpieniach polski przywódca odnosił się także do mechanizmów nieproliferacji broni masowego rażenia, kontroli zbrojeń, metod pokojowego rozwiązywania sporów, działań przeciw naruszeniom prawa międzynarodowego oraz sposobów pociągnięcia do odpowiedzialności sprawców przestępstw w świetle prawa międzynarodowego.
Na 73. Sesji Zgromadzenia Ogólnego ONZ Andrzej Duda pogłębił koncepcję „pokoju przez prawo międzynarodowe”, uzupełniając ją o pojęcie „pozytywnego multilateralizmu”. Prezydent RP zdefiniował go, jako proces budowy rzeczywistej wspólnoty międzynarodowej opartej przede wszystkim na poszanowaniu suwerennej równości państw, nie zaś na wąskiej grupie najpotężniejszych graczy tworzących tzw. „koncert mocarstw”.
Stosunki polsko-amerykańskie.
Po objęciu prezydentury przez Andrzeja Dudę zintensyfikowano relacje polsko-amerykańskie, zwiększając częstotliwość spotkań prezydentów obu państw.
Istotnym wydarzeniem otwierającym nowy rozdział we współpracy Warszawy i Waszyngtonu była wizyta prezydenta Donalda Trumpa w Warszawie 6 lipca 2017 przy okazji Szczytu Inicjatywy Trójmorza. Polska i Stany Zjednoczone zawarły również porozumienia dotyczące gazu oraz wzmocniły współpracę w obszarze bezpieczeństwa i obronności. Prezydenci RP i USA, podczas wizyty oficjalnej prezydenta Dudy w Waszyngtonie w 2018, podpisali wspólną deklarację o polsko-amerykańskim partnerstwie strategicznym. Zobowiązanie wzmocnienia militarnej obecności USA w regionie zostało zrealizowane decyzjami, które podjęto podczas wizyty prezydenta RP w Waszyngtonie w 2019. Podpisano wówczas wspólną deklarację prezydentów dotyczącą m.in. obecności wojsk amerykańskich w Polsce. Jej postanowienia doprecyzowała kolejna deklaracja, podpisana przez prezydentów 23 września 2019 w Nowym Jorku.
Stosunki polsko-ukraińskie.
W kwestiach historycznych, mających istotne znaczenie w relacjach Polski z Ukrainą, prezydent Andrzej Duda w trakcie licznych rozmów z prezydentem Petrem Poroszenką zabiegał m.in. o zniesienie zakazu ekshumacji polskich ofiar zamordowanych na Wołyniu. W 75. rocznicę rzezi wołyńskiej uczcił pamięć ofiar tej zbrodni, składając wieniec w miejscu nieistniejącej już polskiej wsi Pokuta.
Równolegle prezydent Andrzej Duda podkreślał, że Polska wspiera niepodległość, suwerenność i integralność terytorialną Ukrainy. Na forach międzynarodowych i w rozmowach dwustronnych akcentował konieczność powrotu do przestrzegania prawa międzynarodowego przez Rosję, nielegalnie okupującą tereny ukraińskie. Zwracał uwagę, że konflikt zbrojny na Ukrainie powinien być rozwiązywany również z udziałem państw najbliższego regionu, które bezpośrednio odczuwają zagrożenie rosnącą militaryzacją Rosji (np. obwód kaliningradzki). W zakresie polityki zagranicznej i bezpieczeństwa popierał euroatlantyckie aspiracje Kijowa: „Polska (…), jest i wierzę w to, że będzie trwała przy Ukrainie, wspierając i europejskie dążenia Ukrainy, i transatlantyckie dążenia Ukrainy”.
Po rozpoczęciu w 2022 rosyjskiej inwazji trzykrotnie odwiedził Ukrainę, osobiście spotykając się z prezydetem Wołodymyrem Zełenskim: 13 kwietnia (wspólnie z prezydentami Litwy, Łotwy i Estonii, jako pierwsi prezydenci, którzy złożyli wizytę w Kijowie od początku inwazji), 21–22 maja (kiedy jako pierwsza głowa obcego państwa wygłosił przemówienie na forum Rady Najwyższej) oraz 23 sierpnia.
Polityka bezpieczeństwa.
Wschodnia flanka NATO.
Jednym z głównych instrumentów realizacji polityki bezpieczeństwa prezydenta Andrzeja Dudy stał się format spotkań prezydentów państw tzw. Bukareszteńskiej Dziewiątki (B9). Spotkania B9 stanowiły m.in. istotny element przygotowań tego regionu Europy do Szczytu Sojuszu Północnoatlantyckiego, który odbył się w Warszawie w lipcu 2016.
Szczyt NATO w Warszawie 2016.
W lipcu 2016 Andrzej Duda był gospodarzem szczytu NATO w Warszawie, którego organizację przyznano Polsce w 2014, oraz przewodniczył części spotkań formalnych szczytu. W trakcie licznych wizyt stanowiących przygotowania do tego szczytu podkreślał, że jego celem jest wzmocnienie bezpieczeństwa całego Sojuszu, wzrost jego zdolności adaptacyjnych oraz możliwości odstraszania. Podkreślał konieczność gwarantowania bezpieczeństwa wszystkich członków NATO bez względu na ich położenie geograficzne, zabiegał również o zwiększenie zdolności obronnych Europy Środkowo-Wschodniej, znajdującej się najbliżej rosyjskiego zagrożenia.
Polityka historyczna.
Obchody 100-lecia odzyskania przez Polskę niepodległości (2018).
Podczas obchodów Narodowego Święta Niepodległości 11 listopada 2016 Andrzej Duda zaapelował o wspólne przygotowanie i świętowanie obchodów 100-lecia odzyskania niepodległości przez Polskę w 2018. Pełnomocnikiem prezydenta RP do spraw narodowych obchodów setnej rocznicy odzyskania niepodległości Rzeczypospolitej Polskiej został minister Wojciech Kolarski.
27 kwietnia 2017 prezydent Andrzej Duda podpisał ustawę o obchodach 100-lecia niepodległości Polski. Celem ustawy było określenie ram organizacyjnych, które pozwolą na przygotowanie Narodowych Obchodów Setnej Rocznicy Odzyskania Niepodległości Rzeczypospolitej Polskiej, odbywających się w latach 2017–2021 oraz powołanie Komitetu Narodowych Obchodów Setnej Rocznicy Odzyskania Niepodległości RP, złożonego m.in. z prezydenta, marszałka Sejmu, marszałka Senatu i prezesa Rady Ministrów, przedstawicieli organizacji kombatanckich, środowisk naukowych i kulturalnych, partii politycznych czy przedstawicieli organizacji społecznych i osób szczególnie zasłużonych dla Państwa Polskiego.
Na wniosek prezydenta RP zwołano Zgromadzenie Narodowe na 5 grudnia 2017 z okazji 150. rocznicy urodzin marszałka Józefa Piłsudskiego, co stanowiło inaugurację obchodów 100-lecia odzyskania niepodległości przez Polskę. W orędziu wygłoszonym przed obiema izbami parlamentu tego dnia prezydent zainaugurował obchody tego jubileuszu. W dniu jubileuszowej rocznicy odzyskania niepodległości 11 listopada 2018 prezydent stanął na czele wspólnego marszu ze środowiskami narodowymi, organizującymi od 2010 na dużą skalę Marsz Niepodległości.
Prezydent RP Andrzej Duda ustanowił w 2018 Medal Stulecia Odzyskanej Niepodległości, będący nagrodą przyznawaną na pamiątkę stulecia odrodzenia państwa polskiego obywatelom polskim, którzy od czasu odzyskania przez nie niepodległości w 1918 przyczyniali się do budowania i wzmacniania suwerenności, niepodległości, tożsamości i materialnej pomyślności Polski. Medal miał być odznaczeniem o charakterze pamiątkowym, nadawanym w okresie trwania Narodowych Obchodów Setnej Rocznicy Odzyskania Niepodległości Rzeczypospolitej Polskiej w latach 2018–2021, w 2019 z inicjatywy ustawodawczej Prezydenta, wydłużono okres działania Komitetu Narodowych Obchodów Setnej Rocznicy Odzyskania Niepodległości Rzeczypospolitej Polskiej oraz czas nadawania Medalu Stulecia Odzyskanej Niepodległości o kolejny rok, tj. do 2022 r., a więc momentu, w którym odbędą się uroczystości stulecia przyłączenia Górnego Śląska do Polski.
Narodowy Dzień Pamięci Polaków ratujących Żydów pod okupacją niemiecką.
Z inicjatywy prezydenta Andrzeja Dudy parlament przyjął ustawę o Narodowym Dniu Pamięci Polaków ratujących Żydów podczas II wojny światowej, który wyznaczono na 24 marca. 17 marca 2016 prezydent Andrzej Duda otworzył Muzeum Polaków Ratujących Żydów podczas II wojny światowej im. Rodziny Ulmów w Markowej, które powstało z inicjatywy władz lokalnych i społeczności Podkarpacia.
Polityka społeczna.
Nagroda „Dla dobra wspólnego”.
Nagroda Prezydenta Rzeczypospolitej Polskiej „Dla Dobra Wspólnego” została ustanowiona z inicjatywy prezydenta Andrzeja Dudy w 2016. Do jej założeń należy promocja postaw, działań i projektów obywatelskich na rzecz dobra wspólnego. Ma honorować szczególnie zaangażowane osoby, organizacje pozarządowe i wartościowe przedsięwzięcia społeczne.
Akcje charytatywne wspierane przez parę prezydencką.
Para prezydencka angażuje się w liczne akcje charytatywne. Rokrocznie przygotowuje szkolne wyprawki dla dzieci w ramach akcji „Tornister pełen uśmiechów” oraz paczki z darami dla potrzebujących w ramach Świątecznej Zbiórki Żywności i „Szlachetnej Paczki”. Przed świętami Bożego Narodzenia wspiera Wigilijne Dzieło Pomocy Dzieciom organizowane przez Caritas Polska. Włącza się także między innymi w Wielką Orkiestrę Świątecznej Pomocy. W 2019 w Brańszczyku Andrzej Duda z małżonką dołączyli do zainaugurowanej przez Zgromadzenie Zakonne Małe Dzieło Boskiej Opatrzności – Orioniści Prowincja Polska akcji charytatywnej „Pomagam z Radością”.
Corocznie przed świętami Bożego Narodzenia, wspólnie z bankami żywności, Andrzej Duda i Agata Kornhauser-Duda przygotowują paczki dla osób znajdujących się w trudnej sytuacji życiowej. W 2019 para prezydencka objęła patronat honorowy nad galą inaugurującą 23. Świąteczną Zbiórkę Żywności.
Kontrowersje podczas prezydentury.
Kryzys wokół Trybunału Konstytucyjnego (2015).
Andrzej Duda nie odebrał ślubowania od żadnej z pięciu osób wybranych przez Sejm VII kadencji na sędziów Trybunału Konstytucyjnego, m.in. w odniesieniu do trzech spośród tych osób wybranych na kadencję od 7 listopada 2015, co do których Trybunał Konstytucyjny orzekł o zgodności z Konstytucją RP przepisu ustawy stanowiącego podstawę ich wyboru. Natomiast 3 i 9 grudnia 2015 prezydent odebrał ślubowanie od pięciu osób, co do których Sejm VIII kadencji podjął uchwały o ich wyborze do Trybunału Konstytucyjnego na te same stanowiska. 28 grudnia 2015 podpisał ustawę z dnia 22 grudnia 2015 o zmianie ustawy o Trybunale Konstytucyjnym, która w opinii m.in. Krajowej Rady Sądownictwa, prokuratora generalnego Andrzeja Seremeta i rzecznika praw obywatelskich Adama Bodnara w sposób istotny naruszała Konstytucję RP.
Działania prezydenta Andrzeja Dudy w zakresie Trybunału Konstytucyjnego krytykowali prawnicy należący do środowiska akademickiego, w opinii których stawiały one pod znakiem zapytania istnienie niezależnego TK, przyczyniły się do naruszenia ładu konstytucyjnego w Polsce lub wręcz do „przekreślenia statusu Rzeczypospolitej Polskiej jako państwa prawa”. Te opinie podzielili m.in. profesorowie Adam Strzembosz, Andrzej Zoll, Marek Safjan, Jerzy Stępień, Ewa Łętowska, Bohdan Zdziennicki, Stanisław Waltoś, Tomasz Gizbert-Studnicki, Jerzy Stelmach, Jan Zimmermann, Fryderyk Zoll, Jan Woleński, Ryszard Piotrowski, Wojciech Sadurski i Marek Chmaj.
Ułaskawienie Mariusza Kamińskiego (2015).
16 listopada 2015, powołując się na art. 139 Konstytucji RP, ułaskawił byłego szefa Centralnego Biura Antykorupcyjnego Mariusza Kamińskiego (posła i wiceprezesa PiS, powołanego w tym dniu na ministra – koordynatora służb specjalnych) i trzech funkcjonariuszy CBA skazanych przez sąd I instancji za działania śledcze w tzw. aferze gruntowej. Było to pierwsze w historii ułaskawienie przez prezydenta osób, wobec których nie zapadł jeszcze prawomocny wyrok.
W opinii części prawników (m.in. Jana Zimmermanna, Leszka Kubickiego i Andrzeja Zolla) prezydent tym ułaskawieniem naruszył Konstytucję RP. Za dopuszczalnością podjęcia takiej decyzji opowiedział się natomiast m.in. Ryszard Piotrowski, uznając jednocześnie, że ułaskawienie to nie powinno wstrzymywać rozpoznania sprawy oskarżonych w postępowaniu odwoławczym.
30 marca 2016 Sąd Okręgowy w Warszawie, będący sądem odwoławczym, podjął decyzję o uchyleniu wyroku i umorzeniu sprawy, uznając, że Konstytucja RP nie przewiduje szczególnego trybu ułaskawiania przez prezydenta i że w przypadku prawa łaski nie można stosować przepisów kodeksu postępowania karnego. Sąd Najwyższy w uchwale z 31 maja 2017, wydanej w związku z postępowaniem kasacyjnym w składzie siedmiu sędziów na wniosek rozpatrującego skargę kasacyjną oskarżycieli posiłkowych składu trzyosobowego SN, stwierdził, że prawo łaski jako uprawnienie prezydenta może być stosowane wyłącznie wobec osób, których winę stwierdzono prawomocnym wyrokiem sądu, a jego zastosowanie przed datą prawomocności wyroku nie wywołuje skutków procesowych (nie istnieje). Sędziowie uznali także, że zastosowanie prawa łaski w takiej formie, w jakiej zrobił to Andrzej Duda w stosunku do kierownictwa CBA, złamało konstytucyjną zasadę domniemania niewinności i nie daje się pogodzić z zawartym w ustawie zasadniczej prawem obywatela do sądu.
Według Wiceszefa Kancelarii Prezydenta Pawła Muchy uchwała ta nie posiada żadnej podstawy prawnej. Kancelaria opublikowała też listę 13 publikacji z różnych epok, w których polscy prawnicy stwierdzali możliwość stosowania przez prezydenta prawa łaski w postaci abolicji indywidualnej. Wśród tych autorów znaleźli się m.in. Stanisław Śliwiński, Stefan Kalinowski, Andrzej Murzynowski, Stanisław Waltoś, Tomasz Grzegorczyk, Ryszard Piotrowski, Lech Gardocki, Stanisław Stachowiak, Katarzyna Kaczmarczyk-Kłak i Bogusław Banaszak. Spośród wymienionych przez Kancelarię Prezydenta publikacji cztery (Stanisława Śliwińskiego, Stefana Kalinowskiego, Jana Bednarzaka, Andrzeja Murzynowskiego), wydane w latach 60., nie mogą dotyczyć stanu prawnego zaprowadzonego konstytucją z 1997. Lech Gardocki i Stanisław Waltoś odcięli się od popierania poglądu korzystnego dla prezydenta w tym sporze, a Ryszard Piotrowski poczynił zastrzeżenia – według niego prezydent wprawdzie może wydać akt łaski przed prawomocnym skazaniem, ale „akt łaski nie powinien być arbitralny, społecznie niezrozumiały czy obrażający poczucie sprawiedliwości”, a ułaskawienie nie może wstrzymywać rozpoznania sprawy oskarżonych w postępowaniu odwoławczym.
Kryzys wokół Sądu Najwyższego (2017).
31 lipca 2017 złożył weto wobec uchwalonych głównie głosami posłów Prawa i Sprawiedliwości i wywołujących duże protesty społeczne ustaw o Sądzie Najwyższym i o Krajowej Radzie Sądownictwa. W czerwcu 2019 Trybunał Sprawiedliwości Unii Europejskiej orzekł, że przepisy o obniżeniu wieku emerytalnego sędziów Sądu Najwyższego zawarte we wniesionej przez niego i uchwalonej przez Sejm w 2017 ustawie o Sądzie Najwyższym naruszają zasadę nieusuwalności sędziów i są niezgodne z prawem unijnym.
W latach 2017–2018 nie powołał na sędziów Sądu Najwyższego 8 osób wskazanych przez rozwiązaną w 2018 Krajową Radę Sądownictwa (KRS). W listopadzie 2018, półtora roku po wniosku KRS, wręczył jednak nominacje sędziowskie Małgorzacie Wąsek-Wiaderek i Pawłowi Wilińskiemu.
W październiku 2018 powołał 27 osób na sędziów Sądu Najwyższego wskazanych przez nową KRS wbrew postanowieniom Naczelnego Sądu Administracyjnego (NSA), który wstrzymał wykonalność uchwał KRS w tej sprawie. Andrzej Duda argumentował, że nie był stroną w sprawach przed NSA i nie otrzymał postanowień sądu, chociaż kopia postanowienia z 27 września wpłynęła do Kancelarii Prezydenta dwa dni przed powołaniem przez niego nowych sędziów SN. Krytyczne wobec prezydenta media dostrzegły w tym kolejne naruszenie Konstytucji.
2 miliardy złotych na TVP i Polskie Radio (2020).
W marcu 2020 prezydent Andrzej Duda podpisał ustawę nakazującą wydrukowanie papierów wartościowych o wartości prawie 2 mld zł i przekazaniu ich na media państwowe. Znaczna większość tych środków została przekazana TVP (87,7 proc.), reszta zaś Polskiemu Radiu i spółkom radiofonii regionalnej. Według doniesień medialnych, prezydent przed podpisaniem ustawy miał postawić swojemu środowisku politycznemu ultimatum zwolnienia Jacka Kurskiego z funkcji prezesa TVP, co rzeczywiście się stało, choć dwa miesiące później, w maju 2020, Jacek Kurski powrócił do Zarządu TVP, a w sierpniu tegoż roku został ponownie prezesem TVP.
Ustawa o przekazaniu dodatkowych środków na media publiczne była krytykowana przez opozycję, która podnosiła m.in. kwestię upolitycznienia TVP za rządów PiS. Marszałek Senatu Tomasz Grodzki zaproponował, by rzeczone prawie 2 miliardy złotych wspomogły Narodową Strategię Onkologiczną zamiast mediów publicznych, lecz propozycja ta nie została uwzględniona.
Kilka miesięcy później Telewizja Polska była krytykowana przez część komentatorów, którzy zarzucali nadawcy jawne wspieranie Andrzeja Dudy w czasie kampanii wyborczej przed wyborami prezydenckimi w czerwcu 2020. Jeden z wyemitowanych we "Wiadomościach" materiałów poświęconych Andrzejowi Dudzie był porównywany za swoją formę i treść do północnokoreańskiej propagandy oraz wprost oceniany jako spot wyborczy. Według analizy obserwatorów Organizacji Bezpieczeństwa i Współpracy w Europie opublikowanej w czerwcu 2020, „zarządzanie i finansowanie publicznego nadawcy TVP nie zapewnia niezależności redakcyjnej i umożliwia rządowi wywieranie presji na treści TVP”. Obserwatorzy OBWE stwierdzili, że w czasie kampanii przed wyborami prezydenckimi „TVP nie wywiązała się z ustawowego obowiązku zapewnienia zrównoważonych i bezstronnych relacji medialnych. Zamiast tego działała jako narzędzie kampanii dla prezydenta ubiegającego się o reelekcję i często przedstawiała jego głównego kontrkandydata jako zagrożenie dla polskich wartości i interesów narodowych. Niektóre z reportaży miały wyraźnie wydźwięk ksenofobiczny oraz antysemicki”.
„Karta Rodziny” i krytyka tzw. „ideologii LGBT” (2020).
W trakcie kampanii prezydenckiej 10 czerwca Andrzej Duda podpisał „Kartę Rodziny”, mającą zagwarantować kontynuowanie programów takich jak 500+ oraz zapewnić zakaz propagowania tzw. „ideologii LGBT” w instytucjach publicznych. Prezydent nazwał tzw. ideologię LGBT ideologią obcą. 13 czerwca podczas wiecu w Brzegu Andrzej Duda w odniesieniu do terminu „LGBT” powiedział, że „to nie ludzie, lecz ideologia”. Określił tę ideologię jako jeszcze bardziej niszczącą dla człowieka, niż ideologia komunistyczna. O tej wypowiedzi Andrzeja Dudy informowały światowe media, a część komentatorów uznała ją za homofobiczną. Wypowiedź prezydenta była zbieżna z przekazem innych publicznych wypowiedzi polityków popierającego prezydenta obozu rządzącego.
W ciągu tygodnia od wypowiedzi prezydenta rektor Uniwersytetu Łódzkiego prof. Antoni Różalski, rektor Uniwersytetu Warszawskiego prof. Marcin Pałys oraz Kolegium Rektorsko-Dziekańskie Uniwersytetu Jagiellońskiego wydali stanowiska potępiające wypowiedzi obrażające osoby LGBT oraz solidaryzujące się z dyskryminowanymi osobami przynależącymi do tej mniejszości.
W reakcji na słowa list do prezydenta Andrzeja Dudy przeciwko dyskryminacji osób nieheteronormatywnych wystosowała prof. Dominika Dudek, kierownik Katedry Psychiatrii Collegium Medicum Uniwersytetu Jagiellońskiego oraz prezes elekt Polskiego Towarzystwa Psychiatrycznego. Pod listem podpisało się ponad trzystu naukowców z dziedziny psychiatrii i innych dziedzin medycyny.
Komitet Psychologii Polskiej Akademii Nauk 19 czerwca 2020 przyjął stanowisko w sprawie języka debaty publicznej dotyczącej społeczności LGBT+, w którym stanowczo sprzeciwił się „wszelkim próbom wykorzystywania (...) języka opartego na negowaniu godności, człowieczeństwa czy przypisanych jednostce praw”, podkreślając że „dehumanizujący język i związana z nim stygmatyzacja grup mniejszościowych to formy przemocy prowadzące do wykluczenia i dyskryminacji”. Prezydium PAN w przyjętym oświadczeniu stwierdziło, że „jednoznacznie sprzeciwia się głosom dyskryminującym kogokolwiek, teraz w szczególności osoby LGBT. Wyrażamy naszą solidarność z tymi osobami”. Krytyczne stanowisko w tej sprawie zajęło także kombatanckie stowarzyszenie Związek Powstańców Warszawskich.
6 lipca 2020 Andrzej Duda zaprezentował prezydencki projekt zmiany Konstytucji RP, który zakłada, że zakazana będzie adopcja dziecka przez osobę pozostającą we wspólnym pożyciu (związku) z osobą tej samej płci, co jego zdaniem miało przysłużyć się obronie instytucji małżeństwa. Choć po wpłynięciu do Sejmu projekt został skierowany do pierwszego czytania, jak dotąd (według stanu na październik 2022) nie trafił pod obrady izby.
Wypowiedź dotycząca szczepień (2020).
7 lipca 2020 w programie telewizyjnym na antenie TVP Info Andrzej Duda powiedział: „Absolutnie nie jestem zwolennikiem jakichkolwiek szczepień obowiązkowych. Osobiście nigdy się nie zaszczepiłem na grypę, bo uważam, że nie. Szczepienia na koronawirusa absolutnie nie powinny być obowiązkowe”. Kilka godzin po emisji programu Andrzej Duda opublikował w mediach społecznych sprostowanie, w którym wyjaśnił: „Uważam, że ewentualne szczepienie przeciw koronawirusowi nie powinno być obowiązkowe. Tak jak nie są obowiązkowe szczepienia przeciw grypie. Co do innych chorób (...), to zupełnie co innego. Inna rozmowa”.
Okręgowa Izba Lekarska w Warszawie skrytykowała słowa prezydenta, „w których Pan Prezydent podważył sens obowiązkowych szczepień ochronnych, a także sens szczepienia na grypę”, uznając te słowa za „absolutnie nie do przyjęcia” oraz stwierdzając że „kampania wyborcza nie może usprawiedliwiać promowania postaw (…) szkodliwych dla zdrowia społeczeństwa”.
Pozostałe.
W czerwcu 2016 odmówił bez uzasadnienia powołania 10 sędziów sądów powszechnych zawnioskowanych przez Krajową Radę Sądownictwa.
25 lipca 2018 Senat nie wyraził zgody (za: 10, przeciw: 30, wstrzymało się: 52 Nie głosowało: 8) na zarządzenie przez Prezydenta Rzeczypospolitej Polskiej ogólnokrajowego referendum zawierającego 10 pytań dotyczących zmian w Konstytucji.
Prezentował wypowiedzi sceptyczne wobec Unii Europejskiej, w tym 11 września 2018 powiedział „że chce, aby obywatele mieli przekonanie, iż ktoś myślał o nich, a nie o jakiejś wyimaginowanej wspólnocie, z której dla nas niewiele wynika”. W kontekście krytyki przez instytucje europejskie reformy sądownictwa, powiedział: „I powiem bardzo mocno: jestem prezydentem RP, powiem tak. Nie będą nam tutaj w obcych językach narzucali, jaki ustrój mamy mieć w Polsce i jak mają być prowadzone polskie sprawy. (…) Tu jest Unia Europejska. Tak, oczywiście. I bardzo się z tego cieszymy, że jest. Ale przede wszystkim tu jest Polska – dodał”.
Życie prywatne.
21 grudnia 1994 Andrzej Duda poślubił germanistkę Agatę Kornhauser, z którą ma córkę Kingę (ur. 1995). Ma dwie młodsze siostry – Annę i Dominikę. Jego stryjem jest polityk Antoni Duda. Jego teściem jest poeta Julian Kornhauser, a szwagrem Jakub Kornhauser.
Jest praktykującym katolikiem. 
Aktywnie udziela się w mediach społecznościowych. Samodzielnie prowadzi swoje profile na serwisach Twitter oraz Instagram gdzie często wdaje się w dyskusje z internautami. Aktywność prezydenta w tym względzie stała się tematem pracy opublikowanej przez wydawnictwo Uniwersytetu Rzeszowskiego.
Odznaczenia i wyróżnienia.
Z tytułu objęcia urzędu prezydenta RP Andrzej Duda został kawalerem Orderu Orła Białego, Wielkim Mistrzem Orderu i przewodniczącym jego Kapituły, a także kawalerem Orderu Odrodzenia Polski I Klasy, Wielkim Mistrzem Orderu i przewodniczącym jego Kapituły.

</doc>
<doc id="1136665" url="https://pl.wikipedia.org/wiki?curid=1136665" title="3 Front Nadbałtycki">
3 Front Nadbałtycki

3 Front Nadbałtycki (ros. "3-й Прибалтийский фронт") zwany też w literaturze polskiej 3 Frontem Bałtyckim – związek operacyjno-strategiczny Armii Czerwonej o kompetencjach administracyjnych i operacyjnych na zachodnim terytorium ZSRR, działający podczas wojny z Niemcami w czasie II wojny światowej.
Historia.
Utworzony 18 kwietnia 1944 z części Frontu Leningradzkiego. Dowódca generał pułkownik (od 28 lipca generał armii) Iwan Maslennikow. 
W okresie 10 lipca – 22 października 1944 Front brał udział w wyzwalaniu krajów bałtyckich, głównie w walkach o Rygę. Po wyzwoleniu ziem bałtyckich większość związków operacyjnych przeszła do odwodów strategicznych Kwatery Głównej Naczelnego Dowództwa Sił Zbrojnych ZSRR – Stawki.

</doc>
<doc id="1136666" url="https://pl.wikipedia.org/wiki?curid=1136666" title="Resovia (piłka nożna)">
Resovia (piłka nożna)

CWKS Resovia Rzeszów – polski klub piłkarski z siedzibą w Rzeszowie.
Historia.
Uznaje się, że Resovia jako klub sportowy została założona w 1910. Źródło wewnątrzklubowe przyjęło, że założenie Resovii miało miejsce w 1905, powołując się na niejednoznaczne przesłanki, w tym tworzenie uczniowskich drużyn piłkarskich około tego roku. Taka hipoteza została zanegowana przez związanego z Cracovią Artura Fortunę. Wydania tygodnika „Głos Rzeszowski” (dostępnego w formie zdigitalizowanej w Podkarpackiej Bibliotece Cyfrowej) z lat 1905-1909 nie wykazują doniesień o istnieniu Resovii. Z jednej strony potwierdzona jest informacja o specjalnie zorganizowanym, nienazwanym klubie footballowym wśród gimnazjalistów C. K. Gimnazjum w Rzeszowie, działającym w ogrodzie miejskim w roku szkolnym 1908/1909 (później określany jako "oddział futbolistów"). W „Głosie Rzeszowskim” donoszono o istnieniu innych drużyn w Rzeszowie w tym okresie: w 1908 anonsowano mecz w ogrodzie o mistrzostwo Rzeszowa "Warszawianka" – "Czerwono-Czarni", w 1909 zapowiadano i relacjonowano mecz zespołu "Czerwono-Czarni" względnie "Czarni Rzeszów", który 1 sierpnia 1909 w ogrodzie miejskim rozegrała spotkanie z Czarnymi I. Lwów (1:8). Informacja i meczu Resovii w ogrodzie miejskim pojawiała się w 1910. 2 października 1910 Resovia rozegrała mecz z Wisłoką Dębica. 4 czerwca 1912 odbyło się I Nadzwyczajne Walne zgromadzenie Koła sportowego w Rzeszowie.
Sekcja piłki nożnej istnieje od początku istnienia Resovii. Do lwowskiej Klasy A awansowała w 1929, w której grała aż do wybuchu II wojny światowej w 1939, jej mistrzostwo zdobyła w 1937 (niewykorzystana okazja awansu do ekstraklasy), a wicemistrzostwo w 1933, 1934. W latach 30. klub funkcjonował pod nazwą Wojskowo-Cywilne Towarzystwo Sportowe (WCTS) „Resovia”. 10 marca 1935 prezesem zarządu klubu został wybrany ppłk Stanisław Siuda.
Po wojnie i przyjętej w 1949 reorganizacji kultury fizycznej w wyniku uchwały Biura Politycznego KC PZPR z września 1949 Resovia była przemianowana na Ogniwo Rzeszów w związku z nomenklaturą pochodzącą od związków branżowych. W 1955 doszło do połączenia Ogniwa Rzeszów ze Spójnią Rzeszów, w wyniku czego powstało zrzeszenie sportowe Sparta Rzeszów. W 1955 wygrała rzeszowską A klasę i awansowała do II ligi. Rozegrała 17 sezonów w II lidze, jako CWKS Resovia Rzeszów. Historyczny awans do II ligi wywalczony został 26 czerwca 1977 roku w Krakowie, kiedy to Resovia zremisowała z Cracovią 0:0. W latach 60. Resovia połączyła się z WKS Bieszczady Rzeszów, przejmując zawodników tego klubu.
W 1994 drużyna zdobyła w rozgrywkach II ligi gr. wschodniej 23 punkty (7 zw., 9 rem., 18 porażek), co wystarczyło do zajęcia zaledwie 17 (przedostatniego) miejsca w tabeli. Tym samym Resovia została zdegradowana po 17 latach do III ligi, w której występowała przez kolejne 3 sezony. W sezonie 94/95 zespół Resovii osiągnął 1/8 finału Pucharu Polski, ulegając na własnym stadionie pierwszoligowej wówczas Olimpii Poznań 0:3. Niezbyt udane występy w rundzie wiosennej sprawiły, że dopiero w ostatniej kolejce Resovia sprolongowała swój byt w III lidze, remisując u siebie z Garbarnią Kraków 0:0. W kolejnym sezonie (1995/96) Resovia plasuje się w tabeli z dorobkiem 36 punktów na 15 miejscu i tylko dzięki nieprzystąpieniu do rozgrywek przez Stal Mielec zachowuje miejsce w III lidze. W 1997 roku drużyna zgromadziła w rozgrywkach tylko 32 punkty i spadła do IV ligi podkarpackiej. W pożegnalnym meczu w III lidze (21 czerwca 1997) Resovia remisuje na własnym boisku w derbach Rzeszowa ze Stalą 1:1. Dwukrotnie (sezon 99/00 i 02/03) Resovia wygrywała rywalizację w IV lidze i awansowała do III ligi (grupa IV). W sezonie 2003/04 grając już w tej klasie rozgrywkowej, zespół uzyskał w 30 spotkaniach 27 punktów, strzelając rywalom 27 a tracąc 49 bramek. Ostatni mecz w III lidze Resovia rozegrała 12 czerwca 2004, kiedy to uległa na swoim boisku lokalnemu rywalowi – Stali – 0:1 i plasując się na 15 pozycji w tabeli została zdegradowana do IV ligi. Dnia 9 września 2006, po blisko dwuletniej przerwie spowodowanej remontem stadionu, Resovia wraca na własny stadion przy ul. Wyspiańskiego 22, pokonując w premierze zespół Crasnovii Krasne 4:1. W sezonie 06/07 jedenastka Resovii wygrywając rywalizację w IV lidze, zapewnia sobie powrót w szeregi trzecioligowców. Zespół w sezonie 2008/2009 wywalczył awans do piłkarskiej II ligi (szkoleniowcem był wówczas Tomasz Tułacz). W debiutanckim sezonie 2009/2010 II ligi Resovia zajęła 3. miejsce, tracąc jeden punkt do miejsca premiowanego awansem do I ligi. W kolejnym sezonie 2010/2011 drużyna uplasowała się na 10. pozycji, a w edycji 2011/2012 na 6. miejscu. Do czerwca 2012 trenerem drużyny był Marcin Jałocha. Od 26 czerwca 2012 do 1 kwietnia 2013 szkoleniowcem był ponownie Tomasz Tułacz.
Po sezonie 2012/2013 II ligi klub nie otrzymał licencji na występy w tej klasie rozgrywkowej w kolejnym sezonie, w związku z czym w sezonie 2013/2014 został przesunięty do III ligi grupy lubelsko-podkarpackiej. Do czerwca 2014 prezesem klubu był Aleksander Bentkowski, który po ustąpieniu otrzymał tytuł honorowego prezesa Resovii. Następnie prezesem został Przemysław Chmiel.
W sezonie 2019/2020 roku Resovia, po barażowych derbach ze Stalą Rzeszów, awansowała z 5. miejsca po 26 latach do I ligi.

</doc>
<doc id="1136667" url="https://pl.wikipedia.org/wiki?curid=1136667" title="Dziurawiec nadobny">
Dziurawiec nadobny

Dziurawiec nadobny ("Hypericum pulchrum" L.) – gatunek rośliny należący do rodziny dziurawcowatych. Występuje w Europie, głównie w części zachodniej. Gatunek w Polsce bardzo rzadki, podawany był tylko z 5 stanowisk na Dolnym Śląsku i jako gatunek synantropijny także koło Gdańska, gdzie został zawleczony.
Biologia i ekologia.
Bylina, hemikryptofit. Siedlisko: suche lasy liściaste, mieszane i iglaste, w miejscach widnych. Kwitnie od lipca do września.
Zagrożenia i ochrona.
Roślina podlega w Polsce od 2004 ścisłej ochronie. Na naturalnych stanowiskach prawdopodobnie już wyginęła. Umieszczona na polskiej czerwonej liście w kategorii RE (wymarły na obszarze Polski).

</doc>
<doc id="1136668" url="https://pl.wikipedia.org/wiki?curid=1136668" title="Hypericum pulchrum">
Hypericum pulchrum



</doc>
<doc id="1136676" url="https://pl.wikipedia.org/wiki?curid=1136676" title="Muzeum Narodowe Ziemi Przemyskiej w Przemyślu">
Muzeum Narodowe Ziemi Przemyskiej w Przemyślu

Muzeum Narodowe Ziemi Przemyskiej w Przemyślu – placówka muzealna w Przemyślu, założona w 1909 z inicjatywy miejscowych działaczy społecznych jako Muzeum Towarzystwa Przyjaciół Nauk w Przemyślu. Uroczyste otwarcie pierwszej ekspozycji miało miejsce 10 kwietnia 1910. Zalążkiem zbiorów była kolekcja prywatna Kazimierza i Tadeusza Osińskich oraz liczne dary społeczeństwa.
W 1921, po przystąpieniu do Związku Muzeów Historyczno-Artystycznych w Poznaniu, przyjęło nazwę Muzeum Narodowe Ziemi Przemyskiej, reaktywowaną w 1984.
W okresie międzywojennym placówka borykała się z problemami finansowymi i lokalowymi, kilkakrotnie zmieniając siedzibę. W 1945 Muzeum przejęło zbiory Ukraińskiego Muzeum 'Strywihor”, zarekwirowane przez władze polskie. Po II wojnie światowej, w 1946 placówka otrzymała również okazały budynek po biskupstwie greckokatolickim przy pl. Czackiego 3.
W roku 2008 zakończono budowę nowego budynku dla Narodowego Muzeum Ziemi Przemyskiej w miejscu, gdzie kilkadziesiąt lat temu znajdowały się zabudowania żydowskie.
Nowy gmach Muzeum Narodowego Ziemi Przemyskiej zaprojektowany przez firmę KKM Kozień Architekci był jednym z polskich kandydatów do Nagrody im. Miesa van der Rohe 2009, prestiżowego wyróżnienia przyznawanego co dwa lata przez Fundację Miesa van der Rohe i Komisję Europejską najlepszym europejskim realizacjom.
W magazynach muzeum znajdują się między innymi obszerne zbiory dotyczące pracy naukowej profesora Rudolfa Weigla: elementy wyposażenia laboratorium instytutu, książki i czasopisma naukowe z publikacjami prac naukowych i referatów, fotografie i gazety z artykułami na temat prof. Weigla ofiarowane w dużej mierze przez prof. Stefana Kryńskiego.
W maju 2016 roku rozpoczęła swą działalność Scena Bunkier w siedzibie Muzeum, która prezentuje spektakle i koncerty, spotkania z twórcami, dziennikarzami i ludźmi kultury. 
Oddziały.
Muzeum Dzwonów i Fajek.
Istnieje od 2001 roku. Mieści się w późnobarokowej Wieży Zegarowej w Starym Mieście. Wieża ta wzniesiona została jako dzwonnica unickiej katedry, po kasatach józefińskich stała się własnością miasta, a w 1983 otrzymało ją Muzeum Narodowe. Remonty mające przygotować budynek do funkcji wystawienniczych zakończyły się w 2002 roku. Urządzono tu ekspozycję fajkarstwa (pierwsze i siódme piętro) oraz ludwisarstwa (od drugiego do piątego piętra), z których to Przemyśl zasłynął na przestrzeni dziejów. Ponadto Wieża posiada dwa tarasy widokowe.
Muzeum Historii Miasta Przemyśla.
Otwarte w 2005 roku. Siedzibą Muzeum jest XVI-wieczna kamienica Brzykowska (od nazwiska Brzyków, dawnych właścicieli).

</doc>
<doc id="1136687" url="https://pl.wikipedia.org/wiki?curid=1136687" title="Filip Itoito">
Filip Itoito



</doc>
<doc id="1136688" url="https://pl.wikipedia.org/wiki?curid=1136688" title="Muzeum Narodowe Ziemi Przemyskiej">
Muzeum Narodowe Ziemi Przemyskiej



</doc>
<doc id="1136695" url="https://pl.wikipedia.org/wiki?curid=1136695" title="Robert Wisdom">
Robert Wisdom

Robert Ray Wisdom (ur. 14 września 1953 w Waszyngtonie) – amerykański aktor charakterystyczny.
Życiorys.
Urodził się i dorastał w Waszyngtonie jako syn Jamajczyków. Uczył się w St. Alban’s School i ukończył studia na Uniwersytecie Columbia w Nowym Jorku, uzyskując dyplom z historii i ekonomii. Podążając za swoją pasją podróżował po świecie i grał na kilku instrumentach perkusyjnych. Początkowo pracował w bankowości, następnie przeszedł do National Public Radio jako producent. W latach 80. pełnił funkcję dyrektora artystycznego przy różnych projektach kulturalnych, w końcu został dyrektorem sztuk performatywnych w Instytucie Sztuki Współczesnej w Londynie. W 1991 postanowił rozpocząć karierę aktorską, doskonaląc swoje umiejętności w Anglii, zanim w 1993 udał się do Hollywood.

</doc>
<doc id="1136698" url="https://pl.wikipedia.org/wiki?curid=1136698" title="Wyspa koralowa">
Wyspa koralowa

Wyspa koralowa – wyspa będąca wynurzoną częścią rafy koralowej.
Wiele wysp koralowych należy do typu atoli z laguną w środku, ale wyspy koralowe mogą też reprezentować wynurzone fragmenty bariery koralowej, pozbawione laguny.
Ze względu na to, że rafy koralowe rozwijają się wyłącznie w morzach ciepłych, wyspy koralowe spotyka się w obszarach równikowych i podzwrotnikowych.
Do bardziej znanych wysp koralowych należą wyspy archipelagu Bahamy, a także:

</doc>
<doc id="1136699" url="https://pl.wikipedia.org/wiki?curid=1136699" title="Prexer">
Prexer

Łódzkie Zakłady Kinotechniczne, później Łódzkie Zakłady Kinotechniczne „PREXER” – polskie przedsiębiorstwo, w latach 70. i 80. XX wieku wchodzące w skład zjednoczenia PREDOM. ŁZK były jedynym w Polsce producentem projektorów filmowych.
Zakłady produkowały:
Obecnie zakłady po przekształceniu nazywają się PREXER Sp. z o.o. i produkują pistolet WIST-94, celowniki i przyrządy obserwacyjne.
Produkowane projektory 35 mm (kinowe).
Wprowadzenie lamp ksenonowych do kin w Polsce zapoczątkowało produkcje latarni wyposażonych w kolbę ksenonową, co zaowocowało powstaniem dwóch dodatkowych modeli na bazie już produkowanych. Czyli powstały modele AP-51x oraz AP-61x ("x" oznaczał latarnię ksenonową).

</doc>
<doc id="1136704" url="https://pl.wikipedia.org/wiki?curid=1136704" title="Wall of Voodoo">
Wall of Voodoo

Wall of Voodoo – nieistniejący już amerykański zespół pochodzący z Los Angeles, założony w 1977 roku przez Marca Morelanda i Stana Ridgwaya. Zespół najbardziej znany jest z piosenki "Mexican Radio", która pochodziła z albumu "Call of the West" z 1983 roku. Utwór ten był ich jedynym przebojem w amerykańskim "Top 100".
Grupa miała wyjątkowo charakterystyczne brzmienie wynikające ze zręcznego wymieszania skocznej muzyki pop z eksperymentalną nową falą i wzorowanym na Ennio Morricone stylu muzyki "soundtrack".
Historia.
Podstawą dla zespołu była założona przez Stana Ridgwaya w 1976 roku "Acme Soundtracks", wytwórnia tworząca muzykę dla niskobudżetowych filmów. Przedsięwzięcie okazało się "totalną klapą" i już po 6 miesiącach funkcjonowania i nagraniu 2 soundtracków przestała ona istnieć. Ridgway już podczas pracy w jej ramach mało się nią interesował – obiektem jego uwagi był klub punkowy "The Masque", który mieścił się po przeciwnej stronie ulicy do budynku wytwórni. Rdigway spędzał tam każdą wolną chwilę, początkowo jako widz, później zaś zaangażował się w techniczną stronę występów. Tam też poznał Marca Morelanda, poprzednio gitarzystę punkowej grupy "The Skulls". Zaprosił go do udziału w projektach "Acme Soundtracks". Moreland, którego ciekawiły kompozycje Ridgwaya zaproponował mu transformację wytwórni w zespół. Do grupy przystąpił wkrótce Bruce Moreland, brat Marca, który grał na basie. Wkrótce w zespole pojawili się także Chas Gray, klawiszowiec techniczny klubu "The Masque", oraz jego znajomy perkusista Joe Nanini. W ten sposób uformował się pierwszy skład zespołu. Grupa otrzymała nazwę "Acme Soundtracks".
Właściwa nazwa zespołu powstała w interesujący sposób. Odnosi się ona do komentarza, jaki na temat twórczości studyjnej Morelanda i Ridgwaya dał kolega ostatniego, Joe Berardi. Gdy wszyscy trzej siedzieli w studiu wytwórni przesłuchując ów materiał, Ridgway dla żartu rzucił, iż połączenie brzmienia wielokrotnie zaprogramowanego automatu perkusyjnego z natarczywym dźwiękiem organ elektronicznych Farfisa brzmi prawie jak efekt „ściany dźwiękowej” (Wall of Sound), stworzony przez Phila Spectora. Berardi ironicznie stwierdził, iż brzmi to bardziej jak „ściana wudu” (Wall of Voodoo), i to określenie przylgnęło do zespołu.
W latach 1977–1980 dawał koncerty w całej Kalifornii, których podstawą były utwory napisane przez Ridgwaya jeszcze z czasów "Acme Soundtracks". Dopiero w 1979, po podpisaniu kontraktu z wytwórnią "IRS. Records", zespół wszedł do studia celem nagrania materiału gotowego do wypuszczenia na rynek muzyczny. W 1980 ukazało się pierwsze oficjalne wydawnictwo zespołu – "Wall of Voodoo". Płyta zawierała 5 utworów, z czego jeden stał się pierwszym hitem grupy, jednak zbyt „słabym”, by wejść na listy "Top 100" czy "California Top 50". Był nim cover piosenki Johnny’ego Casha z 1968 roku pt. „Ring of Fire”. Interpretacja utworu była wyjątkowo ciekawa, bowiem wszystko zagrano w oparciu o jedną gitarę i syntezatory. W 1981 roku ukazał się pierwszy studyjny album grupy, "Dark Continent".
Zawierał on 11 utworów do których nagrania posłużył ten sam automat perkusyjny i dwa syntezatory.
Album zebrał nawet dobre recenzje, szczególną uwagę zwracano na styl, w jakim utrzymana była płyta.
Trzy utwory znajdujące się na albumie – „Red Light”, „Animal Day”, „Back in Flesh” oraz „Call Box” – grane były już wcześniej, od 1978 roku. Ten ostatni został wybrany jako jedyny singel z tej płyty. Drugim, jednak rzadko puszczanym przez stacje radiowe, singlem był utwór „Tse-Tse Fly”. Krótko po jej wydaniu Bruce Moreland odszedł z zespołu. Na kilku koncertach na gitarze basowej zastępował go Chas Gray, który w ten sposób musiał obsługiwać dwa instrumenty.
W 1982 zespół bez basisty znów rozpoczyna pracę w studiu. Jej owocem jest album "Call of the West", który uchodzi za najlepszy album grupy w całej historii jej działalności.
Na amerykańskie liście "Billboardu" w 1983 utrzymywał się na pozycji 45. Pierwszy singel wypuszczony na rynek muzyczny, „Mexican Radio” był hitem nie tylko w Stanach Zjednoczonych, ale i w Europie. Na amerykańskiej "Top 100" miał stałą pozycję 41. miejsca w roku 1983.
Ciekawie zrealizowany teledysk był „faworytem” niedawno wówczas powstałej MTV, gdzie puszczany był prawie cały czas. Pod względem muzycznym "Call of the West" znacząco różnił się od "Dark Continent" – nie można było już przy niej powiedzieć „płyta została nagrana, zanim materiał został na nią napisany”. Została oceniona przez krytyków jako dużo bardziej zorganizowana, lepsza od strony technicznej. Zasługę w tym miejscu ma producent Richard Mazda, który był czołowym producentem "IRS. Records". Odpowiadał on m.in. za produkcję pierwszych dokonań The Birthday Party, wczesnego projektu muzycznego Nicka Cave’a. Mazda w studiu obsługiwał również bas. Wkrótce jako single wypuszczone zostały jeszcze „Tomorrow”, „On Interstate #15” (utwór instrumentalny, stanowił stronę B „Tomorrow”, jednak puszczany był w radiu na równi z innymi utworami), „Factory” oraz jedynie w Wielkiej Brytanii tytułowy „Call of the West”. Gdy ukazał się album, na potrzeby koncertów jako dodatkowy klawiszowiec zatrudniony został Bill Noland.
W 1983 zespół dał największy koncert w swoim istnieniu, podczas "US Festival" 28 maja.
W międzyczasie sytuacja w zespole stawała się coraz bardziej napięta – zachęcona sukcesem "Call of the West" wytwórnia zaczęła naciskać na grupę, by ta jak najszybciej wróciła do studia, wcześniejsze drobne animozje między Grayem a Naninim zaczęły przybierać na sile, poza tym Noland ze swoją osobą „wprowadził” do grupy narkotyki. Wszystkie te elementy nałożone na siebie sprawiły, iż na początku 1984 roku Ridgway, Nanini i Noland opuścili zespół. Nie zakończyli jednak działalności muzycznej. Ridgway przystąpił do pracy nad solowym materiałem i już w 1986 ukazała się jego pierwsza płyta – "The Big Heat", z której jedyny singel pt. „Camouflage” stał się międzynarodowym hitem. Joe Nanini został zaś perkusistą grupy country o nazwie Lonesome Strangers.
Moreland i Gray nie zamierzali jednak likwidować grupy. Marc szybko ściągnął do zespołu z powrotem swojego brata Bruce’a, który na wokalistę wynalazł Andy’ego Prieboya, poprzednio frontmana nowofalowej grupy Eye Protection z San Francisco. Ned Lukhardt, ściągnięty z ogłoszenia, został nowym perkusistą grupy. Muzyka grana przez ten skład była zupełnie inna niż tworzona przez Ridgwaya. Jednak mimo iż krytycy zarzucali odtworzonemu Wall of Voodoo zupełny brak oryginalności i swoistej magii, którą niosła ze sobą poprzednio grana muzyka, zespół wydał 2 płyty – "Seven Days in Sammystown" oraz "Happy Planet". Na pierwszym z tych dwóch albumów singlem był drugi cover Johnny’ego Casha – „Dark as Dungeon”. Nie okazał się jednak hitem na miarę choćby wcześniejszego „Ring of Fire”. Podobnie jak dwa pozostałe – „Big City” i „Far Side of Crazy”.
Ten album ukazał się w 1985. Dwa lata po nim wyszedł drugi, wcześniej wymieniony "Happy Planet". Jako singel wydany został utwór „Do It Again”, będący coverem utworu The Beach Boys z 1968 roku. Zaledwie rok później grupa się rozpadła, i to ostatecznie. Prieboy i Marc Moreland rozpoczęli solowe kariery, zaś Bruce Moreland i Chas Gray na krótko przyłączyli się do synthpunkowego zespołu Nervous Gender, który po tej aneksji nazywany był "Wall of Gender".
Ridgway, Prieboy i bracia Moreland byli aktywni muzycznie i scenicznie przez całe lata dziewięćdziesiąte, przy czym Ridgway gra i wydaje albumy po dziś dzień. Joe Nanini przez pewien czas miał swój własny projekt o nazwie Sienna, który wydał EP pt. "Nanini – Bohica" w 1996.
Kolejny jego album miał ukazać się na początku 2001 roku, ale Nanini „nie zdążył”.
4 grudnia 2000 zmarł po wylewie krwi do mózgu. Niedługo po nim, 13 marca 2002 roku z powodu niewydolności nerek zmarł także Marc Moreland. W 2006 Ridgway na krótko reaktywował Wall of Voodoo na potrzeby jubileuszowego koncertu Cyndi Lauper, który odbył się w "Pacific Amphitheatre" w Costa Mesa. Zdecydował się jednak kontynuować grę, choć przynajmniej na razie tylko sceniczną, reaktywowanego zespołu. Z oryginalnego składu został tylko Ridgway, jako że Gray, choć została mu złożona propozycja powrotu, odmówił. Latem 2007 nowe Wall of Voodoo ruszyło w trasę koncertową po Stanach Zjednoczonych.

</doc>
<doc id="1136707" url="https://pl.wikipedia.org/wiki?curid=1136707" title="Misja nie-zbędna">
Misja nie-zbędna

Misja Nie-zbędna jest telewizyjną serią nadawaną na programie Discovery Channel przedstawiającą pojedynek dwójki prowadzących:
W każdym epizodzie, wykonują oni ze swoimi pomocnikami serię trzech wyczynów, a za każde zwycięstwo dostają punkt. Jason reprezentuje mężczyzn, a Tania – kobiety. Przy końcu serii, konkurent z największą liczbą punktów zwycięża.

</doc>
<doc id="1136709" url="https://pl.wikipedia.org/wiki?curid=1136709" title="Chris Vance">
Chris Vance

George Christopher Vance (ur. 30 grudnia 1971 w Londynie) – brytyjski aktor. Odtwórca roli Jacka Gallaghera w serialu Fox "" (2009), Jamesa Whistlera w trzecim sezonie serii "Skazany na śmierć" (2007–2008) i protagonisty Franka Martina w serialu sensacyjnym "Transporter" (2012–2014).

</doc>
<doc id="1136718" url="https://pl.wikipedia.org/wiki?curid=1136718" title="Resovia (koszykówka)">
Resovia (koszykówka)

KKS Resovia Rzeszów - polski klub koszykarski z siedzibą w Rzeszowie. Zespół zyskał przydomek "Bieszczadzkie Wilki".

</doc>
<doc id="1136721" url="https://pl.wikipedia.org/wiki?curid=1136721" title="CWKS Resovia">
CWKS Resovia

Cywilno-Wojskowy Klub Sportowy Resovia (CWKS Resovia) – polski wielosekcyjny klub sportowy działający w Rzeszowie. Początkowo związany przede wszystkim z piłką nożną, obecnie posiada także m.in. sekcję siatkarską, łuczniczą i lekkoatletyczną.
Klub wykorzystuje stadion z miejscami dla 3330 widzów oraz dwie hale sportowe (Halę Podpromie na 4300 miejsc oraz Halę ROSiR na 800 miejsc).
Historia.
Klub został oficjalnie zarejestrowany w 1910, jednak jego początki sięgają drużyn szkolnych działających na terenie Rzeszowa już w latach 1905-1907. Z tego względu na różnych etapach swojej historii klub uznawał za datę swojego powstania lata 1905, 1907 i 1910
Resovia zawiesiła działalność na czas I wojny światowej, jednak wznowiła ją już w 1919 roku. W czerwcu 1920 otwarto pierwszy Stadion Resovii na błoniach przy ulicy Krakowskiej. Już rok później klub przekształcił się z amatorskiego towarzystwa sportowego w klub zajmujący się sportem wyczynowym. Resovia powstała jako klub piłkarski, jednak już w latach 20. powstały sekcje tenisa, lekkiej atletyki, kolarska, a w roku 1932 – sekcja siatkówki. W latach 30. powstały także sekcje bokserska, strzelecka, tenisa stołowego i koszykówki.
Początkowo klub był organizacją czysto cywilną, jednak 12 lutego 1933 połączył się z drużyną sportową stacjonującego w garnizonie Rzeszów 17. pułku piechoty. Powstałe w ten sposób Wojskowo-Cywilne Towarzystwo Sportowe „Resovia” wywalczyło m.in. piłkarskie mistrzostwo (1937) i wicemistrzostwo (1933, 1934) Okręgu Lwowskiego. 10 marca 1935 prezesem zarządu klubu sportowego WCTS Resovia został ppłk Stanisław Siuda, a prezesem honorowy starosta rzeszowski Marian Panglisz. Współpraca z Wojskiem Polskim zakończyła się w 1938, kiedy Resovia ponownie przyjęła cywilny statut i nawiązała współpracę z rzeszowskim oddziałem zakładów Cegielskiego (obecnie Zelmer). Wtedy też klub przemianowano na Klub Sportowy H. Cegielski Poznań "Resovia" w Rzeszowie.
Po wojnie i przyjętej w 1949 reorganizacji kultury fizycznej w wyniku uchwały Biura Politycznego KC PZPR z września 1949 Resovia została przemianowana na Ogniwo Rzeszów w związku z nomenklaturą pochodzącą od związków branżowych. Na początku 1955 doszło do krótkotrwałego połączenia Ogniwa Rzeszów ze Spójnią Rzeszów, w wyniku czego powstało zrzeszenie sportowe Sparta Rzeszów. W listopadzie 1955 zostały połączone koła sportowe Budowlani i Resovia w jedno koło pod nazwą ZS Budowlani TKS Resovia oparte o ZBM i RPZB w Rzeszowie. W 1960 w klubie działało 11 sekcji, w 1964 już tylko 6. W latach 60. Resovia połączyła się z WKS Bieszczady Rzeszów, przejmując zawodników tego klubu.
Sportowcy.
Olimpijczycy.
Bronisław Bebel, Jolanta Bebel, Bogusław Duda, Krzysztof Gierczyński, Stanisław Gościniak, Krzysztof Ignaczak, Bogusław Kanicki, Marek Karbarz, Zdzisław Myrda, Franciszek Niemiec, Jan Popowicz, Włodzimierz Stefański, Jan Such, Maria Szeliga, Marcin Wika, Paweł Woicki, Barbara Wojnar-Baran.
Medaliści olimpijscy.
Bronisław Bebel, Marek Karbarz, Włodzimierz Stefański.
Mistrzowie świata.
Katarzyna Wiśniowska, Łukasz Kustra, Stanisław Gościniak, Marek Karbarz, Włodzimierz Stefański, Krzysztof Martens.
Indywidualni mistrzowie Polski.
Jan Baran-Bilewski, Katarzyna Wiśniowska, Jan Popowicz, Bogumiła Bielas-Kustra, Maria Szeliga, Małgorzata Szczepańska-Trojnar, Anna Dyrak, Aldona Szymutko, Mirosław Szymutko, Piotr Furman, Bogusław Duda, Jan Kłos, Barbara Wojnar-Baran, Jacek Pastusiński, Kazimierz Chudziński, Anna Sabat.

</doc>
<doc id="1136728" url="https://pl.wikipedia.org/wiki?curid=1136728" title="Dressed to Kill (album)">
Dressed to Kill (album)

Dressed to Kill – trzeci album amerykańskiej grupy rockowej KISS wydany 19 marca 1975 roku.
Lista utworów.
Strona pierwsza
Strona druga
Notowania.
Album – Billboard (Ameryka Północna)
Single – Billboard (USA)

</doc>
<doc id="1136733" url="https://pl.wikipedia.org/wiki?curid=1136733" title="Fawizm">
Fawizm



</doc>
<doc id="1136738" url="https://pl.wikipedia.org/wiki?curid=1136738" title="RAMBUS">
RAMBUS



</doc>
<doc id="1136743" url="https://pl.wikipedia.org/wiki?curid=1136743" title="Cmentarz żydowski w Wałbrzychu">
Cmentarz żydowski w Wałbrzychu

Cmentarz żydowski w Wałbrzychu – nekropolia żydowska położona na południowy zachód od centrum Wałbrzycha.
Nekropolia żydowska została założona w 1902 jako część cmentarza miejskiego położonego pomiędzy obecnymi ulicami: Przemysłową, Matejki, Moniuszki i Sikorskiego. Pierwotnie cmentarz miejski posiadał trzy części: katolicką, ewangelicką i żydowską. Ich granice są nadal czytelne w terenie. Część żydowska zajmuje południowo-wschodni narożnik cmentarza miejskiego między ulicami Moniuszki i Sikorskiego. Jej powierzchnia wynosi 0,4 ha. W centrum znajduje się dom przedpogrzebowy. W części zachodniej dominują nagrobki wystawione przed II wojną światową. Jest tu również pomnik poświęcony osobom zmarłym w obozach koncentracyjnych. W części wschodniej znajdują się wyłącznie nagrobki wystawione po II wojnie światowej. Nekropolia żydowska jest otoczona ogrodzeniem z siatki. Cmentarz żydowski w Wałbrzychu jest jedną z trzech czynnych żydowskich nekropolii na terenie województwa dolnośląskiego.

</doc>
<doc id="1136745" url="https://pl.wikipedia.org/wiki?curid=1136745" title="Radca generalny Anglii i Walii">
Radca generalny Anglii i Walii

Radca generalny Anglii i Walii (en. "Solicitor General for England and Wales"), jeden z urzędników prawnych Korony, zastępca prokuratora generalnego.

</doc>
<doc id="1136749" url="https://pl.wikipedia.org/wiki?curid=1136749" title="Jaszczurka perłowa">
Jaszczurka perłowa

Jaszczurka perłowa, jaszczurka perlista ("Timon lepidus") – gatunek jaszczurki z rodziny jaszczurek właściwych (Lacertidae); jej największy przedstawiciel.
Charakterystyka.
Jest jednym z najbardziej intensywnie ubarwionych gadów w Europie. Po bokach jest pokryta zieloną łuską z licznymi, niebieskimi plamkami. Oprócz tego niektóre osobniki mają na grzbiecie wzór przypominający ślimaka. Jaszczurka perłowa osiąga do 75 cm długości (24 cm od czubka pyska do kloaki).
Występowanie.
Występuje w południowo-zachodniej Europie – w południowej Francji, Hiszpanii oraz północno-zachodnich Włoszech (dawniej do tego gatunku włączano również północnoafrykańskie jaszczurki klasyfikowane obecnie jako "Timon pater"). W południowych Alpach i w Pirenejach można ją spotkać do 1000 m n.p.m., a w górach południowej Hiszpanii aż do 2500 m n.p.m. Zamieszkuje suche tereny, porośnięte krzaczastą roślinnością oraz sterty kamieni i ruiny starych budowli.
Pożywienie.
Jej pożywieniem są drobne zwierzęta – różne gatunki owadów, pajęczaki, ślimaki, niewielkie gryzonie, małe pisklęta oraz węże i inne, mniejsze jaszczurki.
Polują na nią głównie ptaki drapieżne.
Rozmnażanie.
Okres godowy trwa od kwietnia do czerwca. Samice składają od 10 do 20 jaj w wykopanych dołkach. Pod koniec lata wykluwają się młode jaszczurki. Jaszczurki perłowe osiągają dojrzałość płciową po 3 latach.

</doc>
<doc id="1136751" url="https://pl.wikipedia.org/wiki?curid=1136751" title="CEG">
CEG



</doc>
<doc id="1136753" url="https://pl.wikipedia.org/wiki?curid=1136753" title="Kraniotomia">
Kraniotomia

Kraniotomia – operacyjne otwarcie czaszki w celu uzyskania dostępu neurochirurgicznego do mózgowia. W kraniotomii część kości czaszki usunięta przy jej otwieraniu jest umieszczana z powrotem na miejscu, co odróżnia kraniotomię od kraniektomii.

</doc>
<doc id="1136760" url="https://pl.wikipedia.org/wiki?curid=1136760" title="Hallelujah, I Love Her So">
Hallelujah, I Love Her So

Hallelujah, I Love Her So – piosenka amerykańskiego autorstwa Raya Charlesa, który jako pierwszy ją nagrał. Utwór wydany został na singlu w roku 1956.
Utwór uplasował się na miejscu piątym listy "Billboard" R&amp;B/Hip-Hop Songs, osiągając tym samym niespodziewanie duży sukces. Piosenka stała się jednym z pierwszych hitów w karierze początkującego wówczas Charlesa.
W 2011 roku cover nagrał aktor i muzyk Hugh Laurie. Utwór znalazł się na jego albumie "Let Them Talk".

</doc>
<doc id="1136762" url="https://pl.wikipedia.org/wiki?curid=1136762" title="Engelking">
Engelking



</doc>
<doc id="1136766" url="https://pl.wikipedia.org/wiki?curid=1136766" title="Gradski stadion u Poljudu">
Gradski stadion u Poljudu



</doc>
<doc id="1136771" url="https://pl.wikipedia.org/wiki?curid=1136771" title="25 Dywizja Pancerna (III Rzesza)">
25 Dywizja Pancerna (III Rzesza)

25 Dywizja Pancerna (niem. "25. Panzer-Division") – niemiecka dywizja pancerna z okresu II wojny światowej
Historia.
Dywizja została sformowana zgodnie z rozkazem z dnia 25 lutego 1942 roku na terenie Norwegii z oddziałów zmotoryzowanych "Schützen-Verband Oslo" wchodzących w skład Armii „Norwegen”. Dywizją pancerną była w zasadzie tylko z nazwy, gdyż nie posiadała czołgów. Na terenie Norwegii stacjonowała do lipca 1943 roku, a następnie została wtedy przerzucona do Francji. Na terenie Francji otrzymała też sprzęt pancerny, lecz były to tylko zdobyczne czołgi francuskie: "Renault R-35", "Hotchkiss H-39", "Somua S-35" i "B 1".
Na terenie Francji dywizja stacjonowała do końca października 1943 roku, a następnie zostaje przerzucona na front wschodni. Pomimo sprzeciwu Generalnego Inspektora Wojsk Pancernych gen. Guderiana, który uważał, że nie jest przygotowana do walki, skierowano ją na front w rejonie Żytomierza w składzie 4 Armii Pancernej. W trakcie walk w grudniu i styczniu 1944 roku utraciła ona prawie cały sprzęt, a jej resztki wycofały się w rejon Kamieńca Podolskiego, gdzie walczyły do kwietnia 1944 roku. Dywizję rozwiązano, jednak rozkazem z dnia 10 maja 1944 roku sformowano ją powtórnie na terenie Francji i w czerwcu 1944 roku przerzucono do Danii, gdzie otrzymała sprzęt i rozpoczęła szkolenie.
We wrześniu 1944 roku utworzona z jej składu grupa bojowa skierowana została do Polski. Wzięła ona udział w walkach w Warszawie przeciwko powstańcom w rejonie Marymontu (gdzie jej żołnierze dopuścili się licznych zbrodni wobec ludności cywilnej) i Żoliborza. Po zakończeniu walk w Warszawie została przerzucona na linię rzeki Narew, gdzie znajdowała się w odwodzie Grupy Armii „Środek”. W grudniu 1944 roku przerzucona została w rejon Radomia, gdzie pozostawała do stycznia 1945 roku.
Po rozpoczęciu ofensywy styczniowej przez Armię Radziecką, została wycofana początkowo nad Odrę a następnie w kwietniu 1945 roku do Austrii, gdzie ostatecznie skapitulowała w maju 1945 roku.

</doc>
<doc id="1136773" url="https://pl.wikipedia.org/wiki?curid=1136773" title="Celta de Vigo">
Celta de Vigo



</doc>
<doc id="1136776" url="https://pl.wikipedia.org/wiki?curid=1136776" title="Wieża Bismarcka w Zielonej Górze">
Wieża Bismarcka w Zielonej Górze



</doc>
<doc id="1136783" url="https://pl.wikipedia.org/wiki?curid=1136783" title="Squared Rotoscope">
Squared Rotoscope

Squared rotoscope – drugi album polskiego zespołu jazowego Pulsarus. Zawiera osiem utworów. Utwór "Suite Per Capita" powstał najpierw jako blisko godzinna improwizacja tria wraz z Tomaszem Gwincińskim; z sześciu powstałych utworów muzycy wybrali dwa (łącznie trwające 34 minuty). Z nich powycinano kilka większych fragmentów, które Piotr Pawlak posklejał w dziesięciominutową suitę.
Twórcy.
Płytę nagrał zespół w składzie:
oraz:

</doc>
<doc id="1136784" url="https://pl.wikipedia.org/wiki?curid=1136784" title="Lista największych stadionów w Europie">
Lista największych stadionów w Europie

Największe stadiony sportowe w Europie – lista stadionów sklasyfikowanych pod względem oficjalnej pojemności trybun.
Największe w Europie są stadiony piłkarskie. Areny zmagań rugby, futbolu gaelickiego czy żużla, mają zwykle mniejszą pojemność.
Na liście zostały ujęte wszystkie stadiony w Europie o pojemności przynajmniej 30 tys. widzów. Odpowiednia kategoria stadionu oraz najmniejsza pojemność stadionu wynosząca 30 tys. kwalifikuje do finałów rozgrywek Mistrzostw Europy w piłce nożnej.

</doc>
<doc id="1136789" url="https://pl.wikipedia.org/wiki?curid=1136789" title="Nelly Rokita">
Nelly Rokita



</doc>
<doc id="1136802" url="https://pl.wikipedia.org/wiki?curid=1136802" title="Fomena">
Fomena



</doc>
<doc id="1136806" url="https://pl.wikipedia.org/wiki?curid=1136806" title="Ononis arvensis">
Ononis arvensis



</doc>
<doc id="1136817" url="https://pl.wikipedia.org/wiki?curid=1136817" title="Tapir Bairda">
Tapir Bairda



</doc>
<doc id="1136827" url="https://pl.wikipedia.org/wiki?curid=1136827" title="(5782) Akirafujiwara">
(5782) Akirafujiwara

(5782) Akirafujiwara (1991 AF) – planetoida z pasa głównego asteroid okrążająca Słońce w ciągu 3 lat i 208 dni w średniej odległości 2,28 j.a. Została odkryta 7 stycznia 1991 roku w "Siding Spring Observatory" w Australii przez Roberta McNaughta. Nazwa planetoidy została nadana na cześć "Akira Fujiwary" japońskiego naukowca, członka zespołu naukowego misji Hayabusa.

</doc>
<doc id="1136831" url="https://pl.wikipedia.org/wiki?curid=1136831" title="Uebi Szebelie">
Uebi Szebelie

Uebi Szebelie, Webi Shabeelle ("Wadi Szabili") – rzeka w Afryce, przepływa przez Somalię i Etiopię. Liczy blisko 1820 km długości (1130 mil).
Wypływa ze stoków góry Mendebo, przepływa przez Wyżynę Somalijską, następnie przez nadbrzeżną nizinę Somalijską; nieopodal Mogadiszu skręca na południowy zachód i płynie równolegle do linii brzegowej Oceanu Indyjskiego. Uchodzi do bagien położonych około 40 km od wybrzeży Oceanu Indyjskiego, blisko 30 km od ujścia Dżuby. Pełni funkcję nawadniającą.

</doc>
<doc id="1136832" url="https://pl.wikipedia.org/wiki?curid=1136832" title="Fomena (Adansi North)">
Fomena (Adansi North)

Fomena – miasto i stolica dystryktu Adansi North w regionie Ashanti w Ghanie. Jest miastem dużego historycznego znaczenia. Tutaj 14 marca 1874 podpisany został traktat pokojowy między królem Aszanti Kwaku Dua III Asamu a Brytyjczykami po zakończeniu II wojny Brytyjczyków z Aszanti.

</doc>
<doc id="1136844" url="https://pl.wikipedia.org/wiki?curid=1136844" title="Chris Klein (aktor)">
Chris Klein (aktor)

Chris Klein, właściwie Frederick Christopher Klein (ur. 14 marca 1979 w Hinsdale) − amerykański aktor filmowy, najbardziej znany z roli Chrisa „Oza” Ostreichera w serii komediowej "American Pie".
Życiorys.
Wczesne lata.
Urodził się w Hinsdale w stanie Illinois jako drugie z trojga dzieci nauczycielki Terese „Terri” (z domu Bergen) i inżyniera Freda Kleina. Ma starszą siostrę Debbie (ur. 1978) i młodszego brata Timothy'ego (ur. 1982). Mając trzynaście lat przeprowadził się do Omaha, w stanie Nebraska. W szkole średniej Millard West High School w Millard, w stanie Nebraska, gdzie podczas gry w futbol amerykański pełnił funkcję quarterbacka i linebackera oraz występował w musicalu "West Side Story" jako Tony. Studiował potem teatr na Texas Christian University w Fort Worth, w stanie Teksas. 
Kariera.
Na kinowy ekran trafił po raz pierwszy w komedii "Wybory" ("Election", 1999) u boku Matthew Brodericka i Reese Witherspoon. Uznanie zdobył jako beztroski nastolatek Chris „Oz” Ostreicher w komedii "American Pie, czyli sprawa dowCipna" ("American Pie", 1999), "American Pie 2" (2001), oraz "" (2012). 
W 2001 otrzymał hollywoodzką nagrodę jako Gwiazdor Jutra. W melodramacie "Miejsce na Ziemi" ("Here On Earth", 2000) pojawił się w głównej roli zmanierowanego Kelvina „Kelley'ego” Morse'a, który zakochuje się w pochodzącej z zupełnie innego niż on świata Sam (Leelee Sobieski), o czym przekonuje się jej długoletni chłopak Jasper (Josh Hartnett). W komedii romantycznej "Powiedz, że to nie tak" ("Say It Isn't So!", 2001) zagrał postać Gilberta Noble, który odkrywa, że jego dziewczyna Jo (Heather Graham), może być jego biologiczną siostrą. Wystąpił także w sensacyjnym dramacie historyczno-wojennym "Byliśmy żołnierzami" ("We Were Soldiers", 2002) jako porucznik Jack Geoghegan, dramacie kryminalnym "Odmienne stany moralności" ("The United States of Leland", 2003) z Ryanem Goslingiem oraz komedii "Szalony weekend" ("The Long Weekend", 2005) u boku Brendana Fehra.

</doc>
<doc id="1136845" url="https://pl.wikipedia.org/wiki?curid=1136845" title="Ołeksandr Buriak">
Ołeksandr Buriak

Ołeksandr Wasylowycz Buriak, ukr. Олександр Васильович Буряк (ur. 23 maja 1970 w Doniecku) – ukraiński bankowiec i polityk, z wykształcenia matematyk, deputowany.
Życiorys.
W 1993 ukończył matematykę na Kijowskim Uniwersytecie Narodowym im. Tarasa Szewczenki. Karierę biznesową rozpoczął w pierwszej połowie lat 90., od 1993 do 2002 zasiadał w kierownictwie banków, w tym we władzach Brokbiznesbanku. W 2002 po raz pierwszy uzyskał mandat posła do Rady Najwyższej z listy Bloku Nasza Ukraina, wkrótce przechodząc na stronę większości popierającej rząd Wiktora Janukowycza. Po pomarańczowej rewolucji przystąpił do Bloku Julii Tymoszenko. Z listy BJuT uzyskał mandat poselski w 2006 i ponownie w przedterminowych wyborach w 2007. Po przejęciu władzy przez Partię Regionów w trakcie VI kadencji opuścił frakcję parlamentarną bloku. Nie ubiegał się o reelekcję w 2012.
Jest młodszym bratem Serhija Buriaka, również przedsiębiorcy i polityka.

</doc>
<doc id="1136846" url="https://pl.wikipedia.org/wiki?curid=1136846" title="Prokuratorzy generalni Anglii i Walii">
Prokuratorzy generalni Anglii i Walii

Prokuratorzy generalni Anglii i Walii, Her Majesty’s Attorney General for England and Wales, najwyższy z urzędników prawnych Korony, doradca prawny króla i rządu oraz ich reprezentant przed sądami.

</doc>
<doc id="1136849" url="https://pl.wikipedia.org/wiki?curid=1136849" title="Fomena (Gomoa)">
Fomena (Gomoa)

Fomena miasto dystrykcie Gomoa w regionie Regionie Centralnym w Ghanie.

</doc>
<doc id="1136852" url="https://pl.wikipedia.org/wiki?curid=1136852" title="Fomena (Mfantsiman)">
Fomena (Mfantsiman)

Fomena – miasto w dystrykcie Mfantsiman w Regionie Centralnym w Ghanie.

</doc>
<doc id="1136862" url="https://pl.wikipedia.org/wiki?curid=1136862" title="Anna Lubomirska">
Anna Lubomirska

To nazwisko nosiło kilka polskich przedstawicielek magnaterii:

</doc>
<doc id="1136864" url="https://pl.wikipedia.org/wiki?curid=1136864" title="Muzeum Ziemi Koszyckiej">
Muzeum Ziemi Koszyckiej

Muzeum Ziemi Koszyckiej im. Stanisława Boducha – muzeum znajdujące się w Koszycach, województwie małopolskim przy ulicy Wspólnej 11.
Muzeum bierze początek od zrujnowanej podczas II wojny światowej synagodze w Koszycach. Ruiny zostały w 2004 roku kupione, a następnie wyremontowane przez polonijnego bisnesmena z Chicago, Stanisława Boducha. Od 2007 roku budynkiem zajmuje się zarząd Koszyc.
Historia powstania.
Pomysł zakupu, renowacji i ochrony tego budynku zrodził się w czasie rozmowy Stanisława Boducha i wójta gminy koszyckiej Stanisława Rybaka. Jak obaj wspominali, po zaakceptowaniu wszystkich warunków rozpoczęła się ciężka praca – oprócz obudowy samego budynku, należało zadbać o zabezpieczenie okolicy. Płynąca w pobliżu rzeczka Goczałka została wyregulowana na odcinku prawie 200 metrów, zbudowano także kanał podziemny i postawiono pięć mostów.
Marszałek Województwa małopolskiego w swoim przemówieniu podkreślił, że na 186 gmin w województwie małopolskim tylko 16 gmin posiada własne muzeum.
Sam pomysłodawca i fundator muzeum mówił, że pragnął dokonać tego dzieła dla swoich dzieci i dzieci innych emigrantów, którzy z różnorodnych przyczyn musieli opuścić kraj. Takie miejsca będą przez wiele lat podkreślać piękno Polski i dobre serca Polaków, będą wiązać ze sobą pokolenia i będą dla nich powodem do dumy.
Otwarcie muzeum.
Na uroczystość otwarcia muzeum 26 maja 2007 roku zaproszeni zostali m.in. ojciec prof. Andrzej Napiórkowski (przeor klasztoru na Skałce w Krakowie), ks. biskup Kazimierz Gurda, posłowie na sejm RP Andrzej Pałys i Wiesław Woda, dyr. Muzeum Narodowego w Krakowie Zofia Gołubiew, dyr. Muzeum Archeologicznego w Krakowie Jacek Rydzewski, senator Bogdan Podgórski, przedstawiciel Urzędu Województwa małopolskiego Wojciech Kozak, liczni przedstawiciele władz gminnych, samorządów lokalnych i mieszkańcy. Obecny był również główny bohater uroczystości Stanisław Boduch wraz z małżonką Heleną i synem Davidem.
Otwarcie rozpoczęło przecięcie wstęgi przez Stanisława Boducha i Stanisława Rybaka oraz udzielenie błogosławieństwa przez biskupa Kazimierza Gurdę. Po podpisaniu dokumentów przekazujących budynek gminie, głos zabrali goście. Wielu z nich zwracało uwagę na niematerialny wymiar przedsięwzięcia. Odczytano również list gratulacyjny od Prezydenta RP Lecha Kaczyńskiego. Oficjalną część i przemówienia uświetnił Chór Wyższego Seminarium Duchownego OO. Paulinów z Krakowa.
Eksponaty.
W muzeum ustawiono już wystawę reprodukcji prac Stanisława Wyspiańskiego oraz eksponaty pochodzące z wykopalisk archeologicznych w regionie. Życie mieszkańców gminy Koszyc pokazują przedmioty codziennego użytku sprzed kilkudziesięciu lat (jak maszyna do szycia Singer), meble, ręcznie wykonane ozdoby, ludowe obrazy, etc. Ponadto w Muzeum znajduje się ekspozycja siedemnastowiecznych, haftowanych ornatów mszalnych.

</doc>
<doc id="1136868" url="https://pl.wikipedia.org/wiki?curid=1136868" title="Timon lepidus">
Timon lepidus



</doc>
<doc id="1136869" url="https://pl.wikipedia.org/wiki?curid=1136869" title="Lacerta lepida">
Lacerta lepida



</doc>
<doc id="1136871" url="https://pl.wikipedia.org/wiki?curid=1136871" title="Rayografia">
Rayografia

Rayografia – technika wykonywania obrazów na materiale światłoczułym bez użycia aparatury fotograficznej.
Jej twórcą był amerykański fotografik Man Ray, który stworzył ją w okresie swojej fascynacji dadaizmem. Technika ta polega na układaniu przedmiotów bezpośrednio na materiale światłoczułym w taki sposób, by rzucały na niego cień. Po wywołaniu uzyskiwane są monochromatyczne obrazy, najczęściej o abstrakcyjnych formach.

</doc>
<doc id="1136872" url="https://pl.wikipedia.org/wiki?curid=1136872" title="Krzysztof Tyszkiewicz">
Krzysztof Tyszkiewicz



</doc>
<doc id="1136874" url="https://pl.wikipedia.org/wiki?curid=1136874" title="Sabi">
Sabi

Sabi ("Save") - rzeka w Afryce. Swoje źródła ma na Płaskowyżu Maszona nieopodal miasta Harare w Zimbabwe. W górnym i środkowym biegu licznie występują wodospady. Bieg dolny jest dostosowany do żeglowania. Rzeka uchodzi do Kanału Mozambickiego (Ocean Indyjski) w rejonie miasta Nova Mambone w Mozambiku.

</doc>
<doc id="1136878" url="https://pl.wikipedia.org/wiki?curid=1136878" title="Witold Jurek">
Witold Jurek

Witold Jurek (ur. 8 kwietnia 1949 w Gorzowie Wielkopolskim) – polski ekonomista, były rektor Akademii Ekonomicznej w Poznaniu, w latach 2008–2012 podsekretarz stanu w Ministerstwie Nauki i Szkolnictwa Wyższego.
Życiorys.
W 1968 ukończył technikum ekonomiczne w Gorzowie Wielkopolskim i rozpoczął studia na Wydziale Ekonomiki Produkcji Wyższej Szkoły Ekonomicznej w Poznaniu, które ukończył w 1973. W 1981 uzyskał stopień naukowy doktora, a w 1990 doktora habilitowanego nauk ekonomicznych ze specjalnością ekonometria. W 2002 otrzymał tytuł naukowy profesora nauk ekonomicznych.
Zawodowo związany z poznańską AE, był prorektorem tej uczelni i prodziekanem Wydziału Ekonomii. W latach 2002–2008 pełnił funkcję rektora Akademii Ekonomicznej w Poznaniu, kieruje Katedrą Ekonometrii tejże uczelni.
1 grudnia 2008 został powołany na stanowisko podsekretarza stanu w Ministerstwie Nauki i Szkolnictwa Wyższego. 10 lutego 2012 został odwołany z tego stanowiska.
Odznaczony m.in. Krzyżem Kawalerskim Orderu Odrodzenia Polski (2001).

</doc>
<doc id="1136887" url="https://pl.wikipedia.org/wiki?curid=1136887" title="Anthonomus grandis">
Anthonomus grandis



</doc>
<doc id="1136889" url="https://pl.wikipedia.org/wiki?curid=1136889" title="Tōyō kanji-hyō">
Tōyō kanji-hyō

 – lista 1850 znaków, stworzona w wyniku reformy użycia znaków pochodzenia chińskiego (kanji) w japońskim systemie pisma, przeprowadzonej przez japońskie Ministerstwo Edukacji w 1946 roku.
Po zakończeniu II wojny światowej rząd japoński wprowadził reformy językowe skierowane m.in. na ograniczenie liczby znaków w powszechnym użyciu oraz uproszczenie ich formy. W późniejszych latach przeprowadzano kolejne uzupełnienia i zmiany. Kolejne rozszerzenia doprowadziły do przyjęcia liczby 1945 znaków w 1981 roku i zastąpienia listy Tōyō nowym wykazem o nazwie Jōyō kanji-hyō. Po ostatniej zmianie w 2010 roku lista obejmuje 2136 znaków.

</doc>
<doc id="1136890" url="https://pl.wikipedia.org/wiki?curid=1136890" title="Zęby smoka">
Zęby smoka

Zęby smoka – zwyczajowa nazwa fortyfikacji używanej w czasie II wojny światowej jako bariera przeciwczołgowa. Tworzyły ją żelbetowe bryły, o kształcie ostrosłupa ściętego wysokie na 90–120 centymetrów. „Zęby” były ustawiane w kilku rzędach na wspólnym fundamencie. Budowle te miały spowolnić czołgi przeciwnika na tyle, że stawały się łatwym celem dla oddziałów przeciwpancernych. Czołgi są z natury nisko zawieszone i raczej nie mają dość siły by skruszyć tyle betonu poprzez napór. Zniszczenie zębów zajmuje wrogowi cenny czas. Budowle te łączone były z innymi przeszkodami, jak na przykład rowami przeciwczołgowymi.
Bariery takie były powszechnie używane na frontach II wojny światowej. W Polsce można je obserwować na przykład w Międzyrzeckim Rejonie Umocnionym.

</doc>
<doc id="1136891" url="https://pl.wikipedia.org/wiki?curid=1136891" title="Szczecin Skolwin">
Szczecin Skolwin

Szczecin Skolwin – stacja kolejowa położona przy ul. Stołczyńskiej w południowej części osiedla Skolwin, w pobliżu skrzyżowania z ul. Celulozową i ul. Orną. W pobliżu znajduje się nastawnia „SO”. Ze Skolwina prowadzi bocznica do Papierni Skolwin. Budynek dworca odnowiono w 2008 r. Najbliższe przystanki ZDiTM to „Skolwin Dworzec” i „Celulozowa”.
Plany na przyszłość.
W ramach projektu Szczecińskiej Kolei Metropolitalnej planowane jest przywrócenie stacji do funkcjonowania. Projekt przebudowy stacji obejmuje m.in. wykonanie modernizacji peronów oraz budowę parkingów samochodowych i rowerowych.
Skolwin.
Do lat 30. XX wieku istniała także druga stacja (niem. "Scholwin"), zlokalizowana przy zbiegu obecnych ulic Nowy Świat i Łomżyńskiej (w 20,0 km). W czasie istnienia obu stacji, ta zlokalizowana przy papierni nosiła (w tłumaczeniu) nazwę "Babin", od nazwy pobliskiego osiedla. W latach 30. stacja "Scholwin" została zlikwidowana, a później nazwy dzielnicy Skolwin i stacji "Cavelwisch" zostały zmienione na "Odermünde". Najbliższy przystanek ZDiTM to „Nowy Świat”.

</doc>
<doc id="1136896" url="https://pl.wikipedia.org/wiki?curid=1136896" title="Severine Bremond">
Severine Bremond



</doc>
<doc id="1136902" url="https://pl.wikipedia.org/wiki?curid=1136902" title="Jefim Szyfrin">
Jefim Szyfrin

Jefim Szyfrin (ur. 25 marca 1956 w Nieksikan) – radziecki i rosyjski aktor.
Życiorys.
Jefim Szyfrin urodził się 25 marca 1956 roku w miejscowości Nieksikan w obwodzie magadańskim, gdzie jego rodzice przebywali po zesłaniu (w 1955 roku jego ojciec został zrehabilitowany). W 1966 roku rodzina przeprowadziła się do Jurmały na Łotwie. W latach 1973 – 1974 studiował na wydziale filologicznym Łotewskiego Państwowego Uniwersytetu im. Pēterisa Stučki, a w latach 1974-1978 – na wydziale estradowym Państwowej Szkoły Sztuki Cyrkowej i Estradowej w Moskwie, pod kierunkiem Romana Wiktiuka. Właśnie u niego od roku 1977 zaczął grać w Teatrze Studenckim MGU. Występował m.in. w spektaklach «Do widzenia, chłopaki!», «Noc po maturze», «Kacze polowanie». W latach 1980-85 studiował na Rosyjskim Uniwersytecie Sztuki Teatralnej na wydziale reżyserii estradowej.
W 1979 roku Jefim Szyfrin został laureatem I Moskiewskiego Konkursu artystów estradowych, a w 1983 roku – laureatem 7. Wszechzwiązkowego Konkursu artystów estradowych.
Pierwszy spektakl solowy «Chciałbym powiedzieć» – głównie według utworów Wiktora Kokluszkina – Szyfrin zagrał w roku 1985. Teksty Wiktora Kokluszkina wzięte były również jako podstawa do spektakli «Trzy zapytania» i «Okrągły księżyc».
W roku 1990 Jefim założył «Szyfrin-Teatr», kierownikiem którego pozostaje do dnia dzisiejszego.
W 1992 roku artyście wręczono nagrodę «Złoty Ostap».
Repertuar artysty zawiera dużo utworów wokalnych, wśród nich romansy Dmitrija Szostakowicza do słów Saszy Czornogo, pieśni «Jerozolima» Marka Minkowa, «Muzyka we mnie» Michaiła Koczetowa, «Noc południowa» Aleksandra Klewickiego i inne. W teatrze zagrał w spektaklach: «Więcej nie znam cię, miły», «Kochanie z głupkiem», «Putany», «Koza, czyli Kto taka Sylwia» (reżyseria Roman Wiktiuk), «Pogłoski» (reżyseria Wadim Dubrowicki). W roku 2006 w Teatrium na Sierpuchowce odbyła się premiera spektaklu «Smok» według sztuki Eugeniusza Szwarca (reżyseria Władimir Mirzojew), w którym Szyfrin zagrał Burmistrza.
Jefim Szyfrin wystąpił również w filmach «Bołotnaja street», «Bohater naszego plemienia».
W musicalu «Anioł z niedopałkiem», wystawionym przez Eugeniusza Ginzburga, Jefim Szyfrin wykonał 13 pieśni (muzyka Aleksandra Klewickiego do słów Jurija Riaszencewa) oraz 20 roli w filmie. W roku 2007 odbyła się premiera filmu Andrieja Konczałowskiego Blask luksusu (), w którym Szyfrin zagrał rolę Marka Szyfera. Poza tym aktor grał w magazynie filmowym «Jerałasz».
W ciągu kilku lat, w marcu, w Centralnej Państwowej Sali Koncertowej «Rosja» Jefim Szyfrin realizował benefisy z udziałem gwiazd rosyjskiej estrady: «Arka Szyfrinoego», «WWW.SHIFRIN.RU», «Opus Nr 10», «Schody», «Spis ludności», «Ludzie w maskach». A w roku 2006 odbył się jubileuszowy benefis – «Kabaret. Przeładowanie».
Jefim Szyfrin jest autorem książek – «Teatr mojego imienia» (we współautorstwie z G.Wirenem) i «Sprawa personalna Jefima Szyfrina».
W roku 2000 Jefim Szyfrin dostał nagrodę międzynarodowej sieci klubów World Class «Mister Fitness», zaś w roku 2006 został odznaczony Dyplomem Komitetu Kultury Fizycznej i Sportu Federacji Kulturystyki i Fitnessu Rządu miasta Moskwy za propagowanie sportu i zdrowego stylu życia. Wśród innych nagród Jefima Szyfrina należy wymienić następujące: Puchar Rajkina (rok 2001), oraz 2. nagrodę i Pucharu Nikulina za udział w show telewizyjnym Programu Pierwszego rosyjskiej telewizji publicznej: «Cyrk z gwiazdami».

</doc>
<doc id="1136904" url="https://pl.wikipedia.org/wiki?curid=1136904" title="Dno oceaniczne">
Dno oceaniczne

Dno oceaniczne − część skorupy ziemskiej pokryta wodami oceanów. Dno oceanów obejmuje fragmenty bloków kontynentalnych oraz dno właściwych zbiorników oceanicznych. Obszary szelfu i stoku kontynentalnego geologicznie są częścią kontynentu, jako że są zbudowane ze skorupy kontynentalnej. Obszary basenów oceanicznych, rowów oceanicznych i grzbietów śródoceanicznych mają skorupę typu oceanicznego i tworzą właściwe dno oceanu.
Eustatyczne zmiany poziomu oceanów sprawiają, że szelf kontynentalny bywał w historii Ziemi odsłonięty (np. podczas zlodowaceń) lub przykryty wodami, jak ma to miejsce obecnie.
Formy ukształtowania dna.
Przy pasywnych krawędziach kontynentów można wyróżnić:
Przy aktywnych krawędziach kontynentów stok przechodzi czasem bezpośrednio w:
Na dnie właściwego zbiornika oceanicznego wyróżnia się:
Wyspy na oceanie są różnego pochodzenia. Mogą je tworzyć wynurzone szczyty gór podmorskich, wulkanów czynnych lub wygasłego, rafy koralowe wyrosłe na zanurzonych górach, a rzadziej części grzbietu śródoceanicznego. Wyspy mogą stanowić też część kontynentu (wyspa kontynentalna), oddzieloną przez względnie płytkie cieśniny, bądź mikrokontynent - fragment skorupy kontynentalnej nie będący częścią większego kontynentu.
Status prawny dna oceanicznego.
Patrz hasło Obszar (dno mórz i oceanów).

</doc>
<doc id="1136907" url="https://pl.wikipedia.org/wiki?curid=1136907" title="Dno morza">
Dno morza



</doc>
<doc id="1136908" url="https://pl.wikipedia.org/wiki?curid=1136908" title="Brachylecithum">
Brachylecithum



</doc>
<doc id="1136910" url="https://pl.wikipedia.org/wiki?curid=1136910" title="Uebi Szembeli">
Uebi Szembeli



</doc>
<doc id="1136914" url="https://pl.wikipedia.org/wiki?curid=1136914" title="Wall of voodoo">
Wall of voodoo



</doc>
<doc id="1136917" url="https://pl.wikipedia.org/wiki?curid=1136917" title="Gotowi do gotowania. Start!">
Gotowi do gotowania. Start!

Gotowi do gotowania. Start! (wcześniej SmaczneGO!) – polski program kulinarny prowadzony początkowo przez Olgę Bończyk, a później Marzenę Rogalską i emitowany na antenie TVP2 od 10 marca 2007 do 24 maja 2008 i ponownie od 9 września do 26 listopada 2019 roku, oparty na brytyjskim formacie "Ready Steady Cook!".
Pierwsza odsłona programu prowadzona była przez Olgę Bończyk i polskich szefów kuchni: Marcina Piotrowskiego (szefa kuchni ambasadora Australii w Polsce, mistrza świata BBQ 2006, brązowego medalistę Kulinarnego Pucharu Świata 2006 w Luksemburgu), Krystiana Zalejskiego (szefa kuchni ambasadora Wielkiej Brytanii w Polsce) oraz Damiana Muchę. 
W 2019 roku Telewizja Polska ogłosiła powrót programu na antenę TVP2, pod nazwą "Gotowi do gotowania. Start!", zaś prowadzącą została Marzena Rogalska.
Charakterystyka programu.
Dwie dwuosobowe drużyny, składające się z kucharza i osoby z publiczności, które reprezentują kuchnię żółtą lub czerwoną, rywalizują między sobą. Obie drużyny w 20 minut muszą przygotować danie, korzystając ze składników, których wartość nie przekracza 20 złotych. W edycji prowadzonej przez Marzenę Rogalską kucharz amator ze zwycięskiego duetu wygrywa nagrodę ufundowaną przez sponsora, Jeronimo Martins. 

</doc>
<doc id="1136918" url="https://pl.wikipedia.org/wiki?curid=1136918" title="Herb Milanówka">
Herb Milanówka

Herb Milanówka – jeden z symboli miasta Milanówek w postaci herbu zatwierdzony 10 czerwca 1997 uchwałą Rady Miasta numer 157/XLVI/97.
Wygląd i symbolika.
Herb ma tarczę dwudzielną w słup. W polu prawym o barwie błękitnej przedstawia srebrną podkowę ze złotym krzyżem maltańskim w barku, wewnątrz podkowy srebrna strzała skierowana grotem w dół. W polu lewym o barwie żółtej zielony liść dębu w słup. Milanówka 
Podkowa z krzyżem maltańskim i strzałą pochodzi z herbu Dołęga, którym pieczętował się hrabia Michał Lasocki. Dokonał on parcelacji Lasu Milanowskiego umożliwiając założenie osady, z której rozwinął się współczesny Milanówek.
Liść dębu w polu złotym nawiązuje do walorów przyrodniczych Milanówka.
Historia.
Herb obowiązujący w okresie 1971-1997 miał tarczę dwudzielną w pas. W polu górnym, białym, przedstawiał cztery zielone liście morwy, natomiast w dolnym, czerwonym srebrnego jedwabnika we wnętrzu czarnego koła zębatego. Herb nawiązywał do miejscowego przemysłu: włókienniczego i precyzyjnego.
Autorami herbu z 1997 byli heraldyk ks. Paweł Dudziński oraz plastycy: Włodzimierz Mońka i Krzysztof Rychter.

</doc>
<doc id="1136919" url="https://pl.wikipedia.org/wiki?curid=1136919" title="Bitwa pod Nakłem (1109)">
Bitwa pod Nakłem (1109)

Bitwa pod Nakłem – jedna z bitew mająca miejsce podczas podboju Pomorza przez Bolesława III Krzywoustego. 
Latem 1109 roku Bolesław Krzywousty zorganizował wyprawę na Pomorze w celu zabezpieczenia północnych granic w obliczu zbliżającego się najazdu władcy Niemiec Henryka V. Według Galla Anonima celem wyprawy Krzywoustego nie było samo zdobycie grodu Nakła nad Notecią, lecz sprowokowanie Pomorzan do walnej bitwy. 10 sierpnia 1109 roku doszło do starć oblegających gród wojsk polskich z idącymi z odsieczą oddziałami pomorskimi. Wojska Bolesława Krzywoustego rozbiły oddziały Pomorzan i zajęły poddające się Nakło.

</doc>
<doc id="1136921" url="https://pl.wikipedia.org/wiki?curid=1136921" title="Tělovýchovná jednota Sklo Union Teplice">
Tělovýchovná jednota Sklo Union Teplice



</doc>
<doc id="1136922" url="https://pl.wikipedia.org/wiki?curid=1136922" title="Union Teplice">
Union Teplice



</doc>
<doc id="1136923" url="https://pl.wikipedia.org/wiki?curid=1136923" title="Omomiłek żółty">
Omomiłek żółty



</doc>
<doc id="1136924" url="https://pl.wikipedia.org/wiki?curid=1136924" title="Uebi Szebeli">
Uebi Szebeli



</doc>
<doc id="1136925" url="https://pl.wikipedia.org/wiki?curid=1136925" title="Cantharis fusca">
Cantharis fusca



</doc>
<doc id="1136935" url="https://pl.wikipedia.org/wiki?curid=1136935" title="Puchar UEFA (1971/1972)">
Puchar UEFA (1971/1972)

Puchar UEFA 1971/1972 () – 1. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 14 września 1971 – 17 maja 1972. W rozgrywkach zwyciężyła drużyna Tottenham Hotspur.

</doc>
<doc id="1136936" url="https://pl.wikipedia.org/wiki?curid=1136936" title="Drown in My Own Tears">
Drown in My Own Tears

Drown in My Own Tears (znana również jako „I’ll Drown in My Own Tears”) – piosenka legendarnego amerykańskiego muzyka, Raya Charlesa. W 1956 roku została wydana jako singel. Autorem tekstu był Henry Glover.
Utwór był jednym z najpopularniejszych singli Charlesa, wydanym przez wytwórnię Atlantic. Był on także jedną z pierwszych piosenek artysty, w której, stanowiąc dodatkowy wokal, pojawili się inni muzycy.
„Drown in My Own Tears” była trzecią piosenką Raya, która zajęła pierwsze miejsce na liście "Billboard" R&amp;B.

</doc>
<doc id="1136945" url="https://pl.wikipedia.org/wiki?curid=1136945" title="Lord najwyższy sędzia Anglii i Walii">
Lord najwyższy sędzia Anglii i Walii

Lord najwyższy sędzia Anglii i Walii (ang. "Lord Chief Justice of England and Wales") – głowa angielskiej i walijskiej judykatury. Stoi również na czele Izby Karnej Sądu Apelacyjnego (Criminal Division of the Court of Appeal). Urząd ten powstał w 1875 i wywodził się z urzędu najwyższego sędziego Sądu Ławy Królewskiej (Court of King’s Bench).
Przed 2005 był on drugim co do znaczenia sędzią w brytyjskim systemie sądownictwa, po lordzie kanclerzu, zanim na mocy "Constitutional Reform Act" z 2005 ten ostatni utracił swoje sądowe uprawnienia.

</doc>
<doc id="1136948" url="https://pl.wikipedia.org/wiki?curid=1136948" title="Order Imperium Indyjskiego">
Order Imperium Indyjskiego

Najznamienitszy Order Imperium Indyjskiego daw. Order Wielce Znamienity Cesarstwa Induskiego () – brytyjski wysoki order nadawany w latach 1877–1947 osobom szczególnie zasłużonym dla Indii Brytyjskich. 
Historia i charakterystyka.
Został ustanowiony 1 stycznia 1878 przez królową Wielkiej Brytanii i zarazem cesarzową Indii Wiktorię dla upamiętnienia przyjęcia przez nią tytułu cesarskiego, początkowo w jednej klasie. Po uzyskaniu przez Indie niepodległości w 1947 zaprzestano jego nadawania. Wraz ze śmiercią maharadży Meghrajji III w 2010 r. order wygasł.
Order mogli otrzymywać zarówno Brytyjczycy pracujący w Indiach, jak i sami Indusi. Nie mogły być nim dekorowane kobiety, z wyjątkiem tych samodzielnie panujących w tzw. indyjskich państwach książęcych oraz monarchów brytyjskich. Wielkim mistrzem kapituły orderu był z urzędu wicekról Indii.
W 1887 dokonano reformy orderu, odtąd w kolejności starszeństwa stał za Orderem Gwiazdy Indii, a przed Orderem Korony Indii.
Podział na klasy.
Odznaczeni od 1887 dzielili się na trzy klasy (od najwyższej):
Posiadacze orderu dwóch wyższych klas upoważnieni byli do dopisywania przed nazwiskiem tytułu "Sir", zaś ich żony "Lady". Posiadacze wszystkich klas mogli umieszczać po nazwisku odpowiedni skrót (GCIE, KCIE, CIE) oraz, wraz z żonami i dziećmi uzyskiwali odpowiednie miejsca w brytyjskim systemie precedencji.

</doc>
<doc id="1136955" url="https://pl.wikipedia.org/wiki?curid=1136955" title="James Beattie">
James Beattie

James Beattie (ur. 27 lutego 1978 w Lancaster) – angielski piłkarz, występujący na pozycji napastnika.
Kariera.
Karierę rozpoczynał w klubie ze swojego rodzinnego miasta, Blackburn Rovers, w którym wystąpił tylko w 7 meczach. W 1998 roku za 6 milionów funtów odszedł do Southampton. Stał się jego najlepszym strzelcem oraz kluczowym graczem drużyny. Dla "Świętych" Beattie zdobył wiele bramek, a swój najlepszy dorobek bramkowy przypadł na lata 2002-2003, w którym zdobył 24 gole. W 2005 roku, zimą podpisał kontrakt z Evertonem. Klub z Liverpoolu wyłożył na zawodnika 5,8 milionów funtów i była to największa suma jaką Everton wydał na piłkarza. W swoim pierwszym pełnym sezonie strzelił 11 bramek, które wystarczyły by został najlepszym strzelcem zespołu. Everton zajmując miejsce gwarantujące grę w Lidze Mistrzów, co było dużym sukcesem, dało mu szansę zagrania w europejskich pucharach, niestety angielski klub odpadł w eliminacjach przegrywając dwukrotnie z hiszpańskim klubem Villareal po 2:1. Niestety Beattie nie utrzymał wysokiej formy w kolejnym sezonie i Everton sprzedał zawodnika do Sheffield United, gdzie był uznawany za gwiazdę klubu i ligi. W dwóch sezonach w 65 występach zdobył 34 bramki. W styczniu 2009 roku dobra gra zaowocowała podpisaniem kontraktu ze Stoke City, które zapłaciło za kartę zawodnika 2,5 miliony funtów. W swoim pierwszym półroczu w tym klubie zdobył 7 goli w 16 występach. 14 sierpnia za 1,8 mln funtów przeszedł do Rangers F.C.
W reprezentacji Anglii zadebiutował w 2003 roku w przegranym 1-3 meczu z Australią. W sumie wystąpił w 5 meczach swojej reprezentacji.

</doc>
<doc id="1136958" url="https://pl.wikipedia.org/wiki?curid=1136958" title="Donnie Brasco (film)">
Donnie Brasco (film)

Donnie Brasco – amerykański film z 1997 roku, wyreżyserowany przez Mike’a Newella. Główne role w filmie zagrali Al Pacino, Michael Madsen i Johnny Depp. Film jest oparty na prawdziwej historii agenta FBI Josepha Pistone’a, któremu udało się przedostać do rodziny Bonanno, jednej z nowojorskich „Pięciu Rodzin”.
Wpływy ze sprzedaży biletów na świecie wyniosły 124 909 762 dolarów amerykańskich.
Fabuła.
Donnie Brasco to pseudonim agenta FBI Josepha Pistone’a, który w latach 70., w uwieńczonej sukcesem ściśle tajnej operacji infiltrował środowisko mafijne. Sytuacje, w których nie mógł sprostać sprzecznym oczekiwaniom rodziny, przełożonych i mafii, nie należały do rzadkości. W dodatku podczas swojego zadania zaprzyjaźnił się z gangsterem Leftym-Lewusem Ruggiero, którego miał unieszkodliwić. W związku z tym przeżywał konflikt sumienia między koniecznością wzorowego wywiązywania się z obowiązków a lojalnością wobec przyjaciela.

</doc>
<doc id="1136961" url="https://pl.wikipedia.org/wiki?curid=1136961" title="Night Time Is the Right Time">
Night Time Is the Right Time

The Night Time (Is the Right Time) – bluesowa piosenka z 1937 autorstwa Roosevelta Sykesa, pierwotnie nagrana przez niego pod pseudonimem The Honey Dripper. W 1957 utwór zarejestrował Nappy Brown, a rok później na rynek trafił singiel z wersją Raya Charlesa. Utwór pojawił się także na albumie "Ray Charles at Newport". Piosenka w jego wykonaniu zajęła miejsce 95. na amerykańskiej liście Hot 100 "Billboardu". W zestawieniu utworów R&amp;B utwór uplasował się na pozycji piątej. Własną wersję nagrała także Aretha Franklin, która trafiła na album "Aretha Now!" (1968).

</doc>
<doc id="1136970" url="https://pl.wikipedia.org/wiki?curid=1136970" title="(10302) 1989 ML">
(10302) 1989 ML

(10302) 1989 ML – planetoida z grupy Amora okrążająca Słońce w ciągu 1 roku i 161 dni w średniej odległości 1,27 j.a. Została odkryta 29 czerwca 1989 roku w Obserwatorium Palomar przez Eleanor Helin i Jeffa Alu. Nazwa planetoidy jest oznaczeniem tymczasowym.
Planowane misje.
Planetoida ta była jednym ze wstępnych celów sondy kosmicznej Hayabusa. Jednak awaria rakiety nośnej opóźniła start, a planetoida wyszła poza zasięg sondy. Następnie ciało to (razem z 2002 AT4) było brane pod uwagę jako jeden z potencjalnych celów sondy Don Quijote, której start miał nastąpić w 2011 roku. Jednak obecnie start planowany jest na lata 2013-2015, a celem misji ma być planetoida 2003 SM84 lub (99942) Apophis. W powierzchnię wybranej planetoidy ma uderzyć impaktor Hidalgo.

</doc>
<doc id="1136972" url="https://pl.wikipedia.org/wiki?curid=1136972" title="Order Towarzyszy Honoru">
Order Towarzyszy Honoru

Order Towarzyszy Honoru (ang. "Order of the Companions of Honour") – brytyjski order przyznawany obywatelom państw Wspólnoty Narodów mającym szczególne osiągnięcia w dziedzinach sztuki, literatury, muzyki, nauki, polityki, życia gospodarczego lub religijnego. Został ustanowiony w 1917 przez króla Jerzego V.
Order jest wyróżnieniem wyłącznie honorowym, niekiedy przyznawanym jako niższa klasa Orderu Zasługi.
Skład orderu jest limitowany: jednocześnie jego towarzyszami może być maksymalnie 65 osób, w tym 45 Brytyjczyków, 7 Australijczyków, 2 Nowozelandczyków i 11 obywateli innych państw Wspólnoty Narodów. Osoby spoza Wspólnoty mogą zostawać tzw. honorowymi członkami orderu i nie wlicza się ich do powyższego limitu.
Suwerenem orderu jest z urzędu monarcha brytyjski. Oprócz władcy nominować do niego mogą również premierzy krajów należących do Wspólnoty Narodów

</doc>
<doc id="1136980" url="https://pl.wikipedia.org/wiki?curid=1136980" title="Niezależna Komisja Przeciw Korupcji">
Niezależna Komisja Przeciw Korupcji

Niezależna Komisja Przeciw Korupcji (ang. Independent Commission Against Corruption; chiń. 廉政公署, przed 1997 總督特派廉政專員公署) – instytucja antykorupcyjna w Hongkongu założona 15 lutego 1974 przez gubernatora Murraya MacLehose w okresie rządów Brytyjczyków. Głównym jej celem jest zwalczanie korupcji, powszechnej na szczeblu rządowym oraz w szczególności w policji.
Na czele NKPK stoi komisarz. Od czasu przekazania władzy, w 1997, komisarz mianowany jest przez Radę Państwa ChRL, z rekomendacji Szefa administracji Hongkongu
Okoliczności powstania.
Policja Hongkongu posiadała sekcję ds. walki z korupcją, lecz skutki jej działań były mizerne. Istniało powszechne przekonanie o tym, że po wykryciu praktyk korupcyjnych, w szczególności przez Policję Antykorupcyjną, ona sama angażowała się w podejrzane interesy.
Szczególnym przykładem była sprawa Petera Fitzroy Godbera, starszego oficera policji w placówce Wanchai, a później na lotnisku Kai Tak. Przed przejściem na emeryturę w 1973 r. zgromadził on na zagranicznych kontach bankowych sumę nie mniejsza niż 4,3 mln HDK (w przybliżeniu ok. 600 tys. USD). Policja antykorupcyjna wykryła podejrzany stan jego konta i zażądała wyjaśnień co do źródła pochodzenia pieniędzy. W odpowiedzi na to Godber zaaranżował natychmiastowe opuszczenie kolonii dla siebie i swojej żony. Używając lotniskowej przepustki policyjnej, przeszedł przez punkt odpraw i wszedł wprost do samolotu odlatującego do Londynu. Ucieczka Godbera wywołała oburzenie dotyczące integralności systemu samokontroli w policji, a także spowodowała nacisk na to, by rząd wzmocnił wysiłki w walce z korupcją.
Nowo powstała Niezależna Komisja Przeciw Korupcji miała za zadanie wykorzenić korupcję. W odróżnieniu od starej sekcji antykorupcyjnej w policji podlegała ona Gubernatorowi Hongkongu. Lokalni prześmiewcy żartowali, że ICAC ustanowiono by „Badać Starożytne Chińskie Zwyczaje” (ang. "Investigating Chinese Ancient Customs") a nawet, że „Akceptuje Także Gotówkę” (ang. "I Can Accept Cash").
Godber ostatecznie przeszedł procedurę ekstradycji i wytoczono mu proces. Zanim jednak się to stało, NKPK musiała zapewnić amnestię dwóm innym oficerom wysokiej rangi. Godber został oskarżony i skazany na karę czterech lat więzienia.
Rozwój.
U początków działalności NKPK miały miejsce bijatyki pomiędzy oficerami tej instytucji a policjantami, którzy rozzłoszczeni wpadali do biur w Centralnym Dystrykcie. Sytuacja ta zakończyła się po ogłoszeniu częściowej amnestii dla drobnych przestępstw korupcyjnych popełnionych przed 1977 r. Jednak stopniowo okazało się, że NKPK samo popadło w kłopoty - zostało wystawionych na próbę, a następnie w związku z tym oskarżonych kilku jej eksponowanych wyższych oficerów. Inni zostali zmuszeni do przejścia na emeryturę.
Jako rezultat śledztw Komisji, na początku 1978 r. nastąpiła masowa czystka. Ogłoszono, że 119 urzędników oraz jeden celnik zostało poproszonych o opuszczenie stanowisk w oparciu o przepisy "55 Regulacji Kolonialnej" (ang. "Colonial Regulation 55", patrz poniżej). Uczyniono to w ten sposób w interesie społecznym, w celu jak najszybszego rozwiązania problemu. Kolejnych 24 oficerów zostało zatrzymanych pod zarzutem zmowy. 55 urzędników i jeden celnik zostali objęci amnestią. Posunięcia te spotkały się z mieszanymi odbiorem w opinii publicznej, jednocześnie mając szerokie poparcie wśród władz ustawodawczych, jako będące w najlepszym interesie Hongkongu i zapobiegające demoralizacji oraz korupcji w policji. Natomiast członek Rady Miejskiej, Elsie Elliot skrytykował rząd za pobłażliwość wobec ważnych urzędników i karanie tylko „płotek”.
Dziś, Hongkong obok bardzo dobrych wyników gospodarczych notuje stosunkowo niskie w porównaniu z innymi krajami zjawisko korupcji. Pod względem wskaźnika percepcji korupcji z 2007, prowadzonego przez Transparency International i obejmującego 180 państw, Hongkong znalazł się na czternastym miejscu.
55 Regulacja Kolonialna.
"55 Regulacja Kolonialna" jest przepisem wykonawczym najwyższego szczebla zgodnie, z którym władze kolonialne nie są zobowiązane do składania wyjaśnień. Mówi ona, że „Urzędnik obejmuje swój urząd z łaski Korony, i także z łaski Korony, reprezentowanej w osobie Sekretarza Stanu, może zostać z niego odwoływany, przy czym nie są w tym przypadku wymagane żadne specjalne formalności.”
Jako instancję zabezpieczającą dla tej regulacji, traktowany był obowiązek konsultacji decyzji Sekretarza Stanu ds. Zagranicznych i Wspólnoty Brytyjskiej z Sekretarzem Służby Publicznej oraz Ministrem Sprawiedliwości. Najwyższą instancją był Premier.
Z przepisów tych do 1978 korzystano ok. 25 razy, wliczając w to dwukrotne ich zastosowanie w czasie rządów Gubernatora MacLehose.
Kontrowersje dotyczące użycia 55 Regulacji Kolonialnej:
Henry Litton, Prezes Stowarzyszenia Adwokatów Hongkongu, zakwestionował użycie 55 Regulacji, w sytuacji gdy Regulacje 56 i 57 (które dopuszczają „zwolnienie w wyniku przeprowadzonego dochodzenia”) mogą być również użyte. Ponadto argumentował, że „O ile wiem, Regulacje Kolonialne odnoszą się wyłącznie do najwyższych urzędników, których nominacje są publikowane (ang. "gazetted officers")” oraz „Żadnemu chińskiemu policjantowi nigdy nie dano kopii... zanim się na niej nie podpisał”. Większość z ustawodawców poparła użycie tych przepisów jako podyktowane „wyjątkowymi okolicznościami” i uznając je za „konieczne”.
Konstytucyjny status Komisji.
Przygotowując się do ponownego zjednoczenia Hongkongu i ChRLD w 1997, Ogólnochińskie Zgromadzenie Przedstawicieli Ludowych uchwaliło w 1990 "Podstawowy dokument konstytucyjny Hongkongu". Powoływał on NKPK. W ten sposób, ta antyłapówkarska agencja przetrwała jako organ konstytucyjny. Przejściowo kwestionowano zgodność nazwy NKPK z konstytucją, jednak chińska wersja ustawy zasadniczej przeważyła nad jej angielską wersją językową i zaprzestano tego. Inna interpretacja mówiła o tym, że Konstytucja ustanowiła instytucję, jednocześnie nie wskazując na to jak powinna się ona nazywać.
W 2005 miało miejsce kilka spraw, w których dowody zaprezentowane przez NPKP zakwalifikowane zostały jako zebrane w sposób niezgodny z konstytucją.

</doc>
<doc id="1136985" url="https://pl.wikipedia.org/wiki?curid=1136985" title="Wydział Chemiczny Politechniki Śląskiej">
Wydział Chemiczny Politechniki Śląskiej

Wydział Chemiczny Politechniki Śląskiej – jeden z 4 najstarszych wydziałów Politechniki Śląskiej. Wydział zatrudnia 27 profesorów i doktorów habilitowanych oraz 73 doktorów.
Działalność.
Działalność naukowa wydziału obejmuje badania dotyczące następujących zagadnień: transformacja węglowodorów, synteza, struktura i reaktywność pięcio- i sześcioczłonowych układów heterocyklicznych; chemia węglowodanów, kompleksy metali w syntezie organicznej, procesy utleniania, chemia związków nadtlenowych, fizykochemia i technologia polimerów, synteza i modyfikacje polimerów, zjawiska transportu gazów i jonów w polimerach i membranach polimerowych, procesy katalityczne w technologii i ochronie środowiska, technologie chemicznej i termicznej przeróbki węgla, technologie przerobu surowców węglopochodnych, utylizacja wybranych odpadów przemysłowych, nowe technologie i teoria procesów nieorganicznych i elektrochemicznych, optymalizacja rozwiązań technicznych i aparaturowych procesów przemysłowych; statyka i makrokinetyka procesów nieorganicznych, przemiany fazowe i procesy na granicach faz w układach wieloskładnikowych; substancje o specjalnej czystości i specjalnych właściwościach; utylizacja i zarządzanie odpadami przemysłowymi; korozja i ochrona przed korozją; przemysłowa analiza chemiczna; ekoanaliza, analiza materiałów biologicznych, nowe reakcje i odczynniki analityczne; wymiana masy i ciepła; wybrane zagadnienia inżynierii bioprocesowej; dynamika reaktorów chemicznych; krystalizacja, filtracja, mieszanie, sedymentacja, destylacja, transport pneumatyczny, oczyszczanie gazów.
Pracownicy Wydziału współpracują z ośrodkami akademickimi, m.in.: Iowa State University, Kansas University of Lawrence, Uniwersytet w Trondheim, Université de Rennes, Universita La Sapienza i Universita di Bologna, University College London, University of Southern Denmark, Uniwersytet w Heidelbergu i Uniwersytet w Brunszwiku, Hubei Polytechnical University, Politechnika w Kijowie i Politechnika Lwowska, Vysoka Technicka Skola – Bratislava, Pamukkale University, National Research Center. Współpraca obejmuje wspólne badania naukowe w wielu dziedzinach, wymianę kadry profesorskiej, młodych pracowników naukowych ze stopniem doktora, doktorantów i studentów, jak również prowadzenie studiów doktoranckich w systemie „joint-supervision”.

</doc>
<doc id="1136987" url="https://pl.wikipedia.org/wiki?curid=1136987" title="Higher (album Alicji Boratyn)">
Higher (album Alicji Boratyn)

Higher – debiutancki album polskiej wokalistki Alicji Boratyn, wydany w 2007 roku pod pseudonimem Ala.
Tło.
Album ukazał się nieco ponad rok po odejściu Ali z zespołu Blog 27. Początkowo płyta miała się ukazać w październiku, jednak ostatecznie została wydana 12 listopada 2007. Zawiera materiał utrzymany w stylistyce pop-rockowej, stworzony głównie we współpracy z Jackiem Perkowskim z grupy T.Love. Pierwszym singlem zostało nagranie „Angel”, które cieszyło się popularnością w mediach, a w 2008 album promowały piosenki „Don't Believe Them” i „The Shadow Lands”. Sam album jednak nie osiągnął sukcesu wydawniczego i nie wszedł na listę sprzedaży OLiS w Polsce.

</doc>
<doc id="1136989" url="https://pl.wikipedia.org/wiki?curid=1136989" title="Profaza">
Profaza

Profaza jest to pierwsze stadium mitozy. Dochodzi w nim do kondensacji chromatyny, która po replikacji znajduje się formie w długich „nici”, do postaci chromosomów, które mogą zostać w sposób uporządkowany rozdzielone do komórek potomnych.
Kondensacja.
Rozpoczyna się kondensacją chromosomów, podczas której ramiona chromosomu (każde reprezentuje jedną chromatydę) ulegają znacznej koncentracji, pozornie skracając się i grubiejąc. Chromatyna w takiej postaci może z łatwością przejść do komórek potomnych, nie ulegając splątaniu. Biolodzy komórki zidentyfikowali grupę białek, określanych kondensyną, niezbędnych do kondensacji chromosomów. Kondensyna, wykorzystując energię uzyskaną z hydrolizy ATP, wiąże się z DNA i zwija go w pętle, które gromadzą się w chromosomach mitotycznych.
Chromosomy profazowe, wybarwione specyficznymi barwnikami, są widoczne w mikroskopie optycznym w postaci gęstych ciał. Każdy z nich uległ replikacji, czyli podwojeniu podczas fazy S, i składa się z pary chromatyd siostrzanych, zawierających po identycznej cząsteczce DNA.
Centromery.
W każdej chromatydzie znajduje się przewężenie, zwane centromerem. W tym miejscu obydwie chromatydy są ze sobą ściśle zespolone. Każdy z centromerów składa się z odcinka DNA o specyficznej sekwencji i związanych z nim białek. Przylega do niego struktura białkowa zwana kinetochorem, do której mogą przyczepiać się mikrotubule. Pełnią one zasadniczą rolę w rozdzielaniu się chromosomów podczas mitozy.
Przebieg procesu.
Dzielącą się komórkę, niezależnie od rzeczywistego kształtu, przedstawia się zwykle jako kulistą strukturę o dwóch biegunach i równiku wyznaczającym jej płaszczyznę równikową. Od każdego bieguna odchodzą promieniście mikrotubule tworzące wrzeciono podziałowe, zwane mitotycznym, które podczas anafazy rozdziela chromosomy do komórek potomnych. W komórkach zwierzęcych wrzeciono podziałowe powstaje nieco inaczej niż w roślinnych. W obu typach komórek każdy biegun pełni funkcje centrum organizacyjnego mikrotubul, skąd wyrastają mikrotubule tworzące wrzeciono podziałowe. W komórkach roślinnych centra te, jak zaobserwowano w mikroskopie elektronowym, są natury włóknistej o niezdefiniowanej strukturze. W komórkach zwierzęcych natomiast każde z nich zawiera parę centrioli. Centriole te otacza drobnoziarnisty materiał wokółcentrialarny, w którym są osadzone końce mikrotubul, nie kontaktując się bezpośrednio z centriolami. Dawniej uważano, że centriole są niezbędne do utworzenia wrzeciona podziałowego w komórkach zwierzęcych. Wyniki ostatnich badań dowodzą, że centriole organizują materiał wokółcentrialarny i zapewniają jego replikację, kiedy same ją przechodzą, ale nie są bezpośrednio zaangażowane w tworzeniu wrzeciona. Każda centriola podczas interfazy ulega replikacji, w wyniku czego powstają dwie pary centrioli. Pod koniec profazy z materiału wokółcentrialnego otaczającego każdą parę promieniście wyrastają liczne mikrotubule. Ich zespoły noszą nazwę gwiazd. Obie gwiazdy rozchodzą się do przeciwnych biegunów jądra, tworząc dwa bieguny wrzeciona podziałowego. Podczas profazy jąderko stopniowo zanika; pod koniec tego stadium rozpada się również osłonka jądra, co pozwala części mikrotubul wrzeciona związać się z kinetochorami chromatyd siostrzanych. W pełni uformowany chromosom składa się z pary chromatyd siostrzanych przylegających do siebie na całej długości i ściśle połączonych w rejonie centromerów.

</doc>
<doc id="1136993" url="https://pl.wikipedia.org/wiki?curid=1136993" title="Substancje amfiprotyczne">
Substancje amfiprotyczne



</doc>
<doc id="1136995" url="https://pl.wikipedia.org/wiki?curid=1136995" title="Gilbert Lewis">
Gilbert Lewis

Gilbert Newton Lewis (ur. 23 października 1875 w Weymouth w stanie Massachusetts, zm. 23 marca 1946) – amerykański fizykochemik, profesor. W 1899 roku uzyskał doktorat na Uniwersytecie Harvarda, pracował w Massachusetts Institute of Technology oraz na Uniwersytecie Kalifornijskim w Berkeley.
Dorobek naukowy.
Lewis pracował nad teoriami struktury materii i wyjaśnił wiele zjawisk chemicznych. Jest twórcą tzw. struktury punktowej Lewisa (1902), autorem fundamentalnej pracy "Atom i molekuła" ("The Atom and the Molecule", 1916), w której wyjaśnił naturę wiązań chemicznych, nazwanych przez niego wiązaniami kowalencyjnymi. Jest autorem obowiązującej do dziś teorii wiązań kowalencyjnych, postulującej, że wiązanie to składa się z elektronów walencyjnych "uwspólnionych" przez dwa atomy o podobnej elektroujemności.
Inną klasyczną, fundamentalną pracą była napisana w 1923 wspólnie z M. Randallem "Termodynamika i swobodna energia substancji chemicznych" ("Thermodynamics and the Free Energy of Chemical Substances").
Także w 1923 sformułował nową teorię kwasów i zasad (obecnie znaną jako teoria kwasów i zasad Lewisa), według której, kwasami są akceptory pary elektronowej ("kwasy Lewisa"), a zasadami donory pary elektronowej ("zasady Lewisa").
W 1926 roku zaproponował nazwę "foton" dla hipotetycznego „przewoźnika energii promienistej”. W liście do „Nature” zasugerował, że z przeprowadzonych do tamtej pory doświadczeń i obserwacji wynika, że w teorii kwantowej sformułowanej przez Plancka i Einsteina należy uwzględnić istnienie nowego rodzaju atomu. Miał to być twór rozróżnialny, którego nie można stworzyć ani zniszczyć, i który działa jako przewoźnik energii promieniowania. Po absorpcji ten „przewoźnik” miał pozostawać w atomie absorbującym promieniowanie jako zasadniczy składnik jego struktury, dopóki nie zostałby wysłany na zewnątrz niosąc kolejną porcję energii.
Lewis podkreślił, że proponowany przez niego "foton" sam nie jest energią, ale raczej elementem strukturalnym. Uważał, że byłoby niewłaściwe utożsamianie go z obiektami takimi jak cząstka lub kwant światła. Według niego należało wprowadzić do termodynamiki nową zmienną, liczbę tak zdefiniowanych „fotonów”, czyli „przewoźników energii promienistej”. Hipoteza ta nie została zaakceptowana przez współczesnych. Było to o tyle zrozumiałe, że była sformułowana na wiele lat przed rozwojem informatyki i zdefiniowaniem bitu, a na dodatek sam Lewis uważał swoją propozycję za trudną – chociaż nie niemożliwą – do potwierdzenia doświadczalnego. Jednak sama nazwa foton zyskała niemal natychmiastowe uznanie i zaczęto jej używać, niezgodnie z intencją autora, dla określenia najmniejszej ilości energii promienistej (kwantu światła).
Jako pierwszy otrzymał ciężką wodę, czyli cząsteczkę złożoną z tlenu i dwóch atomów deuteru (2H2O lub D2O, o masie molowej = 20 g/mol).

</doc>
<doc id="1136998" url="https://pl.wikipedia.org/wiki?curid=1136998" title="8P/Tuttle">
8P/Tuttle

8P/Tuttle – kometa krótkookresowa, należąca do rodziny Jowisza, uznawana także za obiekt NEO.
Odkrycie i nazwa.
Kometę tę odkrył francuski astronom Pierre Méchain 9 stycznia 1790 roku. Widziało ją też kilku innych obserwatorów, ponieważ jednak okres widoczności komety był krótki (około 3 tygodnie) nie udało się ustalić periodyczności komety. Ponownie kometę odkrył amerykański astronom Horace Parnell Tuttle 5 stycznia 1858 roku podczas jednego z późniejszych jej powrotów w pobliże Słońca. Stąd zasadniczo ma ona dwóch odkrywców, ale nazwa jej pochodzi od drugiego. Na podstawie trzech pozycji komety ze stycznia Tuttle błędnie obliczył, że ma ona orbitę paraboliczną, choć zauważył podobieństwo do orbity komety z 1790 roku i wysunął przypuszczenie, że może to być ten sam obiekt. Jako pierwszy eliptyczność orbity tej komety wykazał James Craig Watson na podstawie trzech pozycji ze stycznia i lutego 1858 roku.
Orbita komety.
Orbita komety 8P/Tuttle ma kształt elipsy o mimośrodzie 0,82. Jej peryhelium znajduje się w odległości 1,03 j.a., aphelium zaś 10,37 j.a. od Słońca. Jej okres obiegu wokół Słońca wynosi 13,61 roku, nachylenie do ekliptyki to ok. 54,98˚.
Właściwości fizyczne.
Jest to stosunkowo mało aktywna kometa o krótkim czasie obiegu, zaliczana do rodziny Saturna. Osiąga zazwyczaj względną jasność 7-8, choć w 1980 roku świeciła 6,5. 8P/Tuttle jest źródłem roju meteorów zwanego Ursydami.
W końcu roku 2007 kometa stała się widoczna gołym okiem, osiągając jasność ok. 5-6. Na początku stycznia 2008 znalazła się najbliżej Ziemi – w odległości poniżej 40 milionów kilometrów, dzięki czemu można dokładniej zbadać jej jądro. Badania przeprowadzone przez radioteleskop Arecibo wykazały, że jądro komety ma podwójną naturę – składa się z dwóch stykających się płatów o średnicy 5,6 oraz 4,4 km rotujących wokół siebie w czasie 11,4 godzin.

</doc>
<doc id="1137000" url="https://pl.wikipedia.org/wiki?curid=1137000" title="Włodzimierz Kula">
Włodzimierz Kula

Włodzimierz Stanisław Kula (ur. 11 lipca 1966 w Łasku) – polski polityk, poseł na Sejm, samorządowiec.
Życiorys.
Ukończył studia socjologiczne na Katolickim Uniwersytecie Lubelskim oraz studia podyplomowe m.in. z zakresu samorządu terytorialnego i rozwoju lokalnego na Uniwersytecie Warszawskim. Pracował w BOT KWB Bełchatów jako kierownik wydziału. Od lat 90. do 2006 zasiadał w radzie miejskiej Bełchatowa, przez kilka lat pełniąc funkcję jej przewodniczącego. Członek NSZZ „Solidarność”, był jednym z założycieli Porozumienia Lokalnych Ugrupowań Społecznych PLUS w Bełchatowie.
W 2006 z ramienia Platformy Obywatelskiej został wybrany na radnego sejmiku łódzkiego. W wyborach parlamentarnych w 2007 uzyskał mandat poselski z listy PO. Kandydując w okręgu piotrkowskim, otrzymał 9858 głosów. W wyborach w 2010 ponownie wywalczył mandat radnego sejmiku województwa łódzkiego, zdobywając ok. 11 tys. głosów, w związku z czym utracił mandat poselski. W 2014 z powodzeniem ubiegał się o reelekcję w wyborach wojewódzkich. W 2018 został natomiast wybrany w skład rady powiatu bełchatowskiego.
Otrzymał Brązowy (2002) i Złoty (2011) Krzyż Zasługi.

</doc>
<doc id="1137002" url="https://pl.wikipedia.org/wiki?curid=1137002" title="Jawa 350 TS">
Jawa 350 TS

Jawa 350 TS – motocykl szosowo-turystyczny produkowany przez firmę Jawa.
Model ten cechował się sportowym wyglądem, zmodernizowanym silnikiem, nową instalacją elektryczną.
Silnik jest dalszym usprawnieniem silników z lat 50 XX w. Główną zmianą było wprowadzenie 4 łożysk na wale. Głowice i cylindry tym razem trzymały się na 4 szpilkach. Cylindry posiadały 4 kanały płuczące i jeden większy kanał wydechowy – w poprzednim modelu były 2 kanały płuczące i 2 kanały wydechowe. Cylindry poprzedniego modelu były w całości żeliwne, w Jawie TS zastosowano aluminiowe cylindry z żeliwną tuleją co znacznie poprawiło odprowadzenie ciepła. Obniżyło też masę silnika. Zmieniono kształt zewnętrzny silnika. Silnik zaopatrzono w nowy gaźnik (Jikov 2928 CE) o średnicy gardzieli 28 mm z komorą pływaka umieszczoną centralnie dzięki czemu nie występowało zalewanie silnika w czasie ostrych przechyłów.
Instalacja elektryczna przeszła gruntowne zmiany. Prądnicę zastąpił alternator trójfazowy synchroniczny o mocy 210 W i napięciu znamionowym 12 V.
Instalacja zapłonowa pozostała praktycznie bez zmian – zastosowano zapłon oparty na dwóch przerywaczach. Zmiana jedynie dotyczyła napięcia cewek zapłonowych (12 V).
Dane techniczne.
Silnik: dwusuwowy, chłodzony powietrzem
Gaźnik: Jikov 2928 CE
Sprzęgło
Skrzynia biegów: trójwałkowa z kołami przesuwnymi
Napęd
Zapłon: bateryjny
Skłonności do uszkodzeń.
Pierwsza generacja 638.0 podczas eksploatacji pojazdu z powodu nieuwagi lub nieprawidłowo przeprowadzonego remontu silnika urywały się kosze sprzęgłowe ponieważ były wykonane ze stopu aluminium (poprzednie modele miały żeliwny, praktycznie niezniszczalny kosz, w modelach późniejszych wadę usunięto poprzez użycie innego stopu, modele późniejsze posiadały w całości sprzęgło żeliwne). Dodatkowo aluminiowe kosze TS posiadały gumowy oring, który po jakimś czasie zużywał się i powodował szarpanie sprzęgła podczas ruszania. Niektóre książki serwisowe dotyczące Jawy TS podają błędną kolejność zakładania tarcz sprzęgłowych, przez co oring ten zużywa się bardzo szybko.

</doc>
<doc id="1137004" url="https://pl.wikipedia.org/wiki?curid=1137004" title="I liga polska w piłce siatkowej kobiet (2007/2008)">
I liga polska w piłce siatkowej kobiet (2007/2008)

I liga polska w piłce siatkowej kobiet 2007/2008 – 18. edycja ligowych rozgrywek piłki siatkowej kobiet drugiego szczebla w Polsce, zorganizowana przez Polski Związek Piłki Siatkowej pod nazwą I ligi.
Drużyny uczestniczące.
 

</doc>
<doc id="1137009" url="https://pl.wikipedia.org/wiki?curid=1137009" title="Kościół św. Piotra Apostoła w Wadowicach">
Kościół św. Piotra Apostoła w Wadowicach

Kościół św. Piotra Apostoła w Wadowicach – kościół parafialny parafii św. Piotra Apostoła w dekanacie Wadowice-Południe.
Historia.
Kościół został wybudowany jako wotum wdzięczności za wybranie Karola Wojtyły na papieża oraz jego cudowne uratowanie z zamachu na placu św. Piotra w Rzymie 13 maja 1981.
Budowę rozpoczęto w 1984. Przewodził jej ksiądz kanonik Michał Piosek. W 1985 erygowano przy kościele nową parafię św. Piotra Apostoła. W 1988 wmurowano kamień węgielny z drzwi bazyliki św. Piotra na Watykanie. 14 sierpnia 1991 papież Jan Paweł II dokonał konsekracji kościoła.
Budowla została zaprojektowana przez Jacka Gyurkovicha, Ewę Węcławowicz-Gyurkovich i Przemysława Szafera w stylu postmodernistycznym i symbolicznym. Poszczególne fragmenty budowli nawiązują do budynków z Wadowic, Krakowa i Rzymu symbolizując drogę Karola Wojtyły na stolicę Piotrową. Na posadzce kościoła zaznaczony jest czerwonymi płytkami obrys placu św. Piotra i miejsce zamachu na papieża Jana Pawła II.
W 2003 na wzgórzu za kościołem wybudowano ścieżkę na wzór Golgoty. Przy ścieżce ustawione są stacje drogi krzyżowej, tablice z Dekalogiem i Ośmioma Błogosławieństwami. Na Golgocie wznosi się Krzyż Misyjny – pamiątka poświęcenia placu pod budowę świątyni.
Przed kościołem znajduje się spiżowy pomnik Jana Pawła II wykonany przez Luciano Minguzziego. Poświęcił go i odsłonił kard. Franciszek Macharski, po konsekracji kościoła 14 sierpnia 1991.

</doc>
<doc id="1137011" url="https://pl.wikipedia.org/wiki?curid=1137011" title="Fót">
Fót

Fót – miasto w północnych Węgrzech. Według danych ze stycznia 2011 populacja wynosi 18 864 mieszkańców. Miejscowość znajduje się w aglomeracji budapeszteńskiej.

</doc>
<doc id="1137013" url="https://pl.wikipedia.org/wiki?curid=1137013" title="Flaga Milanówka">
Flaga Milanówka



</doc>
<doc id="1137018" url="https://pl.wikipedia.org/wiki?curid=1137018" title="Aleksander Skorupa">
Aleksander Skorupa

Aleksander Marek Skorupa (ur. 12 grudnia 1955 w Brzegu Dolnym) – polski polityk, samorządowiec i matematyk, w latach 2010–2014 wojewoda dolnośląski, poseł na Sejm VI kadencji.
Życiorys.
Ukończył studia z zakresu matematyki stosowanej na Politechnice Wrocławskiej. Do 1990 był zatrudniony w Zakładach Badawczych i Projektowych Miedzi „Cuprum” (powiązanych z KGHM) jako pracownik laboratorium ochrony powierzchni. Przez kolejne 17 lat pełnił funkcję burmistrza miasta i gminy Brzeg Dolny. W latach 90. sprawował jednocześnie mandat radnego Wrocławia, następnie od 1998 do 2002 był radnym sejmiku dolnośląskiego z ramienia Unii Wolności.
Należał do KLD i UW, od 2001 związany z Platformą Obywatelską. W wyborach parlamentarnych w 2001 bez powodzenia kandydował z jej listy do Sejmu. W wyborach w 2007 uzyskał mandat poselski (kandydując w okręgu wrocławskim, otrzymał 4851 głosów).
28 grudnia 2010 został powołany na stanowisko wojewody dolnośląskiego, w związku z czym wygasł jego mandat poselski. 12 grudnia 2011 premier Donald Tusk ponownie powierzył mu funkcję wojewody. Zakończył urzędowanie 11 marca 2014. Objął stanowisko prezesa zarządu Wojewódzkiego Funduszu Ochrony Środowiska i Gospodarki Wodnej we Wrocławiu, którym kierował do 2017. Również w 2014 uzyskał ponownie mandat radnego sejmiku, z którego wkrótce zrezygnował w związku z zakazem łączenia funkcji. W 2015 ponownie wystartował do Sejmu z listy Platformy Obywatelskiej, a w 2018 z powodzeniem ubiegał się o mandat radnego województwa na VI kadencję.

</doc>
<doc id="1137025" url="https://pl.wikipedia.org/wiki?curid=1137025" title="Stara Synagoga w Jedwabnem">
Stara Synagoga w Jedwabnem

Stara Synagoga w Jedwabnem – nieistniejąca, drewniana synagoga, która znajdowała się w Jedwabnem na rogu ulicy Łomżyńskiej (aktualnie Marszałka Piłsudskiego) i Nowy Rynek (obecnie Plac Jana Pawła II).
Synagoga została zbudowana w 1770. Po 1859 została znacznie rozbudowana. Znacznie wydłużono jej część zachodnią. Data zniszczenia synagogi nie jest dokładnie znana. Według jednej wersji spłonęła podczas pożaru w 1913, zaś według drugiej spłonęła podczas I wojny światowej.
Drewniany budynek synagogi wzniesiono na planie prostokąta, który przekryty był czterospadowym dachem o trzech kondygnacjach. W centralnej części znajdowała się główna sala modlitewna, która była otoczona od północy i południa parterowymi babińcami, a od zachodu przedsionkiem. Babińce były pierwotnie kryte daszkami o kalenicach prostopadłych do ścian sali. 

</doc>
<doc id="1137028" url="https://pl.wikipedia.org/wiki?curid=1137028" title="Okręg wyborczy Reading">
Okręg wyborczy Reading

Okręg wyborczy Reading powstał w 1295 r. i wysyłał do angielskiej, a później brytyjskiej, Izby Gmin dwóch deputowanych. Od 1885 r. na ten okręg przypadał tylko jeden mandat. Okręg zniesiono w 1950 r., ale przywrócono go już w 1955 r. Okręg Reading został ostatecznie zlikwidowany w 1974 r.

</doc>
<doc id="1137030" url="https://pl.wikipedia.org/wiki?curid=1137030" title="Elektrolity amfoteryczne">
Elektrolity amfoteryczne



</doc>
<doc id="1137031" url="https://pl.wikipedia.org/wiki?curid=1137031" title="Masud Barzani">
Masud Barzani

Masud Barzani (kurd. مه‌سعوود بارزانی, Mesûd Barzanî), ur. 16 sierpnia 1946 w Mahabadzie (Iran) – prezydent autonomicznego rządu kurdyjskiego w północnym Iraku, lider Demokratycznej Partii Kurdystanu (KDP).
Masud Barzani urodził się na terenie niepodległego państwa kurdyjskiego – Republiki Mahabadzkiej. W 1979 zastąpił swojego ojca Mustafę (byłego przywódcę kurdyjskich nacjonalistów) na pozycji lidera Demokratycznej Partii Kurdystanu. 

</doc>
<doc id="1137034" url="https://pl.wikipedia.org/wiki?curid=1137034" title="Erysimum cheiranthoides">
Erysimum cheiranthoides



</doc>
<doc id="1137035" url="https://pl.wikipedia.org/wiki?curid=1137035" title="Kościół św. Mikołaja w Gniewie">
Kościół św. Mikołaja w Gniewie

Kościół św. Mikołaja w Gniewie – gotycki kościół rzymskokatolicki zbudowany przez Krzyżaków w XIV wieku.
Historia.
Obecna budowla wznosi się w miejscu starszego kościółka drewnianego, którego powstanie wiąże się z dawnym grodem bądź też z okresem przejęcia ziemi gniewskiej przez zakon cystersów. Dzieje budowy istniejącego do dziś kościoła murowanego są nieznane, wzniesiono go w ciągu XIV wieku, w drugiej ćwierci tego stulecia. Najpierw wzniesiono prezbiterium. Prawdopodobnie jeszcze przed połową XIV wieku przystąpiono do wznoszenia murów obwodowych korpusu. Całość prac zakończono w drugiej połowie XIV wieku. Jednocześnie z korpusem rozpoczęto budowę wieży, której forma z biegiem czasu ulegała zmianom. W drugiej połowie XV wieku, gdy Zakon opuścił miasto, wieżę podwyższono. Jak podaje Karol Górski w tym czasie (1466-1472) starostą Gniewa był Jakub Kostka, herbu Dąbrowa. Pewną wskazówkę na temat czasu ukończenia budowy wieży stanowić może data podana w napisie niezachowanego dzwonu gotyckiego – 1482. Z pracami budowlanymi tego okresu można łączyć dobudowanie do wschodniego przęsła korpusu kaplic nie przewidzianych w pierwotnym założeniu. Około 1557 roku kościół przejęli w swe posiadanie protestanci. Dopiero w 1596 roku zwrócono świątynię katolikom. Na przełomie XVII i XVIII wieku kościół dotknęła nieznana katastrofa. W jej wyniku zniszczeniu uległy górna część wieży i sklepienia naw, które zostały odbudowane i odrestaurowane. Stan budowli ulegał stopniowemu pogorszeniu. W pierwszych latach XIX wieku kościół był remontowany oraz przeprowadzono drobne naprawy. W latach 1875-1876 odbył się generalny remont kościoła. W okresie międzywojennym została przeprowadzona renowacja wnętrza kościoła. W 1945 roku pociski artyleryjskie uszkodziły wieżę i mury kościoła, zniszczone zostały dachy i wszystkie okna. Po wojnie przystąpiono do niezbędnych napraw, którymi w dużym stopniu kierował ks.Władysław Piaskowski CR. Prace remontowe trwają do dnia dzisiejszego.
Wygląd.
Gotycka budowla poświęcona św. Mikołajowi, opiekunowi żeglarzy i kupców, jest kościołem w typie halowym, trzynawowym o harmonijnym zespole wnętrza. Nawy boczne są oddzielone od nawy głównej ośmiobocznymi filarami. W ciągu wieków fara rozrosła się przez przebudowanie bocznych kaplic: św. Anny i św. Katarzyny. Do nawy od wschodu przystaje absyda o wielobocznym zamknięciu, która jest najstarszą częścią kościoła. Okna prezbiterium jednodziałowe o ostrych łukach są bogato profilowane. Charakterystyczna dla gotyku pomorskiego, w swej surowej, fortecznej formie jest wieża, wbudowana w bryłę nawy. Po odnowieniu została ona zakończona od południa i północy szczytnicą schodkową. Silne skarpy o kilku uskokach wspierają w regularnych odstępach ściany naw. Obok konstrukcyjnego znaczenia posiadają walory dekoracyjne, akcentują pionowość budowli i rozczłonkowują jej powierzchnię.
Zabytki.
Kaplice.
Kaplicę północną oddziela od nawy balustrada tralkowa z trzeciej ćwierci XVIII wieku, ozdobiona motywami ornamentu rokokowego i główkami aniołów. W kaplicy znajduje się ołtarz rokokowy z drugiej połowy XVIII wieku, jednokondygnacyjny ze zwieńczeniami i bramkami bocznymi. Nastawę ujmują ustawione kątowo pilastry o fantazyjnie opracowanych głowicach oraz wąskie ucha utworzone z motywów grzebieni i kwiatów. Boki zwieńczenia w formie wolutowych spływów zdobi draperia. Główne pole ołtarza mieści płaskorzeźbę Matki Boskiej z Dzieciątkiem, przedstawiającą typ Madonny Łąkowskiej. Płaskorzeźba została zasłonięta ruchomym obrazem Matki Boskiej Niepokalanej, a ostatnio – nowym obrazem św. Franciszka. W polu zwieńczenia znajduje się rzeźba Matki Boskiej Bolesnej trzymającej ciało Chrystusa na kolanach. Ołtarz okryty biała polichromią jest w całości bogato dekorowany pozłacanym ornamentem rokokowym.
Kaplica południowa posiada ołtarz o podobnym założeniu, co ołtarz z kaplicy północnej, powstał zapewne w drugiej połowie XVIII wieku. W polu głównym mieści się obraz św. Anny Samotrzeć, ujęty parą kolumn ustawionych na tle płytkich wnęk, między pilastrami. Obraz górny, św. Katarzyny, flankują spływy wolutowe, po bokach których motyw zawieszonej draperii tworzy przezrocza z umieszczonymi w nich figurami świętych. Rzeźba w szczycie zwieńczenia przedstawia św. Michała Archanioła. Na mensie stoi współczesne ołtarzowi tabernakulum. W tejże kaplicy znalazł swoje miejsce baldachim procesyjny z drugiej połowy XVIII wieku. We wschodniej ścianie kaplicy umocowana jest płyta nagrobna ze słabo czytelnym zarysem postaci rycerza. Kaplicę wyodrębnia od nawy krata o formach neogotyckich z drugiej połowy XIX wieku. Obecnie, dzięki staraniom ks. proboszcza Zbigniewa Rutkowskiego, trwają prace konserwatorskie nad kaplicą południową.
Prezbiterium.
Prezbiterium otwiera się do nawy tęczą o łuku ostrym, sfazowanym, wspartym na filarach przyściennych. W południowej ścianie prezbiterium znajduje się wejście do zakrystii. Nawy korpusu wydzielone są ośmiobocznymi filarami z cokołem oraz skromną opaską profilową w miejscu głowicy. Filary przyścienne wykazują mniejszy przekrój i później dodane wzmocnienie. Wzdłuż naw bocznych przebiegają ostrołukowe, sfazowane arkady, oparte na filarach. Kaplice tworzą wrażenie transeptu. W środkowej części korpusu znajdują się boczne portale.
Sklepienia.
Wnętrze kościoła jest całkowicie przesklepione. Z pierwotnych sklepień gotyckich zachowały się: w prezbiterium – sklepienie gwiaździste o dekoracyjnym rysunku żeber, a w zakrystii – sklepienie krzyżowo-żebrowe. Podobne sklepienie posiada kaplica północna, podczas gdy południową przykryto sklepieniem gwiaździstym. Do okresu gotyckiego należy z pewnością także sklepienie pod wieżą, krzyżowo-żebrowe. Natomiast sklepienia naw wzorowano na sklepieniu prezbiterium.
Stalle.
W prezbiterium stoją późnorenesansowe stalle z pierwszej ćwierci XVII wieku. Ustawione przy bocznych ścianach prezbiterium, otrzymały identyczną formę. Każda z nich posiada pięć siedzisk z przedpiersiem i wysokim zapleckiem z baldachimem. Skromną dekorację przedpiersi stanowią rauty na obrzeżach arkad i kanelowanych pilastrów, fryz z tryglifami oraz rząd ząbków pod gzymsem wieńczącym. W przeciwieństwie do nich zaplecki otrzymały bogate opracowanie rzeźbiarskie. Baldachim wieńczy gzyms. Urozmaiconym elementem są również ścianki boczne o faliście wyciętej krawędzi. Stalle, których detale rzeźbiarskie były niegdyś złocone, są wielokrotnie przemalowane.
Kropielnica.
Pod wieżą stoi bezpośrednio na posadzce gotycka czasza dawnej chrzcielnicy (XV-XVI wiek), używana obecnie jako kropielnica. Wyciosana z granitu, półkolista o gładkiej powierzchni, posiada charakterystyczne wyżłobienie na pokrywę.
Dzwony.
Z XVIII stulecia pochodzi dzwon zawieszony na wieży kościelnej i ozdobiony reliefem roślinnym z postaciami aniołków podtrzymujących kartusze. Na płaszczu dzwonu, od strony wschodu, umieszczony jest napis: "PIA FUNDAMENTORUM FUDIT LIBERALITAS", imię dzwonu: "S. NICOLAUS" oraz relief z postacią św. Mikołaja. Od strony zachodu data: "ANNO 1766" i podpis ludwisarza: "ME FECIT CARL GOTTFRID ANTHONY". Dwa inne dzwony z 1883 roku pochodzą z rozebranego po wojnie kościoła ewangelickiego.
Figura św. Jana Nepomucena.
Przy kościele znajduje się Figura św. Jana Nepomucena należąca do grupy obiektów dość powszechnych na Pomorzu. Ten obiekt wyróżnia się spośród innych, interesującą historią powstania. Statua św. Jana Nepomucena została wykonana nie jako prosty przejaw kultu tego świętego, ale jako swoista pokuta w związku ze znieważeniem religii katolickiej przez pastora gniewskiego Jana Geortza w 1738 roku. Dzisiaj już zniszczona, ale niegdyś na tablicy cokołu kolumny umieszczona została inskrypcja informująca o tym fakcie.

</doc>
<doc id="1137041" url="https://pl.wikipedia.org/wiki?curid=1137041" title="Solt">
Solt

Solt (chor. "Šolta") – miasto w środkowych Węgrzech, w komitacie Bács-Kiskun. Populacja w styczniu 2011 wynosiła 6359 mieszkańców.
Znajduje się tam maszt radiowy.
Historia.
Pierwszy raz wymieniane w dokumentach w roku 1145.

</doc>
