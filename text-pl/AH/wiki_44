<doc id="1150255" url="https://pl.wikipedia.org/wiki?curid=1150255" title="Kokologo">
Kokologo

Kokologo – miasto w Burkinie Faso, w prowincji Boulkiemdé. Według danych szacunkowych na rok 2007 liczyło 29 385 mieszkańców.

</doc>
<doc id="1150260" url="https://pl.wikipedia.org/wiki?curid=1150260" title="Wspólnota administracyjna Pfullendorf">
Wspólnota administracyjna Pfullendorf

Wspólnota administracyjna Pfullendorf – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Sigmaringen. Siedziba wspólnoty znajduje się w mieście Pfullendorf.
Wspólnota administracyjna zrzesza jedno miasto i trzy gminy wiejskie:

</doc>
<doc id="1150261" url="https://pl.wikipedia.org/wiki?curid=1150261" title="Léo">
Léo

Léo – miasto w Burkinie Faso, w prowincji Sissili. Według danych szacunkowych na rok 2013 liczy 33 714 mieszkańców.

</doc>
<doc id="1150262" url="https://pl.wikipedia.org/wiki?curid=1150262" title="Wanaty (województwo mazowieckie)">
Wanaty (województwo mazowieckie)

Wanaty – wieś (do 31 grudnia 2002 część wsi Lewików) w Polsce położona w województwie mazowieckim, w powiecie garwolińskim, w gminie Łaskarzew. 
W latach 1975–1998 miejscowość administracyjnie należała do województwa siedleckiego.
Historia.
28 lutego 1944 wieś Wanaty została spacyfikowana z polecenia okupacyjnego starosty garwolińskiego, Karla Freudenthala. Tego dnia Niemcy zamordowali we wsi 108 Polaków – w tym 35 kobiet i 47 dzieci. Z tej liczby 105 ofiar było mieszkańcami Wanat, podczas gdy trzy pozostałe pochodziły z sąsiednich miejscowości (Dąbrowy, Pilczyna Starego i Podwierzbia). Wieś po uprzednim ograbieniu doszczętnie spalono. Pretekstem do przeprowadzenia masakry była śmierć kilku niemieckich żandarmów, zabitych tydzień wcześniej w partyzanckiej zasadzce w lesie nieopodal Wanat.
Po 1945 we wsi ustawiono obelisk z pamiątkową tablicą, ku czci ofiar masakry z 1944. 1 stycznia 2003 Wanaty, dotychczasowa część wsi Lewików, uzyskały status wsi.

</doc>
<doc id="1150263" url="https://pl.wikipedia.org/wiki?curid=1150263" title="Kongoussi">
Kongoussi

Kongoussi – miasto w Burkinie Faso, w prowincji Bam. Według danych szacunkowych na rok 2013 liczyło 32 580 mieszkańców.

</doc>
<doc id="1150268" url="https://pl.wikipedia.org/wiki?curid=1150268" title="Sośnica (Ukraina)">
Sośnica (Ukraina)

Sośnica (ukr. Сосниця, "Sosnycia") – osiedle typu miejskiego w obwodzie czernihowskim na Ukrainie, siedziba władz rejonu sośnickiego.
Historia.
Pierwsza wzmianka o miejscowości pochodzi z roku 1247.
W 2018 liczyło 6983 mieszkańców.

</doc>
<doc id="1150274" url="https://pl.wikipedia.org/wiki?curid=1150274" title="Wspólnota administracyjna Stetten am kalten Markt">
Wspólnota administracyjna Stetten am kalten Markt

Wspólnota administracyjna Stetten am kalten Markt – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Sigmaringen. Siedziba wspólnoty znajduje się w miejscowości Stetten am kalten Markt.
Wspólnota administracyjna zrzesza dwie gminy wiejskie:

</doc>
<doc id="1150275" url="https://pl.wikipedia.org/wiki?curid=1150275" title="Diapaga">
Diapaga

Diapaga – miasto w Burkinie Faso, w prowincji Tapoa. Według danych szacunkowych na rok 2013 liczyło około 15 tys. mieszkańców.

</doc>
<doc id="1150278" url="https://pl.wikipedia.org/wiki?curid=1150278" title="Géza Kertész">
Géza Kertész

Kertész IV, właśc. Géza Kertész (ur. 18 listopada 1894 w Budapeszcie, zm. 6 lutego 1945) – piłkarz węgierski grający na pozycji pomocnika. Po zakończeniu kariery trener piłkarski we Włoszech.
Kariera piłkarska.
Géza pochodził z dużej piłkarskiej węgierskiej rodziny, dlatego często jego nazwisko zapisywano z dopiskiem IV. Jego bracia Gyula (I), Vilmos (II) i Adolf (III) także byli piłkarzami. Piłkarską karierę Kertész rozpoczął w Ferencvárosu Budapeszt, w którym występował do 1925 roku. Największym sukcesem było zdobycie Pucharu Węgier w sezonie 1921/1922. W 1925 roku wyjechał do Włoch i najpierw przez sezon pełnił funkcję grającego trenera w Spezia Calcio, a następnie występował w Carrarrese Calcio, gdzie zakończył karierę w 1926 roku.
W 1914 roku Kertész zaliczył jeden występ w reprezentacji Węgier.
Kariera trenerska.
Po zakończeniu kariery piłkarskiej Kertész pozostał we Włoszech i zajął się trenerką. Początkowo trenował mniejsze kluby takie jak Carrarese Calcio, Viareggio Calcio, Salernitana Calcio, US Catanzaro, a w 1935 roku objął drugoligową Catanię. Następnie prowadził Taranto Sport by w 1938 roku zostać szkoleniowcem Atalanty BC, z którą nie zdołał awansować do Serie A. Następnie został szkoleniowcem S.S. Lazio, które trenował w latach 1939–1941 i zajął z nim 3. miejsce w Serie A (1940). Kolejne przystanki to Salernitana i drugi stołeczny klub AS Roma (1942–1943). Z „żółto-czerwonymi” nie odniósł jednak sukcesu zajmując 9. miejsce. Ostatni jego przystanek w karierze to budapeszteński Újpest FC, z którego w 1944 roku został zwolniony. Rok później zmarł.

</doc>
<doc id="1150279" url="https://pl.wikipedia.org/wiki?curid=1150279" title="Geza Kertesz">
Geza Kertesz



</doc>
<doc id="1150280" url="https://pl.wikipedia.org/wiki?curid=1150280" title="Zorgo">
Zorgo

Zorgo (także "Zorgho") – miasto w Burkina Faso, w prowincji Ganzourgou. Według danych szacunkowych na rok 2013 liczyło 21 785 mieszkańców.

</doc>
<doc id="1150281" url="https://pl.wikipedia.org/wiki?curid=1150281" title="Sribne">
Sribne

Sribne – osiedle typu miejskiego w obwodzie czernihowskim na Ukrainie, siedziba władz rejonu sribniańskiego.
Historia.
Miejscowość została założona w 1174, status osiedla typu miejskiego od 1965.
W 1989 liczyło 3933 mieszkańców.
W 2013 liczyło 3251 mieszkańców.
W 2018 liczyło 3198 mieszkańców.

</doc>
<doc id="1150286" url="https://pl.wikipedia.org/wiki?curid=1150286" title="Legionista">
Legionista



</doc>
<doc id="1150287" url="https://pl.wikipedia.org/wiki?curid=1150287" title="Ecballium elaterium">
Ecballium elaterium



</doc>
<doc id="1150288" url="https://pl.wikipedia.org/wiki?curid=1150288" title="Agnieszka Kuciak">
Agnieszka Kuciak

Agnieszka Kuciak (ur. 30 lipca 1970 w Szczecinie) − polska poetka, tłumaczka literatury pięknej, literaturoznawca, pracownik naukowy Uniwersytetu im. Adama Mickiewicza w Poznaniu.
Życiorys.
W latach 1989–1994 studiowała polonistykę na Uniwersytecie im. Adama Mickiewicza w Poznaniu. W 2000 obroniła pracę doktorską "Dante romantyków (recepcja Boskiej Komedii u Mickiewicza, Słowackiego, Krasińskiego i Norwida)" napisaną pod kierunkiem Zofii Trojanowiczowej. Pracowała w Zakładzie Literatury Romantyzmu na Uniwersytecie im. Adama Mickiewicza w Poznaniu, na stanowisku adiunkta. W 2004 r. stypendystka La Fondazione Kristina Bronislava Przyiemska Sbranti w Pizie. Uczestniczyła w belgijskim projekcie „Poesieen ville de Brussel” (2005–2006).
Jest autorką nowego przekładu "Boskiej Komedii" Dantego. Wiersze i przekłady publikowała w „Zeszytach Literackich”, „Czasie Kultury”, „Kresach”, „Studium” i „Arkuszu”. Jej wiersze były tłumaczone na język angielski, rosyjski, niemiecki, słowacki, słoweński, flamandzki i francuski, ukazywały się także w antologiach poetyckich (m.in. Natalija Astafiewa, "Polskije poetessy. Antologija", Wydawnictwo „Aletheia”, Petersburg 2002). 
W 2001 została uhonorowana Medalem Młodej Sztuki w kategorii literatura, a za pracę doktorską "Dante romantyków (recepcja Boskiej Komedii u Mickiewicza, Słowackiego, Krasińskiego i Norwida)" otrzymała Nagrodę Prezesa Rady Ministrów. W 2002 została nagrodzona za tom "Retardacja" w kategorii debiut w Konkursie Literackim Polskiego Towarzystwa Wydawców Książek. Za przekład "Piekła" i "Czyśćca" Dantego otrzymała w 2004 nagrodę Stowarzyszenia Wydawców Katolickich Feniks Za książkę "Przygody kota Murmurando" otrzymała w 2007 Nagrodę Polskiej Sekcji IBBY. 

</doc>
<doc id="1150289" url="https://pl.wikipedia.org/wiki?curid=1150289" title="Kouka">
Kouka

Kouka – miasto w Burkinie Faso, w Prowincji Banwa. Według danych szacunkowych na rok 2007 liczyło 24 935 mieszkańców.

</doc>
<doc id="1150291" url="https://pl.wikipedia.org/wiki?curid=1150291" title="Ośli ogórek">
Ośli ogórek



</doc>
<doc id="1150292" url="https://pl.wikipedia.org/wiki?curid=1150292" title="Tałałajiwka">
Tałałajiwka

Tałałajiwka – osiedle typu miejskiego w obwodzie czernihowskim na Ukrainie, siedziba władz rejonu tałałajiwskiego.
Historia.
Osada założona w 1877, status osiedla typu miejskiego od 1958.
W 1989 liczyło 5771 mieszkańców.
W 2013 liczyło 5071 mieszkańców.
W 2018 liczyło 4842 mieszkańców.

</doc>
<doc id="1150315" url="https://pl.wikipedia.org/wiki?curid=1150315" title="Echinocystis lobata">
Echinocystis lobata



</doc>
<doc id="1150317" url="https://pl.wikipedia.org/wiki?curid=1150317" title="Papierowy samolot">
Papierowy samolot

Papierowy samolot – mały statek powietrzny wykonany z papieru, czasem nazywany aerogami od japońskiego origami (po japońsku nazywany "kamihikōki" (紙飛行機)). Papierowe samoloty są popularne z tego względu, że jest to jedno z najłatwiejszych origami. Najprostszy samolot wymaga 6 kroków do "poprawnego" wykonania.

</doc>
<doc id="1150324" url="https://pl.wikipedia.org/wiki?curid=1150324" title="Parafia św. Michała Archanioła w Cieklinie">
Parafia św. Michała Archanioła w Cieklinie



</doc>
<doc id="1150326" url="https://pl.wikipedia.org/wiki?curid=1150326" title="Związek gmin Gammertingen">
Związek gmin Gammertingen

Związek gmin Gammertingen – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Sigmaringen. Siedziba związku znajduje się w mieście Gammertingen.
Związek zrzesza trzy miasta i jedną gminę wiejską:

</doc>
<doc id="1150330" url="https://pl.wikipedia.org/wiki?curid=1150330" title="Parafia Świętego Bartłomieja Apostoła w Dębowcu">
Parafia Świętego Bartłomieja Apostoła w Dębowcu

Parafia św. Bartłomieja Apostoła w Dębowcu – parafia rzymskokatolicka znajdująca się w diecezji rzeszowskiej w dekanacie Dębowiec.
Zasięg parafii.
Do parafii należą wierni z miejscowości: Dębowiec, Łazy Dębowieckie, Majscowa i Zarzecze.
Historia.
Pierwszy zapis dotyczący istnienia kościoła i parafii w Dębowcu należącej wówczas do diecezji krakowskiej pochodzi, według Jana Długosza z 1328 r., przy okazji płacenia świętopietrza.
Obecna świątynia jest już czwartą z kolei, ponieważ poprzednie zostały zniszczone przez pożary jakie miały miejsce: w 1474 r. przy najeździe wojsk węgierskich Macieja Korwina i w 1657 r. przy wkroczeniu armii Jerzego Rakoczego księcia Siedmiogrodu.
Budowę obecnego kościoła rozpoczęto po pożarze w 1824 r., a trwała ona do 1857 r. Konsekracji świątyni dokonał bp Franciszek Wierzchlejski, Biskup Przemyski. Styl i wyposażenie wnętrza w swej architekturze nawiązuje do baroku. Posiada on sufit kasetonowy z polichromią Józefa Bujdewicza, dwa ołtarze złocone i dwa dębowe ciemne oraz chrzcielnicę.
W 1910 r. resztówkę dworską kupili księża saletyni, budując na przełomie lat 1910/11 Dom zakonny. W 1936 r. wzniesiono kościół, a wcześniej Kalwarię. Znajdująca się w kościele klasztornym cudowna Figura Matki Bożej Płaczącej została ukoronowana w 1996 r. 20 maja 2012 roku decyzją papieża Benedykta XVI świątynia została ustanowiona Bazyliką Matki Bożej Płaczącej z La Salette.
W Łazach Dębowieckich w 1985 r. zbudowano i poświęcono kaplicę dojazdową, pod wezwaniem Matki Bożej Królowej Polski. Wcześniej do parafii należał także Glinik Nowy. Na cmentarzu znajduje się kaplica św. Krzyża z 1869 r. oraz wiele starych nagrobków kapłanów i rodzin dębowieckich.
W 1973 r. bp Ignacy Tokarczuk przekazał parafię Saletynom.
W parafii istniała Gwardia Dębowiecka, sięgająca czasów Konfederacji Barskiej z 1764 r., którą zlikwidowali Niemcy w 1939 r. Gwardia została odnowiona przez ks. Zbigniewa Czuchrę MS, proboszcza parafii, na uroczystość 670-lecia Parafii.

</doc>
<doc id="1150333" url="https://pl.wikipedia.org/wiki?curid=1150333" title="Stopa (jednostka)">
Stopa (jednostka)



</doc>
<doc id="1150334" url="https://pl.wikipedia.org/wiki?curid=1150334" title="Parafia Najświętszego Serca Pana Jezusa w Foluszu">
Parafia Najświętszego Serca Pana Jezusa w Foluszu

Parafia Najświętszego Serca Pana Jezusa w Foluszu – polska rzymskokatolicka parafia znajdująca się w diecezji rzeszowskiej w dekanacie Dębowiec.
W 1982 roku, dzięki staraniom ks. Józefa Adamczyka, proboszcza z Cieklina, wybudowano murowany kościół pod wezwaniem Najświętszego Serca Pana Jezusa. Parafia została erygowana 5 kwietnia 1997 roku dekretem ówczesnego biskupa rzeszowskiego, Kazimierza Górnego.
24 sierpnia 1996 roku dekretem bpa Kazimierza Górnego, został utworzony Rektorat Najświętszego Serca Pana Jezusa. Parafia obejmuje zasięgiem miejscowość Folusz. Pierwszym rektorem, a następnie proboszczem został ks. Henryk Maguda.

</doc>
<doc id="1150339" url="https://pl.wikipedia.org/wiki?curid=1150339" title="Otwór ślepy (kość czołowa)">
Otwór ślepy (kość czołowa)

Otwór ślepy (łac. "foramen cecum") – element kostny powierzchni wewnętrznej łuski kości czołowej i jednocześnie dołu przedniego czaszki.
Otwór ślepy położony jest w płaszczyźnie pośrodkowej, bezpośrednio poniżej grzebienia czołowego ("crista frontalis"), a do przodu od grzebienia koguciego ("crista galli"). Otwór niekiedy położony jest na granicy kości czołowej i kości sitowej. Zwężając się stopniowo, prowadzi w obręb kolca nosowego ("spina nasalis") ślepo się w nim kończąc. Zawiera wypustkę opony twardej, a jeśli jest drożny, prowadzi też bezimienną żyłkę łączącą sieć żylną jamy nosowej z zatoką strzałkową górną.

</doc>
<doc id="1150343" url="https://pl.wikipedia.org/wiki?curid=1150343" title="Cyfrowa angiografia subtrakcyjna">
Cyfrowa angiografia subtrakcyjna

Cyfrowa angiografia subtrakcyjna (ang. DSA, "Digital Subtraction Angiography") – badanie diagnostyczne obszaru ciała rejestrujące dwa obrazy rentgenowskie, jeden po drugim. Są one elektronicznie zapisywane w formie cyfrowej, w tym jeden w postaci negatywu. Ich połączenie (subtrakcja - odjęcie, tym przypadku pozytywu od negatywu) spowoduje, że wszystkie detale znikną tworząc jednolity, szary obraz. Jednak jeśli między dwiema ekspozycjami wystąpią różnice w zawartych elementach obrazów, np. wstrzyknie się do krwiobiegu określoną ilość środka cieniującego, jedyną rzecz, którą będzie można zobaczyć, to kontrast widoczny w naczyniach krwionośnych. Wszystkie inne szczegóły, w tym także kości zacierające obraz, pozostaną szare.
W celu uwidocznienia układu naczyń będącego przedmiotem badania lub jego poszczególnych odcinków, używa się dedykowanych cewników naczyniowych dopasowanych kształtem i długością do odpowiednich żył lub tętnic. Ponieważ cały proces powstawania badania angiografii subtrakcyjnej obecnie rejestrowany jest w formie cyfrowej, obraz, jego poszczególne składowe jak wielkość, kontrast, nasycenie, jasność można regulować w celu wydobycia odpowiedniej informacji diagnostycznej.

</doc>
<doc id="1150344" url="https://pl.wikipedia.org/wiki?curid=1150344" title="Tomasz Jaworski (hokeista)">
Tomasz Jaworski (hokeista)

Tomasz Jaworski (ur. 3 lipca 1971 w Zbrosławicach) – polski hokeista występujący na pozycji bramkarza, reprezentant Polski, trener i działacz hokejowy.
Kariera.
Uczestniczył w turnieju hokejowym na Zimowej Uniwersjadzie 1993.
22 grudnia 2004 wystąpił podczas meczu Polska-Gwiazdy NHL (3:3, k. 0:2).
9 marca 2009 został dyrektorem sportowym w Polonii Bytom. Pozostawał nim do 2011.
25 kwietnia 2010 oficjalnie zakończył karierę zawodniczą. Wraz z nim uczynili to dwaj inni wybitni hokeiści Polonii Bytom, Mariusz Puzio i Krzysztof Kuźniecow.
W 2011 został trenerem juniorów Sokoły Toruń (zawodnikiem drużyny był wówczas jego syn Jakub, ur. 1996) oraz objął funkcję wiceprezesa klubu. W grudniu 2011 został asystentem trenera w klubie Nesta Karawela Toruń.

</doc>
<doc id="1150345" url="https://pl.wikipedia.org/wiki?curid=1150345" title="Związek gmin Mengen">
Związek gmin Mengen

Związek gmin Mengen – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Sigmaringen. Siedziba związku znajduje się w mieście Mengen.
Związek zrzesza dwa miasta i jedną gminę wiejską:

</doc>
<doc id="1150350" url="https://pl.wikipedia.org/wiki?curid=1150350" title="Parafia Przemienienia Pańskiego w Osieku Jasielskim">
Parafia Przemienienia Pańskiego w Osieku Jasielskim

Parafia Przemienienia Pańskiego w Osieku Jasielskim − parafia rzymskokatolicka znajdująca się w diecezji rzeszowskiej w dekanacie Dębowiec.
Terytorium parafii obejmuje Osiek Jasielski i Świerchową.

</doc>
<doc id="1150357" url="https://pl.wikipedia.org/wiki?curid=1150357" title="Parafia św. Jana Chrzciciela w Załężu">
Parafia św. Jana Chrzciciela w Załężu



</doc>
<doc id="1150360" url="https://pl.wikipedia.org/wiki?curid=1150360" title="Erwin Hintze">
Erwin Hintze

Erwin Hintze (ur. 31 grudnia 1876 r. w Strasburgu, zm. 1 sierpnia 1931 r. we Wrocławiu) – niemiecki historyk sztuki i muzealnik.
W latach 1897-1901 studiował historię sztuki i archeologię na Uniwersytecie Wrocławskim. Od 1 października 1901 r. był pracownikiem naukowym Śląskiego Muzeum Przemysłu Artystycznego i Starożytności. W 1913 r. został mianowany profesorem. W 1926 r. został dyrektorem Muzeum Zamkowego we Wrocławiu. Od 1929 r. aż do śmierci był dyrektorem muzeów miejskich we Wrocławiu. Autor publikacji z dziedziny historii sztuki. Jego najwybitniejszym dziełem jest napisane wraz z Karlem Masnerem "Die deutschen Zinngießer und ihre Marken" (Bd. 1-7, 1927-1931).

</doc>
<doc id="1150363" url="https://pl.wikipedia.org/wiki?curid=1150363" title="Związek gmin Sigmaringen">
Związek gmin Sigmaringen

Związek gmin Sigmaringen – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Sigmaringen. Siedziba związku znajduje się w mieście Sigmaringen.
Związek zrzesza jedno miasto i pięć gmin wiejskich:

</doc>
<doc id="1150364" url="https://pl.wikipedia.org/wiki?curid=1150364" title="Parafia Miłosierdzia Bożego w Zawadce">
Parafia Miłosierdzia Bożego w Zawadce

Parafia Miłosierdzia Bożego w Zawadce − parafia rzymskokatolicka znajdująca się w diecezji rzeszowskiej w dekanacie Dębowiec.
Kościół w Zawadce powstał w latach 1982–1985 jako filia parafii św. Marii Magdaleny w Samoklęskach. Samodzielną parafię powołał 24 września 2000 roku biskup Kazimierz Górny.

</doc>
<doc id="1150371" url="https://pl.wikipedia.org/wiki?curid=1150371" title="Droga krajowa B5 (Niemcy)">
Droga krajowa B5 (Niemcy)

Droga krajowa 5 () – niemiecka droga krajowa przebiegająca z północy na wschód, od granicy z Danią w Süderlügum przez Husum, Hamburg, Ludwigslust, Berlin, Frankfurt nad Odrą do granicy z Polską w Słubicach.
Miejscowości leżące przy B5.
Szlezwik-Holsztyn.
Süderlügum, Braderup, Klixbühl, Niebüll, Risum-Lindholm, Broweg, Stedesand, Sande, Perebüll, Hörn, Bargum, Langenhorn-Loheide, Stollberg, Bredstedt, Breklum, Struckum, Hattstedt, Horstedt, Husum, Tönning, Karolinenkoog, Hemme, Heide, Hemmingstedt, Epenwöhrden, Meldorf, Ammerswurth, Elpersbüttel, Eesch, Busenwurth, Barlt, Trennewurth, Helse, Marne, Diekhusen-Fahrstedt, Schmedeswurth, Kattrepel, Diekshörn, Brunsbüttel, Sankt Margarethen, Wilster, Bekdorf, Itzehoe, Börnsen, Escheburg, Geesthacht, Grünhof, Schnakenbek, Lauenburg/Elbe.
Hamburg.
Hamburg
Meklemburgia-Pomorze Przednie.
Boizenburg/Elbe, Neu Gülze, Zahrendorf, Dersenow, Vellahn, Pritzier, Neuenrode, Redefin, Groß Krams, Kummer, Ludwigslust, Grabow.
Brandenburgia.
Groß Warnow, Garlin, Karstädt, Glövzin, Premslin, Quitzow, Perleberg, Düpow, Ponitz, Groß Werzin, Viesecke, Neu Schrepkow, Kunow, Gumtow, Demerthin, Mechow, Kyritz, Heinrichsfelden, Wüsterhausen/Dosse, Bückwitz, Segeletz, Friesack, Pessin, Selbelang, Ribbeck, Berge, Lietzow, Nauen, Bredow, Wernitz, Wustermark, Dallgow-Döberitz, Dahlwitz-Hoppegarten, Herzfelde, Hoppegarten, Müncheberg, Heinersdorf, Arensdorf, Georgenthal, Petershagen, Treplin, Frankfurt nad Odrą
Berlin.
Berlin
Historia.
Droga przebiega po terenie Niemiec po trasie wytyczonej w 1932 r. "Reichsstraße 5", która przebiegała od granicy duńskiej do Frankfurtu nad Odrą i dalej przez Zieloną Górę, Wrocław, Opole, do Bytomia na ówczesnej granicy.
Budowę utwardzonej nawierzchni pomiędzy Berlinem a Frankfurtem ukończono w 1803 r. Pomiędzy Frankfurtem a Wrocławiem w 1819, Wrocławiem a Gliwicami w 1824, a między Berlinem i Hamburgiem w 1830 r. W kolejnych latach rozbudowywano pozostałe odcinki.
W latach 30. odcinki Bückwitz – Nauen – Berlin i Münchenberg – Frankfurt znajdowały się w ciągu dróg nr 103 i 167, natomiast trasa nr 5 biegła przez Neuruppin, Finowfurt, Eberswalde, Bad Freienwalde, Seelow i Lebus.
Po 2. wojnie światowej trasa w NRD ("Fernverkehrsstraße 5") od 1949 roku do 21 grudnia 1987 roku na odcinku z okolic Boizenburg do Berlina służyła jako droga tranzytowa z Niemiec Zachodnich do Berlina Zachodniego.

</doc>
<doc id="1150372" url="https://pl.wikipedia.org/wiki?curid=1150372" title="Australian Open 2006 (gra mieszana)">
Australian Open 2006 (gra mieszana)



</doc>
<doc id="1150374" url="https://pl.wikipedia.org/wiki?curid=1150374" title="Oset pagórkowy">
Oset pagórkowy

Oset pagórkowy ("Carduus collinus" Waldst. &amp; Kit.) – gatunek rośliny należący do rodziny astrowatych (Asteraceae).
Rozmieszczenie geograficzne.
Występuje w Europie w Karpatach, południowych Włoszech i środkowej Jugosławii. W Polsce występuje tylko w Pieninach na następujących stanowiskach: Wierchliczka, Rabsztyn, Nowa Góra, Macelowy Wąwóz, Macelowa Góra, Macelak, Goła Góra, Flaki, Długa Grapa, Cyrlowa Skałka, Zamczysko.
Biologia i ekologia.
Roślina dwuletnia lub bylina, hemikryptofit. Rośnie w murawach naskalnych na podłożu wapiennym. Kwitnie od czerwca do sierpnia. Jest owadopylna. Rozsiewa się anemochorycznie. Liczba chromosomów 2n = 16.
Zagrożenia i ochrona.
Roślina umieszczona na Czerwonej liście roślin i grzybów Polski (2006) pośród gatunków narażonych na wyginięcie (kategoria zagrożenia V). W wydaniu z 2016 roku otrzymała kategorię VU (narażony).
Większość populacji występujących w Pienińskim Parku Narodowym rośnie na obszarach objętych ochroną ścisłą lub krajobrazową. Dodatkowo stanowiska na Cyrlowej Skałce i na Gołej Górze objęte są ochroną czynną, co zapobiega zarośnięciu ich przez drzewa i krzewy.

</doc>
<doc id="1150383" url="https://pl.wikipedia.org/wiki?curid=1150383" title="Jerzy Głazek">
Jerzy Głazek

Jerzy Feliks Tadeusz Głazek (ur. 10 lipca 1936 w Warszawie, zm. 3 lipca 2009 w Poznaniu) – polski geolog i speleolog, profesor, taternik.
Syn zoologa Stanisława Głazka, brat himalaisty i matematyka Kazimierza Głazka.
Życiorys.
Studiował geologię na Uniwersytecie Wrocławskim, po dwóch latach przeniósł się na Uniwersytet Warszawski, gdzie w 1959 obronił pracę magisterską o masywie Koszystej w Tatrach. W czasie studiów (1956) został zatrudniony jako asystent na Uniwersytecie Warszawskim, gdzie pracował do 1991. Później – aż do śmierci – pracował na Uniwersytecie im. Adama Mickiewicza w Poznaniu. W latach 60. XX w. wyjechał na badania geologiczne do Wietnamu i na podstawie zebranych tam materiałów doktoryzował się na Uniwersytecie Warszawskim w 1966. Badania krasu kopalnego (paleokrasu) stały się bazą habilitacji z 1990. W 1998 otrzymał tytuł profesorski, w 2005 został członkiem PAU.
Jerzy Głazek zajmował się bardzo szeroką tematyką geologiczną. W pierwszym okresie badawczym studiował głównie budowę geologiczną skał osadowych oraz tektonikę Tatr, gdzie wykonywał też mapy geologiczne, następnie budowę i tektonikę jury rejonu Gór Świętokrzyskich, a w ostatnich dekadach swojej pracy przede wszystkim kras kopalny. W trakcie prac geologicznych odkrył i opisał szereg stanowisk paleontologicznych. Zajmował się też problemami tektoniki globalnej. Jest autorem około 400 publikacji naukowych, w tym wielu monografii.
Do głównych osiągnięć Głazka należy rewizja zasięgu jednostki wierchowej oraz jednostek reglowych we wschodnim sektorze polskiej części Tatr, udowodnienie, że utwory mezozoiku Gór Świętokrzyskich powstawały w ryfcie i że wzdłuż strefy Teisseyre’a-Tornquista nie zachodziły znaczące przesunięcia poziome. W zakresie badań nad krasem ustalił, że klimat nie jest jedynym głównym czynnikiem determinującym rozwój i siłę procesów krasowych. Zainicjował w Polsce stosowanie datowań izotopowych dla nacieków jaskiniowych. Ustanowił nowy typ genetyczny jaskiń: jaskinie proglacjalne.
Odznaczenia i wyróżnienia.
Odznaczony m.in. Złotym Krzyżem Zasługi (1977), Krzyżem Kawalerskim Orderu Odrodzenia Polski (1987), Medalem Komisji Edukacji Narodowej (2002).

</doc>
<doc id="1150385" url="https://pl.wikipedia.org/wiki?curid=1150385" title="Oset klapowany">
Oset klapowany

Oset klapowany ("Carduus lobulatus" Borbás) – gatunek rośliny należący do rodziny astrowatych. Według niektórych źródeł jest utrwalonym mieszańcem "Carduus acanthoides" × "Carduus defloratus" subsp. "glaucus". Jego pozycja taksonomiczna jest niejasna i wymaga dalszych badań.
Rozmieszczenie geograficzne.
Endemit zachodniokarpacki. Występuje tylko w Polsce i na Słowacji w Wielkiej Fatrze, Małej Fatrze, w Tatrach i Pieninach. W Polsce występuje tylko w Pieninach, skąd podany został z 4 tylko stanowisk: pod Trzema Koronami, w Wąwozie Szopczańskim, u ujścia Pienińskiego Potoku i w Kotłowym Potoku pomiędzy Podskalnią Górą i Gołą Górą (1 okaz). Sporadycznie pojawiał się w okolicach Krościenka nad Dunajcem, znaleziono też jedno efemeryczne stanowisko w Dolinie Kościeliskiej w Tatrach.
Biologia i ekologia.
Roślina dwuletnia lub trzyletnia, hemikryptofit. Rośnie na utrwalonych piargach wapiennych. Kwitnie od czerwca do października, zapylana jest przez motyle i błonkówki. Dużą część wytworzonych nasion zjadają larwy muchówek. Liczba chromosomów 2n=23.
Zagrożenia i ochrona.
Roślina umieszczona na Czerwonej liście roślin i grzybów Polski pośród gatunków narażonych na wyginięcie (kategoria zagrożenia V). Znajduje się także w Polskiej Czerwonej Księdze Roślin (2001) w tej samej kategorii. W roku 2014 przeniesiona do kategorii CR (krytycznie zagrożony). Na polskiej czerwonej liście (2016) także posiada kategorię CR.
Niemal wszystkie stanowiska osta klapowanego znajdują się na chronionym obszarze Pienińskiego Parku Narodowego. Stanowisko w Wąwozie Szopczańskim objęte jest monitoringiem. Gatunek jest zagrożony wymarciem z uwagi na małą liczbę osobników oraz zjadanie dużej części jego owoców przez larwy owadów.

</doc>
<doc id="1150387" url="https://pl.wikipedia.org/wiki?curid=1150387" title="Mauricie">
Mauricie

Mauricie – region administracyjny w kanadyjskiej prowincji Quebec, ze stolicą w Trois-Rivières. Region podzielony jest na 3 regionalne gminy hrabstwa, 3 terytoria równoważne oraz 47 gmin.
Niegdyś gospodarka opierała się na handlu futrami, dziś skupiona jest na turystyce i eksploatacji lasów.
Mauricie ma 263 603 mieszkańców. Język francuski jest językiem ojczystym dla 96,5%, atikamekw dla 1,3%, a angielski dla 1,0% mieszkańców (2011).
Regionalne gminy hrabstwa (MRC):
Pięć gmin znajduje się poza MRC:
Trzy gminy autochtoniczne znajdują się poza MRC:

</doc>
<doc id="1150390" url="https://pl.wikipedia.org/wiki?curid=1150390" title="Pioseczna">
Pioseczna

Pioseczna (cz. ) – wieś gminna na Śląsku Cieszyńskim w Czechach, w kraju morawsko-śląskim (powiat Frydek-Mistek).
Pioseczna usytuowana jest na wschód od Jabłonkowa, na prawym brzegu potoku Kotelnica, na stokach wznoszących się ku Groniczkowi.
Zasiedlona została prawdopodobnie już w 1446 roku. Wzmiankowana była w książęcym urbarzu z 1577 r. wraz z Mostami i Gródkiem. 
Była częścią Jabłonkowa. 3 czerwca 2000 r. w Piosecznej odbyło się referendum w sprawie statutu miejscowości, w wyniku którego od 1 stycznia 2001 r. stała się ona samodzielną jednostką administracyjną, liczącą 804 mieszkańców, z czego 215 (26,7%) Polaków.

</doc>
<doc id="1150393" url="https://pl.wikipedia.org/wiki?curid=1150393" title="Mahdałyniwka">
Mahdałyniwka

Mahdałyniwka - osiedle typu miejskiego w obwodzie dniepropetrowskim na Ukrainie, siedziba władz rejonu mahdaniływskiego.
Historia.
Osada powstała w 1778.
Status osiedla typu miejskiego posiada od 1958.
W 1989 liczyła 6944 mieszkańców.
W 2013 liczyła 6506 mieszkańców.

</doc>
<doc id="1150397" url="https://pl.wikipedia.org/wiki?curid=1150397" title="Wanaty (ujednoznacznienie)">
Wanaty (ujednoznacznienie)



</doc>
<doc id="1150398" url="https://pl.wikipedia.org/wiki?curid=1150398" title="Petrykiwka">
Petrykiwka

Petrykiwka (ukr. Петриківка; ros. Петриковка, "Pietrikowka") – osiedle typu miejskiego na Ukrainie, w obwodzie dniepropetrowskim, siedziba władz rejonu petrykiwskiego.
Petrykiwka słynie z ludowej sztuki zdobnictwa dekoracyjnymi malowidłami o motywach kwiatowych i zwierzęcych (ukr. петриківський розпис, "petrykiwśkyj rozpys"). W 2013 roku sztuka malarstwa dekoracyjnego z Petrykiwki została wpisana na listę niematerialnego dziedzictwa UNESCO.
Historia.
Najstarsza wzmianka o Petrykiwce pochodzi z 1772 roku, kiedy to mieszkańcy sąsiedniej Kuryliwki poprosili o pomoc ostatniego atamana Siczy Zaporoskiej – Piotra Kalniszewskiego (1690–1803) w przeniesieniu ich cerkwi w miejsce bezpieczne od powodzi. Cerkiew została przeniesiona do Petrykiwki.
Według legendy nazwa miejscowości pochodzi od imienia Kozaka Petryka, który założył wieś dla uciskanych chłopów pańszczyźnianych z okolicznych wsi, którzy w Petrykiwce mogli żyć wolno.
„Petrykiwka”.
Mieszkańcy Petrykiwki zdobią domy, przedmioty użytku domowego, a także instrumenty muzyczne. Malowidła mają mieć właściwości magiczne i chronić właścicieli przed nieszczęściami i chorobami. Mają wymowę symboliczną, np. kogut symbolizuje ogień, a ptaki –światło, harmonię i szczęście. Cechą charakterystyczną jest tworzenie fantastycznych, niespotykanych w naturze form kwiatów.
Tradycja malowania wykształciła się na przełomie XIX i XX wieku. Motywy malarskie związane są ze starszą kulturą Siczy Zaporoskiej. Tradycje malowania pielęgnują przede wszystkim kobiety. Motywy i techniki przekazywane są w rodzinach, z pokolenia na pokolenie.
Styl ten, nazwany od nazwy miejscowości „petrykiwką”, określany był mianem „realizmu magicznego” lub też „większego realizmu”. Niektórzy artyści malowali również na papierze i płótnie, m.in. Tetiana Pata (1884–1976), Nadija Biłokiń (1894–1981) i Fedir Panko (1924–2007). W 1936 roku w Petrykiwce otwarto szkołę malarstwa w stylu „petrykiwka”, gdzie nauczała Tetiana Pata.

</doc>
<doc id="1150401" url="https://pl.wikipedia.org/wiki?curid=1150401" title="Trichoglossus haematodus">
Trichoglossus haematodus



</doc>
<doc id="1150406" url="https://pl.wikipedia.org/wiki?curid=1150406" title="Taenia multiceps">
Taenia multiceps



</doc>
<doc id="1150409" url="https://pl.wikipedia.org/wiki?curid=1150409" title="Pańćatattwa">
Pańćatattwa

Pańćatattwa (z sanskrytu: Pięć Prawd lub Pięć Rzeczywistości) – w teologii gaudija wisznuizmu określenie Pięciu Aspektów Najwyższej Osoby Boga, czyli Kryszny lub Prawdy Absolutnej.
Jest to pięć inkarnacji, które w XV w. miały pojawić się w Indiach jako: Ćajtanja Mahaprabhu, Nitjananda Prabhu, Adwajta Aćarja, Gadadhara Pandita i Śriwasa Thakura. Ich dziełem było szerzenie bhaktijogi, czyli miłości i oddania dla Kryszny oraz popularyzowanie Mahamantry.
Pięć Aspektów.
Pańćatattwa są często czczeni w świątyniach Hare Kryszna pod postacią grupy pięciu posągów (w Polsce w świątyni w Czarnowie).
"Ćajtanja Ćaritamrita" (1.14) zawiera następującą modlitwę: "„Składam pokłon Panu Krysznie, który pojawia się jako wielbiciel (Pan Ćajtanja), jako Jego własna ekspansja (Śri Nitjananda), Jego inkarnacja (Śri Adwajta), Jego sługa (Śri Śriwasa) i Jego energia (Śri Gadadhara) i który jest źródłem siły dla bhaktów.”"
Panćatattwamantra.
Jest to mantra bardzo często śpiewana lub intonowana przez wyznawców gaudija wisznuizmu (w tym także wyznawców Hare Kryszna) np. podczas ofiarowania pokarmu Krysznie; często poprzedza Mahamantrę. Pańćatattwamantra zawiera imiona Pięciu Aspektów Boga i uważana jest za obdarzającą boskim miłosierdziem, co uznaje się za szczególnie potrzebne w obecnym „wieku upadku” (kali juga):

</doc>
<doc id="1150411" url="https://pl.wikipedia.org/wiki?curid=1150411" title="AZS AGH Kraków (piłka siatkowa kobiet)">
AZS AGH Kraków (piłka siatkowa kobiet)

AZS AGH Wisła Kraków – polska kobieca akademicka drużyna siatkarska z Krakowa, działająca przy Akademii Górniczo-Hutniczej, założona w 1951, będąca jedną z sekcji AZS AGH Kraków. Zespół połączył się w 2005 r. z TS Wisła Kraków.

</doc>
<doc id="1150416" url="https://pl.wikipedia.org/wiki?curid=1150416" title="Phoxinellus minutus">
Phoxinellus minutus



</doc>
<doc id="1150420" url="https://pl.wikipedia.org/wiki?curid=1150420" title="AZS Uniwersytet Ekonomiczny Kraków (piłka siatkowa)">
AZS Uniwersytet Ekonomiczny Kraków (piłka siatkowa)

AZS UEK Kraków – polska kobieca drużyna siatkarska z Krakowa, działająca przy Uniwersytecie Ekonomicznym, występująca obecnie w II lidze siatkówki kobiet.
Historia.
Po raz pierwszy w historii Akademii Ekonomicznej w sezonie 2005/2006 w Małopolskiej IV Lidze wystartował zespół siatkarek AZS Akademii Ekonomicznej w Krakowie. W pierwszym sezonie zespół oparty był głównie na studentkach Akademii Ekonomicznej występujących dotychczas jedynie w Małopolskiej Lidze Akademickiej i Mistrzostwach Polski Szkół Wyższych. Po pierwszym sezonie gry zespół zajął 4. miejsce i wywalczył awans do III Ligi.
W sezonie 2006/2007 po wygraniu 13 spotkań i poniesieniu 11 porażek drużyna w 13-zespołowej lidze zajęła 8 miejsce. Po zakończeniu sezonu Zarząd Klubu zdecydował się na zmianę trenera. Irinę Bogdanovą na stanowisku szkoleniowca zastąpił Marek Zawartka, były trener I-ligowej Wisły Kraków, obecnie pracownik dydaktyczny katowickiej AWF.
Z początkiem sierpnia 2007 roku nadarzyła się okazja zgłoszenia zespołu AZS Akademii Ekonomicznej do rozgrywek szczebla centralnego. Z powodu kłopotów organizacyjnych z II ligowych rozgrywek wycofał się zespół Olimpii Jawor. Dzięki zabiegom władz klubu udało się podpisać umowę o współpracy z jaworskim Klubem, na mocy której AZS Uniwersytetu Ekonomicznego w Krakowie wystartował w rozgrywkach II Ligi w sezonie 2007/2008. 6 października 2007 roku podpisana została umowa z Firmą Shell Sp. z .o.o. Oddział w Zabierzowie Shell Shared Service Centre Kraków, na mocy której Firma została Sponsorem Głównym zespołu siatkarek. W sezonie 2007/2008 zespół występował w II Lidze pod nazwą AZS Shell Uniwersytet Ekonomiczny w Krakowie ostatecznie kończąc rozgrywki na 7. miejscu, co zapewniło utrzymanie.
1 sierpnia 2008 roku została podpisana została trójstronna umowa o współpracy pomiędzy Uniwersytetem Ekonomicznym, Klubem Uczelnianym AZS oraz Zakładami Przemysłu Cukierniczego Skawa S.A. z Wadowic. Na mocy tej umowy Skawa S.A. została Sponsorem Głównym zespołu siatkarek, który w nadchodzących rozgrywkach wystąpi pod szyldem AZS Skawa Uniwersytet Ekonomiczny Kraków. Po zakończeniu poprzedniego sezonu z pracy w Klubie zrezygnował dotychczasowy szkoleniowiec Marek Zawartka. 1 maja stanowisko I Trenera zespołu objął pracujący w krakowskiej AWF, Tomasz Klocek. Jego asystentem został absolwent tej samej uczelni, Przemysław Płaczek. Od tego momentu rozpoczęła się na Uniwersytecie Ekonomicznym budowa zespołu, który w nadchodzącym sezonie ma walczyć o wyższe cele niż ligowy byt.
Cele przed zespołem zostały jasno postawione – awans do pierwszej ligi, co po bardzo ciekawym sezonie udało się osiągnąć. Zespół w rundzie zasadniczej zajął pierwsze miejsce w tabeli IV grupy II Ligi Kobiet, w półfinale grupy spotkał się z drużyną Anser Siarki Tarnobrzeg wygrywając w meczach 3:1, natomiast w finale doszło do akademickich derbów Krakowa, gdzie w podobnym stosunku (3:1) pokonana została TS Wisła AGH Kraków. Przed zespołem został już tylko jeden krok do awansu – Turniej Mistrzów II Ligi, który decyzją PZPS odbywał się w Murowanej Goślinie. Brały w nim udział cztery drużyny – mistrzowie wszystkich czterech grup II Ligi: KS Piecobiogaz Murowana Goślina, KŚ AZS Politechnika Śląska Gliwice, BKS Black Red White Szóstka Biłgoraj oraz AZS Skawa Uniwersytet Ekonomiczny Kraków. Krakowska drużyna najpierw przegrała z faworytem turnieju – drużyną z Gośliny w stosunku 3:1, by wygrać pozostałe mecze (3:0 z Szóstką Biłgoraj oraz 3:2 z akademickimi koleżankami z Gliwic), ostatecznie uplasować się na drugim miejscu i cieszyć z bezpośredniego awansu do wymarzonej pierwszej ligi.
Od tego sezonu pogłębia się współpraca z tytularnym sponsorem – Zakładami Przemysłu Cukierniczego Skawa S.A. z Wadowic, efektem czego jest zmiana nazwy klubu. Beniaminek w sezonie 2010/2011 występował będzie pod nazwą Eliteski Skawa AZS Uniwersytet Ekonomiczny Kraków, po raz pierwszy w swojej krótkiej historii uczestnicząc w rozgrywkach I ligi piłki siatkowej kobiet, czyli na samym zapleczu siatkarskiej ekstraklasy – PlusLigi Kobiet.
W związku z problemami finansowymi klubu, w sezonie 2013/2014 całkowicie odmieniony zespół, pod nazwą AZS UEK Kraków oraz pod wodzą nowego trenera: Kacpra Osucha, został zgłoszony do rozgrywek IV grupy II ligi kobiet.
Kadra zespołu.
Eliteski Skawa AZS Uniwersytet Ekonomiczny Kraków – sezon 2012/2013:
Eliteski Skawa AZS Uniwersytet Ekonomiczny Kraków – sezon 2010/2011:
AZS Skawa Uniwersytet Ekonomiczny Kraków – sezon 2009/2010:
AZS Skawa Uniwersytet Ekonomiczny Kraków – sezon 2008/2009:

</doc>
<doc id="1150423" url="https://pl.wikipedia.org/wiki?curid=1150423" title="Adrian Josef von Hoverden-Plencken">
Adrian Josef von Hoverden-Plencken

Adrian Josef von Hoverden-Plencken (ur. 26 września 1798 we Wrocławiu, zm. 7 stycznia 1875 tamże) – niemiecki kolekcjoner sztuki, animator życia kulturalnego i naukowego.
Życiorys.
W latach 1813–1815 uczestniczył w wojnach wyzwoleńczych z Napoleonem. Później pracował w administracji. W 1845 roku zamieszkał we Wrocławiu. Jego dom stał się ośrodkiem życia kulturalnego. W latach 1845–1868 był sekretarzem Śląskiego Towarzystwa Artystycznego i współtwórcą Galerii Obrazów w Domu Stanów Śląskich. Był także prezesem Towarzystwa Muzeum Starożytności Śląskich. Zgromadził kolekcję sztuki śląskiej, której część podarował wrocławskim muzeom. Na jego zamówienie Bernard Mannfeld wykonał rękopiśmienne odpisy i rysunki nagrobków i epitafiów na Śląsku, które częściowo zachowane znajdują się we wrocławskiej Bibliotece Uniwersyteckiej. Opublikował do nich drukowany indeks "Schlesische Grabdenkmäle und Grabinschriften" (1870–1872).

</doc>
<doc id="1150426" url="https://pl.wikipedia.org/wiki?curid=1150426" title="Szóstka Biłgoraj">
Szóstka Biłgoraj

BKS Szóstka Biłgoraj – polski kobiecy klub siatkarski z Biłgoraja.

</doc>
<doc id="1150432" url="https://pl.wikipedia.org/wiki?curid=1150432" title="Mont-Tremblant">
Mont-Tremblant

Mont-Tremblant – miasto w Kanadzie, w prowincji Quebec, znane przede wszystkim jako ośrodek wypoczynkowy i narciarski. Miasto wzięło nazwę od pobliskiej góry Mont Tremblant. Miejscowość leży w regionie administracyjnym Laurentides i liczy około 9000 mieszkańców, oddalona jest o około 1,5 godziny jazdy samochodem od Montrealu. Znajdują się tu liczne pola golfowe, istnieje rozwinięta infrastruktura narciarska.
Szeroka reklama sprawia, że większość turystów przyjeżdża nie tylko z Quebecu, Ontario czy Nowej Anglii, ale również z Europy czy Azji. Znajduje się tu duża liczba domków letniskowych, zbudowanych w lokalnym stylu. Miasteczko ośrodka narciarskiego znajdujące się u podnóży góry i wyciągów narciarskich zostało wybudowane od podstaw w latach dziewięćdziesiątych na wzór europejski.
Liczba mieszkańców Mont-Tremblant wynosi 8 892. Język francuski jest językiem ojczystym dla 90,0%, angielski dla 7,7% mieszkańców (2006).

</doc>
<doc id="1150439" url="https://pl.wikipedia.org/wiki?curid=1150439" title="Pańćatattwamantra">
Pańćatattwamantra

Pańćatattwamantra (mantra pięciu aspektów Boga) – to mantra bardzo często śpiewana lub intonowana przez wyznawców gaudija wisznuizmu (w tym także wyznawców Hare Kryszna) np. podczas ofiarowania pokarmu Krysznie; często poprzedza mahamantrę. Pańćtattwa mantra zawiera imiona pięciu aspektów Boga i uznawana jest za obdarzającą boskim miłosierdziem, co uważane jest za szczególnie potrzebne w obecnym „wieku upadku” (kalijuga). Intonowanie tej mantry przed mahamantrą ma zwiększać działanie tej ostatniej za wstawiennictwem Ćajtanji:
co oznacza:

</doc>
<doc id="1150440" url="https://pl.wikipedia.org/wiki?curid=1150440" title="The Stooges (album)">
The Stooges (album)

The Stooges – debiutancki album studyjny amerykańskiej grupy The Stooges, wydany w 1969 roku.
W 2003 album został sklasyfikowany na 185. miejscu listy 500 albumów wszech czasów magazynu Rolling Stone.

</doc>
<doc id="1150441" url="https://pl.wikipedia.org/wiki?curid=1150441" title="Citroën C-Triomphe">
Citroën C-Triomphe



</doc>
<doc id="1150442" url="https://pl.wikipedia.org/wiki?curid=1150442" title="Nagyszentmiklós">
Nagyszentmiklós



</doc>
<doc id="1150451" url="https://pl.wikipedia.org/wiki?curid=1150451" title="Armatura Kraków (piłka siatkowa)">
Armatura Kraków (piłka siatkowa)

KS Armatura Kraków – polska kobieca drużyna siatkarska z Krakowa, będąca sekcją klubu sportowego KS Armatura Kraków.

</doc>
<doc id="1150452" url="https://pl.wikipedia.org/wiki?curid=1150452" title="Wirtualna rzeczywistość">
Wirtualna rzeczywistość



</doc>
<doc id="1150454" url="https://pl.wikipedia.org/wiki?curid=1150454" title="Konstrukcja ryglowa">
Konstrukcja ryglowa



</doc>
<doc id="1150457" url="https://pl.wikipedia.org/wiki?curid=1150457" title="Dalin Myślenice (piłka siatkowa)">
Dalin Myślenice (piłka siatkowa)

SMS Dalin Myślenice – Stowarzyszenie Miłośników Siatkówki Dalin Myślenice. Stowarzyszenie powstało w wyniku wyłączenia sekcji piłki siatkowej Klubu Sportowego Dalin Myślenice. W roku 2014 grupa członków założycieli utworzyła własny klub, który przejął działalność sportową i udział w rozgrywkach ligowych. Aktualnie (stan 2016) drużyny kobiet i mężczyzn odpowiednio występują w III lidze małopolskiej. W historii wiele sukcesów w wychowaniu reprezentantek Polski.

</doc>
<doc id="1150458" url="https://pl.wikipedia.org/wiki?curid=1150458" title="D-12">
D-12

D-12 (ros. Д-12) – radziecki samochód pancerny używany w latach 30. i 40. XX wieku.
D-12 miał konstrukcję zbliżoną do konstruowanego równolegle lekkiego samochodu pancernego D-8. podobnie jak on wykorzystywał on podwozie samochodu osobowego Ford-A, ale w odróżnieniu od niego był uzbrojony w przeciwlotniczy karabin maszynowy.
Prototyp D-12 powstał w 1931 roku. Pojazd wykorzystywał podwozie samochodu Ford-A z umieszczonym z przodu silnikiem gaźnikowym Ford-A o pojemności 3285 cm³ i mocy 40 Km (29,4 kW) przy 2200 obr./min. Napęd z silnika był przekazywany na tylną oś za pośrednictwem skrzyni biegów z trzema biegami do przodu i biegiem wstecznym. Cztery koła były wyposażone w opony o rozmiarze 5.50-19. Hamulce bębnowe na wszystkich kołach.
Na podwoziu osadzony był stalowy kadłub. Wykonano go z blach pancernych o grubości 7 mm (przód, tył i boki kadłuba), 6 mm (strop) i 3 mm (podłoga). Wewnątrz kadłuba znajdowały się stanowiska dwuosobowej załogi składającej się z kierowcy i strzelca km. Zajmowali oni miejsce w pojeździe przez boczne drzwi. Kierowca obserwował otoczenie pojazdu przez otwór z przodu pojazdu i mniejsze otwory w drzwiach. W warunkach bojowych otwory były zasłaniane pancernymi osłonami wyposażonymi w szczeliny obserwacyjne. Prototyp był wyposażone w trzy jarzma w których mógł być zamocowany czkm DT. Znajdowały się one obok stanowiska kierowcy, oraz w bocznych ścianach pancerza (za drzwiami). Drugi DT lub Maksim ob. 1910 był mocowany na obrotnicy obsługiwanej przez wycięcie w stropie pojazdu. Dzięki tej broni pojazd nie był całkowicie bezbronny w starciu z samolotami (aczkolwiek skuteczność prowadzonego ognia przeciwlotniczego nie była wysoka).
Prototypowy D-12 był testowany równolegle z D-8. Po testach zdecydowano się przyjąć do uzbrojenia oba wozy. Mała seria D-12 została wyprodukowana w 1932 roku. Wozy seryjne nie posiadały jarzm km w bocznych ścianach kadłuba. W następnych latach pododdziały wyposażone w D-12 regularnie uczestniczyły w kolejnych defiladach upamiętniających rocznicę Rewolucji październikowej. W 1941 roku był to już pojazd przestarzały i D-12 biorące udział w walkach z Niemcami zostały szybko zniszczone. Nieliczne pojazdy tego typu dotrwały do 1945 roku w jednostkach RKKA stacjonujących w Mongolii.

</doc>
<doc id="1150459" url="https://pl.wikipedia.org/wiki?curid=1150459" title="Paraphoxinus minutus">
Paraphoxinus minutus



</doc>
<doc id="1150464" url="https://pl.wikipedia.org/wiki?curid=1150464" title="Siarka Tarnobrzeg (piłka siatkowa kobiet)">
Siarka Tarnobrzeg (piłka siatkowa kobiet)

TSSPS Anser Siarka Tarnobrzeg – polska kobieca drużyna siatkarska z Tarnobrzega, będąca sekcją klubu sportowego KS Siarka Tarnobrzeg.

</doc>
<doc id="1150467" url="https://pl.wikipedia.org/wiki?curid=1150467" title="Opel Flextreme">
Opel Flextreme

Opel Flextreme – koncepcyjny samochód hybrydowy typu plug-in stworzony przez General Motors. Pojazd może przejechać bez doładowywania 55 km, po czym włącza się mały silnik Diesla ładujący akumulatory. Flextreme wykorzystuje technologie opracowaną dla Chevroleta Volta.

</doc>
<doc id="1150472" url="https://pl.wikipedia.org/wiki?curid=1150472" title="Załogowe loty kosmiczne 1991-1995">
Załogowe loty kosmiczne 1991-1995



</doc>
<doc id="1150475" url="https://pl.wikipedia.org/wiki?curid=1150475" title="MKS Andrychów">
MKS Andrychów

MKS Andrychów - polski klub siatkarski z Andrychowa.
Historia.
Przemiany ustrojowe po roku 1989 nie sprzyjały rozwojowi klubu. Istniało wprawdzie pięć sekcji sportowych, w tym sekcja piłki siatkowej, lecz zaniechano szkolenia w najmłodszych kategoriach wiekowych z powodu trudności finansowych. Właśnie w takiej atmosferze we wrześniu 1994 r. z inicjatywy byłych zawodników "Beskidu" oraz sympatyków piłki siatkowej założono Międzyszkolny Klub Sportowy (MKS) Andrychów. Powstał on jako alternatywa dla działalności piłki siatkowej KS "Beskid". Celem działalności MKS było szkolenie dzieci i młodzieży szkolnej w piłce siatkowej.
W sezonie 1994/1995 klub zaczął pracę z młodzieżą. Szkolenie w grupach młodziczek i młodzików oraz w kategorii wczesnego szkolenia tj. klas IV - V uczniów za szkół podstawowych. Zespół młodziczek trenowany przez Jana Zarembę zdobył tytuł mistrza województwa natomiast drużyna młodzików prowadzona przez Grzegorza Gacka zajęła w tych rozgrywkach II miejsce.
W sezonie 1995/1996 drużyna występowała w IV lidze. Następnie w sezonie 1998/1999 drużyna awansowała do III ligi kobiet. 2002/2003 sezon był przełomowy. Drużyna kobieca, podobnie jak męska grała w II lidze kobiet. Awans został wywalczony pod okiem Jana Zaremby. W tym sezonie drużynę przejął Jan Zaremba, a jego asystentem został Roman Rupik. W sezonie 2003/04 zespół wywalczył 5. miejsce. W następnym sezonie trenerzy zamienili się rolami. Pod okiem Romana Rupika drużyna zajęła 3. pozycję. W następnym sezonie zajęła już 1. miejsce w grupie i w play-offach o awans przegrała z AZS Białystok. W sezonie 2006/2007 drużyna powtórzyła to osiągnięcie tym razem przegrywając z Budowlanymi Toruń. 
Od sezonu 2007/2008 drużynę przejął Piotr Targosz i pod jego okiem siatkarki z Andrychowa wywalczyły awans do I ligi pokonując w finale MOSiR Mysłowice. Po udanym sezonie, w lipcu, zarząd postanowił sprzedać miejsce w I lidze TSP Rumia. 
W sezonie 2008/2009 trenerem ponownie został Roman Rupik, który mając pod opieką zaledwie 9 dziewcząt, doprowadził drużynę do play-offów o utrzymanie. Po dwóch gładko wygranych meczach z Galicjanką Poprad Stary Sącz, MKS zajął 7. miejsce.
Obecnie trenerem drużyny seniorów jest Tomasz Rupik, dawny siatkarz MKS

</doc>
<doc id="1150477" url="https://pl.wikipedia.org/wiki?curid=1150477" title="Bombowa Biblia">
Bombowa Biblia

Bombowa Biblia (ang. "Boring Bible") – seria książek przeznaczona dla czytelników w wieku 7–14 lat. W formie komiksu opisuje Biblię.
W angielskiej wersji siostrzana seria Strrrasznej historii. W Polsce wydawana przez wydawnictwo Znak. Autorem książek jest Andy Robb.

</doc>
<doc id="1150481" url="https://pl.wikipedia.org/wiki?curid=1150481" title="Maraton Krzeszowice">
Maraton Krzeszowice

MKS MOS Maraton Krzeszowice – polski kobiecy klub siatkarski z Krzeszowic.

</doc>
<doc id="1150482" url="https://pl.wikipedia.org/wiki?curid=1150482" title="Frank Stallone">
Frank Stallone

Frank P. Stallone Jr. (ur. 30 lipca 1950 w Nowym Jorku) – amerykański aktor, kompozytor, autor tekstów piosenek i piosenkarz/gitarzysta, brat Sylvestra Stallone. Pojawił się w wielu hollywoodzkich filmach i serialach telewizyjnych.
Życiorys.
Wczesne lata.
Urodził się w Nowym Jorku w rodzinie rzymskokatolickiej jako syn Jacqueline „Jackie” Stallone (z domu Labofish; 1921-2020), astrologa, byłej tancerki i promotorki kobiecego wrestlingu, i Francesco „Franka” Stallone’a Sr. (1919−2011), sycylijskiego fryzjera, imigranta z Gioia del Colle, w regionie Apulia, w prowincji Bari. Jego matka była francuskiego i żydowskiego pochodzenia (z Odessy). 
Jego starszy brat Sylvester (ur. 6 lipca 1946), aktor, reżyser, scenarzysta i producent filmowy, stał się powszechnie znany przede wszystkim z roli boksera Rocky’ego Balboa i żołnierza Johna Rambo. Ma także przybrane rodzeństwo − siostrę Toni Ann Filiti D'Alto (ur. 5 maja 1960) z drugiego małżeństwa matki i brata Dante Alexandra z drugiego małżeństwa ojca.
Kariera.
Debiutował na dużym ekranie u boku brata Sylvestera w melodramacie sportowym "Rocky" (1976), gdzie jako uliczny pieśniarz wykonał a cappella skomponowaną przez siebie piosenkę „Take You Back” ze swoim tekstem. W dramacie w reżyserii i na podstawie scenariusza brata Sylvestera "Paradise Alley" (1978) pojawił się jako piosenkarz z utworami „Angel Voice” i „Please Be Someone to Me”. Jest także kompozytorem piosenek „Street Scat"/"Two Kinds Of Love” do filmu "Rocky II" (1982). W kolejnym sequelu "Rocky III" (1982) śpiewał dwa utwory: „Pushin” i „Take You Back”. 
Wykonywany przez niego przebój „Far from Over” w dramacie muzycznym Sylvestra Stallone "Pozostać żywym" ("Staying Alive", 1983) z Johnem Travoltą otrzymał nominację do nagrody Złotego Globu, a ścieżka dźwiękowa z muzyką z filmu w wykonaniu także zespołu Bee Gees była nominowany do nagrody Grammy. Jednak zaśpiewana przez niego piosenka „Peace in Our Life” pochodząca z filmu "Rambo II − Pierwsza krew" ("Rambo: First Blood Part II", 1985) z jego muzyką i słowami zdobyła nominację do Złotej Maliny dla najgorszej piosenki. 
Wystąpił m.in. w dramacie "Ćma barowa" ("Barfly", 1987) u boku Mickeya Rourke i Faye Dunaway, a także w serialach: NBC "Policjanci z Miami" ("Miami Vice", 1988), HBO "Opowieści z krypty" ("Tales from the Crypt", 1993) i CBS "Strażnik Teksasu" ("Walker, Texas Ranger", 1999, 2001).

</doc>
<doc id="1150483" url="https://pl.wikipedia.org/wiki?curid=1150483" title="Ragged schools">
Ragged schools



</doc>
<doc id="1150484" url="https://pl.wikipedia.org/wiki?curid=1150484" title="Góry Laurentyńskie">
Góry Laurentyńskie

Góry Laurentyńskie (fr. "Laurentides", ang. "Laurentian Mountains") – łańcuch górski znajdujący się na obszarze tzw. Tarczy Kanadyjskiej w prowincji Quebec w Kanadzie. 
Są pozostałością po działalności lodowcowej. Rozwinięta jest turystyka, działają liczne ośrodki narciarskie jak choćby Mont-Tremblant, które wzięło swą nazwę od mierzącej 960 metrów góry.
Najwyższe szczyty:

</doc>
<doc id="1150487" url="https://pl.wikipedia.org/wiki?curid=1150487" title="Obudowa (górnictwo)">
Obudowa (górnictwo)

Obudowa górnicza to ogół środków technicznych zapewniających stabilność i trwałość wyrobiska (mogą istnieć wyrobiska, które nie wymagają żadnych środków technicznych czyli obudowy - np. jaskinie czy tunele drążone w litej skale).
Tak rozumiana obudowa chroni przestrzeń wyrobiska przed:
Może również służyć do celów technologicznych np. 
Istnieje wiele kryteriów podziału obudowy:
Podziały te często krzyżują się lub łączą np. obudowa kotwiowo-podporowa.

</doc>
<doc id="1150488" url="https://pl.wikipedia.org/wiki?curid=1150488" title="Działo kolejowe K5(E)">
Działo kolejowe K5(E)



</doc>
<doc id="1150489" url="https://pl.wikipedia.org/wiki?curid=1150489" title="Sandecja Nowy Sącz (piłka siatkowa kobiet)">
Sandecja Nowy Sącz (piłka siatkowa kobiet)

STS Sandecja Nowy Sącz – polska kobieca drużyna siatkarska z Nowego Sącza, do 2009 roku będąca sekcją klubu sportowego Sandecja Nowy Sącz.

</doc>
<doc id="1150491" url="https://pl.wikipedia.org/wiki?curid=1150491" title="Andreas Zingerle">
Andreas Zingerle

Andreas Zingerle (ur. 25 listopada 1961 w Rasen-Antholz) – reprezentant Włoch w biathlonie, brązowy medalista olimpijski i pięciokrotny medalista mistrzostw świata.
Kariera.
W Pucharze Świata zadebiutował 14 stycznia 1982 roku w Egg am Etzel, zajmując 55. miejsce w biegu indywidualnym. Pierwsze punkty zdobył 13 lutego 1982 roku w Mińsku, zajmując 12. miejsce w sprincie. Na podium zawodów tego cyklu po raz pierwszy stanął 8 marca 1983 roku w Lahti, kończąc rywalizację w biegu indywidualnym na trzeciej pozycji. W zawodach tych wyprzedzili go jedynie Peter Angerer z RFN i Jan Matouš z Czechosłowacji. W kolejnych startach jeszcze 14 razy stawał na podium, odnosząc przy tym cztery zwycięstwa: 17 marca 1990 roku w Kontiolahti wygrał sprint, a 16 stycznia 1992 roku w Ruhpolding, 15 stycznia 1993 roku w Val Ridanna i 11 lutego 1993 roku w Borowcu był najlepszy w biegu indywidualnym. Ostatni raz w czołowej trójce znalazł się 13 stycznia 1994 roku w Ruhpolding, gdzie był trzeci w tej samej konkurencji. Najlepsze wyniki osiągnął w sezonie 1990/1991, kiedy zajął trzecie miejsce w klasyfikacji generalnej, za Siergiejem Czepikowem z ZSRR i Niemcem Markiem Kirchnerem. W tym samym sezonie był też drugi w klasyfikacji sprintu i trzeci w klasyfikacji biegu indywidualnego. Ponadto w sezonie 1992/1993 był drugi w klasyfikacji biegu indywidualnego.
W 1982 roku wystartował na mistrzostwach świata w Mińsku, gdzie zajął 12. miejsce w sprincie. Na rozgrywanych cztery lata później mistrzostwach świata w Oslo wspólnie z Wernerem Kiemem, Gottliebem Taschlerem i Johannem Passlerem zdobył brązowy medal w sztafecie. W tej samej konkurencji Włosi w składzie: Pieralberto Carrara, Wilfried Pallhuber, Johann Passler i Andreas Zingerle zwyciężyli na mistrzostwach świata w Oslo/Mińsku/Kontiolahti w 1990 roku oraz rozgrywanych trzy lata później mistrzostwach świata w Borowcu. Na drugiej z tych imprez Zingerle zdobył też złoty medal w biegu indywidualnym, zostając pierwszym w historii włoskim mistrzem świata w tej konkurencji. Wyprzedził tam na podium dwóch Rosjan: Siergieja Tarasowa i Siergieja Czepikowa. Ostatni medal zdobył na mistrzostwach świata w Canmore w 1994 roku, gdzie razem z Pieralberto Carrarą, Hubertem Leitgebem i Wilfriedem Pallhuberem zwyciężył w biegu drużynowym. Był też między innymi czwarty w sprincie podczas mistrzostw świata w Lahti w 1991 roku, gdzie walkę o podium przegrał z Eirikiem Kvalfossem z Norwegii o 3,7 sekundy.
Jego olimpijskim debiutem były igrzyska w Sarajewie w 1984 roku. Zajął tam dziewiąte miejsce w biegu indywidualnym i 29. w sprincie i piąte w sztafecie. Największy sukces osiągnął podczas igrzysk olimpijskich w Calgary w 1988 roku, gdzie razem z Kiemem, Taschlerem i Passlerem był trzeci w sztafecie. Ponadto zajął piętnaste miejsce w sprincie. Na rozgrywanych cztery lata później igrzyskach olimpijskich w Albertville był między innymi siódmy w sprincie i czwarty w sztafecie. Brał również udział w igrzyskach w Lillehammer w 1994 roku, gdzie rywalizację w biegu indywidualnym i sztafecie ukończył na szóstej pozycji, a w sprincie zajął 44. miejsce.
Życie prywatne.
Mieszka w Anterselvie (niem. Rasen-Antholz) w Tyrolu Południowym. Jest żonaty. Jego hobby to tenis i piłka nożna. Zna dwa języki niemiecki i włoski. Z zawodu jest policjantem. Od maja 2018 roku jest głównym trenerem reprezentacji Włoch

</doc>
<doc id="1150492" url="https://pl.wikipedia.org/wiki?curid=1150492" title="Vaneau">
Vaneau

Vaneau – stacja linii nr 10 metra w Paryżu. Stacja znajduje się na granicy 6. i 7. dzielnicy Paryża. Została otwarta 30 grudnia 1923 r.

</doc>
<doc id="1150494" url="https://pl.wikipedia.org/wiki?curid=1150494" title="Przewód chłonny prawy">
Przewód chłonny prawy

Przewód chłonny prawy (łac. "ductus lymphaticus dexter") – bardzo krótkie naczynie limfatyczne, które zbiera chłonkę z kończyny górnej prawej oraz z prawej części klatki piersiowej, szyi i głowy. Ma swoje ujście w prawym kącie żylnym.

</doc>
<doc id="1150495" url="https://pl.wikipedia.org/wiki?curid=1150495" title="Tomasovia Tomaszów Lubelski (piłka siatkowa kobiet)">
Tomasovia Tomaszów Lubelski (piłka siatkowa kobiet)

TKS Tomasovia Tomaszów Lubelski – polska kobieca drużyna siatkarska z Tomaszowa Lubelskiego, będąca sekcją klubu sportowego TKS Tomasovia Tomaszów Lubelski.

</doc>
<doc id="1150498" url="https://pl.wikipedia.org/wiki?curid=1150498" title="UMKS Łańcut">
UMKS Łańcut



</doc>
<doc id="1150499" url="https://pl.wikipedia.org/wiki?curid=1150499" title="Laurentides">
Laurentides

Laurentides – region administracyjny kanadyjskiej prowincji Quebec. Gospodarka opiera się na turystyce. Jest to obszar wypoczynkowy popularny wśród mieszkańców miast aglomeracji Montrealu, głównie za sprawą malowniczego położenia w Górach Laurentyńskich. Stolicą regionu jest miasto Saint-Jérôme. Laurentides podzielone jest na 7 regionalnych gmin hrabstwa oraz 83 gminy.
Laurentides ma 559 700 mieszkańców. Język francuski jest językiem ojczystym dla 91,4%, angielski dla 4,9% mieszkańców (2011).
Regionalne gminy hrabstwa (MRC):
Jedna gmina znajduje się poza MRC:
Jedna gmina autochtoniczna znajduje się poza MRC:

</doc>
<doc id="1150501" url="https://pl.wikipedia.org/wiki?curid=1150501" title="J.F.C. Fuller">
J.F.C. Fuller

J.F.C. Fuller, właśc. John Frederick Charles Fuller (ur. 1 września 1878 w Chichesterze, zm. 10 lutego 1966) – brytyjski wojskowy, historyk wojskowości, strateg, orędownik mechanizacji sił zbrojnych i teoretyk użycia broni pancernej, którego prace (wraz z pracami innego teoretyka brytyjskiego Liddela Harta) pomogły Heinzowi Guderianowi przy opracowywaniu jego własnych założeń rozwoju Wehrmachtu i "Blitzkriegu", członek Brytyjskiej Unii Faszystów.
Odszedł ze służby w 1933 roku w stopniu generała majora. Był również okultystą (thelemitą), ezoterykiem i malarzem. Należał do zakonu Ordo Templi Orientis, gdzie wspierał prace badawcze Aleistera Crowleya. Był również jednym z teoretyków tzw. wojny błyskawicznej (blitzkrieg). 
Okładkę książki "Wizja i głos" Aleistera Crowleya zdobi praca jego autorstwa.

</doc>
<doc id="1150502" url="https://pl.wikipedia.org/wiki?curid=1150502" title="John Frederick Charles Fuller">
John Frederick Charles Fuller



</doc>
<doc id="1150504" url="https://pl.wikipedia.org/wiki?curid=1150504" title="Franco Cordova">
Franco Cordova

Franco Cordova (ur. 21 czerwca 1944 w Forli) – piłkarz włoski grający na pozycji prawego pomocnika. W czasie kariery piłkarskiej Nosił przydomek "Ciccio".
Kariera klubowa.
Cordova podchodzi z miasta Forli. Piłkarską karierę rozpoczął w zespole Salernitana Calcio, w którym zadebiutował w 1962 roku w rozgrywkach Serie C. Jednak już po roku trafił do włoskiej ekstraklasy decydując się na transfer do Catanii. W Serie A zadebiutował 22 września 1963 w wygranym 2:0 wyjazdowym meczu z Genoą. W Catanii przez dwa sezony grywał sporadycznie, ale w 1965 roku przeszedł do Interu Mediolan. Z Interem został mistrzem Włoch, ale miał w tym niewielki udział w postaci rozegranego jednego spotkania. Po sezonie został piłkarzem Brescii Calcio, gdzie przez jeden rok występował w wyjściowej jedenastce.
Latem 1967 Cordova podpisał kontrakt z AS Roma. W Romie dopiero w połowie sezonu stał się członkiem pierwszego składu, a także kapitanem zespołu. Rok później z drużyną prowadzoną przez Helenio Herrerę zdobył Puchar Włoch. W sezonie 1969/1970 wystąpił z Romą w Pucharze Zdobywców Pucharów. Doszedł do półfinału, w którym wraz z kolegami klubowymi toczył zacięte boje z Górnikiem Zabrze. W pierwszym meczu w Rzymie padł remis 1:1, w drugim w Chorzowie remis 2:2, a w trzecim decydującym w Strasburgu także remis 1:1. O odpadnięciu Romy zadecydował wówczas rzut monetą. W kolejnych latach nadal grał w pierwszym składzie, ale Roma nie osiągała większych sukcesów.
W 1976 roku Cordova odszedł do odwiecznego lokalnego rywala, S.S. Lazio, co spotkało się z protestami "tifosich" Romy. W pierwszym sezonie zajął z Lazio 5. miejsce w Serie A, ale w dwóch kolejnych były to pozycje w środku tabeli. Sezon 1979/1980 Cordova spędził grając w U.S. Avellino, ale jeszcze w jego trakcie zakończył piłkarską karierę w wieku 36 lat.
Kariera reprezentacyjna.
W reprezentacji Włoch Cordova zadebiutował 19 kwietnia 1975 roku w zremisowanym 0:0 meczu z Polską, rozegranym na Stadio Olimpico w ramach eliminacji do Euro 76. Swój drugi i ostatni mecz w kadrze rozegrał 2 tygodnie później, gdy Włosi pokonali w Helsinkach Finlandię 1:0.

</doc>
<doc id="1150505" url="https://pl.wikipedia.org/wiki?curid=1150505" title="JFC Fuller">
JFC Fuller



</doc>
<doc id="1150513" url="https://pl.wikipedia.org/wiki?curid=1150513" title="Piosek">
Piosek

Piosek (cz. ) – wieś gminna i gmina na Śląsku Cieszyńskim w Czechach, w kraju morawsko-śląskim (powiat Frydek-Mistek).
Piosek leży w dolinie Olzy, tuż powyżej Jabłonkowa. Od północy wznosi się nad nim masyw Stożka, natomiast od południa - rozłożysta Girowa. Biegnie przezeń droga z Istebnej do Jabłonkowa.
Historia.
Początki Piosku sięgają XV w. Wieś powstała przy wójtostwie, którego posiadaczem był Maciej Grazycz - być może potomek wójta z sąsiedniego Bukowca. Pierwsza wzmianka o niej pochodzi z 1466 i dotyczy sprzedaży owego wójtostwa niejakiemu Janczowi, co potwierdził pięć lat później książę cieszyński Wacław I. Pierwszy urbarz z 1577 r. wymieniał 11 osadników. Wójtostwo pioseckie przestało istnieć w 1635 r., kiedy jeden z kolejnych wójtów, Adam Piasecki, sprzedał grunt wójtowski księżnej Elżbiecie Lukrecji. Po dołączeniu sąsiednich gruntów po obu stronach Olzy księżna urządziła na nich folwark. Już jednak w 1672 r. zarządcy habsburscy „kiepskie, owsiane” pola rozparcelowali i wydzierżawili, a sto lat później sprzedali dotychczasowym dzierżawcom.
Wieś, położona peryferyjnie, rozwijała się powoli: w poł. XVII w. liczyła dalej 11 posiadaczy gruntu i 15 zagrodników. Szałasów pioseczanie nie mieli: żyli z rolnictwa i rzemiosła, bydło paśli na łąkach przylegających do wsi. W ręku Komory Cieszyńskiej pozostawał młyn na Olzie wraz z „piłą” (tartakiem) wystawioną w 1650 r. i „wałkownią” (foluszem), założonym w 1659 r. „do wałkowania sukna wałaskiego”. Folusz ten działał aż do końca XIX w. Pewne ożywienie nastąpiło dopiero z końcem XVIII w. po wybudowaniu tzw. „cysorki” - drogi z doliny Soły przez Koniaków, Jaworzynkę i Piosek do Jabłonkowa. Po wybudowaniu w dolinie Olzy linii kolejowej (tzw. Kolej Koszycko-Bogumińska) przez Piosek zwożono do tartaku w Nawsiu drewno z całej górnej części doliny Olzy. W 1874 r. w Piosku powstała murowana polska szkoła ludowa a druga w przysiółku Baginiec. Według austriackiego spisu ludności z roku 1910 żyło w Piosku 1036 osób w tym 1010 (99,1%) Polaków i 9 (0,9%) Niemców
W XX w. wieś rozwijała się powoli w cieniu sąsiedniego Jabłonkowa. W latach 1980-1990 była nawet włączona do tego miasta (jako Jablunkov 4). W latach 90. wybudowano kaplicę katolicką, obecnie kościół pw. Miłosierdzia Bożego, stanowiący filię parafii w Jabłonkowie.
Turystyka.
Piosek jest punktem wyjściowym wycieczek na Girową i w masyw Wlk. Stożka. Posiada komunikację autobusową z Jabłonkowem i Trzyńcem.
Postacie.
W Piosku urodził się w 1889 Jerzy Suszko - polski chemik-organik, profesor, w latach 1952-1956 rektor Uniwersytetu Poznańskiego.

</doc>
<doc id="1150522" url="https://pl.wikipedia.org/wiki?curid=1150522" title="With The Lights Out">
With The Lights Out



</doc>
<doc id="1150523" url="https://pl.wikipedia.org/wiki?curid=1150523" title="(6947) Andrewdavis">
(6947) Andrewdavis

(6947) Andrewdavis (1981 ET8) – planetoida z pasa głównego asteroid okrążająca Słońce w ciągu 3 lat i 263 dni w średniej odległości 2,39 j.a. Została odkryta 1 marca 1981 roku w "Siding Spring Observatory" w Australii przez Schelte Busa. Nazwa planetoidy pochodzi od "Andrew M. Davisa" (ur. 1950) zajmującego się badaniami meteorytów na Uniwersytecie w Chicago.

</doc>
<doc id="1150524" url="https://pl.wikipedia.org/wiki?curid=1150524" title="Dziewięćsił popłocholistny">
Dziewięćsił popłocholistny

Dziewięćsił popłocholistny ("Carlina acanthifolia" subsp. "utzka" (Hacq.) Meusel &amp; Kästner) – takson rośliny z rodziny astrowatych. W monografii rodzaju dziewięćsił takson określony został jako podgatunek dziewięćsiła akantolistnego ("Carlina acanthifolia" subsp. "utzka" i taką pozycję systematyczną ma też w bazach danych taksonomicznych. W polskojęzycznej literaturze botanicznej takson opisywany jest w randze gatunku. Pierwsza ważna diagnoza taksonu w tej randze ukazała się w pracy "Rośliny polskie" Władysława Szafera, Stanisława Kulczyńskiego, Bogumiła Pawłowskiego z 1924.
Zasięg geograficzny.
Endemit pasa Wyżyn Polskich i Ukraińskich. W Polsce znane są cztery naturalne stanowiska: dwa w Niecce Nidziańskiej – zachodnia krawędź Garbu Pińczowskiego od Pińczowa do Skowronna, rez. „Wały” koło Racławic oraz na Polesiu Zachodnim – rez. „Stawska Góra” koło Chełma i Wyżynie Lubelskiej – Rogów koło Zamościa. Introdukowany został na stanowiskach zastępczych na Wyżynie Miechowskiej: rez. Dąbie i wzgórze w sąsiedztwie Racławic. Rozszerzono także sztucznie obszar występowania w okolicy Pińczowa. Notowano także introdukcję w sąsiedztwie rez. "Żmudź" pod Chełmem . Na Ukrainie szerzej rozprzestrzeniony był na Wyżynie Wołyńskiej, ale gwałtownie zanika .
Gatunek znany wyłącznie z południowo-wschodniej Polski i zachodniej Ukrainy, gdzie występuje na pojedynczych stanowiskach rozsianych na Wyżynach Małopolskiej, Lubelsko-Lwowskiej i Wołyńskiej. W Polsce istnieją cztery naturalne populacje oraz trzy introdukowane. Na Ukrainie na wielu stanowiskach wyginął.
Biologia i ekologia.
Bylina. Rośnie w murawach kserotermicznych. Wybitnie heliofilny i kserotermofilny hemikryptofit, rośnie zwykle na płytkich rędzinach wytworzonych na stokach wzgórz węglanowych wieku kredowego o południowo-zachodniej ekspozycji oraz plejstoceńskich płatach lessów, które je miejscowo przykrywają. Kwitnie w lipcu. Gatunek charakterystyczny zespołu "Inuletum ensifoliae".
Zagrożenia i ochrona.
Roślina objęta w Polsce ochroną ścisłą.
Wobec małej zdolności zasiedlania nowych obszarów największym zagrożeniem jest nietrwałość siedlisk. Zasiedlone stoki ulegają zarastaniu w procesie naturalnej sukcesji, przyspieszonej działaniami antropogenicznymi – nasadzenia, zwłaszcza sosnowe, użyźnianie – nielegalne wysypiska śmieci, zaśmiecanie. Bezpośrednie niszczenie przez ludzi – wydeptywanie, zrywanie, wypalanie. Spośród naturalnych wrogów znaczenie może mieć ślimak przydrożny "Helicella obvia", który osiągając znaczne koncentracje wywiera na gatunek silną presję zjadając liścienie siewek. W 1984 roku opracowany został projekt utworzenia rezerwatu przyrody obejmującego stanowisko między Pińczowem a Skowronnem, który nie doczekał się realizacji.
Kategorie zagrożenia gatunku:

</doc>
<doc id="1150528" url="https://pl.wikipedia.org/wiki?curid=1150528" title="Gmina Trzin">
Gmina Trzin

Trzin − gmina w Słowenii. W 2010 roku liczyła 3776 mieszkańców.
Miejscowości.
Miejscowości wchodzące w skład gminy Trzin:

</doc>
<doc id="1150536" url="https://pl.wikipedia.org/wiki?curid=1150536" title="Růžovský vrch">
Růžovský vrch

Růžovský vrch (pol. , niem. "Rosenberg") – góra 619 m n.p.m. w Czechach.
Góra w północnych Czechach, w środkowo-południowej części Wyżyny Dieczyńskiej (czes. "Děčínská vrchovina"), na obszarze Parku Narodowego Czeska Szwajcaria "czes. NP České Švýcarsko", około 8 km na południowy wschód od miasta Hřensko i około 2 km na północny zachód od wsi Srbská Kamenice. Według czeskiego podziału wzniesienie należy do Krušnohorské subprovincie.
Jest to charakterystyczne wzniesienie, o powulkanicznych kształtach, w formie stożka, zbudowane ze skały wylewnej, o ostro zakończonej części szczytowej, i stromych zboczach, z wyraźnie zaznaczonymi wierzchołkiem. Jest najokazalszą górą bazaltową Czeskiej Szwajcarii oraz dominantą jej południowo-wschodniej części. Pomimo niedużej wysokości bezwzględnej szczyt wznosi się ponad położony wokół teren o 280 m i jest widoczny z daleka jako odosobniony duży stożkowy masyw, w całości porośnięty lasem mieszanym z przewagą buka. Środek góry stanowi bazaltowa żyła, która w środkowym trzeciorzędzie w czasie działalności wulkanicznej przeniknęła jako magma przez górnokredową piaskowcową płytę. Ta wulkaniczna kopuła wewnątrz płyty piaskowcowej podczas erozji została odkryta zwłaszcza w wierzchołkowej części, gdzie została odsłonięta powierzchnia z typową dla bazaltu słupową podzielnością. Najbardziej znanym miejscem z sześciobocznymi słupami bazaltowymi jest miejsce zwane "Ledová studánka". U podnóża góry w bazaltowej skale utworzyły się głębokie rozpadliny, w których do połowy lata zalega śnieg. Stożkowe zbocza góry pokrywa czwartorzędowy nadkład oraz gruz bazaltowy. Ze względu na ścisłą ochronę roślinności wilgociolubnej i ciepłolubnej cała góra leży w granicach Rezerwatu przyrody Růžák "czes. NPR Růžák".
Historia.
Góra ze względu na położenie i daleki zasięg widoczności ze szczytu, pełniła strategiczną rolę. Strategiczne położenie wykorzystano podczas wojen napoleońskich lokując na szczycie wojskowy punkt obserwacyjny. Na polecenie księcia Edmunda Clary-Aldringena na wierzchołku góry rozpoczęto budowę drewnianej wieży widokowej o wysokości 14 m, którą ukończono 29 kwietnia 1881 r. Rok później u jej stóp postawiono restaurację. Towarzystwo górskie wyznaczyło i zbudowało szlaki dojściowe oraz ustaliło punkty widokowe. Podczas burzy wieża została uszkodzona uderzeniem pioruna. Na jej miejscu 4 czerwca 1893 r. została wybudowana przez miejscowego cieślę Thieleho nowa, sześcioboczna wieża drewniana, o wysokości 24 m. Wieżę tę w 1903 r. zniszczyła wichura. W 1904 roku udostępniono trzecią wieżę, również drewnianą, o wysokości 18 m. W 1931 roku w czasie pożaru spłonęła restauracja, a wieża widokowa uległa poważnemu uszkodzeniu, co było powodem jej rozbiórki. Pozostałości obu obiektów są widoczne na wierzchołku do chwili obecnej. 13 kwietnia 1902 r. w Varnsdorfie towarzystwa górskie z obszaru Łużyc zadecydowały o utworzeniu trasy z Ještědu na Růžovský vrch.
Turystyka.
Wschodnim zboczem góry prowadzi szlak turystyczny

</doc>
<doc id="1150537" url="https://pl.wikipedia.org/wiki?curid=1150537" title="Gmina Laško">
Gmina Laško

Laško – gmina w Słowenii, w Dolnej Styrii. W 2010 roku liczyła 13 675 mieszkańców.
Miejscowości.
Miejscowości wchodzące w skład gminy Lenart:

</doc>
<doc id="1150539" url="https://pl.wikipedia.org/wiki?curid=1150539" title="Slums Attack (album)">
Slums Attack (album)

Slums Attack – pierwszy album polskiej grupy hip-hopowej Slums Attack. Wydany 5 września 1996 przez firmę PH Kopalnia na kasetach magnetofonowych, oraz w niewielkim nakładzie na płytach CD, nagrania na wydawnictwie były stylizowane na amerykański nurt gangsta rap.
30 września 2016 nakładem wytwórni Fonografika ukazała się reedycja albumu wzbogacona o dodatkowy nośnik CD zawierająca utwory zespołu z 1995 roku zatytułowane "Demo Studio Czad", grafika okładki została odrestaurowana, a nagrania zostały poddane remasteringowi.
Lista utworów.
Opracowano na podstawie materiału źródłowego.

</doc>
<doc id="1150544" url="https://pl.wikipedia.org/wiki?curid=1150544" title="Gmina Dravograd">
Gmina Dravograd

Gmina Dravograd (słoweń.: "Občina Dravograd") – gmina w Słowenii. W 2002 roku liczyła 8900 mieszkańców.
Miejscowości.
Miejscowości wchodzące w skład gminy Dravograd:

</doc>
<doc id="1150549" url="https://pl.wikipedia.org/wiki?curid=1150549" title="Gmina Ljutomer">
Gmina Ljutomer

Ljutomer – gmina w Słowenii. W 2010 roku liczyła 11 833 mieszkańców.
Ljutomer jest najsłynniejszym regionem winiarskim Słowenii, znany jeszcze z czasów monarchii austro-węgierskiej, jako "Luttenberg". Wina tego regionu są uważane za najlepsze białe wina stołowe występujące pod nazwami:
Miejscowości.
Miejscowości wchodzące w skład gminy Ljutomer:

</doc>
<doc id="1150550" url="https://pl.wikipedia.org/wiki?curid=1150550" title="Děčínský Sněžník">
Děčínský Sněžník

Děčínský Sněžník (pol. "Dieczyński Śnieżnik", niem. "Hoher Schneeberg") – stołowa góra o wysokości 723 m n.p.m. w Czechach.
Góra położona jest w północnych Czechach w środkowo-zachodniej części Wyżyny Dieczyńskiej "czes. Děčínská vrchovina", w granicach obszaru chronionego krajobrazu Łabskie Piaskowce "czes. CHKO Labské pískovce " około 9,0 km na północny zachód od miasta Děčín. Według czeskiego podziału wzniesienie należy do Krainy Rudaw. 
Wzniesienie o charakterystycznym trapezowym kształcie, z wyraźną płaską częścią szczytową, jest najwyższym szczytem Děčínské vrchoviny oraz najwyższą górą stołową w Czechach. Pomimo niedużej wysokości bezwzględnej szczyt jest widoczny już z daleka jako odosobniony stołowy masyw porośnięty lasem. Na górze znajdują się niewielkie, skalne labirynty, wieże i tarasy widokowe ulokowane nad krawędziami.
Wierzchołek góry od strony wschodniej ma wygląd płaskiej góry w kształcie stołu a od strony północnej wygląda jak pochylona platforma. Góra jest właściwie podwójna. Kształt stołowej góry ma najwyższa górna część szczytowa położona na rozległej płaskiej wierzchowinie, którą tworzą olbrzymie płyty skalne, zbudowane z płasko ułożonych górnokredowych piaskowców ciosowych, platforma rozciąga się od spadzistej brzegowej ściany południowej o szerokości 0,5 km na długości 1,5 km, w kierunku północnym. Od płaskiej platformy cała piaskowcowa kra w trzech kierunkach opada kilkumetrowymi pionowymi skalnymi ścianami, które w niższych partiach przechodzą w strome zbocza, porośnięte lasem, zbocze zwrócone w stronęNiemiec, jest nachylone i łagodnie opada w kierunku granicy państwowej.
W najwyższym punkcie góry znajduje się kamienna wieża widokowa o wysokości 33 m, z której rozciąga się okrężny widok na góry stołowe w Szwajcarii Saskiej, Szwajcarii Czeskiej, Góry Łużyckie i Rudawy oraz Czeskie Średniogórze. Widok z wieży nie obejmuje najbliższych okolic. 
Na wschodnim skraju płyty górnej położona jest skała "Koňská hlava" (668 m n.p.m.) z punktem widokowym na góry stołowe Grosser Zschirnstein, Königstein/Sächsische Schweiz i Lilienstein. Drugi punkt widokowy zwany "Drážďanská vyhlídka" znajduje się na zachodnim obrzeżu stołowej płaszczyzny i jest zwrócony w kierunku Niemiec. Przy dobrej widoczności widać z niego Drezno.
Historia.
Góra stała się ogólnie znaną atrakcją turystyczną po wybudowania na jej wierzchołku w 1864 roku wysokiej na 33 m, kamiennej wieży.
Wieża pierwotnie miała być prostą wieżą triangulacyjną. Swoją funkcję widokową zawdzięcza prowadzonej w XIX wieku akcji pomiaru terenu, kiedy całe ówczesne terytorium należące do Austrii podzielono na trójkąty tworząc sieć triangulacyjną. Główne punkty pomiaru powierzchni były lokalizowane na wzniesieniach, na których właściciele mieli obowiązek postawić wieże. Jeden z punktów sieci wyznaczony był na Děčínském Sněžníku, a ówczesny właściciel tutejszego terenu hrabia František Antonín Thun postanowił postawić wieżę o znacznie większych rozmiarach spełniającą jednocześnie inne funkcje. W związku z tym o projekt poprosił znanego drezdeńskiego architekta Hänela. Architekt wykonał projekt wysokiej 33-metrowej kamiennej wieży, która nie była surową prostą budowlą, ale gustownym architektonicznym dziełem wykonanym w modnym elżbietańskim stylu.
W 1863 roku na wierzchołku w najwyższym punkcie Sněžníka zaczęto wznosić wieżę, którą ukończono w 1864 roku. W międzywojennych czasach wieża widokowa włącznie ze schroniskiem była atrakcją turystyczną. Po spaleniu się schroniska doszło do dewastacji wieży, co groziło zawaleniem. W latach 70. XX wieku zastanawiano się nad jej zburzeniem. Ruiny schroniska zabezpieczono, a wejście do rozpadającej się wieży zamknięto, nie przeprowadzając remontu konstrukcji. W 1992 roku za 2 mln koron przeprowadzono remont, który uchronił wieżę przed rozbiórką. Od tego czasu dostępna jest publiczności.
W pobliżu Děčínského Sněžníku położone są: Vlčí jezero, Tiské stěny, Ostrovské skály.

</doc>
<doc id="1150551" url="https://pl.wikipedia.org/wiki?curid=1150551" title="Prawy przewód limfatyczny">
Prawy przewód limfatyczny



</doc>
<doc id="1150552" url="https://pl.wikipedia.org/wiki?curid=1150552" title="Regulacja allosteryczna">
Regulacja allosteryczna



</doc>
<doc id="1150553" url="https://pl.wikipedia.org/wiki?curid=1150553" title="(6948) Gounelle">
(6948) Gounelle

(6948) Gounelle (1981 ET22) – planetoida z pasa głównego asteroid okrążająca Słońce w ciągu 3 lat i 359 dni w średniej odległości 2,39 j.a. Została odkryta 2 marca 1981 roku w "Siding Spring Observatory" w Australii przez Schelte Busa. Nazwa planetoidy pochodzi od "Matthieu Gounelle'a" (ur. 1971), kustosza działu meteorytów Narodowego Muzeum Historii Naturalnej w Paryżu.

</doc>
<doc id="1150554" url="https://pl.wikipedia.org/wiki?curid=1150554" title="Ralph Woodford">
Ralph Woodford

Sir Ralph Woodford baronet Carleby (ur. ?, zm. 1791) - brytyjski dyplomata. 
W latach sześćdziesiątych został przedstawicielem Wielkiej Brytanii w Hamburgu.
W latach 1772-1779 Woodford był brytyjskim ambasadorem w Danii. Poprzednio pełnił funkcję rezydenta Wielkiej Brytanii w miastach hanzeatyckich. 
Władysław Czapliński podaje wypowiedź ambasadora na temat duńskiego ministra Ove Guldberga; "...Jest uczonym i napisał doskonałą historię powszechną, zna jednak świat i sprawy państwowe z książek...".
W 1785 wysłano go (w randze komisarza handlowego) na negocjacje traktatu handlowego z Hiszpanią.

</doc>
<doc id="1150557" url="https://pl.wikipedia.org/wiki?curid=1150557" title="Gmina Lendava">
Gmina Lendava

Lendava (, ) – gmina w Słowenii. Według danych szacunkowych w 2002 roku liczyła 11 151 osób.
Gmina zamieszkiwana jest przez znaczną mniejszość węgierską – według spisu z 2002 stanowią oni 42% ludności i oficjalnie jest gminą dwujęzyczną.

</doc>
<doc id="1150565" url="https://pl.wikipedia.org/wiki?curid=1150565" title="Max Morinière">
Max Morinière

Max Morinière (ur. 16 lutego 1964 w Fort-de-France) – francuski sprinter odnoszący największe sukcesy w sztafecie 4x100 m. Członek tzw. „cudownej” francuskiej sztafety.
Swój jedyny medal w sztafecie olimpijskiej zdobył w Seulu w 1988. W 1990 podczas ME zdobył złoty medal w sztafecie sensacyjnie bijąc rekord świata czasem 37,79 s, który przetrwał dwa lata. Rok później na MŚ w Tokio zdobył wraz z kolegami srebrny medal. W 1994 po raz drugi został mistrzem Europy w sztafecie, a 1995 zakończył karierę.

</doc>
<doc id="1150567" url="https://pl.wikipedia.org/wiki?curid=1150567" title="Emil Euler">
Emil Euler

Emil Euler (ur. 15 lutego 1884, zm. 13 września 1950 w Warszawie) – zbrodniarz hitlerowski, członek personelu niemieckiego obozu koncentracyjnego Mauthausen-Gusen i SS-Obersturmführer.
Życiorys.
Członek NSDAP, pełnił w czasie II wojny światowej służbę w podobozach Mauthausen, kolejno: "Gusen" (dowodził tu kompanią wartowniczą), "Wiener-Neudorf" i, od 12 marca 1944 do 5 maja 1945, "Ebensee". W Gusen dowodził m.in. wartownikami nadzorującymi więźniów pracujących w kamieniołomach "St. Georgen". Euler był odpowiedzialny za morderstwa i maltretowanie więźniów, zwłaszcza narodowości polskiej. W Ebensee również pełnił funkcję dowódcy kompanii wartowniczej. Katował więźniów różnego rodzaju narzędziami i szczuł ich psem, a także rozkazał podległym mu strażnikom bezwzględnie strzelać do próbujących ucieczki więźniów.
Po zakończeniu wojny został początkowo osądzony przez amerykański Trybunał Wojskowy w Dachau w procesie załogi Mauthausen-Gusen (US vs. Hans Joachim Geiger i inni). Euler otrzymał wyrok 10 lat więzienia. Następnie ekstradowano go do Polski. Sąd w Warszawie skazał go 11 października 1949 za zbrodnie popełnione na więźniach narodowości polskiej w "Gusen" na karę śmierci przez powieszenie. Wyrok wykonano we wrześniu 1950.

</doc>
<doc id="1150571" url="https://pl.wikipedia.org/wiki?curid=1150571" title="Epejsodion">
Epejsodion

Epejsodion (gr. "epeisódion") – fragment dramatu greckiego (tak tragedii jak i komedii), który obejmuje bezpośrednie wystąpienia postaci w wypowiedziach o charakterze dialogów lub monologów. Epeisodion stanowi pierwotną formę występujących w późniejszych utworach dramaturgicznych aktów. Poszczególne epejsodia, których było od trzech do pięciu (najczęściej trzy), oddzielane były od siebie pieśniami chóru − stasimonami.
Epejsodion nie jest przy tym jedynym dialogowanym fragmentem tragedii, z reguły tragedię grecką otwiera prologos, który wstępnie zarysowuje sytuację dramatyczną i który często także ma charakter dialogu. Dopiero po nim na scenę wchodzi chór – pieśń wchodzącego chóru to parodos (istnieją jednak także tragedie rozpoczynające się od parodosu). Pierwszy epejsodion następuje po parodosie, następnie epejsodia i stasimony przeplatają się. Epejsodion prócz dialogów i monologów budujących akcję obejmuje także partie typowo liryczne, stasimony natomiast stanowią przerwy w toku akcji, w których dochodzi do zmniejszenia się napięcia dramatycznego. Z reguły podczas stasimonu występujący w epejsodiach aktorzy schodzą ze sceny, jeśli pozostają, rzadko uczestniczą czynnie w pieśni i tańcu chóru. Często jednak typowy porządek przeplatających się epejsodiów i stasimonów zostaje zmieniony: zamiast stasimonu wprowadza się kommos (o charakterze lamentacji), w którym chór współwystępuje z jednym aktorem bądź ich grupą.

</doc>
<doc id="1150572" url="https://pl.wikipedia.org/wiki?curid=1150572" title="Klubi Sportiv Dinamo Tirana">
Klubi Sportiv Dinamo Tirana



</doc>
<doc id="1150575" url="https://pl.wikipedia.org/wiki?curid=1150575" title="Zespół WHIM">
Zespół WHIM

Zespół WHIM (ang. "WHIM syndrome", "Warts-Hypogammaglobulinemia-Infections-Myleokathexis Syndrome") – rzadki, genetycznie uwarunkowany zespół złożonego, pierwotnego niedoboru odporności. Nazwa jest akronimem od angielskich nazw głównych objawów: brodawek (warts), hipogammaglobulinemii (hypogammaglobulinemia), nawracających zakażeń (infections) i retencji neutrofilów w szpiku (myelokathexis), który ma tu charakterystyczny, bogatokomórkowy obraz. Zespół mogą wywoływać mutacje w genie kodującym receptor chemokin "CXCR4" w "locus" 2q21. Choroba została opisana w 1990 roku.

</doc>
<doc id="1150578" url="https://pl.wikipedia.org/wiki?curid=1150578" title="Baltasar Münter">
Baltasar Münter

Baltasar Münter (ur. 24 marca 1735 w Lubece, zm. 5 października 1793 w Kopenhadze) – duński pastor.
Baltasar Münter wsławił się jako ten, który nawrócił ministra duńskiego Johanna Friedricha Struenseego - zapamiętałego libertyna i ateistę, w chwilę przez jego egzekucją. 
Później ogłosił książkę pt. "Historia nawrócenia Struenseego", która stała się słynna w całej Europie. Czytał ją i chwalił m.in. Goethe.

</doc>
<doc id="1150580" url="https://pl.wikipedia.org/wiki?curid=1150580" title="Milików (kraj morawsko-śląski)">
Milików (kraj morawsko-śląski)

Milików (cz. , niem. Milikau) – wieś gminna i gmina na Śląsku Cieszyńskim w Czechach, w kraju morawsko-śląskim (powiat Frydek-Mistek). 
Historia.
Wzmiankowana po raz pierwszy w 1525 roku.
Według austriackiego spisu ludności z 1910 roku Milików miał 771 mieszkańców, z czego 776 było zameldowanych na stałe i posługiwało się polskim "językiem potocznym", a w podziale wyznaniowym 292 (37,9%) było katolikami a 479 (62,1%) ewangelikami.
W latach 1980–1990 był częścią gminy Bystrzyca.
Miejsce urodzenia księdza, działacza społecznego Antoniego Macoszka (1861–1911).

</doc>
<doc id="1150583" url="https://pl.wikipedia.org/wiki?curid=1150583" title="Choroba Lhermitte-Duclosa">
Choroba Lhermitte-Duclosa



</doc>
<doc id="1150584" url="https://pl.wikipedia.org/wiki?curid=1150584" title="Cenur">
Cenur



</doc>
<doc id="1150585" url="https://pl.wikipedia.org/wiki?curid=1150585" title="Mózgowiec">
Mózgowiec



</doc>
<doc id="1150586" url="https://pl.wikipedia.org/wiki?curid=1150586" title="Mahendra Bir Bikram Shah Dev">
Mahendra Bir Bikram Shah Dev

Mahendra Bir Bikram Shah Dev (nep. महेन्द्र वीर विक्रम शाहदेव, ur. 11 czerwca 1920 w Katmandu, zm. 31 stycznia 1972 w Bharatpurze) – król Nepalu od 1955 do śmierci w 1972. Następca i syn króla Tribhuvana, poprzednik i ojciec króla Birendry.

</doc>
<doc id="1150587" url="https://pl.wikipedia.org/wiki?curid=1150587" title="Ogoniatka">
Ogoniatka



</doc>
<doc id="1150590" url="https://pl.wikipedia.org/wiki?curid=1150590" title="Hydatidoza">
Hydatidoza



</doc>
<doc id="1150593" url="https://pl.wikipedia.org/wiki?curid=1150593" title="(6949) Zissell">
(6949) Zissell

(6949) Zissell – planetoida z grupy pasa głównego asteroid okrążająca Słońce w ciągu 3 lat i 230 dni w średniej odległości 2,36 j.a. Została odkryta 11 września 1982 roku w Oak Ridge Observatory. Nazwa planetoidy pochodzi od "Ronalda E. Zissella" (ur. 1943), zajmującego się badaniami gwiazd zmiennych. Przed nadaniem nazwy planetoida nosiła oznaczenie tymczasowe (6949) 1982 RZ.

</doc>
<doc id="1150594" url="https://pl.wikipedia.org/wiki?curid=1150594" title="Ipomoea corymbosa">
Ipomoea corymbosa

Ipomoea corymbosa – gatunek pnącza z rodziny powojowatych. Występuje na kontynentach amerykańskich od Meksyku na północy po południową Brazylię, Paragwaj i Boliwię na południu.
Legalność.
Na mocy ustawy z dnia 20 marca 2009 r. o zmianie ustawy o przeciwdziałaniu narkomanii posiadanie roślin żywych, suszu, nasion, wyciągów oraz ekstraktów z "Rivea corymbosa" jest nielegalne.

</doc>
<doc id="1150596" url="https://pl.wikipedia.org/wiki?curid=1150596" title="Mariusz Kamiński">
Mariusz Kamiński



</doc>
<doc id="1150601" url="https://pl.wikipedia.org/wiki?curid=1150601" title="Ololiuqui">
Ololiuqui



</doc>
<doc id="1150603" url="https://pl.wikipedia.org/wiki?curid=1150603" title="AEL Limassol">
AEL Limassol

AEL Limassol (nowogr. Αθλητική Ένωση Λεμεσού translit. Athlītikī́ Énōsī Lemesoú (AEL Lemesoú)) (UEFA: AEL Limassol FC) – cypryjski klub piłkarski z siedzibą w mieście Limassol (Dystrykt Limassol).
Historia.
Klub został założony 4 października 1930 roku. Pierwszym prezesem klubu został Stavros Pittas. Drużyna piłkarska klubu swój pierwszy mecz rozegrała 6 stycznia 1931 roku. W Limassol AEL wygrał 6:1 z PSC.
Pierwszym tytułem było nieoficjalne Mistrzostwo Cypru, zdobyte w sezonie 1933/34. Oficjalny tytuł mistrzowski AEL zdobył w sezonie 1940/41.
Symbole klubowe.
Herb i barwy.
Barwy AEL to żółty i granatowy. Obecnie używany jest herb w kształcie okrągłej tarczy w barwach klubowych. W środkowej części wpisany jest granatowymi literami greckimi akronim nazwy klubu, a na otoku pełna nazwa klubu oraz rok założenia.
Bilans sezon po sezonie.
XXI wiek.
Poziom rozgrywek:
Stadion.
Stadiony przed Tsirion Stadium.
Stadiony na których AEL rozgrywało mecze domowe:
Tsirion Stadium.
AEL mecze domowe rozgrywa od 1975 roku na Stadion Tsirio, mogącym pomieścić 14.000 widzów. Jest to stadion wielofunkcyjny, jednak najczęściej wykorzystywany do meczów piłkarskich. Jest to także stadion domowy Apollonu i Arisu. Stadion otwarto w 1975 roku po dwóch latach budowy.
Budowa nowego stadionu w Limassol rozpoczęła się w lutym 2018 roku. Po zakończeniu budowy (planowana na 2020 rok) zastąpi on Stadion Tsirio. Pojemność nowego obiektu będzie wynosiła około 15.000. Oficjalną nazwą obiektu ma być "Limassol Arena". W kwietniu 2018 doszło do interwencji Dyrekcji Generalnej Komisji Europejskiej ds. Konkurencji w sprawie własności budowanego stadionu. AEL, Aris i Apollon, które w systemie joint venture podjęły się budowy zostały zdegradowane do roli użytkownika obiektu zaś głównym operatorem zostało CSO – Cypryjska Organizacja Sportu.

</doc>
<doc id="1150604" url="https://pl.wikipedia.org/wiki?curid=1150604" title="Omasum">
Omasum



</doc>
<doc id="1150605" url="https://pl.wikipedia.org/wiki?curid=1150605" title="George Calvert">
George Calvert



</doc>
<doc id="1150606" url="https://pl.wikipedia.org/wiki?curid=1150606" title="Abomasum">
Abomasum



</doc>
<doc id="1150608" url="https://pl.wikipedia.org/wiki?curid=1150608" title="Tribhuvan Bir Bikram Shah Dev">
Tribhuvan Bir Bikram Shah Dev

Tribhuhvan Bir Bikram Shah Dev (nep. त्रिभुवन वीर विक्रम शाहदेव, ur. 30 czerwca 1906 w Katmandu, zm. 13 marca 1955 w Zurychu) – król Nepalu od 11 grudnia 1911 do 7 listopada 1950 oraz od 18 lutego 1951 aż do śmierci. Następca i syn króla Prithvi, poprzednik i ojciec króla Mahendry. 

</doc>
<doc id="1150616" url="https://pl.wikipedia.org/wiki?curid=1150616" title="Kościół św. Stanisława Biskupa Męczennika w Wieluniu">
Kościół św. Stanisława Biskupa Męczennika w Wieluniu

Kościół św. Stanisława Biskupa Męczennika w Wieluniu - kościół parafialny w Wieluniu. Znajduje się w obrębie Osiedla Stare Sady.
Historia.
Parafia i kościół powstały wskutek gwałtownego rozwoju budownictwa mieszkaniowego w południowo-wschodniej części miasta Wielunia. Kościół budowano w latach 1989-99. Początkowo msze odprawiano w prowizorycznej kaplicy, później w tzw. "kościele dolnym", a od 25 grudnia 1998 w nowym kościele. Kościół został konsekrowany 7 maja 1999 roku. 

</doc>
<doc id="1150619" url="https://pl.wikipedia.org/wiki?curid=1150619" title="Pankau">
Pankau

Pankau nazwisko nieodmienne, pochodzenia niemieckiego, na początku lat 90. XX wieku Polskę zamieszkiwały 474 osoby o tym nazwisku.
Znane osoby noszące nazwisko Pankau.
Nazwisko przeniesione na grunt polski ze społeczności kosznajderskiej.

</doc>
<doc id="1150621" url="https://pl.wikipedia.org/wiki?curid=1150621" title="Włóczydło">
Włóczydło



</doc>
<doc id="1150624" url="https://pl.wikipedia.org/wiki?curid=1150624" title="Kyrkawica">
Kyrkawica

Kyrkawica (czes. "Krkavice", 973 m n.p.m.) – niewybitne wypiętrzenie w głównym grzbiecie Pasma Czantorii w Beskidzie Śląskim, między Wielkim Stożkiem a Kiczorami, w miejscu, w którym grzbiet ten zmienia nagle kierunek z równoleżnikowego na południkowy. W kierunku zachodnim odchodzi od niego boczne ramię Groniczka (832 m n.p.m.), obniżające się nad Jabłonków w dolinie Olzy. Przez Kyrkawicę, w linii głównego grzbietu Pasma Czantorii, biegnie granica państwowa polsko-czeska..
Informacje o obiekcie.
Intrygująca nazwa pochodzi być może z języka czeskiego, w którym "krkavec" oznacza kruka (a więc "Krkavice" = "Kyrkawica" oznaczałoby miejsce, w którym występują kruki) lub też od słowa „kirkać” z miejscowej gwary, oznaczającego „mierzwić, czochrać, tarmosić” (przez wzgląd na „rozczochrany” kształt góry).
Na wschodnich stokach Kyrkawicy mają swój początek źródłowe cieki potoku Łabajów, natomiast na zboczach północno-zachodnich (po stronie czeskiej) znajdują się źródła potoku Radwanów.
Na grzbiecie w rejonie Kyrkawicy znajdują się interesująco uformowane wychodnie skalne z gruboziarnistego piaskowca istebniańskiego.
Szlaki turystyczne.
Przez Kyrkawicę biegną polskie szlaki turystyczne na Wielki Stożek: znakowany czerwono odcinek Głównego Szlaku Beskidzkiego z przełęczy Kubalonka oraz znakowany na zielono szlak z Istebnej. Pod Kyrkawicą wchodzi na przecinkę graniczną czeski szlak niebieski z Nawsia oraz polski szlak tego samego koloru z Wisły Głębiec. Tu także koniec polskich żółtych znaków z Kiczor.

</doc>
<doc id="1150627" url="https://pl.wikipedia.org/wiki?curid=1150627" title="Kolonia Avalon">
Kolonia Avalon

Kolonia Avalon – kolonia brytyjska założona około 1622 roku w Nowej Fundlandii przez George'a Calverta, 1. barona Baltimore. Nazwa została nadana na cześć miejscowości w hrabstwie Somerset, związanej z początkami chrześcijaństwa w Anglii.
Calvert był jednym z udziałowców Kompanii Wirgińskiej oraz po jej rozwiązaniu został mianowany jej oficjalnym likwidatorem. Mimo to miał nadzieję na zyski z kolonizacji Ameryki Północnej i zainwestował w utworzenie kolonii. W tym celu w 1620 roku nabył od Williama Vaughana ziemię na Nowej Fundlandii. W sumie na ziemię i wyposażenie kolonistów wyłożył z własnych środków 25 tysięcy funtów.
Dwa lata później doprowadził do wysłania tam osadników wraz z potrzebnym wyposażeniem. Rok później otrzymał patent królewski oddający mu pełną jurysdykcję nad kolonią. W 1627 osobiście odwiedził Avalon i, zniechęcony surowym klimatem, postanowił zmienić terytorium do prowadzenia interesów i przenieść je w rejon Zatoki Chesapeake. Doprowadziło to do założenia Prowincji Maryland.

</doc>
<doc id="1150629" url="https://pl.wikipedia.org/wiki?curid=1150629" title="Zespół Moschcowitza">
Zespół Moschcowitza



</doc>
<doc id="1150631" url="https://pl.wikipedia.org/wiki?curid=1150631" title="Prowincja Avalon">
Prowincja Avalon



</doc>
<doc id="1150634" url="https://pl.wikipedia.org/wiki?curid=1150634" title="Sołowy Wierch">
Sołowy Wierch

Sołowy Wierch (848 m n.p.m.) - szczyt w głównym grzbiecie wododziałowym Karpat, na północny zachód od Zwardonia, zaliczany formalnie do Beskidu Śląskiego. Ma kształt trójramiennego rozrogu, którego ramiona południowo-zachodnie i północno-zachodnie leżą w głównym grzbiecie Karpat, którym biegnie europejski kontynentalny dział wód, a ramię południowo-wschodnie opada ku dolinie potoku Roztoka.
Nazwa góry związana jest z mającymi tu swój początek źródłowymi potokami Soły: wspomnianą już Roztoką (na południowych stokach) i Czarnym Potokiem (na stokach północno-wschodnich).
Pod samym szczytem Sołowego Wierchu przebiegają niebieskie znaki szlaku turystycznego ze Zwardonia na Baranią Górę.

</doc>
<doc id="1150635" url="https://pl.wikipedia.org/wiki?curid=1150635" title="Dziekan (szkolnictwo wyższe)">
Dziekan (szkolnictwo wyższe)

Dziekan – w Polsce kierownik wydziału uczelni, przed 1 października 2018 r. ustawowy, jednoosobowy organ szkoły wyższej, jako kierownik podstawowej jednostki organizacyjnej uczelni. Prawo o szkolnictwie wyższym i nauce nie zawiera regulacji dotyczących dziekanów. Zgodnie z art. 34 ust. 1 pkt 6 tej ustawy funkcje kierownicze w uczelni określa jej statut.
W uczelni publicznej dziekan wydziału i prodziekani pochodzą z wyboru lub z konkursu, których tryb określa statut uczelni. Przed 1 października 2018 r. ich kadencja trwała cztery lata i nie mogli być wybrani na więcej niż dwie następujące po sobie kadencje.
Kompetencje statutowe dziekana.
Zgodnie z art. 70 ust. 1 ustawy z dnia 27 lipca 2005 r. – Prawo o szkolnictwie wyższym kompetencje kierownika podstawowej jednostki organizacyjnej uczelni (dziekana) określał statut.
W praktyce statutowej uczelni można spotkać następujące zapisy dotyczące kompetencji dziekana:

</doc>
<doc id="1150636" url="https://pl.wikipedia.org/wiki?curid=1150636" title="Owogeneza">
Owogeneza



</doc>
<doc id="1150642" url="https://pl.wikipedia.org/wiki?curid=1150642" title="Włóczydło polne">
Włóczydło polne

Włóczydło polne ("Caucalis platycarpos" L.) – gatunek rośliny z rodziny selerowatych ("Apiaceae"). Jedyny przedstawiciel rodzaju włóczydło "Caucalis" L. Rośnie dziko w środkowej i południowej Europie oraz w Azji Zachodniej, na Kaukazie i w Kirgistanie. W Polsce występuje głównie w pasie wyżyn.
Biologia i ekologia.
Roślina jednoroczna. Rośnie w uprawach zbożowych. Kwitnie od maja do września. Gatunek charakterystyczny zespołu "Caucalido-Scandicetum".
Systematyka.
Gatunek typowy monotypowego rodzaju "Caucalis" (synonimy: "Muitis" Rafinesque, "Nigera" Bubani). Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Scandiceae" i podplemienia "Torilidinae".
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia E). W wydaniu z 2016 roku otrzymała kategorię CR (krytycznie zagrożony). Znajduje się także w Polskiej czerwonej księdze roślin w kategorii EN (zagrożony).

</doc>
<doc id="1150652" url="https://pl.wikipedia.org/wiki?curid=1150652" title="Okręg wyborczy nr 3 do Parlamentu Europejskiego w Polsce">
Okręg wyborczy nr 3 do Parlamentu Europejskiego w Polsce

Okręg wyborczy nr 3 do Parlamentu Europejskiego w Polsce – okręg wyborczy obejmujący teren województw podlaskiego i warmińsko-mazurskiego, z siedzibą okręgowej komisji wyborczej w Olsztynie.

</doc>
<doc id="1150656" url="https://pl.wikipedia.org/wiki?curid=1150656" title="Gwadalup">
Gwadalup

Gwadalup (ang. "Guadalupian")
Nazwa epoki (oddziału) pochodzi od gór Guadalupe Mountains na granicy stanów Nowy Meksyk i Teksas (USA).
Termin "gwadelup", stosowany w niektórych pracach, nie wydaje się być prawidłowy.

</doc>
<doc id="1150658" url="https://pl.wikipedia.org/wiki?curid=1150658" title="Ploter bębnowy">
Ploter bębnowy

W ploterach typu bębnowego pióro porusza się jedynie powyżej osi bębna w linii prostej, bęben zapewnia ruch papieru.
Budowa.
Budowa i sposób zamocowania pióra przypomina budową ploter płaski, jednak z tą różnicą iż belka na której zamontowane jest pióro jest nieruchoma. Ruch w kierunku prostopadłym do ruchu pióra zapewnia bęben, który jest poruszany za pomocą silników krokowych.
Ploter bębnowy jest zdolny do wykonania 4 różnych ruchów:
Do uzyskania krzywych i łuków stosuje się technikę która polega na zastąpieniu krzywej, linią łamaną składającą się z odcinków o długości jednego kroku silnika i kierunku najbardziej zbliżonym do kierunku krzywej.

</doc>
<doc id="1150659" url="https://pl.wikipedia.org/wiki?curid=1150659" title="Péter Zilahy">
Péter Zilahy

Péter Zilahy (ur. 8 listopada 1970 w Budapeszcie), węgierski pisarz, poeta, dziennikarz i fotografik.
Ukończył studia filozoficzne, anglistyczne oraz antropologiczne. Debiutował w 1993 zbiorem wierszy "Lepel alatt ugrásra kész szobor". W latach 1997-1999 był redaktorem magazynu internetowego. Najbardziej znanym jego utworem jest "Ostatnia oknożyrafa" ("Az utolsó ablakzsiráf"), eklektyczna powieść opublikowana w 1998 i przetłumaczona na wiele języków, w tym polski. "Ostatnia oknożyrafa" przypomina leksykon, notki składające się na nią są ułożone alfabetycznie. Oś fabularną stanowią wydarzenia rozgrywające się zimą 1997 w Belgradzie, podczas demonstracji przeciw Miloševiciovi, autor nie stroni jednak od rozważań historyczno-politycznych oraz wspomnień z dzieciństwa. Całość jest bogato ilustrowana, między innymi zdjęciami samego Zilahy'ego. Na podstawie książki powstało widowisko multimedialne, prezentowane w 28 miastach na całym świecie.
Eseje Zilahy'ego regularnie ukazują się na łamach niemieckich czasopism, m.in. "Frankfurter Allgemeine Zeitung" i "Die Welt". W 2001 gościnnie wykładał na Uniwersytecie Nowojorskim.

</doc>
<doc id="1150661" url="https://pl.wikipedia.org/wiki?curid=1150661" title="Sabbatsforordning">
Sabbatsforordning

Sabbatsforordning (duń. "zarządzenie o niedzielach") W roku 1735 w trosce o pobożność poddanych Król Danii Chrystian VI Oldenburg wydał zarządzenie o nazwie "sabbatsforordning" zobowiązujące ich do udziału w niedzielnych nabożeństwach. W niedzielę nie można było nawet spacerować, nie mówiąc już o pracy. Za niedopatrzenie przewidywano wysokie grzywny. 
Dużą rolę w uchwaleniu dekretu mieli głoszący pietyzm duchowni, tacy jak kapelan królewski Johannes Bartholomaeus Bluhme (1681-1753) czy Hans Adolph Brorson.

</doc>
<doc id="1150662" url="https://pl.wikipedia.org/wiki?curid=1150662" title="Mariusz Antoni Kamiński">
Mariusz Antoni Kamiński

Mariusz Antoni Kamiński (ur. 30 marca 1978 w Łapach jako Mariusz Kamiński) – polski polityk i prawnik, poseł na Sejm VI i VII kadencji.
Życiorys.
Ukończył studia na Wydziale Prawa Uniwersytetu w Białymstoku. W 2012 na macierzystym wydziale uzyskał stopień doktora nauk prawnych na podstawie pracy pt. "Frakcje parlamentarne w Sejmie RP. Regulacje prawne, analiza porównawcza, praktyka parlamentarna". Został zatrudniony jako adiunkt na Wydziale Bezpieczeństwa Narodowego Akademii Sztuki Wojennej.
W latach 2000–2001 pracował jako asystent dyrektora Państwowej Agencji Radiokomunikacji w Białymstoku, a w 2001 jako p.o. naczelnika finansów i administracji w Urzędzie Regulacji Telekomunikacji. W latach 2001–2002 był kierownikiem biura poselskiego Michała Kamińskiego w Białymstoku. Od 2002 do 2007 prowadził działalność gospodarczą pod nazwą E-Art Center.
W latach 2003–2005 pracował na stanowisku specjalisty ds. organizacyjnych w spółce komunalnej PUHP Lech Sp. z o.o., kierowanej przez Krzysztofa Putrę. Był następnie jego asystentem i doradcą, gdy ten pełnił funkcję wicemarszałka Senatu (2005–2007).
Należał do Młodzieży Wszechpolskiej (w latach 1997–1998 prezes Okręgu Białystok) i Zjednoczenia Chrześcijańsko-Narodowego (w latach 1998–2000 sekretarz Zarządu Regionu). Później przystąpił do Przymierza Prawicy, a następnie do Prawa i Sprawiedliwości, w którym pełni funkcje sekretarza i członka prezydium zarządu regionu. W latach 2001–2005 był pełnomocnikiem Forum Młodych PiS w Okręgu Białystok.
W wyborach samorządowych w 2006 został wybrany na radnego rady miejskiej Białegostoku z listy PiS. Pełnił funkcję przewodniczącego Komisji Samorządności i Bezpieczeństwa oraz szefa Klubu Radnych PiS.
W wyborach parlamentarnych w 2007, startując z 7. miejsca na liście PiS, został wybrany na posła z okręgu białostockiego, uzyskując 11 823 głosów. W Sejmie VI kadencji zasiada w Komisji Sprawiedliwości i Praw Człowieka oraz Komisji Regulaminowej i Spraw Poselskich. 20 listopada 2009 został członkiem komisji śledczej do zbadania okoliczności porwania i zabójstwa Krzysztofa Olewnika. W 2011 kandydował w wyborach parlamentarnych z 4. miejsca na liście PiS w tym samym okręgu i ponownie uzyskał mandat poselski. Oddano na niego 22 675 głosów (5,29% wszystkich głosów oddanych w okręgu). W 2011–2012 był zastępcą przedstawiciela, a w latach 2012–2015 – przedstawicielem parlamentu w Zgromadzeniu Parlamentarnym Rady Europy, w 2014 pełniąc funkcję drugiego zastępcy przewodniczącego frakcji partyjnej.
W 2014 tygodnik „Polityka” na podstawie rankingu przeprowadzonego wśród polskich dziennikarzy parlamentarnych wymienił go wśród 10 najlepszych posłów, podkreślając zwłaszcza wkład merytoryczny w tematyce obronności. W listopadzie tego samego roku został najpierw zawieszony w prawach członka PiS, a następnie decyzją komitetu politycznego PiS wykluczony z partii. Miało to związek z okolicznościami zagranicznej podróży służbowej do Madrytu – polityk miał pobrać zaliczkę na wyjazd prywatnym samochodem, a faktycznie odbyć ją tanimi liniami lotniczymi (w ten sam sposób w podróży uczestniczyli jeszcze posłowie Adam Hofman i Adam Rogacki, z takimi samymi konsekwencjami służbowymi).
Po zapoznaniu się z wynikami audytu przeprowadzonego przez komisję powołaną przez szefa Kancelarii Sejmu w celu sprawdzenia przestrzegania zasad rozliczania zagranicznych podróży służbowych posłów delegowanych przez Sejm poza granice kraju, Komisja Etyki Poselskiej uznała, że Mariusz Kamiński naruszył art. 5 (zasada rzetelności) i 6 (zasada dbałości o dobre imię Sejmu) zasad etyki poselskiej i udzieliła mu nagany.
W wyborach w 2015 nie ubiegał się o poselską reelekcję. W lutym 2016, w okresie kadencji rządu Beaty Szydło, został powołany na stanowisko prezesa zarządu Polskiego Holdingu Obronnego. Po ujawnieniu tej informacji przez media i głosach protestu m.in. polityków PO, przywołujących tzw. aferę madrycką, Mariusz Kamiński podał się w tym samym miesiącu do dymisji, motywując tę decyzję presją medialną.
28 stycznia 2019 zatrzymany jako podejrzany przez Centralne Biuro Antykorupcyjne w związku ze śledztwem dotyczącym niegospodarności, powoływania się na wpływy oraz fałszowania dokumentów przy okazji zawierania umów przez spółkę PGZ S.A.
Życie prywatne.
Jego pierwszą żoną była Anna Kamińska, z którą się rozwiódł. Zawarł następnie związek małżeński z koleżanką partyjną Iloną Klejnowską.

</doc>
<doc id="1150663" url="https://pl.wikipedia.org/wiki?curid=1150663" title="Janusz Daab">
Janusz Daab

Janusz Aleksander Daab ps. "Robur" (ur. 18 grudnia 1918 w Kłomnicach k. Radomska, zm. 22 lutego 1988 w Piekarach Śląskich) – polski lekarz ortopeda.
Życiorys.
Był synem Adolfa Fryderyka Daaba i Stefanii z domu Wańtuchowicz, ewangelików oraz dalszym kuzynem Adolfa Daaba, warszawskiego przemysłowca i radnego Warszawy.
Janusz Daab w latach 1928-1936 mieszkał w Katowicach i tam ukończył Gimnazjum im. Tadeusza Kościuszki. Podczas nauki szkolnej udzielał się społecznie. Działał w Szkolnym Kole Sportowym i był redaktorem gazetki szkolnej. Studia medyczne rozpoczął w Krakowie na Uniwersytecie Jagiellońskim, a ukończył w Bolonii. W 1939 przyjechał do Warszawy i w Szpitalu Ewangelickim przy zbiegu ulic Mylnej i Karmelickiej odbywał staż jako lekarz ortopeda.
We wrześniu 1939 brał udział w obronie Warszawy. Po wkroczeniu Niemców do stolicy przedostał się do Katowic. Tam był nakłaniany do podpisania volkslisty. W 1940 opuścił Katowice i przeniósł się na stałe do Warszawy, kontynuując pracę w Szpitalu Ewangelickim. Włączył się w nurt pracy konspiracyjnej na terenie szpitala. W 1942 ukończył konspiracyjną Szkołę Podchorążych i działał w AK. Brał udział w powstaniu warszawskim w szeregach AK, w tym na terenie szpitala Dzieciątka Jezus przy ul. Nowogrodzkiej. Został ranny podczas przeprowadzanej operacji. Ewakuowany z powstania był jeńcem obozu oficerskiego w Murnau.
Po wojnie z delegacją służbową wyjechał do Korei i tam organizował zakłady opieki zdrowotnej. Po powrocie otrzymał przydział w Piekarach Śląskich, gdzie utworzył Szpital Urazowo-Ortopedyczny dla Górników (obecny Wojewódzki Szpital Chirurgii Urazowej im. dra Janusza Daaba), którego był dyrektorem i ordynatorem. Został pochowany w Piekarach Śląskich (podobnie jak jego żona). Jest również patronem ulicy w tym mieście. 
Ponadto w Piekarach Śląskich działa „Fundacja Paraplegii im. dra Janusza Daaba”.
Doktor Janusz Daab był także autorem metody stabilizacji urazów kręgosłupa płytką zębatą zwaną „Płytką Daaba”.

</doc>
<doc id="1150664" url="https://pl.wikipedia.org/wiki?curid=1150664" title="Peter Zilahy">
Peter Zilahy



</doc>
<doc id="1150667" url="https://pl.wikipedia.org/wiki?curid=1150667" title="Nepenthes ampullaria">
Nepenthes ampullaria



</doc>
<doc id="1150672" url="https://pl.wikipedia.org/wiki?curid=1150672" title="Émile Levassor">
Émile Levassor

Émile Constant Levassor (ur. 21 stycznia 1843 w Marolles-en-Hurepoix, zm. 14 kwietnia 1897 w Paryżu) – francuski konstruktor i producent samochodów oraz kierowca wyścigowy, uważany za jednego z pionierów motoryzacji oraz sportu samochodowego.
Życiorys.
W 1890 Levassor wspólnie z przedsiębiorcą i mechanikiem René Panhardem, założył firmę produkującą automobile – Panhard &amp; Levassor. Samochody konstruowane przez Levassora miały klasyczną konstrukcję – silnik, umieszczony z przodu pojazdu, napędzał koła tylne. Jednostka napędowa – 2-cylindrowy, widlasty silnik spalinowy, była dziełem Gottlieba Daimlera. Pod koniec wieku nieliczni konstruktorzy montowali w swoich pojazdach tego typu motory – większość ówczesnych aut napędzana była prymitywnymi silnikami parowymi. Ta przewaga samochodów Levassora wróżyła mu sukces w całkiem nowej dyscyplinie – wyścigach "pojazdów bez koni".
Pierwszym takim wyzwaniem był wyścig z Paryża do Rouen, zorganizowany w roku 1894 na trasie o długości 126 kilometrów. Levassor wystartował samochodem swojej konstrukcji i na mecie pojawił się jako drugi. Pierwszy był hrabia Albert de Dion, jednak nie przyznano mu głównej nagrody – jego samochód napędzany był silnikiem parowym. Zwycięzcą okazał się Levassor. Brał on udział także w następnej imprezie, zorganizowanej w czerwcu 1895 – wyścigu Paryż-Bordeaux-Paryż. Levassor pojawił się na mecie jako pierwszy, tym razem jednak, to jemu odebrano zwycięstwo – startował dwu-, a nie, jak tego wymagały przepisy, czteromiejscowym pojazdem.
Ostatnią imprezą, w jakiej wystartował Levassor był wyścig Paryż-Marsylia-Paryż w 1896. Francuz go jednak nie ukończył – w drodze do Marsylii, pod Awinionem miał wypadek – próbując ominąć psa, który nagle pojawił się na szosie – wypadł z trasy.
Levassor już nigdy nie odzyskał pełnej sprawności, był zmuszony wycofać się z wyścigów. W 1897, osłabiony, nie wyleczony do końca po wypadku, zmarł. Stał się tym samym pierwszym zwycięzcą i pierwszą ofiarą wyścigów.

</doc>
<doc id="1150681" url="https://pl.wikipedia.org/wiki?curid=1150681" title="Warunek dostateczny">
Warunek dostateczny



</doc>
<doc id="1150683" url="https://pl.wikipedia.org/wiki?curid=1150683" title="Nicola Berti">
Nicola Berti

Nicola Berti (ur. 14 kwietnia 1967 w Salsomaggiore Terme), włoski piłkarz, pomocnik, uczestnik MŚ 1990 (III miejsce) i MŚ 1994 (II miejsce), długoletni zawodnik Interu.
Kariera klubowa.
Karierę zaczynał w Parmie, gdzie grał w latach 1982–1985. Trzy sezony spędził w Fiorentinie, w 1988 został zawodnikiem Interu. W Mediolanie wywalczył tytuł mistrza kraju (1989) oraz trzykrotnie Puchar UEFA (1991, 1994 i 1998). W 1998 odszedł Tottenhamu, w barwach angielskiego zespołu w 21 spotkaniach zdobył 4 bramki. W 1999 krótko był piłkarzem australijskiego Northern Spirit FC i hiszpańskiego Deportivo Alavés.
Kariera reprezentacyjna.
W reprezentacji Włoch zagrał 39 razy i strzelił 3 bramki. Debiutował 19 października 1988 w meczu z Norwegią, ostatni raz zagrał dla niej w 1995. 

</doc>
<doc id="1150695" url="https://pl.wikipedia.org/wiki?curid=1150695" title="Kinzie Kenner">
Kinzie Kenner

Kinzie Kenner (ur. 22 lipca 1984 w hrabstwie Los Angeles) – amerykańska aktorka i reżyserka filmów pornograficznych.
Życiorys.
Wczesne lata.
Urodziła się w hrabstwie Los Angeles w Kalifornii. Jej pierwszą pracą było przygotowywanie kanapek w restauracji Subway. Była też tancerką i modelką. Kenner mieszkała w Arizonie, zanim przeprowadziła się do Południowej Kalifornii.
Kariera.
Przygodę z branżą erotyczną zaczynała od pozowania do internetowych sesji zdjęciowych. W lutym 2003 roku, w wieku osiemnastu lat zaczęła występować w filmach dla dorosłych, w tym "Who's Your Daddy 2" (2003) z Markiem Davisem i "Campus Confessions 6" (2003) ze Steve’em Holmesem.
Wystąpiła w ponad 100 filmach pornograficznych, a wśród znanych firm i stron dla dorosłych były Hustler, PayOnes, Just 18, Pink Visual, Brazzers, Adam &amp; Eve, Wicked Pictures, Reality Kings, New Sensations, Elegant Angel, Zero Tolerance i Digital Playground.
Jesienią 2005 roku poddała się operacji zwiększającej biust do miseczki D.
W 2006 roku była nominowana do Adult Video News Awards w kategorii „Najlepsza scena seksu w parze” i została uhonorowana XRCO Award w kategorii „Kremowy sen”.
W 2007 roku zdobyła trzy nominacje do AVN Award.
Jej partnerem był Vic Lagina. Spotykała się też z Tyler Faith (2006).

</doc>
<doc id="1150696" url="https://pl.wikipedia.org/wiki?curid=1150696" title="Riccardo Ferri">
Riccardo Ferri

Riccardo Ferri (ur. 20 sierpnia 1963 w Cremie) – włoski piłkarz, obrońca. Brązowy medalista MŚ 1990. Długoletni zawodnik Interu.
W Interze grał 13 lat. W Serie A debiutował 11 października 1981 w spotkaniu z Ceseną. W Mediolanie wywalczył tytuł mistrza kraju (1989), Superpuchar Włoch (1989) oraz dwukrotnie Puchar UEFA (1991 i 1994). W 1994 wspólnie z Walterem Zengą odszedł do Sampdorii, gdzie w 1996 zakończył karierę.
W reprezentacji Włoch zagrał 45 razy i strzelił 4 bramki. Brał udział w igrzyskach w Los Angeles, ale nie wystąpił w żadnym meczu. Debiutował 6 grudnia 1986 r. w meczu z Maltą, ostatni raz zagrał w 1992 r. W 1988 r. zdobył brązowy mistrzostw Europy. Podczas MŚ 90, gdzie Włosi wywalczyli III miejsce, wystąpił we wszystkich meczach Italii.

</doc>
<doc id="1150698" url="https://pl.wikipedia.org/wiki?curid=1150698" title="Gunnar Björnstrand">
Gunnar Björnstrand

Gunnar Björnstrand (właśc. Knut Gunnar Johanson; ur. 13 listopada 1909 w Sztokholmie, zm. 26 maja 1986 w Djursholm) – szwedzki aktor filmowy i teatralny, znany przede wszystkim z produkcji reżyserowanych przez Ingmara Bergmana.

</doc>
<doc id="1150699" url="https://pl.wikipedia.org/wiki?curid=1150699" title="Iver Rosenkrantz">
Iver Rosenkrantz

Iver Rosenkrantz (ur. 5 grudnia 1674 w Rosenholm, zm. 13 września 1745 tamże), był duńskim wysokim urzędnikiem państwowym, dyplomatą i politykiem.
Jego ojcem był radca dworu Erik Rosenkrantz. Iver ożenił się 1 czerwca 1702 w Kopenhadze z Birgitte Gersdorff (ok. 1687-1719). A 19 lutego 1721 powtórnie z Charlotte Amalie Skeel (1700-1763).
Iver Rosenkrantz przybył w 1691 roku do Akademii Rycerskiej ("Ridderakademiet" – Kopenhaga). W latach 1694-1697 przebywał za granicą. W roku 1698 został paziem ("kammerjunker") księżniczki Zofii Jadwigi. Od roku 1700 był wysyłany w misjach dyplomatycznych. W latach 1708-1709 był marszałkiem dworu ("hofmarskal") króla Fryderyka IV. Od 1709 do 1714 ambasador Danii w Londynie. W roku 1717 przyjęty do Tajnej Rady ("gehejmeråd").
Potem był burmistrzem Viborga. W 1730 wrócił do Kopenhagi i Tajnej Rady. Został nadsekretarzem kancelarii państwowej ("danske og Tyske Kancelli"), a także kawalerem Orderu Danebroga (1709), Orderu Słonia (1730) i Orderu Wierności (1732).

</doc>
<doc id="1150701" url="https://pl.wikipedia.org/wiki?curid=1150701" title="Mahendra">
Mahendra



</doc>
<doc id="1150702" url="https://pl.wikipedia.org/wiki?curid=1150702" title="Tribhuvan">
Tribhuvan



</doc>
<doc id="1150707" url="https://pl.wikipedia.org/wiki?curid=1150707" title="Poul Vendelbo Løvenhørn">
Poul Vendelbo Løvenhørn

Poul Vendelbo Løvenørn (ur. 5 kwietnia 1686 w Horsens, zm. 27 lutego 1740 w Kopenhadze) – był duńskim oficerem, dyplomatą i politykiem.
Życiorys.
Poul Vendelbo Løvenhørn studiował teologię, lecz w 1707 roku wyjechał do Rosji, gdzie został generałem-adiutantem cara Piotra I. W roku 1711 powrócił do Danii, gdzie nobilitował go Fryderyk IV Oldenburg. Został oficerem duńskiej armii i w 1722 posłem Danii w Berlinie, a w 1726 wysokim urzędnikiem ("stiftamtmand") w mieście Århus, sekretarzem wojny ("overkrigssekretær") i w 1730 członkiem Tajnej Rady. W roku 1738 uzyskał stopień generała duńskiej kawalerii.
Został odznaczony duńskimi Orderem Danebroga w 1722, a w 1739 roku Orderem Słonia i Orderem Wierności.

</doc>
<doc id="1150708" url="https://pl.wikipedia.org/wiki?curid=1150708" title="Prithvi Bir Bikram Shah Dev">
Prithvi Bir Bikram Shah Dev

Prithvi Bir Bikram Shah (ur. 18 sierpnia 1875, zm. 11 grudnia 1911) – król Nepalu pomiędzy 1881 a 1911. Następca i wnuk króla Surendry.

</doc>
<doc id="1150709" url="https://pl.wikipedia.org/wiki?curid=1150709" title="Prithvi">
Prithvi



</doc>
<doc id="1150710" url="https://pl.wikipedia.org/wiki?curid=1150710" title="Surendra Bikram Shah Dev">
Surendra Bikram Shah Dev

Surendra Bikram Shah (ur. 20 października 1829, zm. 17 maja 1881) – król Nepalu w latach 1847–1881.

</doc>
<doc id="1150711" url="https://pl.wikipedia.org/wiki?curid=1150711" title="Surendra">
Surendra



</doc>
<doc id="1150712" url="https://pl.wikipedia.org/wiki?curid=1150712" title="Johannes Bartholomaeus Bluhme">
Johannes Bartholomaeus Bluhme

Johannes Bartholomaeus Bluhme (ur. 1 listopada 1681 w Tondern, zm. 25 października 1753 w Kopenhadze) – duchowny i teolog duński.
Dnia 30 kwietnia 1700 immatrykulowany na uniwersytet w Rostocku.
Był kaznodzieją pobożnego króla Danii Chrystiana VI. Propagował pietyzm. Dzięki charyzmie i królewskiej przychylności był człowiekiem bardzo wpływowym.

</doc>
<doc id="1150713" url="https://pl.wikipedia.org/wiki?curid=1150713" title="Puchar UEFA (1981/1982)">
Puchar UEFA (1981/1982)

Puchar UEFA 1981/1982 () – 11. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 15 września 1981 – 19 maja 1982. W rozgrywkach zwyciężyła drużyna IFK Göteborg.

</doc>
<doc id="1150714" url="https://pl.wikipedia.org/wiki?curid=1150714" title="Dukinfield">
Dukinfield

 
Dukinfield – mała miejscowość położona w angielskim hrabstwie Wielki Manchester, w okręgu Tameside.
Miejscowość nabyła prawa miejskie w okresie Rewolucji przemysłowej i gwałtownego wzrostu angielskiego przemysłu włókienniczego, bazującego na bawełnie. Produkowano w nim części do maszyn włókienniczych.
Obecnie miasto ma charakter mieszkalny, nie posiada przemysłu. 
Historia.
W XII wieku, po inwazji Normanów części ziem opanowanych przez dwie rodziny najeźdźców nadano nazwę "De Dokenfeld". Obecna nazwa miasta wywodzi się od pułkownika Roberta Duckenfielda, który w okresie Angielskiej wojny domowej mianowany został komendantem New Model Army.
W Dukinfield urodziła się aktorka Shirley Stelfox

</doc>
<doc id="1150716" url="https://pl.wikipedia.org/wiki?curid=1150716" title="Hans Adolph Brorson">
Hans Adolph Brorson

Hans Adolph Brorson (ur. 20 czerwca 1694 w Randerup, zm. 3 czerwca 1764 w Ribe) – duński biskup, autor hymnów religijnych, propagator pietyzmu. 
Życiorys.
Brorson należał do rodziny o tradycjach klerykalnych, obaj jego bracia byli pastorami. Hans Adolf opublikował pierwsze hymny w 1732, gdy był pastorem we wschodniej Jutlandii. 
Najważniejszym jego utworem jest zbiór aforyzmów religijnych na różne okazje pod tytułem "Troens rare klenodie" (1739; „Rzadkie klejnoty wiary”). Prócz własnych utworów było tam wiele tłumaczeń utworów niemieckojęzycznych, zaś 82 hymny były jego własnymi. 
Został biskupem Ribe w roku 1741, gdzie pozostał do końca życia. Jego sukcesy jako administratora parafii przetykały się z przykrościami osobistymi; jego syn był szalony, a pierwsza żona szybko zmarła. Zmartwienia te są widoczne w jego drugim zbiorze poetyckim, "Svanesang" („Łabędzi Śpiew”), opublikowanym pośmiertnie w 1765 roku. 
Warto też wspomnieć jego hymn pogrzebowy "Her vil ties" („Wszystko będzie ciche”).
Epoka romantyzmu wydobyła jego dzieła z częściowego zapomnienia w jaki się znalazły pod koniec XVIII wieku.

</doc>
<doc id="1150717" url="https://pl.wikipedia.org/wiki?curid=1150717" title="Gyula Zsengellér">
Gyula Zsengellér

Gyula Zsengellér (ur. 27 grudnia 1915 w Ceglédzie, zm. 29 marca 1999 w Nikozji) – węgierski piłkarz występujący na pozycji napastnika, reprezentant Węgier w latach 1936–1947, srebrny medalista Mistrzostw Świata 1938, trener piłkarski.
Kariera klubowa.
Był jednym z najwybitniejszych strzelców w historii światowego futbolu. W lidze węgierskiej debiutował w sezonie 1935/1936, w następnym był już piłkarzem Újpestu, gdzie grał do 1947. Czterokrotnie zdobywał tytuł mistrza kraju (1939, 1945, 1946, 1947). Pięciokrotnie zdobywał tytuł króla strzelców ligi węgierskiej (1938, 1939, 1943, 1944, 1945), w najlepszym sezonie – 1939 – strzelając 56 goli. Łącznie w 325 grach zaliczył 387 trafień. W 1947 podpisał kontrakt z AS Roma, w której grał przez 2 sezony (34 spotkań, 6 goli). We Włoszech występował także w Anconie, karierę kończył w kolumbijskim Deportivo Samarios (1952).
Kariera reprezentacyjna.
W reprezentacji Węgier zagrał 39 razy i strzelił 32 bramki. Debiutował 2 grudnia 1936 w meczu z Anglią, ostatni raz zagrał w 1947. Podczas MŚ 38 był jednym z najważniejszych zawodników wicemistrzów świata, w turnieju pięciokrotnie trafiał do bramki rywali.

</doc>
<doc id="1150718" url="https://pl.wikipedia.org/wiki?curid=1150718" title="Gyula Zsengeller">
Gyula Zsengeller



</doc>
<doc id="1150721" url="https://pl.wikipedia.org/wiki?curid=1150721" title="Loch Shiel">
Loch Shiel

Loch Shiel (gael. "Loch Seile") – jezioro polodowcowe w zachodniej Szkocji, kilka kilometrów na zachód od Fort William. Jego głębokość sięga 128 metrów, długość wynosi 25 km, a powierzchnia 20 km². Jezioro położone jest na wysokości 4,5 m n.p.m. Przy jego północnych brzegach leży miejscowość Glenfinnan.

</doc>
<doc id="1150723" url="https://pl.wikipedia.org/wiki?curid=1150723" title="Strč prst skrz krk">
Strč prst skrz krk

Strč prst skrz krk [] – łamaniec językowy w językach czeskim i słowackim. Jest to poprawne gramatycznie, chociaż sztucznie skonstruowane zdanie, oznaczające „przełóż palec przez szyję”. Trudność w jego wymowie dla wielu obcokrajowców polega na całkowitym braku samogłosek – ich rolę zastępuje "r" zgłoskotwórcze. 
Zdanie to bywa przywoływane w kontekście nauki języka czeskiego i słowackiego dla obcokrajowców. 
Ponieważ w językach czeskim i słowackim spółgłoski "r" oraz "l" często pełnią rolę sylabotwórczą, można w tych językach ułożyć wiele innych wypowiedzeń bez samogłosek, np. cz. = „Smardz cały w plamy (dosł. pełen plam) zwilgotniał od mgieł”.

</doc>
<doc id="1150725" url="https://pl.wikipedia.org/wiki?curid=1150725" title="Tim Rose">
Tim Rose

Tim Rose, właśc. Timothy Alan Patrick Rose (ur. 23 września 1940 w Waszyngtonie, zm. 24 września 2002 w Londynie) – amerykański piosenkarz folkowy i kompozytor.
Życiorys.
Wczesne lata.
Tim Rose nigdy nie wyjawił swojego wieku, jednak zgodnie z notą firmy Columbia dla prasy przyjąć można, iż urodził się 23 września 1940 prawdopodobnie w Waszyngtonie. Wspominał, że w dzieciństwie słuchał bluesowych audycji Wolfmana Jacka. Jego babka była taperką, a wychowująca go ciotka studiowała operę.
Pierwszym jego instrumentem było 5-strunowe bandżo, a potem gitara. Był na tyle dobrym muzykiem, że zdobył nagrodę najlepszego muzyka w szkole. Po rezygnacji z seminarium wstąpił do wojska i został nawigatorem w siłach lotniczych. Po powrocie do cywila mieszkał w Waszyngtonie, Nowym Jorku i Chicago, wszędzie wchodząc na dalsze stopnie rozwoju muzycznego.
Jego nazwisko można spotkać w iście meandrycznych drzewach rodzin muzycznych takich jak The Lovin' Spoonful, The Mamas and the Papas i wielu innych: The Triumvirate, Michael and Timothy, The Smoothies. Najważniejsza z nich grupa to The Big Three. W The Smoothies grali John Phillips (później z The Mamas and the Papas) i Scott McKenzie (pamiętny z przeboju „San Francisco”, w którym grał na gitarze także Tim). Po grze w tym zespole Rose nagrał kilka albumów z grupą The Journeymen (John Phillips, Scott McKenzie i Dick Weissman – nagrali trzy albumy dla Capitolu). Potem założył duet „Michael and Timothy” z Michaelem Boranem (także członkiem The Smoothies). Następnie spotkał Mamę Cass Elliot i przeprowadził się do Chicago, gdzie z Johnem Brownem stworzyli The Triumvirate (1962). The Big Three powstał, gdy Brown został zastąpiony przez piosenkarza i gitarzystę Jamesa Hendricksa. Ta grupa nagrała dwa albumy w pierwszej połowie lat 60. wykazujące wpływy folku i muzyki gospel. Zespół rozpadł się w 1964 r. na skutek zatargów między dwoma dominującymi jej członkami – Timem i Mamą Cass. Tim chciał się zelektryfikować, a Mama Cass pragnęła pozostać przy tradycyjnym folkowym brzmieniu. Ślady tego konfliktu widać w ich nagraniach. Następną jego grupą była The Feldmans, z którą dotarł do Greenwich Village w Nowym Jorku i gdzie występowali w klubie Night Owl. Jednak gdy Columbia postanowiła podpisać z nim kontrakt porzucił zespół, ku zaskoczeniu innych muzyków. Pierwszy singel (kompozycja Chipa Taylora, autora hitu „Wild Thing” grupy The Troggs) został nagrany z muzykami z Area Code 615.
Kariera solowa.
Wkrótce także nagrał swój pierwszy album "Tim Rose", na którym zbudował swoją reputację. Był to jeden z najlepszych debiutów wszech czasów. Zawdzięczał wiele fantastycznym muzykom, którzy wzięli udział w jego nagraniu: znakomitemu perkusiście Bernardowi Purdie, basiście Richiemu Hussanowi (z The Feldmans), drugiemu basiście Felixowi Pappalardiemu, gitarzyście Jayowi Berlinerowi i drugiemu gitarzyście Hugh McCrackenowi.
Trzy najlepsze utwory albumu: „Hey Joe”, „Morning Dew” i „Come Away, Melinda” nie były jego kompozycjami. „Morning Dew” i „Come Away, Melinda” były utworami ostrzegającymi przed atomową apokalipsą.
Rose miał wszelkie przymioty, aby stać się gwiazdą. Miał głos porównywalny z głosami Roda Stewarta i Joe Cockera, świetnie wypadał podczas koncertów, pisał nieraz dobre utwory, miał wielkie wzięcie u DJ-ów, lubiła go prasa i krytycy – i mimo tego wszystkiego nie odniósł sukcesu...
Od 1967 r. zaczął często bywać w Wielkiej Brytanii, gdzie też spędził większość 1968 r. Po 1967 r. kilkakrotnie tam występował, a później jego grupą akompaniującą był zespół Aynsleya Dunbara. Szybko zdobył opinię znakomitego i charyzmatycznego wykonawcy. Powtórne tournée nastąpiło w 1968 r. i w towarzyszącym mu triu za perkusją zasiadał John Bonham. Kilkakrotnie pojawił się w TV i odbył sesje nagraniowe dla radia. Ukazał się także jego singel, folkrockowy „Long Haired Boy”, którego producentem był Al Kooper. Singlowi towarzyszył biało-czarny filmik promocyjny. Był to jeden z najlepszych utworów jego autorstwa; był często puszczany w radiu, miał świetne recenzje i... nie stał się przebojem ani w Wielkiej Brytanii ani w USA.
Rok później ukazał się jego drugi album, nagrany w Nowym Jorku, "Through Rose Colored Glasses". Przez większość był uważany za rozczarowującą płytę. Był zdecydowanie bardziej popowy od poprzedniego, chociaż i tu są bardzo interesujące i wymyślne aranżacje z instrumentami dętymi, skrzypcami itp. W nagraniu wzięła udział wielu muzyków studyjnych i, zdaniem Rose'a, żaden z nich nie był w stanie zrealizować jego muzycznej wizji. 8 piosenek (na 12) było jego kompozycjami, a najlepszym utworem jest niewątpliwie „Angela”. Album wykazuje cechy stylu Rose'a: eklektyzm, ambicję, różnorodność (bez wysiłku przechodził z bluegrassowego utworu na bandżo, poprzez folk-rock, pop do mocnego rocka). Mogło to być zaletą, ale okazało się największą jego wadą. Tim Hardin czy Tim Buckley potrafili stopić różnorodne wpływy w swój niepowtarzalny styl, a nagrania Rose'a wykazują brak tożsamości. Było to zresztą już widoczne przy jego wspaniałym pierwszym albumie.
Artysta powraca do Stanów, gdzie występuje mając u boku gitarzystę Andy'ego Summersa. Dorabiał także wtedy na życie jako czarterowy pilot.
W 1970 r. nagrał w studiu Island nowy album dla firmy Capitol "Love – a Kind of Hate Story". Do pomocy otrzymał znakomitych muzyków, takich jak np. perkusista Clem Cattini czy basista Herbie Flowers. W rezultacie powstał dość niezborny album, pokazujący olbrzymie możliwości Rose'a, ale także jego niezdecydowanie i brak własnego, zdecydowanego stylu. Efekt był więc rozczarowujący. Aranżacje były dość chaotyczne i często przytłumiały jego znakomity przecież głos. Pięć utworów zostało skomponowanych przez Tima i na pewno najlepszy z nich to „I Know Two People” (o rozpadającym się małżeństwie). Świetna była jego wersja Bee Gees „I Gotta Get a Message”. Pojawił się także w programie brytyjskiej TV Tops of the Pops, promując swój singel. Album został całkowicie zignorowany w Stanach i muzyk powrócił do swych niepełnoetatowych prac: pilota, muzyka i użyczał swojego głosu do reklam.
W 1972 r. nagrał kolejny album "Tim Rose" dla Playboy Records. I znów otrzymał znakomitych muzyków. Towarzyszył mu Gary Wright, były muzyk grupy Spooky Tooth ze swoim zespołem Wonderwheel, w którym na gitarze grał Mick Jones. Płyta znów okazała się niespójna. Bardzo dobre były dwie kompozycje artysty, instrumentalna „You Can't Keep Me” i „Going Down to Hollywood”. Trzy kompozycje Wrighta były rockowymi utworami w stylu południowego rocka, słabo zaśpiewanymi przez Rose'a. Natomiast bardzo dobrze zabrzmiała wersja beatlesowskiego „You've Got to Hide Your Love Away” w stylu Joe Cockera. Album został dobrze przyjęty w USA ale firma Heffnera nie miała doświadczenia ani możliwości marketingowych i także ta płyta nie odniosła sukcesu. W 1974 r. album ukazał się także w Wielkiej Brytanii, wydany przez firmę Dawn. Rose udał się więc tam, gdzie w dalszym ciągu był bardzo poważany jako artysta. Singel „You've Got to Hide Your Love Away” został wybrany singlem tygodnia przez New Musical Express, artysta miał dobrą prasę, kilka razy bardzo dobrze przyjęty pojawił się w TV, ale to nic nie pomogło i singel, i album nie zostały w ogóle dostrzeżone.
Rose podpisał kontrakt z firmą Atlantic, dla której nagrał w Walii w 1975 r. następny album "The Musician". W sesjach wzięli udział Andy Summers i B.J. Cole (elektryczna gitara hawajska). Była to jednak najsłabsza płyta artysty. Zrezygnował na niej z rockowych wypadów i w rezultacie powstał nijaki softrockowy album z lekkimi wpływami jazzu i muzyki country. Aranżacje wykazywały zupełny brak jakiegoś zdecydowanego kierunku. Recenzje były niedobre. Był to najsłabszy album w całej karierze Rose'a.
Muzyk pozostał jakiś czas w Wielkiej Brytanii występując, m.in. z Timem Hardinem, ale rewolucja punkowa spowodowała, że Londyn stał się bardzo niegościnnym miejscem dla tego typu artystów. Jednak w 1977 r. Atlantic urządziło sesję nagraniową dla projektowanego albumu "The Gambler", który okazał się przearanżowanym i przeprodukowanym produktem, którego firma nigdy nie wydała.
Okres schyłkowy kariery.
Załamany psychicznie, fizycznie i finansowo Rose za pożyczone pieniądze powrócił do USA. Tymczasem w USA wszystkie jego dawne kontakty muzyczne się urwały. Nie mogąc utrzymać się z muzyki, rozpoczął pracę instalatora ścian. Wkrótce zaczął także nagrywać reklamy (jedna z najsłynniejszych, to reklama dżinsów firmy Wrangler, która była prezentowana przez pięć lat), i jego finansowa sytuacja nieco się poprawiła. Ukończył wobec tego studia, ale tylko po to, aby się przekonać, że przez ten czas jego nowe kontakty telewizyjne także się urwały.
Rozpoczął więc pracę jako makler giełdowy, co trwało do krachu w 1987 r. Ożenił się i znów zaczął podkładać głos w reklamach. Zaczęły się jego problemy z alkoholem. Od czasu do czasu występował w niewielkich klubach nowojorskich. Ok. 1990 r. małżeństwo się rozpadło z powodu alkoholizmu artysty i wtedy zdecydował się przestać pić. Był zupełnie nieświadomy, że w Wielkiej Brytanii nastąpiło ponowne zainteresowanie nim, a Nick Cave nagrał w 1986 r. jego piosenkę „Long Time Man”. Równocześnie ponownie wydano jego albumy i stał się znany wśród nowej generacji słuchaczy. W 1996 r. nagrał kilka pokazowych (demo) utworów w Wielkiej Brytanii. Wystąpił również w klubie Half Moon w południowym Londynie z koncertem, który został znakomicie przyjęty.
W 1997 r. Rose wydał swój pierwszy od ponad dwudziestu lat album "Haunted", w małej niezależnej firmie Best Dressed Records. Był to zbiór nagrań koncertowych z pokazowymi. Wszystko było przygotowane naprędce, z niedobrą okładką i w dodatku bez żadnych usiłowań ze strony firmy aby album sprzedać. Płyta prezentowała znakomicie śpiewającego artystę oraz kilka jego świetnych kompozycji (zwłaszcza „He Never Was a Hero”).
Od tego czasu Rose występował regularnie mieszkając w Londynie, a w 1999 r. odbył tournée z grupą Roberta Planta Priory of Brion. Zaczął także nagrywać album w Norwegii a duńska TV przygotowała o nim film biograficzny. W 2001 r. artysta występował z Tim Rose Band, m.in. otworzył festiwal jazzowy w Bergen (Blues and Jazz Festival) w Norwegii.
Rose tak podsumował swoją karierę "Moim perkusistą był John Bonham – sześć miesięcy później jest w Led Zeppelin. Andy Summers był moim gitarzystą – sześć miesięcy później jest w The Police. Jeśli wyliczysz takie rzeczy, to wydaje się, że taki był wzór mojego życia. Nie było moim przeznaczeniem stać się wielką gwiazdą. Może powinienem się zabić. Inni to zrobili. Pragnę tylko tego, żeby zarobić trochę więcej pieniędzy".
Tim Rose zmarł na serce po drugiej operacji raka 24 września 2002 r. w Londynie w Anglii.

</doc>
<doc id="1150726" url="https://pl.wikipedia.org/wiki?curid=1150726" title="Charles Mordaunt (3. hrabia Peterborough)">
Charles Mordaunt (3. hrabia Peterborough)

Charles Mordaunt (ur. 1658, zm. 25 października 1735) – brytyjski arystokrata i dowódca wojskowy, Kawaler Orderu Podwiązki, radca stanu.
Jego ojcem był John Mordaunt, 1. wicehrabia Mordaunt, matką Elizabeth Carey. Ojciec Charlesa zmarł 5 czerwca 1675. Syn odziedziczył parostwo po nim, jako wicehrabia Mordaunt.
1675–1701.
W 1675 brał udział jako oficer floty w ekspedycji do Tangeru. W roku 1678 Charles poślubił Carey Fraser, z którą mieli troje dzieci:
Po powrocie z drugiej ekspedycji do Tangieru zaangażował się w życie polityczne po stronie Wigów przeciw następcy tronu Jakubowi. Gdy Jakub zasiadł na tronie (w 1685 roku), Mordaunt wyjechał do Holandii (1686), gdzie zaproponował Wilhelmowi Orańskiemu podjęcie inwazji na Anglię. Mordaunt był zbyt gwałtowny. Wilhelm jednak utrzymał go w swej służbie. Kiedy w końcu Wilhelm wyruszył do Torbay, Lord Mordaunt towarzyszył mu. Po przejęciu władzy przez Wilhelma w 1688/89 Lord Mordaunt został zaprzysiężony do Rady państwowej ("privy council") 14 lutego 1689. 8 kwietnia został Lordem skarbnikiem ("first lord of the treasury"), a dzień potem hrabią ("earl") Monmouth.
W niecały rok Mordaunt przestał być skarbnikiem, lecz pozostał człowiekiem Wilhelma. W styczniu 1697 roku został (najprawdopodobniej niesłusznie) oskarżony o udział w spisku Johna Fenwicka i o obraźliwe słowa przeciw Wilhelmowi III. Zamknięto go Tower of London, gdzie przebywał do 30 marca 1697. Pozbawiono go funkcji, lecz po wyjściu na pocieszenie mianowano go 2. hrabią Peterborough, gdy zmarł jego wuj Henry Mordaunt, 2. hrabia Peterborough.
1702–1710.
Gdy królowa Anna Stuart przejęła władzę w 1702 roku. Mordaunt powrócił do służby dworskiej. Poprowadził w 1705 roku brytyjskie oddziały do Hiszpanii. W kwietniu 1705 został dowódcą wszystkich sił lądowych i współdowódcą ("joint-commander") sił morskich (wspólnie z Sir Cloudesley Shovellem (od 1 maja). Do Lizbony dotarł 20 czerwca 1705 roku, pożeglował do Barcelony (VIII 1705). Oblegał to miasto, początkowo bez powodzenia. Chciał wysłać flotę do Włoch, lecz austriacki Arcyksiążę Karol zdobył wreszcie miasto 14 października. 24 stycznia 1706 Mordaunt wkroczył do Walencji, lecz Barcelona pozostawała osłabiona, co wykorzystali Francuzi, pod dowództwem marszałka Tessé. Arcyksiążę i Austriacy musieliby poddać Barcelonę, lecz flota Sir John Leake'a przybyła 8 maja. Francuzi zaatakowali Barcelonę 11 maja.
W Hiszpanii pomagał mu dyplomata George Delaval.
Lord Peterborough nie znosił Arcyksięcia i często czynił mu na złość. Gdy Karol zaproponował by Lord Galway wziął wszystkie oddziały i pomaszerował na Madryt, Peterborough sprzeciwiał się, a potem przybył do Galwaya z opóźnieniem.
Lord Peterborough został odwołany do Anglii w marcu 1707 by wyjaśnił swe działania. Torysi poparli go, a Wigowie (promujący ks. Marlborough) zwalczali. Peterborough, Galway i Tyrawley, wykłócali się w Izbie Gmin, która w końcu poparła Peterborough.
1711–1735.
W latach 1711–1713 był ambasadorem przy wiedeńskim dworze, a w sierpniu 1713 kawalerem Orderu Podwiązki. Wpływy Lord Peterborough skończyły się, gdy w 1714 roku na tronie zasiadł Jerzy I Hanowerski. Peterborough zmarł całkowicie wypalony w Lizbonie 25 października 1735.
Lord Peterborough był niskim i krępym, niezwykle energicznym człowiekiem. Jonathan Swift wykorzystywał fragmenty jego pamiętników w konstruowaniu motywów "Podróży Guliwera".

</doc>
<doc id="1150727" url="https://pl.wikipedia.org/wiki?curid=1150727" title="Richard Temple">
Richard Temple

Richard Temple (ur. 24 października 1675, zm. 14 września 1749 w Stowe) – brytyjski wojskowy i polityk.
Temple urodził się w rodzinie arystokratycznej o tradycji wigowskiej w Stowe, Buckinghamshire. Po ukończeniu Eton College i Uniwersytetu Cambridge, Temple zaciągnął się do armii. W wieku lat 21, odziedziczył tytuł baroneta po ojcu. W wieku lat 26, został pułkownikiem, a jako 34-latek – generałem, a więc bardzo młodym.
Wyróżnił się w kampaniach księcia Marlborough ; zwłaszcza podczas oblężenia Lille.
Temple poślubił bogatą dziedziczkę Anne Halsey, za której pieniądze wyremontował Stowe. Nowy władca Jerzy I Hanowerski uczynił go pierwszym baronem Cobham w 1714 roku, a w 1718 wicehrabią Cobham.
Przy rozbudowie i renowacji Stowe pracowało wielu wybitnych architektów jak James Gibbs i John Vanbrugh. Temple został w tym okresie Lordem-lejtnantem Buckinghamshire. Lecz zaczął kłócić się z nowym premierem Robertem Walpole’m i około 1734 roku przeszedł do opozycji. Głosował przeciw ustawie "Excise Bill" forsowanej przez Walpole’a.
28 marca 1742 został feldmarszałkiem.
Poeta Alexander Pope podziwiał Cobhama. napisał też wiele o wspaniałości jego ogrodów (w "Epistle to Burlington"). Pope napisał epistołę: "moral epistle" do Cobhama w roku 1733 i opublikwał w 1734 jako: "The Epistle to Cobham". Pope uważał Cobhama za wzór bezinteresownego patrioty.
W roku 1739 Cobham brał udział we wznoszeniu słynnego Foundling Hospital.

</doc>
<doc id="1150732" url="https://pl.wikipedia.org/wiki?curid=1150732" title="Moduł muzyczny">
Moduł muzyczny

Moduł muzyczny – format pliku muzycznego (rozszerzenie "*.mod" – w komputerach Amiga – "mod.*"), zawierającego w sobie ścieżkę sekwencera (wraz z efektami) oraz próbki dźwiękowe ("sample"). Format powstał pod koniec lat '80, rozpowszechniony głównie dzięki aplikacji SoundTracker, dostępnej dla komputerów Amiga. Początkowo umożliwiał on zapis czterech kanałów (po dwa w panoramie stereo), jednak wraz ze zwiększeniem mocy obliczeniowej komputerów powstawały kolejne formaty, m.in. XM – który umożliwiał użycie nawet 64 kanałów.
Cechą charakterystyczną modułów muzycznych była ich niesamowicie znikoma "waga" – kilkominutowe utwory zajmowały średnio 300 kilobajtów – a przy użyciu bardzo krótkich sampli, nawet i 4 kilobajty, dzięki czemu często używane były np. w demach, ale także grach komputerowych.
Moduły muzyczne miały swoje własne miejsce na amigowej demoscenie, również polskiej: najbardziej rozpoznawalni twórcy polskiego pochodzenia, których utwory wykorzystywane były przy okazji produkcji gier komputerowych, dem, itp., to Scorpik, Revisq oraz XTD.
Do tworzenia modułów służy oprogramowanie zwane trackerem.

</doc>
<doc id="1150739" url="https://pl.wikipedia.org/wiki?curid=1150739" title="Zdzisław Zawadzki">
Zdzisław Zawadzki

Zdzisław Zawadzki (ur. 10 września 1952, zm. 20 kwietnia 1998 w Chicago) – polski gitarzysta basowy. W 1974 grał w zespole Breakout Tadeusza Nalepy. W latach 1978–1982 basista grupy Perfect.

</doc>
<doc id="1150750" url="https://pl.wikipedia.org/wiki?curid=1150750" title="Wielbłądzi Korpus Somalilandu">
Wielbłądzi Korpus Somalilandu

Wielbłądzi Korpus Somalilandu () – brytyjska kolonialna formacja zbrojna istniejąca na obszarze Somali Brytyjskiego w pierwszej połowie XX wieku.
Historia.
Utworzenie Wielbłądziego Korpusu Somalilandu związane było z walkami Brytyjczyków z tubylczymi powstańcami kierowanymi przez mułłę Mohammada Abdullaha Hassana na obszarze ich kolonii Somalilandu. W czerwcu 1912 roku powstał "Camel Corps", liczący 150 ludzi który składał się z tubylców z brytyjską kadrą oficerską i podoficerską. Krótko przed wybuchem I wojny światowej Brytyjczycy zreorganizowali swoje siły policyjno-wojskowe w Somalilandzie. "Camel Corps" został przekształcony w "Somaliland Camel Corps". W jego skład wszedł też 150-osobowy oddział miejscowych Hindusów jako rezerwa. Korpus został podzielony na dwie kompanie wielbłądzie i jedną kompanię konną. W skład korpusu oficerskiego i podoficerskiego weszło 80 Brytyjczyków z oddziałów hinduskich i armii brytyjskiej. Formacja okazała się być o wiele bardziej efektywna od dotychczasowych w walce z powstańcami, stosującymi taktykę „uderz i wycofaj się”. W trakcie kampanii Korpus rozrósł się do wielkości około 700 żołnierzy. Jego osiągnięciem było przejście 150 mil w 72 godziny. W 1920 zakończyła się kampania przeciw powstańcom mułły Hassana. W 1923 brytyjskie władze kolonialne przydzieliły Korpus do "King’s African Rifles". W okresie międzywojennym liczebność Korpusu została nieco zredukowana. Składał się wówczas z kompanii wielbłądziej i kompanii konnej. Na jego czele stanął pułkownik Arthur Reginald Chater z Royal Marines. W związku ze zbliżającą się wojną Korpus ponownie został rozbudowany. We wrześniu 1939 składał się z:
Marszałek polny Archibald Wavell, głównodowodzący wojskami brytyjskimi na Środkowym Wschodzie, podjął przygotowania do poprawienia obrony Somalilandu. W ich rezultacie na początku 1940 roku Korpus został częściowo zmechanizowany. 3 sierpnia tego roku wojska włoskie w ramach kampanii wschodnioafrykańskiej zaatakowały Somali Brytyjskie. Jego siły obronne składały się z Wielbłądziego Korpusu Somalilandu (ponad 1400 ludzi, w tym batalion z północnorodezyjskiego pułku) oraz pięciu batalionów brytyjskich, indyjskich i afrykańskich. Korpus początkowo atakował oddziały włoskie wzdłuż granicy, ale zmuszony był zająć pozycje obronne. Podczas tych walk kapitan Eric Charles Twelves Wilson z Korpusu otrzymał Krzyż Wiktorii za wyjątkową odwagę (był to jeden z jedynie kilku tych odznaczeń przyznanych w trakcie całej kampanii). Ze względu na przewagę Włochów wojska brytyjskie wycofały się z terytorium Somali Brytyjskiego, który 19 sierpnia został całkowicie zajęty przez agresorów. Jednocześnie został rozwiązany Wielbłądzi Korpus Somalilandu.
Po odbiciu Somali Brytyjskiego przez aliantów w marcu 1941 roku, Korpus został odtworzony. Przez kilka następnych miesięcy oczyszczał terytorium kolonii z ostatnich włoskich oddziałów i walczył z miejscowymi bandytami. W 1942 roku brytyjskie władze kolonialne przekształciły go w pułk samochodów pancernych. Planowały wysłanie go do Birmy do walk z Japończykami. W poszczególnych pododdziałach zaczęły wybuchać jednak bunty, w rezultacie czego Brytyjczycy w 1944 roku ostatecznie rozwiązali formację.

</doc>
<doc id="1150752" url="https://pl.wikipedia.org/wiki?curid=1150752" title="Strela">
Strela

Strela (ros "Стрела", "Strela" tłumaczy się jako "strzała") był pierwszym komputerem klasy mainframe produkowanym seryjnie w Związku Radzieckim od 1953.
Głównym projektantem był Jurij Bazilewski (Ю.Я. Базилевский), jego pomocnikiem był Boris Rameyew (główny konstruktor komputera Ural).
Strela była produkowana w Moskiewskiej Fabryce (Московский завод счетно-аналитических машин) w okresie 1953-1957. Zostało wyprodukowanych 7 kopii. Maszyny zostały zainstalowane m.in. w Rosyjskiej Akademii Nauk, na Moskiewskim Uniwersytecie oraz w centrach komputerowych niektórych ministerstw (związanych z obronnością i ekonomiką). 
Pierwsza generacja tego komputera posiadała 6200 lamp elektronowych oraz 60,000 półprzewodnikowych diod.
Prędkość Streli wynosiła 2000 operacji na sekundę. Posiadała jednostkę zmiennoprzecinkową, która bazowała na 43-bit słowie. W Streli zastosowano pamięć, tylko do odczytu bazującą na diodach półprzewodnikowych dla programów, dane wprowadzano i wyprowadzano za pomocą kart perforowanych oraz przy pomocy taśmy magnetycznej, dodatkowo można było podłączyć drukarkę.
Ostatnia wersja Streli używała pamięci bębnowej obracającej się z prędkością 6000 obrotów na minutę.

</doc>
<doc id="1150757" url="https://pl.wikipedia.org/wiki?curid=1150757" title="Loping">
Loping

Loping ()
Nazwa epoki (oddziału) pochodzi od miasta Leping w prowincji Jiangxi (Chiny).

</doc>
<doc id="1150770" url="https://pl.wikipedia.org/wiki?curid=1150770" title="Catalina Castano">
Catalina Castano



</doc>
<doc id="1150774" url="https://pl.wikipedia.org/wiki?curid=1150774" title="Kazimierz Krzaczkowski">
Kazimierz Krzaczkowski

Kazimierz Krzaczkowski (ur. 11 maja 1950 w Głogowie) – polski aktor filmowy i teatralny, dramaturg.
Życiorys artystyczny.
W 1974 ukończył studia na Wydziale Aktorskim Państwowej Wyższej Szkoły Filmowej Telewizyjnej i Teatralnej w Łodzi. Zadebiutował na scenie 8 września 1974 rolą Bojara litewskiego w sztuce "Janulka, córka Fizdejki" Stanisława Ignacego Witkiewicza na deskach Teatru Współczesnego we Wrocławiu. W latach 1974–1975 oraz 1989–1994 związany z Teatrem Współczesnym we Wrocławiu, w latach 1975–1977 z Teatrem im. Wojciecha Bogusławskiego w Kaliszu, w latach 1979–1981 z Teatrem im. Jana Kochanowskiego w Opolu, w latach 1995–1998 z Centrum Sztuki przy Teatrze Dramatycznym im. Haliny Modrzejewskiej w Legnicy, zaś w latach 1977–1979, 1981–1988 oraz od 1997 roku do chwili obecnej z Teatrem im. Cypriana Kamila Norwida w Jeleniej Górze.
Filmografia.
Role teatralne.
W Teatrze PWSFTviT w Łodzi:
W Teatrze Współczesnym we Wrocławiu:
W Teatrze im. Wojciecha Bogusławskiego w Kaliszu:
W Teatrze im. Jana Kochanowskiego w Opolu:
W Teatrze im. Cypriana Kamila Norwida w Jeleniej Górze:

</doc>
<doc id="1150789" url="https://pl.wikipedia.org/wiki?curid=1150789" title="Morscy Cyganie">
Morscy Cyganie

Morscy Cyganie, także Morscy Koczownicy (, ) – zbiorcza nazwa prowadzących półkoczowniczy tryb życia, bliżej niespokrewnionych grup etnicznych pochodzenia austronezyjskiego, które żyją na wybrzeżach Azji Południowo-Wschodniej. Społeczności, które się do nich zalicza, to m.in.:
Niekiedy do Morskich Cyganów (do Badżawów) zalicza się także:
Wszystkie powyższe społeczności posługują się językami z rodziny austronezyjskiej. Ich kultura oparta jest na przybrzeżnym koczownictwie z użyciem łodzi.

</doc>
<doc id="1150791" url="https://pl.wikipedia.org/wiki?curid=1150791" title="Morscy Koczownicy">
Morscy Koczownicy



</doc>
<doc id="1150792" url="https://pl.wikipedia.org/wiki?curid=1150792" title="Cyganie Morscy">
Cyganie Morscy



</doc>
<doc id="1150793" url="https://pl.wikipedia.org/wiki?curid=1150793" title="Koczownicy Morscy">
Koczownicy Morscy



</doc>
<doc id="1150795" url="https://pl.wikipedia.org/wiki?curid=1150795" title="Nadpęcie">
Nadpęcie

Nadpęcie - część nogi konia (z przodu środręcze, z tyłu śródstopie) pomiędzy pęciną a nadgarstkiem (przód) lub stawem skokowym (tył).

</doc>
<doc id="1150796" url="https://pl.wikipedia.org/wiki?curid=1150796" title="Nepenthes x Ventrata">
Nepenthes x Ventrata



</doc>
<doc id="1150798" url="https://pl.wikipedia.org/wiki?curid=1150798" title="Jerzy Jarzębski">
Jerzy Jarzębski

Jerzy Jarzębski (ur. 22 sierpnia 1947 w Bytomiu) – krytyk i historyk literatury, profesor nauk humanistycznych (1998).
Życiorys.
Absolwent studiów polonistycznych na Uniwersytet Jagielloński (1971), studiował na tej uczelni także filozofię. Tamże habilitował się w 1993 w zakresie literaturoznawstwa na podstawie pracy ""Prawda" w prozie XX wieku". Znawca twórczości Witolda Gombrowicza, Brunona Schulza i Stanisława Lema. Jako krytyk najczęściej zajmuje się współczesną prozą. Emerytowany profesor zwyczajny na Wydziale Polonistyki Uniwersytetu Jagiellońskiego, (wykładał m.in. w Studium Literacko-Artystycznym) i w Instytucie Polonistyki Państwowej Wyższej Szkoły Wschodnioeuropejskiej w Przemyślu. W 1998 wykładał przez semestr letni na Uniwersytecie Harvarda, zastępując Stanisława Barańczaka, w semestrze zimowym 2000–2001 visiting professor na Uniwersytecie Hebrajskim w Jerozolimie. Wykładał gościnnie na kilkudziesięciu wyższych uczelniach Europy, Azji i obydwu Ameryk. Jego prace tłumaczono na 20 języków.
W latach 2001–2003 członek jury Nagrody Literackiej Nike, W 2008 roku członek jury Nagrody Mediów Publicznych w dziedzinie literatury pięknej COGITO. Od 2016 roku przewodzi jury Nagrody im. Witolda Gombrowicza za debiut prozatorski.
W 1984 otrzymał Nagrodę Wydziału I PAN im. Aleksandra Brucknera, w 1985 roku został laureatem Nagrody Fundacji im. Kościelskich (od 1993 jest jej jurorem), a w 1991 roku uhonorowano go Nagrodą im. Kazimierza Wyki. W 2006 nominowany do Nagrody Literackiej Nike za "Prowincję Centrum".
Wśród wypromowanych przez niego doktorów jest m.in. Jakub Momro.

</doc>
<doc id="1150802" url="https://pl.wikipedia.org/wiki?curid=1150802" title="Janusz Sobolewski (generał)">
Janusz Sobolewski (generał)

Janusz Sobolewski (ur. 1961) – generał brygady Wojska Polskiego.
Absolwent Wojskowej Akademii Technicznej w Warszawie; Akademii Dowódczo-Sztabowej Połączonych Sił Zbrojnych w Wielkiej Brytanii oraz Akademii Obrony Narodowej. Ukończył kurs oficerów łączności na Uniwersytecie Obrony Piechoty Morskiej Quantico, USA; kurs oficerów sztabowych w Szkole Pola Walki w Danii.
Zawodową służbę wojskową rozpoczął w 1987 roku na stanowisku dowódcy stacji łączności satelitarnej w 2 Brygadzie Łączności w Wałczu. W latach 2000-2003 był dowódcą 100 Batalionu Łączności Brygady Wsparcia Dowodzenia. W latach 2003-2004 był szefem wydziału w Dowództwie Wojsk Lądowych. Od lipca 2003 roku do stycznia 2004 roku był szefem Wydziału Planowania w Polskim Kontyngencie Wojskowym w składzie Międzynarodowych Sił Stabilizacyjnych w Republice Iraku. Następnie zajmował stanowiska służbowe: Zastępcy Dowódcy w Brygadzie Wsparcia Dowodzenia Wielonarodowego Korpusu Północny-Wschód, Dowódcy 7 Brygady Obrony Wybrzeża, Zastępcy Szefa Zarządu Planowania Systemów Dowodzenia i Łączności – P6 SG WP, Zastępcy Dowódcy Regional Command-East w Afganistanie.
8 listopada 2008 roku Prezydent RP Lech Kaczyński mianował go generałem brygady.
Zwolniony z zawodowej służby wojskowej z dniem 31 stycznia 2013 roku.

</doc>
<doc id="1150806" url="https://pl.wikipedia.org/wiki?curid=1150806" title="Sudańskie Siły Obronne">
Sudańskie Siły Obronne

Sudańskie Oddziały Obronne () – brytyjska kolonialna formacja zbrojna istniejąca w Sudanie Anglo-Egipskim w latach 1925–1956.
Historia jednostki.
W 1920 r. brytyjskie władze kondominium Sudanu opracowały plan odesłania egipskich oddziałów wojskowych i większości egipskich oficerów z terytorium Sudanu w celu utworzenia sudańskiej formacji zbrojnej. Na jej czele wprawdzie mieli stać oficerowie brytyjscy, ale ze stale wzrastającą kadrą sudańską. Jednakże dopiero po zabójstwie w 1924 r. w Kairze generalnego gubernatora Sudanu Lee Stack Paszy, a następnie rosnącej liczbie buntów w sudańskich oddziałach wojskowych w Chartumie doprowadziły do realizacji planu. W rezultacie w styczniu 1925 r. zostały utworzone Sudan Defence Force. W ich skład weszło ok. 140 brytyjskich oficerów z armii egipskiej. Nowa formacja liczyła ok. 4,5-6 tys. żołnierzy. Składała się z:
Istniały też pododdziały artylerii, saperów, samochodów pancernych, karabinów maszynowych, łączności, medyczne i transportowe.
Podczas II wojny światowej SDF zostało powiększone do 20-25 tys. żołnierzy. Wzięło udział w walkach z wojskami włoskimi w kampanii wschodnioafrykańskiej. Od 10 czerwca 1940 r. prowadziło działania obronne na przygranicznych obszarach Sudanu, zaś od stycznia 1941 r. uczestniczyło w ofensywie na obszarze Etiopii i Erytrei, która doprowadziła do wyrzucenia stamtąd sił włoskich. Pod koniec kampanii Sudańczycy walczyli w rejonie Kufra Oasis.

</doc>
<doc id="1150807" url="https://pl.wikipedia.org/wiki?curid=1150807" title="Amy Irving">
Amy Irving

Amy Davis Irving (ur. 10 września 1953 w Palo Alto) – amerykańska aktorka telewizyjna, teatralna i filmowa, występowała w filmie Briana De Palmy "Carrie", nominowana do Oscara.
Życiorys.
Wczesne lata.
Urodziła się w Palo Alto w Kalifornii jako córka aktorki Priscilli Marie Pointer i reżysera filmowego Jules’a Irvinga (właśc. Jules’a Israela; 1925-1979). Jej matka była pochodzenia walijsko-czirokeskiego i miała pradziadka pochodzenia żydowskiego (aszkenazyjskiego i sefardyjskiego), a jej ojciec był Żydem; jego rodzina wyemigrowała z Rosji. Miała brata Davida i siostrę Katie. Wychowywała się w wierze Stowarzyszenia Chrześcijańskiej Nauki. Uczęszczała do Professional Children’s School na Manhattanie i High School of Music and Art New York. Studiowała w American Conservatory Theatre w San Francisco i London Academy of Music and Dramatic Art.
Kariera.
Miała zaledwie 9 miesięcy, gdy wzięła udział w spektaklu "Rumplestiltskin" z jej ojcem. W wieku dwóch lat była tytułową "Księżniczką Primrose" w sztuce wyreżyserowanej przez jej ojca. W latach 1965–1966 jako 12-latka grała na Broadwayu w sztuce Williama Wycherleya "Żona wiejska" jako sprzedająca chomika Stacyemu Keach w scenie z tłumem. Mając 17 lat zadebiutowała na Off-Broadwayu w przedstawieniu "And Chocolate on Her Chin".
W połowie lat 70. gościła w serialach ABC "Rekruci" ("The Rookies") i "Happy Days" oraz NBC "Sierżant Anderson". W biograficznym dramacie telewizyjnym "James Dean" ("James Dean: Portrait of a Friend", 1976) z Michaelem Brandonem, Brooke Adams, Meg Foster i Stephenem McHattie w roli Jamesa Deana pojawiła się jako Norma Jean. Wystąpiła ponadto w telewizyjnej ekranizacji powieści Jamesa Michenera "Dynasta" ("Dynasty", 1976) z Harrisonem Fordem jako Amanda Blackwood i miniserialu "Once an Eagle" (1976–1977) jako Emily Pawlfrey Massengale z Samem Elliottem, Glennem Fordem i Melanie Griffith.
Zagrała Julię Capulet w widowisku "Romeo i Julia" w Los Angeles Free Shakespeare Theatre (1975) i potem w Seattle Repertory Theatre (1982–1983). Kandydowała do roli księżniczki Lei w ', ale ostatecznie postać tę zagrała Carrie Fisher. Następnie zagrała w reżyserowanych przez Briana De Palmę filmach - "Furia" ("The Fury", 1978) jako Gillian Bellaver z Kirkiem Douglasem i "Carrie" (1976) jako Sue Snell. Po występie w melodramacie "Konkurs" (1980) z Richardem Dreyfussem, zagrała rolę Lily Ramsey w melodramacie Jerry’ego Schatzberga "Honeysuckle Rose" (1980), za którą otrzymała Złotą Malinę jako najgorsza aktorka drugoplanowa. Na planie tego filmu romansowała z Willie Nelsonem. W latach 1981–1982 na Broadwayu zastąpiła Jane Seymour w roli Constanze Weber w "Amadeuszu". Za rolę Hadass Vishkower w melodramacie Barbry Streisand "Yentl" (1983) zdobyła nominację do Oscara dla najlepszej aktorki drugoplanowej. Kreacja Anastazji „Anny” Anderson w biograficznym filmie telewizyjnym NBC "Anastazja: Tajemnica Anny" ("Anastasia: The Mystery of Anna", 1986) przyniosła jej nominację do Złotego Globu za najlepszy występ aktorki w miniserialu lub filmie telewizyjnym. W 1988 została uhonorowana teatralną nagrodą Obie za rolę Elsy Barlow w przedstawieniu "The Road to Mecca". Za postać Isabelle Grossman w komedii romantycznej "Zmień kapelusz" ("Crossing Delancey", 1988) była nominowana do Złotego Globu dla najlepszej aktorki w filmie komediowym lub musicalu. Po latach powtórzyła swoją rolę Sue Snell w filmie ' (1999).
Życie prywatne.
27 listopada 1985 wyszła za mąż za reżysera Stevena Spielberga, z którym ma syna Maxa Samuela (ur. 13 czerwca 1985). Jednak 2 lutego 1989 doszło do rozwodu. 27 września 1996 poślubiła Bruno Barreto. Mają syna Gabriela Davisa (ur. 4 maja 1990). 29 stycznia 2005 rozwiodła się. 1 listopada 2007 wyszła za mąż za Kennetha Bowsera.

</doc>
<doc id="1150810" url="https://pl.wikipedia.org/wiki?curid=1150810" title="Malczewo (województwo warmińsko-mazurskie)">
Malczewo (województwo warmińsko-mazurskie)



</doc>
<doc id="1150815" url="https://pl.wikipedia.org/wiki?curid=1150815" title="Kurier Gustkowski">
Kurier Gustkowski

Kurier Gustkowski – tygodnik lokalny niegdyś wydawany na terenie obecnego Tomaszowa Mazowieckiego. Wydawany od 1907 do co najmniej 1909 (nie ma dowodów czy był wydawany po 1909). Według Cyniaka, wydawcą czasopisma był dr Stanisław Narewski (1865-1932), miejscowy lekarz i społecznik. 
Było to czasopismo pisane ręcznie, powielane na hektografie, kierowane do letników goszczących w Gustku, modnym wówczas ośrodku kąpieliskowo-letniskowym. Prawdopodobnie było wydawane jedynie w okresie wakacyjnym. 
Obecnie jedyny znany egzemplarz tego czasopisma (nr 5 z 1909) datowany jest na 31 lipca 1909.

</doc>
<doc id="1150821" url="https://pl.wikipedia.org/wiki?curid=1150821" title="Trinaksodon">
Trinaksodon

Trinaksodon − wymarły synapsyd z grupy cynodontów, zamieszkujący południowe lasy około 240 mln lat temu. Był mięsożerny, polował na małe kręgowce, owady i inne bezkręgowce. Posiadał cechy gadów i ssaków (najprawdopodobniej okryty był sierścią i posiadał przeponę). Był prawdopodobnie stałocieplny ponieważ znaleziono jego pozostałości zwinięte w kłębek − zwierzęta zmiennocieplne nie zwijają się w kłębek.
Występowanie.
Południowa część Pangei. Skamieniałości pochodzą głównie z Afryki.
Odżywianie.
Mięsożerny, odżywiał się głównie małymi kręgowcami i bezkręgowcami. Budowa zębów uniemożliwiała przeżuwanie tak więc musiał rozrywać pożywienie i połykać małymi kęsami.
Rozmnażanie.
Najprawdopodobniej rozmnażał się podobnie jak dzisiejsze kolczatki i dziobaki – składając jaja. Małe na podstawie znalezionych skamielin posiadały od momentu wyklucia zęby, co wskazuje że nie były raczej karmione mlekiem.

</doc>
<doc id="1150824" url="https://pl.wikipedia.org/wiki?curid=1150824" title="Thrinaxodon">
Thrinaxodon



</doc>
<doc id="1150825" url="https://pl.wikipedia.org/wiki?curid=1150825" title="Ajahn Chah">
Ajahn Chah

Ajahn Chah Subhatto (Chao Khun Bodhinyanathera) (Thai: ชา สุภัทโท; alternatywnie pisane Achaan Chah, czasami z zaszczytnymi tytułami Luang Por lub Phra) (ur. 17 czerwca 1918, zm. 16 stycznia 1992) – mnich buddyjski w tradycji therawady, linii tajskiej tradycji leśnej. Uznano go za jednego z wielkich mistrzów medytacji w XX wieku. Był znany ze swego swobodnego i bezpośredniego stylu; znacząco wpłynął na buddyzm therawady na świecie.
Ajahn Chah założył klasztory (wat) Wat Nong Pah Pong i Wat Pah Nanachat w północnej Tajlandii. Oba znajdują się na obszarze, gdzie zachowała się dziewicza puszcza. W skład Wat Pah Pong wchodzi 250 oddziałów, a także ponad 15 stowarzyszonych klasztorów. Na całym świecie znajduje się dziesięć ośrodków medytacyjnych powiązanych z założonymi przez niego świątyniami w Tajlandii.
Ajahn Chah nie pozostawił po sobie tekstów pisanych, jego przemówienia zostały jednak nagrane, zapisane, przetłumaczone i opublikowane jako książki oraz materiały dostępne za darmo w Internecie.
Ponad milion ludzi, włączając w to tajską rodzinę królewską, uczestniczyło w pogrzebie Ajahn Chaha, który odbył się w 1992 roku. W spadku po sobie pozostawił nauki dhammy, studentów oraz klasztory.

</doc>
<doc id="1150826" url="https://pl.wikipedia.org/wiki?curid=1150826" title="Chah Subhatto">
Chah Subhatto



</doc>
<doc id="1150832" url="https://pl.wikipedia.org/wiki?curid=1150832" title="Walery Wielogłowski">
Walery Wielogłowski

Walery Wielogłowski herbu Starykoń (ur. 6 grudnia 1805 w Proszówkach, zm. 11 lipca 1865 w Krakowie) – działacz społeczny, polityczny, wydawca, poseł na Sejm Krajowy Galicji I kadencji, właściciel dobr Rybna.
Życiorys.
Był synem Ignacego Wielogłowskiego, który po śmierci własnego ojca, Franciszka Wielogłowskiego, wychowywał się na dworze stryjostwa Józefa Wielogłowskiego (starosty olszańskiego i posła Sejmu Wielkiego) i Józefy z Badenich Wielogłowskiej. Ok. roku 1800 Ignacy ożenił się z córką stryjostwa, Marią - małżeństwo kuzynów wymagało zgody papieskiej. Po śmierci męża, Józefa Wielogłowska podzieliła rodzinne majętności pomiędzy swoje dzieci. Zborów, w którym dotychczas mieszkała, przypadł Ignacemu i Marii, sama zaś przeniosła się do rodzinnego majątku w Proszówkach; tam właśnie urodził się – i wychowywał pod okiem babki – Walery Wielogłowski. W 1814 wyjechał na naukę do Krakowa. W latach 1830–1831 brał udział w powstaniu listopadowym, służbę w szeregach powstańczych kończąc jako major Wojska Polskiego, za odwagę odznaczony krzyżem Virtuti Militari. Po upadku powstania zaangażował się w działalność konspiracyjną działając w Stowarzyszeniu Ludu Polskiego. W latach 1836–1848 przebywał we Francji gdzie zaprzyjaźnił się z wieloma osobistościami polskiej emigracji, między innymi z Adamem Mickiewiczem.
W 1848 wrócił do Krakowa, gdzie w następnym roku założył Księgarnię i Wydawnictwo Dzieł Katolickich, Naukowych i Rolniczych. Pierwotnie mieściło się ono na Rynku Głównym 15, a następnie w nieistniejącej już dziś kamienicy na rogu ulic św. Anny i Wiślnej. W księgarni mieścił się także salonik literacki oraz czytelnia. Wielogłowski wydawał dzieła własne, pisarzy polskich i obcych, kalendarze oraz czasopisma. Ze swoimi wydawnictwami docierał przez agentów do wszystkich zaborów sprzedając je po niskich cenach. Od 1859 do co najmniej jesieni 1860 zarządcą księgarni był Maciej Stęczyński, później (w końcu 1860?) został nim Władysław Jaworski, który z czasem od 1863 był wspólnikiem Wielogłowskiego, a po jego śmierci w 1865 jedyny właściciel firmy.
Wielogłowski był posłem na Sejm Krajowy we Lwowie, członkiem Rady Miejskiej Krakowa, próbował niestety bezskutecznie uzyskać zgodę rządu w Wiedniu na przeprowadzenie wolnych wyborów do Rady Miejskiej. Wybrany na posła Sejmu Krajowego w okręgu wyborczym nr 49 Kraków-Mogiła-Liszki-Skawina, po jego śmierci w wyborach uzupełniających 20 listopada 1865 wybrano Ludwika Szumańczowskiego.
W 1854 był inicjatorem powstania w Krakowie Towarzystwa Przyjaciół Sztuk Pięknych, a następnie w latach 1854–1865 pełnił w nim funkcję sekretarza.
Z jego inicjatywy powstała także Szkoła Rolnicza w Czernichowie, do jego księgarni po czasopisma i kalendarze oraz po porady, których chętnie udzielał zaglądali chłopi z podkrakowskich wsi.
Swoje dziecięce wspomnienia spisał w autobiograficznej książce wydanej w 1856 pt. "Dom mojej babki". Pochowany został na Cmentarzu Rakowickim w pasie 16.

</doc>
<doc id="1150838" url="https://pl.wikipedia.org/wiki?curid=1150838" title="Per Lindberg">
Per Lindberg

Per Lindberg (ur. 5 marca 1890 w Sztokholmie, zm. 7 lutego 1944 tamże) – szwedzki reżyser filmowy i teatralny. 
Per Lindberg współpracował z teatrami w Göteborgu i Sztokholmie. 
Wsławił się inscenizacjami, m.in. dramatów Williama Szekspira, Pedra Calderóna de la Barca oraz dramatem "Do Damaszku" Augusta Strindberga z 1926 roku.

</doc>
<doc id="1150843" url="https://pl.wikipedia.org/wiki?curid=1150843" title="Defektoskopia elektryczna">
Defektoskopia elektryczna

Defektoskopia elektryczna - metoda defektoskopii, polega na obserwacji różnic występujących w przepływie prądu elektrycznego przez badany przedmiot.
Wykorzystywane metody: oporowa, termoelektryczna, indukcyjna i elektrostatyczna.

</doc>
<doc id="1150861" url="https://pl.wikipedia.org/wiki?curid=1150861" title="Maciej Podemski">
Maciej Podemski

Maciej Antoni Podemski (ur. 18 czerwca 1939 w Margoninie) – polski geolog, doktor nauk przyrodniczych w zakresie geologii. Specjalista geologii złóż surowców mineralnych, geologii gospodarczej oraz zarządzania dużymi zespołami i projektami badawczymi i wdrożeniowymi.
Młodość.
Urodzony w rodzinie nauczycielskiej. We wrześniu 1939 ojciec Antoni Podemski, zmobilizowany do Armii Poznań w stopniu podporucznika – zaginął na wojnie. Po odejściu ojca na front, matka Irena Podemska przeniosła się z synem do Mogilna, wówczas w województwie poznańskim, do swojej matki, Agnieszki Szczepanowskiej.
Do szkoły podstawowej chodził w latach 1945-1952 w Mogilnie, do szkoły średniej – w latach 1952-1956 w Trzemesznie, pow. mogileński.
Studia geologiczne odbył w latach 1956-1962 na Wydziale Geologii Uniwersytetu Warszawskiego, na kierunku stratygraficzno-poszukiwawczym. Podczas studiów był członkiem Zarządu Koła Młodych Geologów, reaktywowanego w 1958 na Wydziale Geologii UW. W ramach działalności w KMG wziął udział w geologicznych wyprawach studenckich do Jugosławii (1959), Szwecji (1960) i Francji (1961). Stopień magistra geologii uzyskał w 1962 na podstawie pracy "Utwory cechsztynu w rejonie Lubin Legnicki-Sieroszowice".
W Państwowym Instytucie Geologicznym 1961-1974.
Pracę zawodową rozpoczął po uzyskaniu absolutorium w listopadzie 1961, w Państwowym Instytucie Geologicznym (wówczas: Instytut Geologiczny Centralnego Urzędu Geologii), w Zakładzie Ropy, Gazu, Soli i Surowców Chemicznych. W latach 1961-1974 uczestniczył w pracach poszukiwawczych i dokumentacyjnych złóż soli kamiennych i potasowo-magnezowych. W 1962 prowadził otwór Złoczew IG-1, który zlokalizowany na ujemnej anomalii grawimetrycznej, charakterystycznej dla wysadów solnych, odkrył złoże węgla brunatnego Złoczew i wskazał na przydatność badań grawimetrycznych do poszukiwań również tego typu złóż. Był współdokumentatorem z Józefem Dębskim i Hubertem Szaniawskim złoża soli kamiennej na wysadzie solnym w Rogóźnie w okolicach Zgierza.
Następnie badał występowanie i poszukiwał złoża cechsztyńskich soli potasowo-magnezowych i soli kamiennych na monoklinie przedsudeckiej i w niecce północno-sudeckiej. Podczas tych prac odkrył w cechsztyńskim dolomicie głównym i udokumentował złoże gazu ziemnego (i kondensatu) w Otyniu oraz złoże ropy naftowej w Lelechowie (to ostatnie wraz z hydrogeologiem Leszkiem Bojarskim), obydwa w okolicach Nowej Soli, w woj. zielonogórskim. W oparciu o uzyskane dane zaproponował przyjęcie nowego modelu złóż bituminów, występujących w cechsztyńskim dolomicie głównym. Współpracował w tym czasie także ze Zbigniewem Wernerem, Janem Wyżykowskim, Józefem Poborskim i Stanisławem Depowskim.
W latach 1961-1968 przeszedł w Instytucie stanowiska p.o. asystenta, asystenta, starszego asystenta i adiunkta. W 1968 uzyskał w Instytucie stopień doktora nauk przyrodniczych w zakresie geologii, na podstawie pracy "Sedymentacja cechsztyńska w okolicy Nowej Soli"; promotor – prof. Józef Poborski z Akademii Górniczo-Hutniczej w Krakowie (recenzenci: prof. Józef Oberc z Uniwersytetu Wrocławskiego i prof. Stanisław Depowski z Państwowego Instytutu Geologicznego).
W 1968 roku Maciej Podemski delegowany został przez Instytut Geologiczny do Biura Programu United Nations Development Programme (UNDP) w Polsce, z siedzibą w Warszawie, jako ekspert krajowy. Do 1970 uczestniczył w pracach Biura związanych z wykorzystaniem badań sejsmicznych do poszukiwań złóż soli potasowo-magnezowych w strefie przedsudeckiej. W 1970 uzyskał półroczne stypendium ONZ-etowskie, które spędził w RFN, Wielkiej Brytanii, Hiszpanii i Austrii, studiując geologię tamtejszych formacji solonośnych i metody ich badań. Opiekunem programu stypendialnego był prof. dr Gerhard von Richter-Bernburg, światowej klasy specjalista w zakresie geologii formacji solnych, a zwłaszcza cechsztynu, w tamtym okresie Prezydent Federalnej Służby Geologicznej Niemiec (Bundesanstalt für Bodenforschung).
Praca w Zambii 1974-1981.
W połowie 1974 skierowany został przez CHZ Polservice na kontrakt do Zambii, do firmy Mkushi Copper Mines Ltd., na stanowisko głównego geologa odkrywkowej kopalni miedzi Munshiwemba. W ramach swoich obowiązków prowadził też sekcję miernictwa górniczego oraz laboratorium kopalniane. Poza tym prowadził prace rozpoznawcze kolejnych okolicznych złóż rud miedzi i nadzorował geologicznie małe kopalnie kaolinu, skaleni i muskowitu.
Po zamknięciu w połowie 1975 kopalni MCM Ltd., przeszedł do firmy Mindeco Ltd. w Lusace, do jej nowo organizowanej jednostki poszukiwawczo-konsultingowej – Mindeco Exploration (Mindex), na stanowisko Zastępcy Głównego Geologa. Firma ta należała do para-rządowej organizacji Zambia Industrial and Mining Corporation Ltd. (ZIMCO Ltd.). W 1977, po zamknięciu Mindeco Ltd., przeszedł do centrali ZIMCO Ltd. wraz z całą komórką, która otrzymała nazwę Mineral Exploration Department (Minex Dept.). W organizacji tej pracował do połowy 1981 na stanowisku Exploration Supervisora, a następnie Głównego Geologa.
W tym czasie inicjował, organizował i nadzorował poszukiwanie i rozpoznawanie złóż rozmaitych surowców mineralnych, przede wszystkim metali: żelaza, manganu, cynku i ołowiu, molibdenu, uranu i złota, ale także węgla kamiennego, apatytów, fluorytów, skaleni, gipsów oraz szmaragdów. Udzielał również konsultacji małym kopalniom m.in. żelaza, manganu, złota, węgla kamiennego i szmaragdów. Brał udział w otwarciu nowych, małych kopalni żelaza, manganu i szmaragdów. Jednym z głównych zadań Minexu było też poszukiwanie zagranicznych inwestorów do zagospodarowania zambijskich surowców mineralnych, przede wszystkim poza prowincją Copperbelt.
Kierownik Zakładu w PIG 1981-1989.
W październiku 1981 powrócił do Instytutu Geologicznego w Warszawie i w połowie listopada tego roku objął kierownictwo Zakładu Geologii Złóż Rud Metali, które sprawował do końca 1989. Pod jego kierownictwem Zakład poszukiwał i dokumentował złoża rud miedzi, cynku i ołowiu, rud magnetytowo-ilmenitowych, ziem rzadkich, uranu i złota w Polsce. Nadzorował też prace dokumentacyjne złoża rud ziem rzadkich Ługijn-Goł w Mongolii i udzielał konsultacji firmom prywatnym i instytucjom państwowym w Chinach, Iraku, Korei Północnej, Mongolii, Niemczech i Wietnamie.
W ramach własnych tematów, w latach 1982-1988 prowadził polsko-bułgarski projekt "Analiza porównawcza staropaleozoicznych i permskich kompleksów wulkaniczno-osadowych Górnego i Dolnego Śląska i Bałkańskiej Strefy Fałdowej", a w latach 1988-1990 – "Ocena perspektyw rudonośności masywu suwalskiego i jego obrzeżenia". Od 1986 był głównym organizatorem i koordynatorem instytutowych projektów (w sumie siedmiu) finansowanych przez polsko-amerykański II Fundusz Marii Skłodowskiej-Curie. W związku z tym wizytował w 1989 Służbę Geologiczną Stanów Zjednoczonych (USGS). W ramach II Funduszu MS-C prowadził w latach 1992-1996, wraz z partnerem z USGS, w Denver, Colorado, M. A. Chaffee, projekt "Poszukiwanie złóż surowców mineralnych na terenach zakrytych", obejmujący w Polsce nowo odkryte i dokumentowane złoże rud miedziowo-molibdenowo-wolframowych w Myszkowie, w województwie śląskim. W ramach tego projektu przebywał kilkakrotnie w Stanach Zjednoczonych na kilkutygodniowych wyprawach badawczych. Uczestniczył również w organizowaniu współpracy Państwowego Instytutu Geologicznego ze służbami geologicznymi Czech, Słowacji, Korei Północnej i Chin.
Zastępca Dyrektora PIG 1990-2000.
Od stycznia 1990 do marca 2000 był Zastępcą Dyrektora Naczelnego Państwowego Instytutu Geologicznego, sprawując od 1995 funkcję Dyrektora ds. Służby Geologicznej. Nadzorował prace zakładów surowcowych, redakcji wydawnictw instytutowych, archiwów geologicznych, a także kilku oddziałów regionalnych Instytutu. Zreorganizował szereg centralnych służb Instytutu, takich jak planowanie, współpraca z zagranicą oraz promocja. Był odpowiedzialny za proces komputeryzacji Instytutu.
Uczestniczył w organizowaniu współpracy Instytutu z europejskimi i amerykańskimi służbami geologicznymi. Brał udział w organizowaniu współpracy Instytutu z Forum Dyrektorów Europejskich Służb Geologicznych (FOREGS), prowadząc m.in. od 1998 stronę internetową tej organizacji. Nawiązał również współpracę Instytutu z EuroGeoSurveys Association, lobbingową instytucją zachodnioeuropejskich służb geologicznych przy Komisji Europejskiej w Brukseli. Członek Society of Economic Geologists (SEG) i Association of Exploration Geochemists (AEG).
Organizował szereg międzynarodowych konferencji i kongresów naukowych w Polsce. W 1995 – Wiceprzewodniczący Komitetu Organizacyjnego XIII International Congress of the Carboniferous and Permian w Krakowie. W 1998 – przewodniczący Komitetu Organizacyjnego dorocznej konferencji dyrektorów europejskich służb geologicznych (FOREGS) w Warszawie. W 2001 – wiceprzewodniczący Komitetu Organizacyjnego 6th Biennial SGA Meeting w Krakowie.
Zorganizował i w latach 1996-2000 prowadził stronę internetową Instytutu http://www.pgi.waw.pl (obecnie: http;//www.pgi.gov.pl). Założyciel i redaktor naczelny wewnętrznego instytutowego biuletynu informacyjnego, miesięcznika "Wiadomości" (1992-2002) oraz anglojęzycznej serii wydawniczej "Polish Geological Institute Special Papers" (1999-2006); do lipca 2001 także przewodniczący Kolegium Redakcyjnego "Prac Państwowego Instytutu Geologicznego". W latach 2003-2006 – członek Komitetu Redakcyjnego "Przeglądu Geologicznego".
Pełnomocnik Dyrektora PIG ds. UE 2001-2006.
Od 2001 do czerwca 2006 Pełnomocnik Dyrektora Państwowego Instytutu Geologicznego ds. Unii Europejskiej. Inicjator powołania Centrum Doskonałości Badań Środowiska Abiotycznego REA w Państwowym Instytucie Geologicznym i jego organizator oraz redaktor naczelny "Informatora" Centrum (2003-2006). Organizator konsorcjów geośrodowiskowych w regionach (województwach). W latach 2002–2005 Społeczny Doradca ds. Unii Europejskiej Głównego Geologa Kraju w Ministerstwie Środowiska. Od lipca 2007 emerytowany pracownik Państwowego Instytutu Geologicznego. Od 2002 prowadzi małą firmę konsultingową.
Autor i współautor stu kilkudziesięciu publikacji i ponad stu opracowań archiwalnych, polskich i zagranicznych.
Działacz społeczny i polityczny.
W latach 1999-2001 ekspert Podkomisji Sejmowej ds. nowelizacji "Prawa geologicznego i górniczego". W różnych okresach członek Komisji Zasobów Kopalin przy Ministrze Ochrony Środowiska. W latach 1992-2004 elektor Państwowego Instytutu Geologicznego przy Forum Jednostek Badawczo-Rozwojowych (JBR), w tym Wiceprzewodniczący (1999-2001) oraz Przewodniczący (2002-2004) Komisji Rewizyjnej Rady Głównej Jednostek Badawczo-Rozwojowych. W latach 1999-2005 ekspert (reviewer, evaluator) Komisji Europejskiej w Brukseli, a od 2005 – INTAS Association.
Do 1981 bezpartyjny. Członek NSZZ „Solidarność” w latach 1981-1992. Członek Komitetu Obywatelskiego w Michałowicach w latach 1990-1992. Członek założyciel ROADu, Unii Demokratycznej, Unii Wolności i Partii Demokratycznej – demokraci.pl. Kandydat na posła województwa warszawskiego z ramienia Unii Demokratycznej w wyborach parlamentarnych w 1993. Członek założyciel i wieloletni wiceprzewodniczący Koła Unii Demokratycznej i Unii Wolności w Pruszkowie. Członek założyciel i przewodniczący Koła Unii Wolności Komorów/Michałowice. Członek Warszawskiej Rady Unii Wolności podczas dwóch kadencji oraz wiceprzewodniczący Komisji Rewizyjnej Mazowieckiej Rady Unii Wolności. Od maja 2006 ponownie bezpartyjny.
W latach 1991-1994 członek Rady Gminy Michałowice w powiecie pruszkowskim i jej wiceprzewodniczący. W latach 1998-2002 członek Rady Powiatu Pruszkowskiego i jej wiceprzewodniczący oraz przewodniczący Klubu Radnych Unii Wolności powiatu pruszkowskiego. Kilkakrotnie członek Rady Osiedla Michałowice.
Żonaty, trójka dorosłych dzieci: Joanna, Adam i Aleksandra.
Odznaczenia i stopnie górnicze.
Odznaczenia:
Stopnie górnicze:

</doc>
<doc id="1150869" url="https://pl.wikipedia.org/wiki?curid=1150869" title="Edward Kisiel">
Edward Kisiel

Edward Kisiel (ur. 24 lutego 1918 w Jundziłłowie, zm. 28 września 1993 w Białymstoku) – polski duchowny rzymskokatolicki, doktor teologii, administrator apostolski w Białymstoku w latach 1976–1991, biskup diecezjalny białostocki w latach 1991–1993 (od 1992 arcybiskup metropolita), od 1993 arcybiskup senior archidiecezji białostockiej.
Życiorys.
Urodził się 24 lutego 1918 w Jundziłłowie niedaleko Brasławia. W latach 1932–1935 uczęszczał do Państwowego Gimnazjum im. Grzegorza Piramowicza w Dziśnie, następnie w latach 1935–1937 do Państwowego Gimnazjum im. Józefa Piłsudskiego w Pińsku, gdzie w 1937 złożył egzamin dojrzałości typu humanistycznego. W tym czasie należał do Sodalicji Mariańskiej. W latach 1937–1942 odbył studia filozoficzno-teologiczne na Wydziale Teologicznym Uniwersytetu Stefana Batorego, jednocześnie zdobywając formację kapłańską w Wyższym Seminarium Duchownym w Wilnie. Święcenia diakonatu przyjął w 1941 w archikatedrze wileńskiej przez posługę miejscowego arcybiskupa metropolity Romualda Jałbrzykowskiego. Aresztowany w marcu 1942 wraz z profesorami i innymi klerykami wileńskiego seminarium, został osadzony w więzieniu na Łukiszkach. W maju 1942 wysłany transportem kolejowym na przymusowe roboty w głąb Rzeszy, zbiegł z niego podczas postoju w Warszawie. Ukrywał się u albertynów warszawskich i orionistów łaźniewskich. Na początku 1943 w kolegium jezuitów w Warszawie złożył końcowe egzaminy kursu seminaryjnego. Święceń prezbiteratu udzielił mu 14 lutego 1943 w kaplicy domu sióstr urszulanek w Warszawie biskup diecezjalny piński Kazimierz Bukraba. W latach 1950–1953 odbył dalsze studia na Wydziale Teologii Katolickiej Uniwersytetu Warszawskiego, które ukończył z doktoratem z teologii dogmatycznej na podstawie dysertacji "Wartości społeczne Wcielenia według św. Hilarego z Poitiers".
W marcu 1943 przedostał się do Białegostoku, gdzie uzyskał skierowanie do pracy jako wikariusz w parafii Matki Bożej Anielskiej w Czarnej Wsi (1943–1944). Następnie był wikariuszem ekonomicznym w parafii św. Wojciecha w Uhowie (1944–1945), po czym pracował jako prefekt szkolny w parafii św. Rocha w Białymstoku, a także prefekt białostockich szkół: Gimnazjum Krawieckiego, Państwowej Szkoły Powszechnej dla Dorosłych, Państwowego Gimnazjum i Liceum Gospodarczego, Technikum Mechanicznego, Zasadniczej Szkoły Zawodowej, Technikum Mleczarskiego oraz Zasadniczej Szkoły Przemysłu Mięsnego. W latach 1969–1971 administrował parafią św. Rocha w Białymstoku w charakterze wikariusza ekonomicznego. W 1947 został dekanalnym sekretarzem Krucjaty Eucharystycznej, w 1957 wszedł w skład kolegium duszpasterzy akademickich, w 1958 został cenzorem ksiąg religijnych i wydawnictw kościelnych, a w 1960 archidiecezjalnym duszpasterzem młodzieży szkolnej. Od 1957 do 1976 piastował stanowisko archidiecezjalnego wizytatora religii. Pełnił funkcję spowiednika alumnów wyższego seminarium duchownego i sióstr misjonarek św. Rodziny. W 1970 został ustanowiony referentem wydziału duszpasterskiego, w 1971 kanclerzem kurii arcybiskupiej, a w 1975 wszedł w skład diecezjalnej komisji ds. wychowania w seminarium duchownym. W 1974 został obdarzony godnością kanonika gremialnego kapituły archikatedralnej w Białymstoku. 15 stycznia 1976 po przejściu Henryka Gulbinowicza na urząd arcybiskupa wrocławskiego został wybrany na wikariusza kapitulnego.
Od 1970 wykładał zagadnienia pastoralne w Diecezjalnym Ośrodku Kształcenia Soborowego.
3 maja 1976 decyzją papieża Pawła VI został prekonizowany administratorem apostolskim polskiej części archidiecezji wileńskiej z siedzibą w Białymstoku i biskupem tytularnym Limaty. Święcenia biskupie otrzymał 27 czerwca 1976 w prokatedrze Wniebowzięcia Najświętszej Maryi Panny w Białymstoku. Konsekrował go kardynał Stefan Wyszyński, prymas Polski, w asyście Henryka Gulbinowicza, arcybiskupa metropolity wrocławskiego, i Bronisława Dąbrowskiego, biskupa pomocniczego warszawskiego. Jako dewizę biskupią przyjął słowa „"Evangelizare misit me"” ("Posłał mnie, abym głosił Ewangelię"). 5 czerwca 1991, podczas wizyty papieża Jana Pawła II w Białymstoku, został mianowany biskupem diecezjalnym nowo powołanej diecezji białostockiej. Ingres do katedry Wniebowzięcia Najświętszej Maryi Panny w Białymstoku odbył 27 czerwca 1991. 25 marca 1992, w związku z utworzeniem metropolii białostockiej, został ustanowiony jej metropolitą i wyniesiony do godności arcybiskupa. Paliusz metropolitalny otrzymał 29 czerwca 1992 w bazylice św. Piotra w Rzymie. W 1976 dokonał rozbudowy gmachu wyższego seminarium duchownego, w 1978 założył Archidiecezjalne Studium Katechetyczne, w 1988 rozpoczął przygotowania do rozpoczętego w 1993 synodu diecezjalnego, utworzył 18 parafii, przeprowadził reorganizację struktur dekanalnych. 15 maja 1993 Jan Paweł II przyjął jego rezygnację z urzędu arcybiskupa metropolity białostockiego.
Był współkonsekratorem podczas sakr biskupa pomocniczego w Białymstoku Edwarda Ozorowskiego (1979), arcybiskupa metropolity Mińska-Mohylewa Kazimierza Świątka (1991) i biskupa diecezjalnego Grodna Aleksandra Kaszkiewicza (1991).
Zmarł 28 września 1993 w siedzibie biskupiej w Białymstoku. 1 października 1993 został pochowany w krypcie archikatedry białostockiej.

</doc>
<doc id="1150872" url="https://pl.wikipedia.org/wiki?curid=1150872" title="Smurfing">
Smurfing

Smurfing – jedna z metod prania brudnych pieniędzy.
Smurfing jest techniką fazy umiejscowienia. Ta metoda występuje w kilku różnych postaciach:

</doc>
<doc id="1150876" url="https://pl.wikipedia.org/wiki?curid=1150876" title="Ƹ">
Ƹ



</doc>
<doc id="1150881" url="https://pl.wikipedia.org/wiki?curid=1150881" title="Browar Brzeg">
Browar Brzeg

Zakłady Piwowarskie Głubczyce S.A. Browar w Brzegu – nieczynny browar przemysłowy w Brzegu. Do 2008 roku zakład należał do grupy piwowarskiej Zakłady Piwowarskie Głubczyce.
Historia.
Budowę browaru rozpoczęto na przełomie XIX i XX wieku. W 1920 roku zakład został połączony w jedną spółkę z innymi zakładami piwowarskimi w mieście i do 1945 roku działał pod nazwą "Brieger Brauhaus GmbH".
Po zakończeniu II wojny światowej browar został przejęty przez władze Polski Ludowej i upaństwowiony. Od 1946 roku znajdował się pod zarządem PSS Społem. W 1958 roku wraz z browarem w Niemodlinie wszedł w skład Brzeskich Zakładów Piwowarsko-Słodowniczych. W 1970 roku zakład piwowarski w Brzegu został połączony z Opolskimi Zakładami Piwowarsko-Słodowniczymi, które w 1975 roku zmieniły nazwę na Zakłady Piwowarskie w Głubczycach.
W latach dziewięćdziesiątych XX wieku właścicielem browaru została spółka akcyjna Zakłady Piwowarskie Głubczyce S.A. Od początku XXI wieku w zakład produkował różne marki piwa, głównie w butelkach PET na zlecenie sieci dyskontów spożywczych i supermarketów.
W 2008 roku spółka Zakłady Piwowarskie w Głubczycach S.A. poinformowała o zakończeniu produkcji piwa w Brzegu i likwidacji zakładu.

</doc>
<doc id="1150883" url="https://pl.wikipedia.org/wiki?curid=1150883" title="Zygmunt Przybylski">
Zygmunt Przybylski

Zygmunt Przybylski (ur. 2 maja 1856 w Krakowie, zm. 13 lutego 1909 w Warszawie) – polski literat, komediopisarz.
Życiorys.
Początkowo pisał recenzje teatralne do prasy. Ukończył filozofię na Uniwersytecie Jagiellońskim. W 1884 przeprowadził się do Warszawy i zaczął pisać do "Słowa" i "Wieku". W latach 1894-1896 pracował jako dyrektor teatru lwowskiego, a od 1896 do 1904 teatrzyku ogródkowego w Warszawie. Pochowany na cmentarzu Powązkowskim (kwatera 162-4-12). Jego nagrobek w 1910 wykonał Czesław Makowski.

</doc>
<doc id="1150887" url="https://pl.wikipedia.org/wiki?curid=1150887" title="Carlina onopordifolia">
Carlina onopordifolia



</doc>
<doc id="1150890" url="https://pl.wikipedia.org/wiki?curid=1150890" title="Structuring">
Structuring

Structuring jako jedna z technik fazy umiejscowienia zagadnienia prania brudnych pieniędzy, polega na dokonywaniu wielu małych wpłat środków pieniężnych. Wpłaty takie dokonywane są z reguły na jeden bądź wiele rachunków, po czym na końcu prane pieniądze i tak wędrują na wspólny rachunek. Często zakładane są rachunki na fikcyjne osoby, firmy, przy użyciu fałszywych dokumentów.

</doc>
<doc id="1150891" url="https://pl.wikipedia.org/wiki?curid=1150891" title="Aorsowie">
Aorsowie

Aorsowie (starogr. "Aorsoi") – lud sarmacki. 
Źródła wiedzy.
O Aorsach wiemy ze starożytnych źródeł pisanych wschodnich i zachodnich. Pisali o nich Strabon, Pliniusz Starszy, Ptolemeusz, Tacyt, mówi o nich chińska „Kronika Wcześniejszej Dynastii Han”. Wiele informacji o tym ludzie uzyskano dzięki badaniom archeologicznym, głównie aorskich pochówków.
Pochodzenie.
Aorsowie byli ludem irańskim czysto andronowskiego pochodzenia, w odróżnieniu od innych ludów sarmackich, takich jak Syrmatajowie, Sarmaci Królewscy, Jazygowie i prawdopodobnie Roksolanie, wywodzących się od ludu kultury zrębowej z późnej epoki brązu, ze znaczną domieszką krwi andronowskiej. Chińska "Kronika Wcześniejszej Dynastii Han" wspomina o Aorsach jako o potężnym ludzie, zdolnym do wystawienia armii 100 000 łuczników, a ich siedziby lokalizuje między Jeziorem Aralskim a Morzem Kaspijskim.
Nazwa.
Wschodnie pochodzenie Aorsów i pokrewieństwo ze wschodnimi sąsiadami, Alanami, sugeruje ich nazwa, oznaczająca po irańsku "Biali". W języku wszystkich starożytnych mieszkańców stepu słowo "biały" znaczy "zachodni". Ludy spokrewnione z nimi, a nawet niektórzy starożytni autorzy stosowali wobec nich nazwę "Zachodni Alanowie". Aorsowie mogli tę nazwę odziedziczyć z okresu poprzedniego, gdyż niektórzy uczeni utrzymują, że używano jej na określenie twórców kultury prochorowskiej z tego obszaru. Chińska "Kronika Wcześniejszej Dynastii Han" (około 138—126 r. p.n.e.) nadmienia o Aorsach jako o "Yancai" (Antach), przypuszczalnie od nazwy ich głównego plemienia.
Dzieje Aorsów.
Migracja ze stepów kazachskich.
Na skutek zagrożenia ze strony Xiongnu opuścili oni swoje pierwotne siedziby w środkowym Kazachstanie, po czym przenieśli się bardziej na zachód, osiedlając się na początku II wieku p.n.e. na stepach położonych na południe od Uralu aż po Morze Kaspijskie. Ich kultura wykazuje również bliskie analogie z kulturą ówczesnych ludów Siedmiorzecza, czyli terenów na wschód od jeziora Bałchasz, graniczącego z chińskim Turkiestanem. Przypuszczalnie więc wśród Aorsów znajdowały się plemiona pochodzące z tych terenów.
Nad Wołgą i na południowym Uralu.
Ośrodek władzy Aorsów leżał w okolicach obecnych Orenburga i Orska. Wzrost ich znaczenia rozpoczął się wraz z upadkiem Massagetów około 160 p.n.e., gdy stopniowo zaczęli podbijać wszystkie plemiona sarmackie z obszaru nad Wołgą i z Uralu Południowego lub zmusili je do wycofania się na zachód, na stepy północnego Nadczarnomorza. W ten sposób położyli kres kulturze prochorowskiej, niemniej jednak musieli także wchłonąć dużą część ludu tej kultury. Aorsowie stali się dominującą grupą okresu środkowosarmackiego na obszarze rozciągającym się nad dolną Wołgą i na Uralu Południowym. Wśród uchodźców z tych terenów znajdowali się niewątpliwie Roksolanie, którzy w tym czasie pojawili się nad dolnym Dnieprem, zmuszając Scytów i Jazygów do wycofania się na zachód.
W 125 p.n.e. poselstwo chińskie, aby zmniejszyć zagrożenie swoich granic, próbowało podburzyć ich przeciwko Hunom, co zdaje się świadczyć, iż terytorium będące w posiadaniu Aorsów lub podległych im ludów graniczyło z terenami zajmowanymi przez Hunów. Ich siłę, oprócz chińskiej "Kroniki", potwierdza również Strabon, który twierdzi, że około 66-63 p.n.e. władca Aorsów Spaldines miał do dyspozycji 200 000 zbrojnych jeźdźców, podczas gdy władca Syraków Abeakos tylko 20 000 konnych wojowników. Liczba wojowników Aorsów Górnych miała być jeszcze większa.
W czasie walk dynastycznych w Królestwie Bosporańskim Aorsowie wspólnie z Rzymianami poparli Kotysa przeciwko jego bratu przyrodniemu Mitrydatesowi VIII, prawnukowi Mitrydatesa VI Eupatora. Wzięli udział w kilku bitwach, w wyniku których Mitrydates i Syrakowie zostali pokonani, a Kotys zasiadł na tronie bosporańskim.
Na początku I wieku n.e. Strabon wspomina o ludzie Górnych Aorsów na Uralu Południowym i opisuje ważny szlak handlowy biegnący przez ich tereny. Transportowano nim na wielbłądach towary indyjskie i "babilońskie" od Medów i Armeńczyków w kierunku na północ od Kaukazu. Szlak ten stanowił źródło bogactwa Aorsów, których, jak pisał Strabon, "stać było na noszenie złotych ozdób". Jednakże nadal nie jest jeszcze wyjaśniony związek między Górnymi Aorsami a ich odłamem znad dolnej Wołgi i Donu, zwanym przez Strabona "zbiegłymi Górnymi Aorsami".
Migracji ciąg dalszy – za Don.
W połowie I wieku n.e. Aorsowie ulegli przewadze Alanów i, podobnie jak część Syraków, przekroczyli Don, zmuszając Roksolanów do migracji na zachód za Dniepr. Wtedy też zakończyła się dominacja Aorsów na stepach pogranicznych Azji i Europy. Chińska "Kronika Późniejszej Dynastii Han” (25—220 n.e.) wspomina, że "Yancai" (Aorsów) przemianowano na "Alanliao" (Alanów), co wskazuje, że musieli oni stracić na rzecz Alanów swoją przodującą pozycję wśród Wschodnich Sarmatów. Z początkiem II wieku Alanowie wzięli w posiadanie całe terytorium będące poprzednio we władaniu Aorsów i część terytorium Syraków. Aorsowie powstrzymali zapewne w następnych latach napór Alanów od Donu ku zachodowi, czyli na tereny, na które Aorsowie się wycofali. Strabon wspomina, że żyli wtedy w pobliżu Tanais, a więc na północno-wschodnich wybrzeżach Morza Azowskiego. Później w starożytnych zachodnich źródłach pisanych przestano jednak wymieniać nazwę "Aorsowie", natomiast u niektórych starożytnych pisarzy spotykamy nazwy "Alanorsów", "Zachodnich" lub "Białych" Alanów, być może oznaczające odłam Aorsów pokonanych przez Alanów. Zarówno jednak Pliniusz, jak i Ptolemeusz wspominają o ludzie zwanym Antami, mieszkającym w pobliżu Morza Azowskiego, na zachód od Donu, który można przypuszczalnie identyfikować z "Yancai" z chińskiej "Kroniki”. Antów, którzy zapewne panowali na tym obszarze, utożsamia się z Aorsami. 
Przypuszczalnie Aorsowie osiedlili się pod koniec II wieku n.e. w północnej Mołdawii i sąsiadującej części Besarabii, o czym świadczą odnajdowane na tych terenach, a popularne wśród nich znaki tamg. Znaki tamg wskazują, że grupa ta pochodziła z północno-wschodnich wybrzeży Morza Azowskiego.
Zajęcia ludności.
Do głównych zajęć ludności aorskiej należało: pasterstwo, rolnictwo i hodowla zwierząt. Jak zauważał Strabon, a co potwierdziły wyniki badań archeologicznych, część Aorsów była koczownikami, część mieszkała w namiotach i pracowała na roli. Rozwijało się również rzemiosło użytkowe i artystyczne, to ostatnie szczególnie pod znacznym wpływem sztuki zakaukaskiej (z Królestwa Iberyjskiego z terenów dzisiejszej Gruzji) oraz sztuki bosporańskiej, co zaowocowało wchłonięciem wielu elementów grecko-bosporańskich.
Zabytki grobowe.
Sądząc po wyposażeniu kurhanów książęcych w orenburskich stepach, nad dolną Wołgą w okolicach Wołgogradu i nad dolnym Donem, Aorsowie mieli bogatych władców. Przykładem tych bogactw może być wyposażenie kurhanów z Kalinowki czy ze wsi Sałomatina (okręg wołgogradzki) oraz tak zwane „skarby", jak taganrowski z chutoru Popowa koło Rostowa nad Donem czy fedułowski. Skarby te były niewątpliwie w większej części zrabowanym wyposażeniem grobów bogatej szlachty czy książąt sarmackich. Najdalej na południe, około 100 km na południowy wschód od Stawropola, znaleziono duży skarb złotych ozdób w miejscowości Kozinskoje. Na wschodzie, na stepach między Donem i Dnieprem, odkryto wiele bogato wyposażonych kurhanów królewskich i książęcych, które znaczą przypuszczalnie szlak wędrówki Aorsów i Antów. Znaleziono je w Woroneżu, w stanicy Migulskiej, przy czym najsłynniejszy jest kurhan z Chochłacza koło Nowoczerkaska.
Znaczenie historyczne.
Jak się przypuszcza, to właśnie Aorsowie przyczynili się do rozwoju wspaniałej sztuki sarmacko-bosporańskiej, przekształconej w pewnym stopniu później w okresie gockim i w takiej postaci stanowiącej podstawę rozwoju wielu kierunków średniowiecznej sztuki zachodnioeuropejskiej, merowińskiej, anglosaskiej i romańskiej.

</doc>
<doc id="1150892" url="https://pl.wikipedia.org/wiki?curid=1150892" title="Baton (słodycze)">
Baton (słodycze)

Baton – rodzaj słodyczy o niewielkich rozmiarach. Zazwyczaj składa się z nadzienia o różnych smakach (np. toffi, orzechowy, waniliowy itp.), którego wierzchnia warstwa pokryta jest czekoladą (batonik czekoladowy). Istnieją także dietetyczne odmiany batoników oraz batoniki dla diabetyków.

</doc>
<doc id="1150897" url="https://pl.wikipedia.org/wiki?curid=1150897" title="Caucalis platycarpos">
Caucalis platycarpos



</doc>
<doc id="1150898" url="https://pl.wikipedia.org/wiki?curid=1150898" title="Baton (geologia)">
Baton (geologia)

Baton (ang. "Bathonian"):
Nazwa piętra (wieku) pochodzi od nazwy miasta Bath (Somerset, Anglia).

</doc>
<doc id="1150899" url="https://pl.wikipedia.org/wiki?curid=1150899" title="FOX NEWS">
FOX NEWS



</doc>
<doc id="1150901" url="https://pl.wikipedia.org/wiki?curid=1150901" title="Krańcowa skłonność do konsumpcji">
Krańcowa skłonność do konsumpcji

Krańcowa skłonność do konsumpcji (ang. "marginal propensity to consume") – parametr opisujący, jaką część przyrostu dochodu do dyspozycji gospodarstwo domowe jest skłonne przeznaczyć na zwiększenie konsumpcji.
Przykładowo, jeżeli KSK wynosi 0,75, wzrost dochodu do dyspozycji gospodarstwa domowego o 10 zł spowoduje zwiększenie konsumpcji w tym gospodarstwie o 7,50 zł (pozostałe 2,5 zł zasili oszczędności). Krańcowa skłonność do konsumpcji oraz krańcowa skłonność do oszczędzania (KSO) przyjmują wartości z zakresu &lt;0,1&gt;, a ich suma zawsze równa jest jedności:
formula_1
Formuła matematyczna.
Krańcową skłonność do konsumpcji oblicza się za pomocą następującej formuły:
gdzie:
KSK z dochodu rozporządzalnego i narodowego.
Ekonomiści rozgraniczają krańcową skłonność do konsumpcji z dochodu do dyspozycji (KSK) i krańcową skłonność do konsumpcji z dochodu narodowego (KSK’), przy czym zachodzi relacja:
formula_5
gdzie:

</doc>
<doc id="1150904" url="https://pl.wikipedia.org/wiki?curid=1150904" title="Matplaneta">
Matplaneta



</doc>
<doc id="1150905" url="https://pl.wikipedia.org/wiki?curid=1150905" title="TIROS 7">
TIROS 7

TIROS 7 () – amerykański satelita meteorologiczny. Przesłał ponad 150 000 zdjęć pokrywy chmur. Statek pracował normalnie do 31 grudnia 1965. Potem sporadycznie do 3 lutego 1967. Przez kolejne półtora roku służył zbieraniu danych inżynieryjnych. Wyłączony 3 czerwca 1968. Spłonął przy ponownym wejściu w atmosferę ziemską 3 czerwca 1994.
Budowa i działanie.
Statek został opracowany przez Centrum Lotów Kosmicznych imienia Roberta H. Goddarda, część NASA, oraz firmy: Radio Corporation of America (RCA), Astro Electronic Division (dzisiejszy Lockheed Martin). Szkielet satelity wykonano z aluminium i stali nierdzewnej. Kadłub miał kształt graniastosłupa o podstawie osiemnastokątnej. Pokrycie statku stanowiło ponad 9260 ogniw słonecznych, każde o wymiarach 1×2 cm. Gromadziły energię w 21 akumulatorach NiCd.
Na obwodzie spodu statku zamontowano pięć stałopędnych silniczków nadających satelicie ruch obrotowy o prędkości od 8 do 12 obrotów na minutę. Oś obrotu statku mogła być kontrolowana z dokładnością 1, 2 stopni. Służył do tego magnetyczny system kontroli położenia. Jego układem wykonawczym było 250 przewodów owijających statek po obwodzie. Konieczny dla kontroli pozycji moment obrotowy wytwarzała interakcja ziemskiego pola magnetycznego z polem magnetycznym (prądem) zaindukowanym w statku. Nowym elementem był podczerwony czujnik horyzontu.
Do łączności z Ziemią używano pojedynczej anteny monopolowej. Umieszczona była na szczycie statku. Dwie anteny dipolowe (4 pręty wystające ze spodu statku) służyły do nadawania telemetrii (częstotliwość 235 MHz; moc 2 W). Kamery wyzwalały się automatycznie po wejściu Ziemi w pole widzenia. Zdjęcia były przesyłane bezpośrednio na Ziemię lub nagrywane na rejestratorze, mieszczącym do 32 obrazów. Nadawanie sekwencji 32 obrazów trwało 100 sekund. Odbywało się przez 3 W nadajnik FM, na częstotliwości 237 MHz. 

</doc>
<doc id="1150908" url="https://pl.wikipedia.org/wiki?curid=1150908" title="Nienburg">
Nienburg

Niemcy:
Inne

</doc>
<doc id="1150909" url="https://pl.wikipedia.org/wiki?curid=1150909" title="Nałęczowianka">
Nałęczowianka

Nałęczowianka – akratopega wydobywana z ujęcia położonego w warstwie wodonośnej poziomu paleoceńsko – górnokredowego. 
Nałęczowianka jest wodą niskosodową, średniozmineralizowaną, z przewagą wodorowęglanów wapnia i magnezu. Charakteryzuje się prawie zerową zawartością azotanów i azotynów, co świadczy o jej czystości chemicznej. 
Wydobywana jest z ujęcia „Nałęczowianka” w uzdrowisku Nałęczów.
Historia.
W 1817 roku Józef Jan Celiński, profesor Uniwersytetu Warszawskiego, przeprowadził pierwszą analizę chemiczną wody z nałęczowskiego źródła. Efektem jego badań było powstanie w Nałęczowie słynnego uzdrowiska oraz historycznych Starych Łazienek, widniejących na opakowaniach Nałęczowianki. 
Od grudnia 2006 roku firma „Nałęczowianka Sp. z o.o.” kontynuuje swoją działalność pod firmą Nestlé Waters Polska, Zakład Produkcyjny Nałęczów.
Skład mineralny.
Ogólna zawartość minerałów w litrze wynosi 650 mg.
Zawartość znaczących dla zdrowia składników mineralnych:
Produkty.
Nałęczowianka jest dostępna w sprzedaży w następujących odmianach: niegazowana, delikatnie gazowana, gazowana, smakowa (cytrynowa, truskawkowa).

</doc>
<doc id="1150916" url="https://pl.wikipedia.org/wiki?curid=1150916" title="Alejandro Scopelli">
Alejandro Scopelli

Alejandro Scopelli Casanova (ur. 12 maja 1908 w La Plata, zm. 23 października 1987 w Meksyku) – argentyński piłkarz, napastnik. Reprezentant dwóch krajów: Argentyny i Włoch.
Karierę zaczynał w Estudiantes z rodzinnego miasta. W pierwszym zespole występował w latach 1928–1933, w sezonie 1931 zdobył w lidze 31 goli. Znalazł się w składzie Argentyny na premierowe mistrzostwa świata w Urugwaju. W turnieju zagrał w jednym spotkaniu (1 bramka) i wraz z drużyną wywalczył tytuł wicemistrzowski. W 1933 wyjechał do Włoch i na dwa sezony został zawodnikiem Romy, w 1935 odszedł do Interu. Zagrał jeden mecz w swojej drugiej reprezentacji - 17 lutego 1935 Włochy pokonały Francję 2:1. W 1936 wrócił do ojczyzny, grał w Racingu. Wrócił także do reprezentacji Argentyny i triumfował w Copa América 1937. Później występował w paryskim Red Star, a po wybuchu II wojny światowej przeniósł się do Portugalii (CF Os Belenenses i SL Benfica). Karierę kończył w chilijskim Club Universidad de Chile.
Pracował jako trener, m.in. w Hiszpanii, jednak najmocniej związany był z zespołami meksykańskimi. Trenował m.in. reprezentację tego kraju, zmarł w stolicy Meksyku.

</doc>
<doc id="1150917" url="https://pl.wikipedia.org/wiki?curid=1150917" title="Gładzik">
Gładzik



</doc>
<doc id="1150920" url="https://pl.wikipedia.org/wiki?curid=1150920" title="Carduus collinus">
Carduus collinus



</doc>
<doc id="1150923" url="https://pl.wikipedia.org/wiki?curid=1150923" title="Alejandro Scopelli Casanova">
Alejandro Scopelli Casanova



</doc>
<doc id="1150924" url="https://pl.wikipedia.org/wiki?curid=1150924" title="Keihanshin">
Keihanshin

 – zurbanizowany region obejmujący zespół miejski Kioto, Osaki, Kobe; część regionu Kinki (Kansai) w Japonii.
Nazwa regionu bierze się z sinojapońskiego odczytania znaków kanji wchodzących w skład nazw tych miast: 京都 - "Kyōto", 大阪 - "Ōsaka", 神戸 - "Kōbe". 

</doc>
<doc id="1150925" url="https://pl.wikipedia.org/wiki?curid=1150925" title="Droga krajowa B6 (Niemcy)">
Droga krajowa B6 (Niemcy)

Droga krajowa 6 () – niemiecka droga krajowa przebiegająca z północy na wschód, z Bremerhaven przez Bremę, Hanower, Halle, Lipsk, Drezno do okolic Görlitz, gdzie łączy się z autostradą federalną A4 umożliwiającą dojazd do granicy z Polską w Jędrzychowicach.
Miejscowości leżące przy B6.
Dolna Saksonia.
Brinkum, Erichshof, Melchiorshausen, Barrien, Syke, Heiligenfelde, Vilsen, Asendorf, Brebber, Wietzen, Marklohe, Nienburg (Weser), Linsburg-Meinkingsburg, Aschenkrug, Neustadt am Rübenberge, Garbsen-Frielingen, Garbsen, Hanower, Laatzen, Sarstedt, Ahrbergen, Groß Förste, Hasede, Hildesheim, Achtum, Wendhausen, Heersum, Astenbeck, Grasdorf, Wartjenstedt, Baddeckenstedt, Haverlah, Salzgitter, Posthof, Jerstedt, Goslar, Vienenburg.
Brema.
Bremerhaven, Brema.
Saksonia-Anhalt.
Halle (Salle), Gröbers, Großkugel.
Saksonia.
Schkeuditz, Leipzig, Borsdorf, Machern, Altenbach, Bennewitz, Wurzen, Kühren, Luppa, Calbitz, Oschatz, Seerhausen, Prausitz, Klappendorf, Wölkisch, Obermuschütz, Diera-Zehren, Meißen, Gauernitz, Dresden, Großhartau, Goldbach, Bischofswerda, Wölkau, Rothnaußlitz, Göda, Budziszyn, Kubschütz, Steindöorfler, Hochkirch, Plotzen, Eiserode, Nechen, Löbau, Reichenbach, Markersdorf, Görlitz.
Historia.
Droga wyznaczona jako "Reichsstraße 6" w 1932 r. prowadziła z Cuxhaven do Bremy, Hanoweru, Halle, Lipska, Drezna, Zgorzelca i dalej Jeleniej Góry, Świdnicy, Wrocławia do Sycowa gdzie znajdowała się granica z Polską.
Droga pokrywa się częściowo na trasie Lipsk – Görlitz z historycznym szlakiem Via Regia.
Po II wojnie światowej fragment przebiegający przez NRD był oznakowany jako F6 (). Trasa na odcinku Budziszyn (Bautzen) – Görlitz – granica z Polską pełniła funkcję drogi tranzytowej.
W latach 70. XX w. fragment pomiędzy Bremą a Cuxhaven został przeniesiony na nowo wybudowaną autostradę A27.
Od reformy numeracji tras europejskich w latach 80. do czasu przedłużenia autostrady A4 z Budziszyna do granicy (II połowa lat 90.) arteria była częścią trasy europejskiej E40.

</doc>
<doc id="1150928" url="https://pl.wikipedia.org/wiki?curid=1150928" title="Pacholęta (przystanek kolejowy)">
Pacholęta (przystanek kolejowy)

Pacholęta – przystanek kolejowy w Pacholętach, w województwie zachodniopomorskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1150930" url="https://pl.wikipedia.org/wiki?curid=1150930" title="Eksplozja w Riobamba (2002)">
Eksplozja w Riobamba (2002)

Eksplozja w Riobamba – eksplozja w mieście Riobamba, w Ekwadorze miała miejsce w bazie wojskowej, w największej w kraju podziemnej składnicy broni, 20 listopada 2002 roku. Detonacja pojedynczego granatu spowodowała serię wybuchów i pożarów. Zginęło 7 osób, a 538 zostało rannych. Trzeba było ewakuować mieszkańców w promieniu 15 km, a uszkodzonych zostało 18 000 mieszkań.

</doc>
<doc id="1150939" url="https://pl.wikipedia.org/wiki?curid=1150939" title="Adolf Stender-Petersen">
Adolf Stender-Petersen

Adolf Stender-Petersen (ur. 21 lipca 1893 w Petersburgu, 16 kwietnia 1963 w Århus) – duński językoznawca, historyk literatury, slawista; członek zagraniczny Polskiej Akademii Nauk (od 1962). Założyciel „Scando-Slavica”.
Życiorys.
Studiował w Kopenhadze i Petersburgu, a doktoryzował się w Heidelbergu. Był profesorem filologii słowiańskiej w Dorpacie i Århus. Pisał m.in. o Młodej Polsce, twórczości S. Żeromskiego.

</doc>
<doc id="1150942" url="https://pl.wikipedia.org/wiki?curid=1150942" title="ESPON">
ESPON

Europejska Sieć Obserwacyjna Rozwoju Terytorialnego i Spójności Terytorialnej, ESPON (ang. "European Observation Network for Territorial Development and Cohesion") – program badawczy dotyczący rozwoju przestrzennego Europy. Program jest finansowany ze środków Programu Inicjatywy Wspólnotowej Interreg III oraz przez państwa członkowskie Unii Europejskiej oraz Islandię, Liechtenstein, Norwegię i Szwajcarię.
W Polsce instytucją zajmującą się koordynacją programu ESPON jest Krajowy Punkt Kontaktowy Programu ESPON prowadzony przez Centrum Europejskich Studiów Regionalnych i Lokalnych (EUROREG) na Uniwersytecie Warszawskim.

</doc>
<doc id="1150943" url="https://pl.wikipedia.org/wiki?curid=1150943" title="Boca Raton">
Boca Raton

Boca Raton – miasto w Stanach Zjednoczonych, na Florydzie, nad Oceanem Atlantyckim, na północ od Miami. Według spisu w 2020 roku liczy 97,4 tys. mieszkańców. Jest częścią obszaru metropolitalnego Miami.
Historia.
Zostało zarejestrowane po raz pierwszy 2 sierpnia 1924 jako "Bocaratone". W 1925 zmieniono jego nazwę na Boca Raton.
Ważne osobowości.
Zmarli.
16 września 2005 w Boca Raton zmarł Harold Masur (1909 – 2005), amerykański prawnik i autor powieści kryminalnych.

</doc>
<doc id="1150945" url="https://pl.wikipedia.org/wiki?curid=1150945" title="Afiliant">
Afiliant

Afiliant – dom maklerski nieposiadający członkostwa na giełdzie i korzystający z pośrednictwa członka giełdy przy składaniu swoich zleceń.

</doc>
<doc id="1150946" url="https://pl.wikipedia.org/wiki?curid=1150946" title="Arado Ar 96">
Arado Ar 96

Arado Ar 96 – niemiecki samolot szkolno-treningowy z okresu II wojny światowej.
Historia.
W związku z wprowadzeniem na wyposażenie Luftwaffe samolotów jednopłatowych zaszła potrzeba opracowania samolotu szkolnego dla szkolenia oraz doskonalenia umiejętności na tego typu samolotach. Samolot spełniający te warunki opracował inż. Waltera Blume z wytwórni "Arado Flugzeugwerke GmbH". Samolot ten otrzymał oznaczenie "Ar 96" a jego prototyp został oblatany w 1938] roku.
W wyniku podjętych badań stwierdzono, że samolot spełnia wszelkie warunki samolotu szkolnego jako samolot przejściowy pomiędzy samolotami szkolenia podstawowego "Arado Ar 66", "Focke-Wulf Fw 44" a samolotami bojowymi "Messerschmitt Bf 109" czy "Focke-Wulf Fw 190". Jeszcze przed zakończeniem badań w 1939 roku wyprodukowano serię informacyjną składającą się z 6 samolotu a w 1940 roku po zakończeniu badań niemieckie Ministerstwo Lotnictwa (RLM) wprowadziło samolot "Ar 96" do produkcji seryjnej.
Produkcję seryjną początkowo prowadzono w wytwórniach "Arado Flugzeugwerke GmbH" i "AGO Flugzeugwerke GmbH", a od później także do wytwórni na terenie Protektoratu Czech i Moraw – "Avia" i "Letov".
W trakcie produkcji seryjnej opracowywano i budowane różne wersje samolotu, różniące się przeznaczeniem a co za tym idzie wyposażenie.
Produkcja samolotu prowadzono do 1945 roku i łącznie zbudowano 2891 samolotów "Ar 96" wszystkich wersji.
Po zakończeniu II wojny światowej w zakładach "Avia" w Czechosłowacji wznowiono produkcję samolotów opartą o konstrukcję samolotu "Ar 96", otrzymał on oznaczenie "Avia C-2" i produkowany był do 1949 roku, zbudowano 394 tego typu samoloty.
Użycie.
Samolot "Arado Ar 96" od 1940 roku były systematycznie wprowadzane do niemieckich szkół lotniczych i w krótkim czasie stały się one podstawowym samolotem przejściowym do wyższego szkolenia na samoloty myśliwskie i szturmowe. Znalazły się także na wyposażeniu szkół lotniczych w Rumunii, Słowacji i Węgier. Użytkowano je do zakończenia II wojny światowej.
Po zakończeniu II wojny światowej wersja produkowana w Czechosłowacji "Avia C-2" znalazła się na wyposażeniu lotnictwa czechosłowackiego i była tam użytkowana do 1955 roku, jako samolot szkolny, a jeszcze do 1958 roku jako samolot do holowania szybowców transportowych.
Opis konstrukcji.
Samolot "Ar 96" był dolnopłatem o konstrukcji całkowicie metalowej. Kabina zakryta przeszklona, miejsce załogi ustawione w tandemie, w wersji A instruktor siedział z przodu, a za nim uczeń, w wersji B zamieniono miejsca. Podwozie klasyczne – chowane w locie. Napęd stanowił 1 silniki rzędowy.

</doc>
<doc id="1150947" url="https://pl.wikipedia.org/wiki?curid=1150947" title="Port lotniczy Annaba">
Port lotniczy Annaba

Port lotniczy Annaba – międzynarodowy port lotniczy położony 9 km na południe od centrum Annaby. Jest jednym z największych portów lotniczych w Algierii.

</doc>
<doc id="1150950" url="https://pl.wikipedia.org/wiki?curid=1150950" title="Bogusław Bednarek">
Bogusław Bednarek

Bogusław Bednarek (ur. 28 września 1950 w Makowie Podhalańskim, zm. 27 października 2020 we Wrocławiu) – polski filolog, wykładowca Uniwersytetu Wrocławskiego. 
Znany jako prowadzący "Labiryntów kultury", wieloletniego cyklu telewizyjnych programów kulturalnych. Zajmował się kulturą średniowiecza (zwłaszcza eposami i sagami skandynawskimi) oraz literaturą baroku. Był miłośnikiem i znawcą "Wyspy skarbów" Roberta Louisa Stevensona.
Życiorys.
W 1968 ukończył liceum ogólnokształcące w Grodkowie, w 1973 studia na Uniwersytecie Wrocławskim pracą magistersku u prof. Władysława Floryana. W tym samym roku podjął pracę na macierzystej uczelni. W 1982 obronił pracę doktorską "Teoria tekstu w tekstologii dzieł literackich. Analiza głównych problemów" napisaną pod kierunkiem Władysława Floryana. W 2014 uzyskał stopień doktora habilitowanego na podstawie dorobku naukowego obejmującego studia nad kulturą i literaturą staropolską (ze szczególnym uwzględnieniem prac o "Wielkim zwierciadle przykładów" oraz prac o eposie europejskim).
Współtwórca i prowadzący programu telewizyjnego "Labirynty kultury" emitowanego w latach 1995–2008 na antenie TVP Wrocław, który kontynuował prowadzony przez Bednarka wcześniejszy, dobrze przyjęty minicykl (3 odcinki) "W krainie demonów". 
Przez kilkanaście lat we wrocławskim Klubie Pod Kolumnami prowadził cykl spotkań pod nazwą "Z podszeptu muz". W ramach obchodów stulecia niepodległości w 2018 roku prowadził także cykl spotkań "100ropolska scheda". Występował także na scenie wrocławskiego antykabaretu „Dobry wieczór we Wrocławiu”.

</doc>
<doc id="1150951" url="https://pl.wikipedia.org/wiki?curid=1150951" title="S30V">
S30V

S30V (właściwie CPM® S30V) – gatunek stali nierdzewnej opracowany przez Dicka Barbera z Crucible Materials Corporation (obecnie Crucible Industries Corporation) i produkowanej przez tę firmę w USA specjalnie do wyrobu wysokogatunkowych ostrzy i noży. Jest to nierdzewna stal proszkowa spiekana z mieszanki węglików metali oraz metali. Typowa twardość po zahartowaniu to około 58–60 HRC.
Stal ta jest twardsza i bardziej odporna na korozję od stali 154CM, także produkowanej przez Crucible Industries Corporation i często wypiera ją w zastosowaniu do produkcji głowni noży wysokiej klasy. Jest typową stalą "sztandarowego" noża firmy Spyderco - Spyderco Military. Także Benchmade coraz częściej w nożach swoich wyższych klas zastępuje 154CM stalą S30V.
Skład.
Skład:

</doc>
<doc id="1150957" url="https://pl.wikipedia.org/wiki?curid=1150957" title="Dolina Szwajcarska">
Dolina Szwajcarska

Dolina Szwajcarska – warszawski ogród wypoczynkowo-rozrywkowy powstały w 1786 r., istniejący do powstania warszawskiego. Zajmował obszar od ulicy Pięknej do alei Róż po przebitą w XIX wieku ulicę Fryderyka Chopina.
Po II wojnie światowej ocalał fragment ogródka oddzielony od Alei Ujazdowskich budynkiem Sądu Apelacyjnego.
Historia.
Dzieje Doliny Szwajcarskiej rozpoczęły się około 1768 r., kiedy to była jeszcze częścią Ujazdowa, a Stanisław August ofiarował te tereny ojcom bazylianom – stawiając im warunek, by wybudowali kościół i konwikt dla młodzieży pochodzącej z Rusi. Dał też zezwolenie na odbywanie kwest. Dzięki dotacjom królewskim budowa ruszyła z dużym impetem, później jednak zabrakło pieniędzy i bazylianie urządzili tam składy drewna, wapna i innych materiałów budowlanych. Wkrótce bazylianie zrezygnowali z ofiarowanych im terenów, gdyż zgromadzone środki okazały się za małe. Dolina znowu stała się częścią Ujazdowa.
7 października 1825 roku tereny te przejął w wieczystą dzierżawę kapitan saperów Wojska Polskiego Stanisław Śleszyński. Okazał się on obrotnym przedsiębiorcą. Założył tu rozległy ogród owocowy. Jak głosiła plotka, odkrył on na tym terenie pozostawione przez bazylianów znacznych rozmiarów składowisko wapna, a fundusze otrzymane z jego sprzedaży przeznaczył na budowę pałacyku i ogrodu „fruktowego”. Do budowy przystąpił w roku 1826 wraz ze swą żoną Gertrudą Emilią z Jakubowskich i Józefem Foxem. Projektantem piętrowego pałacyku z portykiem i kolumnadą był Antonio Corazzi. Cała działka zajmowała wówczas ok. 4,5 ha.
Dla publiczności ogród otworzono w roku 1827. Śleszyński urządził teren ten jako park publiczny: z licznymi pawilonami kawiarnianymi w stylu „architektury szwajcarskiej”.
Badacze do dziś nie ustalili pochodzenia nazwy Doliny Szwajcarskiej, choć być może wzięła się ona od wzniesionych tu drewnianych altan w stylu szwajcarskim. Właściciel odnajmował je handlarzom piwa, cukrów i kiełbaśnikom. Z czasem ogród w dolinie ozdobiły starannie wytyczone ścieżki oraz klomby kwiatowe. Latem spacerowiczom przygrywała orkiestra.
Sterzyński (Śleszyński) wcześniej jeżdżąc po Europie zawadził o Szwajcarię. Tam wpadły mu w oko charakterystyczne altanki, które zapragnął mieć w otaczającym jego rezydencję ogrodzie. Wybór takiej formy dla pawilonów nie był z pewnością przypadkowy. Co lepiej pasowało by do doliny jak nie modne w tym czasie domki – pawilony z romantycznej i podziwianej Szwajcarii.
Charakterystyczne dla końca XVIII wieku i całego XIX wieku zainteresowanie pięknem natury i krajobrazu odzwierciedlało się w sposobie kształtowania założeń ogrodowych. Schemat ogrodu urządzonego w stylu krajobrazowym z licznymi pawilonami kawiarnianymi był powszechnie stosowany dla parków miejskich i uzdrowiskowych XIX wieku. Niemal każdy park XIX-wieczny posiadał ozdoby kwiatowe, układy alejowe, ogrody tematyczne (różanki, alpinaria, ogrody wodne), altany wypoczynkowe i koncertowe.
25 maja 1852 roku sprzedał Śleszyński Dolinę Szwajcarską po połowie dwóm małżeństwom: Dziechcińskim (zakupili część z nieruchomością) oraz Winnickim (część z ogrodem). Nowi właściciele rozpoczęli wielką rozbudowę ogrodu w 1855 roku budując największy w ówczesnej Warszawie gmach koncertowy – Salon Wielkiej Alei (według projektu I. Leona Esmanowskiego). Inauguracja nastąpiła 9 lub 11 października 1856 r. Koncert dała orkiestra Escherta.
Jednak zdaniem Stanisława Szenica i Józefa Chudka, autorów „Najstarszego Szlaku Warszawy” artysta nie zdobył uznania publiczności i wkrótce został zastąpiony przez Leopolda Lewandowskiego i Kuhnego. Szczególną popularnością cieszył się Lewandowski, którego nazywano warszawskim Straussem i bez niego nie mógł się obejść żaden bal. Z kolei w latach 1857–1879, według badacza dziejów muzyki warszawskiej Mieczysława Skarzyńskiego w warszawskim życiu muzycznym dominował wraz ze swą orkiestrą przybysz z Legnicy Benjamin Bilse. Na jego koncerty przychodziły ogromne tłumy. W wielkim gmachu koncertowym dorównującym gmachom niektórych filharmonii europejskich odbywały się koncerty z udziałem Edwarda i Jana Straussów, Ignacego Paderewskiego, Tadeusza Sygietyńskiego.
W roku 1857 Artur i Pelagia Winniccy odsprzedają swoją część nieruchomości Karolinie z Wisnowskich Wedlowej, która w latach 60. XIX wieku sprzedaje Dolinę Szwajcarską Beinowi. Po powstaniu styczniowym dolina zostaje na drodze publicznej licytacji sprzedana kupcowi bławatnemu A.Włodkowskiemu, który w 1869 r. rozbudował Salon Wielkiej Alei zgodnie z projektem Ludwika Żychlińskiego i budowniczego Sztarka z Berlina. Przed budynkiem urządzono taras. Wnętrza ozdobiono pilastrami, lustrami i dekoracyjnymi stropami. Ozdobną posadzkę wykonała znana firma meblarska Simlerów. Wzniesiono sale jadalne i galerie. Całość uzyskała nieco eklektyczny charakter z przewagą form renesansu i klasycyzmu. Nowo otwartą restaurację wydzierżawiono Aleksandrowi Jałoszyńskiemu, który urządzał tu zabawy taneczne i maskarady ogrodowe. Po remoncie budynku Włodkowski wynajmował go kolejno różnym restauratorom (m.in. A. Jałoszyński, Abl, Igiel, Wojakowski, Waśniewski).
W 1874 r. w części przy ul. Mokotowskiej otworzono Nową Szwajcarię (ogród zabaw dziecięcych). Pod koniec XIX wieku okolice Doliny Szwajcarskiej stają się bardzo atrakcyjnym terenem pod zabudowę. W roku 1877 powstaje Aleja Róż (wykrojona z terenu parku) podobnie w 1890 roku – ul. Szopena (obecnie: F. Chopina).
Ogromną popularnością cieszyły się w dolinie występy rozmaitych magików, jasnowidzów i połykaczy ognia. Przyjazdy publiczności ułatwiał dochodzący do doliny tramwaj konny uruchomiony w latach osiemdziesiątych dziewiętnastego wieku (cena biletu do doliny wynosiła siedem kopiejek). Organizowano liczne konkursy i wystawy (I Samodzielna Wystawa Ogrodnicza – 1881 rok).
Zimą natomiast Dolina Szwajcarska zmieniała się w najwytworniejszą ślizgawkę stolicy. W roku 1887 założono w dolinie ślizgawkę, która w ciągu jednego zaledwie sezonu stała się najpopularniejszym lodowiskiem Warszawy. Powstały także korty tenisowe i wrotkarnia, jesienią zaczęto organizować targi owocowe i jarmarki „płodów ziemi” (dużą popularnością cieszyły się organizowane w Dolinie Szwajcarskiej korowody kwiatowe).
Popularność ogrodu spowodowała, że z czasem pawilony zostały zastąpione letnią salą koncertową (zamienioną później na kino), w której odbywały się różnego rodzaju sezonowe spektakle, wystawy i koncerty. W latach 80. XIX wieku wydzierżawił teren Niemiec Salomonsky (dyrektor Cyrku Letniego). Od 1887 dzierżawę przejmuje Konstanty Kuziński, a od 1895 Warszawskie Towarzystwo Łyżwiarskie, które niezabudowany teren wydzierżawia Kożuchowskiemu celem rozszerzenia terenu spacerowego dla organizacji balów, zabaw ogrodowych, konkursów itp.
W końcu XIX wieku teren pomiędzy salonem a Al. Ujazdowskimi Warszawskie Towarzystwo Łyżwiarskie (WTŁ) odsprzedał M. Spokornemu, który zbudował w tym miejscu olbrzymią pięciokondygnacyjną kamienicę według projektu D. Landego.
W latach 1895–1898 WTŁ rozbudowało salon. Latem w Dolinie Szwajcarskiej koncertowały liczne orkiestry zarówno krajowe, jak i zagraniczne, odbywały się przedstawienia teatrzyku ogrodowego. W 1898 zgodę na prowadzenie teatru również po zakończeniu okresu letniego otrzymał dyrektor ogródkowego Teatru „Odeon” – Przybylski. Przedstawienia miały się odbywać początkowo w Dolinie Szwajcarskiej. Rok później po zakończeniu sezonu ogródkowego teatralna trupa komediowo-operetkowa L. Zimajerowej i M. Trapszy w październiku i listopadzie zagościła w Dolinie Szwajcarskiej.
U schyłku XIX stulecia założono w dolinie tak zwany Cyrk Letni (zimowym nazywano odtąd Cyrk Braci Staniewskich przy ulicy Ordynackiej), wycięto sporo drzew, zbudowano stajnie dla koni i baraki dla akrobatów. Dolina z muzycznego salonu Warszawy stawała się miejscem popularnej rozrywki. Muzyka z trudem wytrzymywała konkurencję.
W 1899 roku pionier polskiej kinematografii fotograf oraz filmowiec Bolesław Matuszewski zorganizował na zabawie tanecznej w Dolinie Szwajcarskiej jeden z pierwszych pokazów filmowych w Polsce prezentując "„kinematograf ze scenami humorystycznymi”".
Już na początku XX wieku w wyniku parcelacji, teren parku został znacznie okrojony i zabudowany. Przed II wojną światową granice ogródka były niemalże takie same jak dzisiaj. Sam teren ogródka był nawet jeszcze bardziej „uwięziony” wśród zabudowy, gdyż oprócz ogrodzenia w postaci muru z prześwitami, od strony wschodniej ograniczał go pokaźnych rozmiarów budynek z salą koncertową połączony z willą WTŁ mieszczącą się na rogu ul. F. Chopina i Al. Ujazdowskich.
Coraz bardziej uszczuplany teren nie sprzyjał rozwojowi tego miejsca, powstają tu co prawda jeszcze w XIX wieku pierwsze betonowe korty (w początkach XX wieku pokryte asfaltem), lecz powoli park przestaje być miejscem sprzyjającym wysłuchaniu koncertów. Najpierw stał się terenem sportowym i wystawowym, później, w okresie międzywojennym był również miejscem manifestacji politycznych.
Rok 1939 przyniósł upadek doliny. Nikt jej już nie odwiedzał ze względu na zbyt bliskie sąsiedztwo siedziby Gestapo w Alei Szucha. W czasie powstania przebiegała tędy linia walk, w trakcie których dolina uległa kompletnemu zniszczeniu. Wojna ostatecznie zniszczyła to, co pozostało po wcześniejszej parcelacji parku (pozostaje ok. 1/6 powierzchni z początkowej własności Śleszyńskiego). Co prawda pałacyk Śleszyńskich przetrwał jako jeden z nielicznych budynków Warszawy, jednak teren ten, zamieniony na dzielnicę ambasad, już nigdy nie odzyskał swej pozycji salonu muzyczno-kulturalnego. Przyczyną takiego stanu rzeczy mogła być niewielka powierzchnia, a także brak wydarzeń kulturalnych (zabrakło teatrzyku ogródkowego, koncertów, maskarad i fajerwerków) – w większości zamkniętych w salach teatrów, oper, domów kultury lub przeniesionych do powstających wówczas „parków ludowych”.
Na początku lat pięćdziesiątych na części terenu, na którym znajdowała się Dolina Szwajcarska, wzniesiono budynek Komitetu Warszawskiego PZPR. Przed budynkiem urządzono parking. Pozostałością po dolinie jest miniaturowy ogródek z tarasami i fontanną zaprojektowany w 1951 przez architektów Zygmunta Stępińskiego i J. Dworakowską. Socrealistyczne rzeźby wykonane zostały przez R. Łukianowa.
O kształcie Doliny Szwajcarskiej zadecydował brak woli odbudowania jej w dawnym kształcie. Dla mieszkańców przewidziano inne miejsca zabaw, takie jak Centralny Park Kultury czy Rynek Mariensztacki.
W latach 1998–2004 przez siedem letnich sezonów Andrzej Tadeusz Kijowski nawiązywał do XIX-wiecznej tradycji próbując osadzić tam Konkurs Teatrów Ogródkowych. W 2005 przeniesiony został jednak do Ogrodów Frascati w Warszawie .
Obecnie na miejscu sali koncertowej biegnie przechodnia uliczka Sieroszewskiego (łącząca ul. F. Chopina z aleją Róż). Znajduje się tam również parking dla samochodów; 11 czerwca 2005 roku odsłonięto pomnik Stefana Roweckiego „Grota”, a 8 listopada 2016 pomnik Henryka Sławika i Józsefa Antalla.

</doc>
<doc id="1150960" url="https://pl.wikipedia.org/wiki?curid=1150960" title="Fun House">
Fun House

Fun House – drugi album amerykańskiej grupy The Stooges wydany w 1970 roku. Reedycja albumu z 2005 ukazała się w wersji dwupłytowej. Pierwszy dysk zawiera: oryginalną wersję albumu "Fun House", drugi: odrzuty z sesji nagraniowej tego albumu.

</doc>
<doc id="1150964" url="https://pl.wikipedia.org/wiki?curid=1150964" title="Alliance Air">
Alliance Air

Alliance Air - indyjska tania linia lotnicza z siedzibą w Nowym Delhi. Obsługuje połączenia krajowe. Głównym hubem jest Port lotniczy Indira Gandhi.

</doc>
<doc id="1150969" url="https://pl.wikipedia.org/wiki?curid=1150969" title="Składnica">
Składnica

Składnica – miejsce przechowywania czegoś.

</doc>
<doc id="1150970" url="https://pl.wikipedia.org/wiki?curid=1150970" title="Borys Godunow (film 1989)">
Borys Godunow (film 1989)

Borys Godunow – film muzyczny z 1989 roku według scenariusza i w reżyserii Andrzeja Żuławskiego. 
Film jest kinową interpretacją opery rosyjskiego kompozytora, Modesta Musorgskiego z 1874 roku pod tym samym tytułem. Opera Musorgskiego jest oparta na sztuce rosyjskiego dramaturga Aleksandra Puszkina z roku 1825 i opowiada historię cara Borysa Godunowa, rządzącego Rosją na przełomie XVI i XVII wieku w czasach wielkiej smuty. Stronę muzyczną filmu zrealizował Mstisław Rostropowicz, który w czołówce filmu zdystansował się jednak od przesłania filmu w ujęciu Żuławskiego. 

</doc>
<doc id="1150972" url="https://pl.wikipedia.org/wiki?curid=1150972" title="Dochód rozporządzalny">
Dochód rozporządzalny

Dochód rozporządzalny (dochód rozporządzalny gospodarstwa domowego, ang. "household’s available income") – suma bieżących dochodów gospodarstwa domowego ze wszystkich źródeł pomniejszona o zaliczki na podatek dochodowy, podatki (np. od dochodów z własności) oraz o składki na ubezpieczenie społeczne i zdrowotne. Jest to ta część dochodu gospodarstwa domowego, którą może ono przeznaczyć na wydatki lub przyrost oszczędności.
Składniki dochodu i dochodu rozporządzalnego.
Podstawowe składniki dochodu gospodarstw domowych to:
W celu obliczenia wysokości dochodu rozporządzalnego należy pomniejszyć całkowity dochód o obciążenia finansowe związane z:
Dochód rozporządzalny na poziomie makroekonomicznym.
W modelu gospodarki, w którym pomija się podatki pośrednie, dochód rozporządzalny oblicza się jako:
gdzie:

</doc>
<doc id="1150977" url="https://pl.wikipedia.org/wiki?curid=1150977" title="Raw Power">
Raw Power

Raw Power – trzeci album amerykańskiej grupy The Stooges wydany w 1973 roku. Ostatni album przed rozwiązaniem zespołu.
W 2003 album został sklasyfikowany na 125. miejscu listy 500 albumów wszech czasów magazynu Rolling Stone.

</doc>
<doc id="1150981" url="https://pl.wikipedia.org/wiki?curid=1150981" title="Fikcja polityczna">
Fikcja polityczna

Political fiction – jest rodzajem fikcji, której przewodnim motywem jest arena polityczna. Fikcja polityczna często stosuje opowiadania, by dostarczyć komentarz o politycznych wydarzeniach, systemach i teoriach.

</doc>
<doc id="1150983" url="https://pl.wikipedia.org/wiki?curid=1150983" title="Ryszard Nycz">
Ryszard Nycz

Ryszard Nycz (ur. 9 grudnia 1951) – profesor doktor habilitowany, polski teoretyk i historyk literatury, członek rzeczywisty Polskiej Akademii Nauk.
Życiorys.
Od 1975 jest pracownikiem Instytutu Badań Literackich PAN (od 1975), a od 1988 profesorem Wydziału Polonistyki Uniwersytetu Jagiellońskiego, gdzie prowadzi m.in. zajęcia z analizy dzieła literackiego w Studium Literacko-Artystycznym). Od 1990 jest redaktorem naczelnym dwumiesięcznika "Teksty Drugie".
Zajmuje się teorią literatury oraz historią nowoczesnej i ponowoczesnej literatury i kultury. Jest kierownikiem Katedry Antropologii Literatury i Badań Kulturowych WP UJ. Doctor "honoris causa" m.in. Uniwersytetu Opolskiego (2008).
Jest autorem około 150 publikacji. Redaktor m.in. tomów: "Po strukturalizmie. Współczesne badania teoretycznoliterackie" oraz "Postmodernizm. Antologia przekładów".
Członek Polskiej Akademii Umiejętności oraz Collegium Invisibile.
Członek Interdyscyplinarnego Zespołu ds. Etyki w Nauce przy Ministrze Nauki i Szkolnictwa Wyższego.
W 2019 został członkiem Rady Doskonałości Naukowej I kadencji.

</doc>
<doc id="1150989" url="https://pl.wikipedia.org/wiki?curid=1150989" title="Fistaszki">
Fistaszki

Fistaszki (ang. "Peanuts") – seria komiksów, których scenariusz i ilustracje stworzył amerykański ilustrator, Charles Schulz. Nowe części ukazywały się od 2 października 1950 do 13 lutego 2000 roku (dzień po śmierci Schulza) w gazetach, później ukazywały się przedruki wcześniejszych wersji i wydania zbiorcze. Głównymi bohaterami komiksu są: pies rasy beagle o imieniu Snoopy i jego właściciel Charlie Brown. Zobacz też: Lucy van Pelt.
Komiks ten jest uznawany za jeden z najpopularniejszych i najbardziej wpływowych dzieł tego gatunku, opublikowano 17 897 historyjek, "Fistaszki" ukazały się w wydaniach ponad 2 600 gazet (wliczając w to polską „Gazetę Wyborczą”), miały 355 milionów czytelników w siedemdziesięciu pięciu krajach i zostały przetłumaczone na dwadzieścia jeden języków. Przyczyniły się do wprowadzenia czterokadrowego stylu tworzenia komiksów jako standardu w Stanach Zjednoczonych i przyniosły swojemu autorowi ponad miliard dolarów zysku. Ciągle ukazują się przedruki komiksu.
Na sukces "Fistaszków" wpłynęły także specjalne programy telewizyjne na bazie tego utworu, emitowane w określonych porach roku, np. w trakcie świąt Bożego Narodzenia. Niektóre z tych audycji, takie jak "A Charlie Brown Christmas" czy "It’s the Great Pumpkin, Charlie Brown" były nominowane do Nagrody Emmy.
Komiks jest opisywany jako „najlepszy przykład amerykańskiej historii sukcesu w branży komiksowej”, co w ironiczny sposób koresponduje z motywem „wielkiej amerykańskiej historii braku sukcesu”. Jego reprezentantem jest główny bohater Charlie Brown, który jest potulny, nerwowy, brak mu pewności siebie, nie potrafi puszczać latawców, przegrywa w baseball i ma problemy z kopnięciem piłki do futbolu amerykańskiego.

</doc>
<doc id="1151002" url="https://pl.wikipedia.org/wiki?curid=1151002" title="D’elles">
D’elles

D’elles – 23. francuskojęzyczny album Céline Dion. Płyta została wydana 18 maja 2007 roku w wybranych europejskich krajach (Austria, Belgia, Szwajcaria). 21 maja album ukazał się we Francji oraz w Polsce, dzień później w Kanadzie. 1 czerwca został także wydany w Niemczech i we Włoszech, natomiast 4 czerwca w Wielkiej Brytanii.
"D’elles" jest albumem koncepcyjnym, skierowanym przede wszystkim do kobiet. Wszystkie teksty piosenek znajdujące się na wydawnictwie zostały napisane przez autorki pochodzące z Francji: Ninę Bouraoui, Françoise Dorin, Nathalie Nechtschein, Christine Orban, George Sand, oraz z kanadyjskiej prowincji Quebec: Jovette Alice Bernier, Janette Bertrand, Denise Bombardier, Marie Laberge, Lise Payette. Od strony muzycznej projekt został wsparty m.in. przez Jacques’a Veneruso, Davida Gategno czy Ericka Benzi, a całość została zaaranżowana i wyprodukowana przez stałego współpracownika Céline – Jeana-Jacques’a Goldmana.
Siedem z trzynastu planowanych na płytę piosenek zostało nagranych 20 i 21 grudnia 2006 roku w Piccolo Studio w Montrealu. Wolniejszą wersję utworu "A Cause" zatytułowaną "On S'est Aimé à Cause" nagrano na początku lutego 2007 w Nowym Jorku. Utwór "La Diva" zawierający fragment kompozycji Marii Callas z 1956 roku został nagrany także w języku włoskim i angielskim, jednak wersje te nie zostały wydane.
Single.
Jedynym komercyjnym singlem pochodzącym z albumu który został wydany na CD był utwór "Et s'il n'en restait qu'une (je serais celle-là)". Piosenka zadebiutowała na pierwszym miejscu francuskiej listy singlowej i stała się tam najdłużej przebywającym singlem Dion w zestawieniu stu najlepiej sprzedających się singli w tym wieku. Kolejne utwory zostały wydane tylko jako single radiowe w poszczególnych krajach; "Immensité" (Francja, Quebec), "Le temps qui compte" (Polska), "On S'est Aimé à Cause" (Quebec) i "A Cause" (Francja).
Sprzedaż i listy przebojów.
"D’elles" zadebiutował na pierwszym miejscu kanadyjskiej listy najlepiej sprzedających się albumów z rekordowym wynikiem 72,200 egzemplarzy. Już w pierwszym tygodnu został certyfikowany w Kanadzie jako podwójnie platynowy (za nakład 200,000 egz.). Płyta zadebiutowała także na pierwszym miejscu we Francji ze sprzedażą 55,244 egzemplarzy oraz w walońskiej części Belgii gdzie została certyfikowana jako złota za 25,000 kopii nakładu. We Francji do tej pory sprzedano blisko 280,000 egzemplarzy albumu. Między innymi przez słabą sprzedaż w kolejnych tygodniach od debiutu, wytwórnia nie zdecydowała się na wydanie kolejnych singli komercyjnych. Do tej pory na całym świecie sprzedano około 700,000 egzemplarzy płyty.

</doc>
<doc id="1151010" url="https://pl.wikipedia.org/wiki?curid=1151010" title="Wojna i pokój (ujednoznacznienie)">
Wojna i pokój (ujednoznacznienie)



</doc>
<doc id="1151017" url="https://pl.wikipedia.org/wiki?curid=1151017" title="Oskar Potiorek">
Oskar Potiorek

Oskar Potiorek (ur. 20 listopada 1853 w Bad Bleiberg, zm. 17 grudnia 1933 w Klagenfurcie) – generał artylerii (niem. Feldzeugmeister) cesarskiej i królewskiej Armii.
Życiorys.
30 października 1908 został mianowany na stopień generała artylerii. Do 1910 był komendantem 3 Korpusu i generałem dowodzącym w Grazu. W 1910 został szefem Czeskiego Pułku Piechoty Nr 102 w Pradze i inspektorem armii z siedzibą w Wiedniu. W 1911 został inspektorem armii z siedzibą w Sarajewie i równocześnie szefem krajowym (, ) Bośni i Hercegowiny.
Uczestnik I wojny światowej, podczas której dowodził wojskami Austro-Węgier w kampanii 1914 przeciwko Serbii. Komendant 5 i 6 Armii w rejonie Driny i Sawy. Odpowiedzialny za klęski armii austro-węgierskiej z armią serbską w bitwie pod Górą Cer (sierpień 1914) i w bitwie nad Kolubarą (listopad-grudzień 1914). 1 stycznia 1915 został przeniesiony w stan spoczynku.
Oskar Potiorek był współpasażerem samochodu, w którym 28 czerwca 1914 w Sarajewie został zamordowany austro-węgierski następca tronu arcyksiążę Franciszek Ferdynand (zamach w Sarajewie), co w efekcie doprowadziło do wybuchu I wojny światowej.

</doc>
<doc id="1151023" url="https://pl.wikipedia.org/wiki?curid=1151023" title="Krańcowa skłonność do oszczędzania">
Krańcowa skłonność do oszczędzania

Krańcowa skłonność do oszczędzania, KSO (ang. "marginal propensity to save") – parametr opisujący, jaką część przyrostu dochodu do dyspozycji gospodarstwo domowe jest skłonne przeznaczyć na zwiększenie oszczędności.
Przykładowo, jeżeli KSO wynosi 0,25, to wzrost dochodu do dyspozycji gospodarstwa domowego o 10 PLN spowoduje wzrost oszczędności tego gospodarstwa o 2,50 PLN. Krańcowa skłonność do oszczędzania oraz krańcowa skłonność do konsumpcji (KSK) przyjmują wartości z zakresu &lt;0,1&gt;, a ich suma zawsze równa jest jedności:
formula_1
Formuła matematyczna.
Krańcową skłonność do oszczędności oblicza się za pomocą następującej formuły:
formula_2
gdzie:

</doc>
<doc id="1151030" url="https://pl.wikipedia.org/wiki?curid=1151030" title="Chimaira">
Chimaira

Chimaira – amerykańska grupa muzyczna, wykonująca groove metal.
Historia.
Nazwa grupy powstała od imienia mitycznego potwora Chimera. Do końca 2011 w grupie występował gitarzyści Rob Arnold i Matt DeVries. Kolejni członkowie opuścili zespół na początku września 2014. Tuż po tym, założyciel i jedyny stały członek zespołu od początku istnienia, wokalista Mark Hunter wydał oświadczenie o zakończeniu działalności grupy Chimaira.
Interpretacje.
Na podstawie materiału źródłowego.

</doc>
<doc id="1151040" url="https://pl.wikipedia.org/wiki?curid=1151040" title="Please Don’t Almost Kill Me">
Please Don’t Almost Kill Me

Please Don’t Almost Kill Me to drugi album amerykańskiego zespołu The Cloud Room grającego indie rocka. Album został tak nazwany z powodu wielu przykrych wydarzeń, które miały miejsce kilka dni po jednym z ich koncertów. Płyta została wydana we wrześniu 2007 roku.

</doc>
<doc id="1151045" url="https://pl.wikipedia.org/wiki?curid=1151045" title="Orestes Rodríguez Vargas">
Orestes Rodríguez Vargas

Orestes Rodríguez Vargas (ur. 4 lipca 1943) – peruwiański szachista, reprezentant Hiszpanii od 1992, arcymistrz od 1978 roku.
Kariera szachowa.
Pierwsze sukcesy zaczął odnosić w połowie lat 60. XX wieku. W roku 1964 zadebiutował w narodowej drużynie na szachowej olimpiadzie w Tel Awiwie. W olimpijskich turniejach brał udział jeszcze sześciokrotnie (w latach 1970, 1972, 1978 i 1986 w barwach Peru, natomiast w roku 1992 – w drużynie Hiszpanii), największy indywidualny sukces odnosząc w roku 1978 w Buenos Aires, gdzie za wynik 8 pkt w 10 partiach (na I szachownicy) otrzymał srebrny medal. Pomiędzy 1968 a 1972 rokiem pięć razy z rzędu triumfował w indywidualnych mistrzostwach Peru. W 1969 (w Mar del Placie) i 1972 (w São Paulo) startował w turniejach strefowych (eliminacji mistrzostw świata).
Wielokrotnie brał udział w turniejach międzynarodowych, sukcesy odnosząc m.in. w Hawanie (1970, dz. I m. wraz z Eldisem Cobo Arteagą i Eleazarem Jimenezem Zerquerą), Buenos Aires (1973, dz. II m.), Reggio Emilii (1974/75, dz. I m. wraz z Alvise Zichichim), Lanzarote (1976, dz. III m. za Bentem Larsenem i Klausem Dargą, wraz z m.in. Arturo Pomarem Salamanką i Normanem Weinsteinem), Alicante (1977, dz. II m. za Raymondem Keene), Terrassie (1989, dz. I m. wraz z Božidarem Ivanoviciem), Salamance (1990, III m.) oraz w Barcelonie (1990, III m. i 1991, dz. II m. za Lukiem Winantsem).
W roku 2007 uzyskał najlepszy indywidualny wynik na rozegranych w Dreźnie drużynowych mistrzostwach Europy seniorów (zawodników pow. 60. roku życia), zdobywając na I szachownicy 8½ w 9 partiach.
Najwyższy ranking w karierze osiągnął 1 stycznia 1990 r., z wynikiem 2500 punktów zajmował wówczas 2. miejsce (za Julio Granda Zuñigą) wśród peruwiańskich szachistów.

</doc>
<doc id="1151047" url="https://pl.wikipedia.org/wiki?curid=1151047" title="Orestes Rodriguez">
Orestes Rodriguez



</doc>
<doc id="1151052" url="https://pl.wikipedia.org/wiki?curid=1151052" title="Orestes Rodriguez Vargas">
Orestes Rodriguez Vargas



</doc>
<doc id="1151056" url="https://pl.wikipedia.org/wiki?curid=1151056" title="UBK Kopavogur">
UBK Kopavogur



</doc>
<doc id="1151073" url="https://pl.wikipedia.org/wiki?curid=1151073" title="Hidalgo (Teksas)">
Hidalgo (Teksas)

Hidalgo – miasto w stanie Teksas w hrabstwie Hidalgo w Stanach Zjednoczonych.

</doc>
<doc id="1151080" url="https://pl.wikipedia.org/wiki?curid=1151080" title="Prescott Valley">
Prescott Valley

Prescott Valley – miasto w stanie Arizona w hrabstwie Yavapai w Stanach Zjednoczonych.

</doc>
<doc id="1151087" url="https://pl.wikipedia.org/wiki?curid=1151087" title="Transjordańskie Oddziały Graniczne">
Transjordańskie Oddziały Graniczne

Transjordańskie Oddziały Graniczne (ang. Transjordan Frontier Force, TJFF) – brytyjska kolonialna formacja zbrojna istniejąca w Transjordanii w latach 1926-1948
W kwietniu 1926 r. brytyjskie władze emiratu Transjordanii utworzyły Transjordan Frontier Force. Ich nominalnym zwierzchnikiem był król Abdullah, faktycznie zaś podlegały brytyjskiemu wysokiemu komisarzowi Palestyny. Ich zadaniem była ochrona i patrolowanie północnej i południowej granicy Transjordanii i Palestyny. Składały się z trzech szwadronów i kompanii wielbłądziej. Dowództwo znajdowało się w al-Zarqa koło Ammanu. Liczyły początkowo jedynie 150 żołnierzy, ale zostały szybko powiększone do ok. 1 tys. ludzi z brytyjską kadrą oficerską. Rekruci pochodzili w większości z rozwiązanej żandarmerii palestyńskiej. Około 70% żołnierzy Transjordan Frontier Force stanowili miejscowi Arabowie z prowincji, zaś ok. 25% - Czerkiesi z palestyńskiej diaspory. W skład służb administracyjnych i technicznych wchodzili Arabowie z miast i pewna liczba Żydów. Ponadto istniała kompania wielbłądzia złożona z Sudańczyków. W 1930 r. ochronę granic przejęły Desert Mobile Force. W tym samym roku do Transjordan Frontier Force została dołączona kompania zmechanizowana. Łączna liczba kompanii wzrosła do ośmiu. Wkrótce kompania wielbłądzia została przekształcona w drugą kompanię zmechanizowaną. W okresie II wojny światowej wydzielone oddziały Transjordan Frontier Force wzięły udział w 1941 r. w operacji "Exporter", tj. kampanii w Libanie i Syrii przeciwko wojskom Francji Vichy, a następnie w tłumieniu powstania antybrytyjskiego w Iraku (patrz: wojna brytyjsko-iracka 1941). Ostatnią kampanią, w której wzięło udział Transjordan Frontier Force, były walki z Żydami w 1948 r.
Linki zewnętrzne.
Historia Transjordańskich Oddziałów Granicznych (jęz. angielski)

</doc>
<doc id="1151091" url="https://pl.wikipedia.org/wiki?curid=1151091" title="Unieść">
Unieść

Unieść – rzeka o długości około 26 km na Pobrzeżu Koszalińskim, w województwie zachodniopomorskim, przepływająca przy południowej i zachodniej granicy miasta Sianów. Powierzchnia zlewni Unieści to 228 km², roczny przepływ – 88 tys. m³ wody.
. Głównym jej dopływem jest struga Polnica.
Rzeka jest bogata w niektóre gatunki ryb: pstrągi, trocie, sandacze. Na niej samej lub w jej pobliżu istnieją gospodarstwa hodowli ryb.
Unieść uchodzi do jeziora Jamno, w jej południowo-wschodniej zatoce na południe od wsi Osieki.
W wyniku oceny stanu wód Unieści z 2010 wykonanej w dwóch punktach (powyżej ujścia Polnicy w m. Gorzebądz i k. ujścia rzeki do jez. Jamno) określono II klasę elementów biologicznych, elementy fizykochemiczne poniżej potencjału dobrego oraz umiarkowany potencjał ekologiczny.
Nazwę "Unieść" wprowadzono urzędowo rozporządzeniem w 1948 roku, zastępując poprzednią niemiecką nazwę "Nest Bach".
Rzeka jest spławna dla celów kajakarstwa (szlak kajakowy) na odcinku Maszkowo – Sianów – Osieki (około 10 km). Na trasie zlokalizowano trzy punkty rekreacji z miejscem na ognisko i deszczochronami oraz tablice informacyjne. Nurt jest wolny, umożliwia swobodne obserwacje przyrodnicze. Na trasie liczne przeszkody wymuszające przenoski – zwalone drzewa, głazy, niskie mostki i elektrownia wodna.

</doc>
<doc id="1151092" url="https://pl.wikipedia.org/wiki?curid=1151092" title="Hammad ibn Buluggin">
Hammad ibn Buluggin

Hammad ibn Buluggin, Hammad ibn Bologgin (? - zm. 1028) – pierwszy władca z dynastii Hammadydów w Algierii w latach 1007–1028.
Po śmierci ojca Buluggina ibn Ziriego, głową dynastii Zirydów w Ifrikiji został brat Hammada al-Mansur ibn Buluggin (984–995). Uczynił on Hammada namiestnikiem środkowego Maghrebu (Algierii). Hammad stanął do walki z plemionami Zenata i ostatecznie wyparł je do Maroka. W 1007 Hammad założył rezydencję al-Kala (Forteca) w górach Hodna w Dżebel Maadid na zachód od Setif i rozpoczął szeroki program budowlany, który zawierał budowę pałaców i meczetów, żeby stały się najsławniejsze wśród współczesnych.
Hammad jako zwycięzca w walce z plemionami zenatyjskimi zyskał większe wpływy na zachodzie państwa Zirydów. W 1014 zbuntował się przeciwko następcy Mansura, swemu bratankowi Badisowi (995–1016) i ogłosił niezależność od Zirydów. Dokonał masakry szyitów i uznał Abbasydów z Bagdadu za prawowitych kalifów (zamiast Fatymidów z Egiptu, na rzecz których rządzili Zirydzi). Początkowo wybuchł konflikt z Zirydami, którzy jednak w 1016 po śmierci Badisa zostali zmuszeni do zakończenia walk i zawieszenia broni, a w 1018 uznali niezależność Hammadydów.
Następcą Hammada został Kaid ibn Hammad (1028–1045), pod którego władzą ponownie nawiązano stosunki z Fatymidami.

</doc>
<doc id="1151093" url="https://pl.wikipedia.org/wiki?curid=1151093" title="Bruno Rezende">
Bruno Rezende

Bruno Mossa Rezende; znany jako Bruno lub Bruninho; (ur. 2 lipca 1986 w Rio de Janeiro) – brazylijski siatkarz, reprezentant kraju, grający na pozycji rozgrywającego. Mistrz olimpijski (2016) i dwukrotny wicemistrz olimpijski (2008, 2012). Mistrz Świata 2010.
W 2021 roku został wybrany do niesienia flagi swojego kraju w trakcie ceremonii otwarcia Igrzysk Olimpijskich w Tokio.
Życie prywatne.
Jest synem Bernardo Rezende, byłego siatkarza i trenera męskiej reprezentacji Brazylii (a także Rio de Janeiro Volei Clube) i Very Mossy, byłej brazylijskiej siatkarki. Jego macochą jest Fernanda Venturini, druga i obecna żona Bernardinho.
Rodzeństwo.
Ze strony matki:
Ze strony ojca:

</doc>
<doc id="1151098" url="https://pl.wikipedia.org/wiki?curid=1151098" title="AEL FC">
AEL FC



</doc>
<doc id="1151099" url="https://pl.wikipedia.org/wiki?curid=1151099" title="Droga krajowa B483 (Niemcy)">
Droga krajowa B483 (Niemcy)

Droga krajowa 483 () – niemiecka droga krajowa przebiegająca na osi północ-południe i jest połączeniem drogi B7 w Schwelm z drogą B237 w Hückeswagen na wschód od Wuppertalu w Nadrenii Północnej-Westfalii.
Droga, jest oznakowana jako B483 od początku lat 60. XX w.

</doc>
<doc id="1151100" url="https://pl.wikipedia.org/wiki?curid=1151100" title="Zygmunt Jan Skrobański">
Zygmunt Jan Skrobański

Zygmunt Jan Skrobański, pseud. "Blikle" (ur. 16 maja 1916 w Warszawie, zm. 26 stycznia 1968 w Londynie) – polski architekt działający po II wojnie światowej w Anglii.
Życiorys.
Był prawnukiem kompozytora Stanisława Moniuszki. Przed wybuchem wojny rozpoczął studia na Wydziale Architektury Politechniki Warszawskiej. Był żołnierzem Armii Krajowej: od marca 1944 służył w Oddziale II Komendy Głównej AK, w powstaniu warszawskim walczył na Woli i Starym Mieście, między innymi w szeregach Zgrupowania „Radosław”. Po upadku powstania przebywał w obozach jenieckich, doczekując uwolnienia 28 kwietnia 1945 w Murnau.
W 1946 przybył do Anglii, gdzie dokończył studia architektoniczne w Polskiej Szkole Architektury przy Uniwersytecie Liverpoolskim. Był następnie wykładowcą tej szkoły, także po przeniesieniu jej do Londynu i włączeniu do Polish University College. Po 1952 wykładał w Kingston School of Art w południowym Londynie.
Ilustrował skrypt Zbigniewa Dmochowskiego "Historia architektury polskiej" (1948). Został odznaczony Krzyżem Walecznych i Srebrnym Krzyżem Zasługi z Mieczami.
Z małżeństwa z Krystyną Woyzbunówną miał troje dzieci: córkę i dwóch synów. Zmarł nagle w Londynie; pochowany został w North Sheen.

</doc>
<doc id="1151104" url="https://pl.wikipedia.org/wiki?curid=1151104" title="Nasir ibn Alnas">
Nasir ibn Alnas

An-Nasir ibn Alnas (? - zm. 1088) był piątym władcą z dynastii Hammadydów w Algierii
w latach 1062-1088.
An-Nasir objął władzę po Bulugginie ibn Muhammadzie (1055-1062) zamordowanym w 1062.
Po załamaniu się władzy Zirydów w Ifrikiji w wyniku najazdu plemienia Banu Hilal (od 1051),
An-Nasir był w stanie rozszerzyć wpływy Hammadydów w Maghrebie. Ustanowił wasali w Tunisie i przejął kontrolę 
nad terenem aż do Kairuanu. Rozciągnął też wpływy nad północną Saharą poprzez wyparcie Ibadytów 
z Sandraty (1077). Po ustanowieniu Bidżai drugą stolicą, handel morski zyskał znaczenie dla
gospodarki. Do wznoszenia Bidżai zostali pozyskani włoscy architekci i rzemieślnicy. Znaczna kontrola szlaków handlowych
doprowadziła do wzrostu gospodarczego i rozkwitu królestwa.
Jednakże stabilność królestwa była niepewna, od czasu gdy beduińscy Banu Hilal zaczęli przenikać po podboju Ifrikiji do państwa Hammadydów. Najpierw byli wykorzystywani jako najemnicy przeciw Almorawidom z
Maroka - gdy Almorawidzi podbili obszar aż do Algieru w 1081, to zostali zawróceni z pomocą
Beduinów. Lecz Banu Hilal nie dali się utrzymać pod kontrolą Hammadydów i w końcu spowodowali upadek królestwa.
Następcą An-Nasira został Mansur ibn Nasir (1088-1102).

</doc>
<doc id="1151107" url="https://pl.wikipedia.org/wiki?curid=1151107" title="Rejestrator dźwięku">
Rejestrator dźwięku

Rejestrator dźwięku – program w systemie operacyjnym Microsoft Windows, który umożliwia nagrywanie dźwięku z różnych urządzeń wejściowych (np. mikrofonu) oraz zapisywanie plików dźwiękowych w różnych formatach. W systemie Windows 10 istnieje jako Rejestrator głosu.
Rejestrator dźwięku umożliwia zastosowanie efektów (takich jak echo), zmianę szybkości lub głośności oraz wmiksowywanie innych plików dźwiękowych. Pliki dźwiękowe można zapisać z różną jakością dźwięku — jakością CD, jakością radiową lub jakością telefoniczną. Pliki mogą być zapisane w formacie .au lub kilku innych o zwiększonej kompresji. Rejestrator dźwięku znajduje się w każdej wersji Microsoft Windows.

</doc>
<doc id="1151108" url="https://pl.wikipedia.org/wiki?curid=1151108" title="Håkan Nesser">
Håkan Nesser

Håkan Nesser (ur. 21 lutego 1950 w Kumli) – szwedzki pisarz i nauczyciel, autor powieści kryminalnych.
Życiorys.
Nesser urodził się i wychował w miejscowości Kumla, natomiast większość dorosłego życia spędził w Uppsali. Zadebiutował w 1988 powieścią "Koreografen". Do 1998 pracował jako nauczyciel gimnazjalny, teraz utrzymuje się z pisania. W 2006 wraz z żoną Elke przeniósł się do Greenwich Village w Nowym Jorku. 
Bohaterem wielu jego powieści jest Van Veeteren, emerytowany komisarz policji, właściciel antykwariatu. Po raz pierwszy postać ta pojawiła się w wydanej w 1993 powieści "Nieszczelna sieć". Akcja tej powieści i wielu następnych toczy się w fikcyjnym mieście Maardam, w bliżej nieokreślonym kraju europejskim. Niderlandzkie nazwy sugerują, iż wzorem do stworzenia wizji tego kraju mogła być Holandia lub Belgia.
Na podstawie książki "Kim Novak nigdy nie wykąpała się w jeziorze Genezaret" powstał film fabularny (2005), natomiast powieści z serii, w której bohaterem jest Van Veeteren stały się podstawą serialu, zrealizowanego przez szwedzką telewizję.

</doc>
<doc id="1151113" url="https://pl.wikipedia.org/wiki?curid=1151113" title="Friedrich Gielczewsky">
Friedrich Gielczewsky

Friedrich Gielczewsky lub Friedrich Salomon Gielczewski (ur. 17 stycznia 1768 r. w Iławie Małej, zm. po 1829) – kupiec wrocławski, fabrykant oraz wynalazca.
Rodzina.
Był synem producenta papieru Salomona Gielczewsky'ego, miał dwoje rodzeństwa. Salomon był właścicielem miejscowej fabryki papieru, którą kupił od hrabiego Redern z Małomic za 3000 talarów i którą zmodernizował instalując (jako pierwszy na Śląsku) żelazną prasę do wyciskania wody z papieru, za co otrzymał nagrodę w 1747. Friedrich właścicielem fabryki został w roku 1782, po śmierci ojca (8 września tego roku). Friedrich zrujnował ojcowską papiernię i musiał ją sprzedać jej kierownikowi, Karlowi Frassowi, 21 października 1814 roku.
Życiorys.
30 października 1808 roku radca wojenny von Cölln z Pruskiej Izby Wojennej i Majątkowej w Głogowie doniósł ministrowi vom Stein w Berlinie:
„"Fabrykant Gielczewsky z Iławy k/Szprotawy, właściciel fabryki papieru, od lat pracuje nad praktyczną realizacją swojego pomysłu sterowanego balonu powietrznego. Mniema on, że jest u celu swego dążenia. Koszty próby rzędu 1000 talarów chce pokryć z własnych środków. Przy tym twierdzi on, że jego wynalazek jest bardzo prosty i każdy kto uczestniczyłby przy próbach, mógłby sam zrobić użytek z wynalazku. Dlatego to prosi on o królewski żelazny patent, aby przez kilka lat od momentu kiedy Jego Wysokość na to zezwoli, nikt nie mógł budować podobnych balonów powietrznych. Przy tym zapytuje on Waszą Wysokość, czy sprawa ma być załatwiona publicznie czy poufnie… Mogę po drodze urzędowej zaświadczyć, że Gielczewsky jest przy zdrowych zmysłach, jak też solidnym, prawym i zamożnym człowiekiem, który od lat poświęcał się astronomii, fizyce i chemii. Aparaty i przyrządy do eksperymentów pozyskuje sam za poważne sumy pieniędzy."”
Okazywane pierwotnie projektowi zainteresowanie pruskich urzędników (zarządzono nawet podjęcie przygotowań do rozpoczęcia prób), ustąpiło wkrótce urzędniczej inercji. Pomimo ponawianych kilkakrotnie wniosków, Gielczewsky'emu ani nie wydano patentu, ani nie podjęto decyzji od dofinansowaniu prac, co było tym bardziej istotne, że z biegiem czasu zubożał. Po 27 sierpnia 1829 zmarł w bliżej nieznanych okolicznościach i miejscu. 
Wszystkie plany i rysunki modeli, które zostały przesłane do urzędów, zaginęły lub uległy zniszczeniu. Zachowały się jedynie szczątkowe opisy koncepcji projektowej z 15 maja 1817 roku oraz z 19 lipca 1823 roku, z których nie można określić zasady funkcjonowania wehikułu Gielczewsky'ego. Do napędu statku zamierzał on użyć drogiej i niebezpiecznej substancji palnej, której nazwa nie została ujawniona. Statek miał składać się z dwóch części: unoszącej oraz napędowej i poruszać się w myśl dwóch zasad: „lżejszy jak powietrze” i „cięższy jak powietrze”. 
Wezwany przez urzędników do podania przeznaczenia projektu, Gielczewsky wskazał m.in. jego strategiczne zastosowanie jako broni powietrznej przeciwko okrętom, co wyprzedzało ówczesną epokę o ponad 100 lat. 
Charakter wynalazku Gielczewsky'ego pozostał nieznany.

</doc>
<doc id="1151116" url="https://pl.wikipedia.org/wiki?curid=1151116" title="Dopełnienie ortogonalne">
Dopełnienie ortogonalne

Dopełnienie ortogonalne podzbioru "A" przestrzeni "V" z określonym iloczynem skalarnym – zbiór wszystkich elementów w przestrzeni "V", które są ortogonalne do każdego elementu zbioru "A". Symbolicznie:

</doc>
<doc id="1151120" url="https://pl.wikipedia.org/wiki?curid=1151120" title="Mansur ibn Nasir">
Mansur ibn Nasir

Mansur ibn Nasir (? - zm. 1105) był szóstym władcą z dynastii Hammadydów w Algierii
w latach 1088-1105.
Pod rządami Mansura syna Nasira ibn Alnasa (1062-1088) rozpoczął się upadek królestwa Hammadydów.
Chociaż dowodził on podbojem Algierii z rąk Almorawidów z pomocą Beduinów, to nie był
w stanie utrzymać pod kontrolą niezdyscyplinowanych beduińskich plemion. Trwałe zabezpieczenie dróg i szlaków handlowych 
przestało być już dłużej możliwe, z coraz większą szkodą dla handlu i rolnictwa część zbiorów musiano oddawać Beduinom. 
Brak bezpieczeństwa w głębi lądu doprowadził do wzrostu znaczenia handlu morskiego, co uczyniło ze śródziemnoporskiego 
portu Bidżai najważniejsze centrum gospodarcze w królestwie kosztem starej stolicy Al-Kala. W tym czasie
miał miejsce stały napływ ludności z Al-Kala do Bidżai. Dla współczesnych zbytek Hammadydów i duchowe życie królestwa
były najbardziej widoczne w Bidżai.
Za rządów syna Mansura Abd al-Aziza ibn Mansura (1105-1121) ostatecznie przeniesiono stolicę
do Bidżai, a Al-Kala porzucono.

</doc>
<doc id="1151124" url="https://pl.wikipedia.org/wiki?curid=1151124" title="Karanos">
Karanos

Karanos (gr. Κάρανος) (808 - 778 p.n.e.) – legendarny założyciel państwa macedońskiego. Według Herodota pierwszym królem był Perdikkas I, natomiast Karanos jest wspominany jako pierwszy władca Macedonii u Teopompa. 
Wedle greckiego mitu Karanos był jednym z synów króla Temenosa. Temenos wraz z Kresfontesem i Aristodemosem zdobyli wschodni i południowy Peloponez. Po zakończeniu wspólnego podboju postanowili podzielić zdobyte terytoria między siebie. Kresfontes otrzymał Mesenię, Aristodemos Lakonię a Temenos Argolidę. Po śmierci Temenosa doszło do konfliktu między książętami o to, kto powinien zostać królem. Jeden z nich, Fejdon pokonał braci w bitwie i sam przejął władzę królewską. Wtedy Karanos postanowił znaleźć sobie własne królestwo, gdzie mógłby rządzić jako król. Najpierw jednak udał się do Delf, aby skorzystać z rady Pytii. Wyrocznia poradziła mu: "powinieneś znaleźć swoje królestwo tam gdzie znajdziesz mnogość dzikich i udomowionych zwierząt." Dlatego też Karanos wraz ze świtą wyruszył na północ w poszukiwaniu odpowiedniej krainy na założenie swojego nowego królestwa. Gdy nareszcie dotarł do zielonej doliny obfitej w zwierzynę łowną, po której przechadzały się stada kóz, pojął, iż oto spełniła się przepowiednia Pytii. Zbudował więc w tym miejscu miasto które nazwał Ajgaj, co znaczy "Kozie Miasto" lub "Miasto Ludzi Beczących" – identyfikowane z obecną Werginą. 
Według Justyna cytującego Marsjasza
Według "Kroniki" Euzebiusza z Cezarei

</doc>
<doc id="1151127" url="https://pl.wikipedia.org/wiki?curid=1151127" title="Droga krajowa B482 (Niemcy)">
Droga krajowa B482 (Niemcy)

Droga krajowa 482 () – niemiecka droga krajowa przebiegająca na osi północ-południe i jest połączeniem drogi B441 koło Leese z autostradą A2 koło Porta Westfalica w Nadrenii Północnej-Westfalii.
Droga, jest oznakowana jako B482 od lat 60. XX w.

</doc>
<doc id="1151160" url="https://pl.wikipedia.org/wiki?curid=1151160" title="Droga krajowa B481 (Niemcy)">
Droga krajowa B481 (Niemcy)

Droga krajowa 481 () – niemiecka droga krajowa przebiegająca na osi północ- południe i jest połączeniem drogi B65 i autostrady A30 w Rheine z autostradą A1 koło Greven w Nadrenii Północnej-Westfalii.
Droga, jest oznakowana jako B481 od początku lat 60. XX w.

</doc>
<doc id="1151165" url="https://pl.wikipedia.org/wiki?curid=1151165" title="Gipsówka wiechowata">
Gipsówka wiechowata



</doc>
<doc id="1151166" url="https://pl.wikipedia.org/wiki?curid=1151166" title="Region Kansai">
Region Kansai



</doc>
<doc id="1151173" url="https://pl.wikipedia.org/wiki?curid=1151173" title="Louise d’Artois">
Louise d’Artois

Louise-Marie-Thérèse d’Artois (ur. 21 września 1819 w Paryżu; zm. 1 lutego 1864 w Wenecji) – francuska księżniczka, księżna de Berry, księżna Parmy.
Louise była jedyną córką Karola Ferdynanda d’Artois, księcia de Berry (1778-1820), i jego żony Karoliny (1798-1870), córki Franciszka I, króla Obojga Sycylii, i Marii Klementyny, arcyksiężniczki Austrii. Jej bratem był Henri, hrabia Chambord i legitymistyczny pretendent do tronu Francji. Ojciec Louise został zamordowany, kiedy miała ona rok.
10 listopada 1845 w austriackim zamku Frohsdorf, wyszła za mąż za późniejszego Karola III (1823-1854), księcia Parmy. Karol był synem Karola II Parmeńskiego (1799-1883) i jego żony Marii Teresy Sabaudzkiej, księżniczki Sardynii (1803–1879). Po zawarciu małżeństwa para zamieszkała w Londynie. W 1849 Karol został księciem Parmy, a w 1854 zamordowano go.
Po śmierci męża Louise'a została regentką w imieniu swojego małoletniego syna – nowego księcia Parmy, Roberta I. W 1859 w czasie wojny francusko-austriackiej, podobnie jak władcy inni państewek w centralnych Włoszech, razem z synem opuściła ojczyznę. Zamieszkali w Wenecji, pod protekcją Austrii. Marzyli, że wojna przyniesie Parmie nowe terytoria np. Toskanię i Modenę, ale w 1860 Parma razem z resztą środkowych Włoch została włączona do Piemontu. Resztę życia spędziła na wygnaniu. Zmarła w wieku 44 lat, w weneckim Palazzo Giustiniani. Została pochowana obok swojego dziadka – króla Francji, Karola X w krypcie klasztora franciszkanów Castagnavizza (obecnie Nova Gorica, Słowenia). W tym samym miejscu został pochowany jej brat – Henri oraz jej ciotka – Maria Teresa Charlotta i wuj – Ludwik Antoni, książę Angoulême.
Syn Louise, Robert, miał 24 dzieci i dzięki temu została ona przodkinią m.in. królów Bułgarii, Rumunii, pretendentów do cesarskiego tronu Austrii i królewskiego tronu Węgier oraz wielkich książąt Luksemburga.

</doc>
<doc id="1151180" url="https://pl.wikipedia.org/wiki?curid=1151180" title="Metallic K.O.">
Metallic K.O.

Metallic K.O. – czwarty album amerykańskiej grupy The Stooges wydany w 1976 roku. W 1988 wydawnictwo rozszerzono o dodatkowe utwory i opatrzono tytułem: Metallic 2x K.O.

</doc>
<doc id="1151182" url="https://pl.wikipedia.org/wiki?curid=1151182" title="Akademisk BK">
Akademisk BK

Akademisk Boldklub – duński klub piłkarski z siedzibą w Kopenhadze. Został założony w 1889 roku.
Historia.
Klub założony został w 1889 roku przez grupę studentów. Graczem nowo powstałego klubu mógł zostać każdy pod warunkiem, że był studentem uniwersytetu. Klub dominował w początkach duńskiego futbolu, zdobywając mistrzostwo Danii w 1919 i 1921 roku (mistrzostwa Danii organizuje się od 1913 roku). Później AB jeszcze wiele razy sięgał po najwyższe krajowe trofeum (w 1937, 1943, 1945, 1947, 1951, 1952 i 1967 roku).
Do najbardziej znanych piłkarzy z początków istnienia klubu należy Harald Bohr, brat słynnego Nielsa Bohra, który sam wystąpił w kilku meczach jako bramkarz. Szczególnie ciekawym przypadkiem w historii klub był Knud Lundberg, ktróry reprezentował Danię w trzech różnych dyscyplinach sportu (obok piłki nożnej była to koszykówka i piłka ręczna). Klub Akademisk BK rozsławił także inny grający w nim piłkarz – Karl Aage Hansen, który w 22 meczach w reprezentacji Danii zdobył 17 goli. Zarówno Lundberg, jak i Hansen grali w okresie od końca II wojny światowej do połowy lat 50., kiedy to Akademisk BK 4-krotnie zdobył mistrzostwo Danii.
Począwszy od lat 70., a szczególnie od momentu wprowadzenia w Danii futbolu zawodowego w latach 80., klub przeżywał ciężki okres i znajdował się z dala od czołówki duńskich klubów piłkarskich. Wyjątkiem była druga połowa lat 90., kiedy to w 1996 roku Akademisk wrócił do najwyższej ligi, w sezonie 1998/99 zdobył Puchar Danii oraz dwukrotnie zajął wysokie trzecie miejsce w lidze (w 1999 i w 2000 roku).

</doc>
<doc id="1151188" url="https://pl.wikipedia.org/wiki?curid=1151188" title="Akademisk Boldklub">
Akademisk Boldklub



</doc>
<doc id="1151189" url="https://pl.wikipedia.org/wiki?curid=1151189" title="AB Kopenhaga">
AB Kopenhaga



</doc>
<doc id="1151201" url="https://pl.wikipedia.org/wiki?curid=1151201" title="Stanisław Maleszewski">
Stanisław Maleszewski

Stanisław Mateusz Bożydar Maleszewski (ur. 23 września 1903 w Częstochowie, zm. 8 maja 1995) – powstaniec śląski, podpułkownik dyplomowany kawalerii Wojska Polskiego.
Życiorys.
Stanisław Maleszewski urodził się 23 września 1903 roku w Częstochowie. Uczęszczał do szkół w Częstochowie i Krakowie. W 1919 roku wziął udział w pierwszym powstaniu śląskim. Niedługo potem zgłosił się jako ochotnik do regularnego Wojska Polskiego, otrzymał przydział do pułku Strzelców Podhalańskich, z którymi wziął udział w wojnie polsko-bolszewickiej jako kadet. Za odwagę i waleczność, został odznaczony Krzyżem Walecznych.
Po zakończeniu wojny wrócił do Szkoły Kadetów i tam w 1921 roku zdał maturę. Rozpoczął naukę w Szkole Podchorążych Artylerii w Toruniu, następnie na własną prośbę został przeniesiony do Szkoły Podchorążych Kawalerii w Grudziądzu, już w stopniu wachmistrza.
Po ukończeniu podchorążówki otrzymał przydział do 25 pułku Ułanów Wielkopolskich w Prużanie, a potem do 15 pułku Ułanów Poznańskich, będąc już w stopniu podporucznika. 15 lipca 1927 awansował na porucznika ze starszeństwem z dniem 1 lipca 1927 i 17. lokatą w korpusie oficerów zawodowych kawalerii. 3 listopada 1933 został powołany do Wyższej Szkoły Wojennej w Warszawie, w charakterze słuchacza XIV Kursu Normalnego 1933–1935. 27 czerwca 1935 awansował na rotmistrza ze starszeństwem z dniem 1 stycznia 1935 i 43. lokatą w korpusie oficerów zawodowych kawalerii.
W 1935 roku został wyznaczony do dalszych studiów w Wyższej Szkole Wojennej w Paryżu, po ukończeni której otrzymał przydział do Sztabu Głównego w Warszawie, a później przeniesiony został do Dowództwa Pomorskiej Brygady Kawalerii z siedzibą w Bydgoszczy, a następnie do 10 pułku strzelców konnych w Łańcucie.
Tuż przed wybuchem wojny otrzymał przydział do dowództwa 10 Brygady Kawalerii, dowodzonej przez pułkownika dyplomowanego Stanisława Maczka na stanowisko kwatermistrza. Wraz z 10 BK brał udział w całym szlaku bojowym od Jordanowa aż po Przełęcz Tatarską.
Za kampanię wrześniową został odznaczony Krzyżem Srebrnym Orderu Wojennego Virtuti Militari (dokonywał cudów zaopatrując do końca kampanii 10 BK w materiały pędne). Po zakończeniu działań wojennych przeszedł z Brygadą na Węgry, lecz zamiast internowania zdecydował się na ucieczkę i na własną rękę dotarł do Francji do tworzącego się tam Wojska Polskiego. Po zgłoszeniu się w dowództwie Armii Polskiej we Francji, otrzymuje zadanie powrotu do Budapesztu, celem opracowania na miejscu szlaków ewakuacji jeńców polskich z Węgier.
W czasie kampanii francuskiej 1940 walczył w szeregach francuskiej 6 Dywizji Kolonialnej. Po różnych perypetiach dotarł do Rabatu – stolicy Maroka, gdzie zgłosił się do sztabu francuskich wojsk kolonialnych. Tam dowiedział się, że na Środkowym Wschodzie organizuje się Samodzielna Brygada Strzelców Karpackich, dowodzona przez generała brygady Kopańskiego i zamierza się tam przedostać. Odbył pełną przygód kilkutygodniową podróż samochodem terenowym przez Saharę. Dotarł do Aleksandrii, gdzie znajdowało się miejsce postoju Brygady Karpackiej. Otrzymał przydział oficera łącznikowego przy brytyjskim generale Archibaldzie Wavellu. Po kampanii libijskiej wziął udział w organizowaniu Wojska Polskiego na terenie Środkowego Wschodu, po przybyciu oddziałów polskich z ZSRR. W maju 1942 roku został wyznaczony na stanowisko oficera operacyjnego w sztabie 3 Dywizji Strzelców Karpackich. W czasie podróży służbowej podpułkownika Jerzego Zaremby do Wielkiej Brytanii pełnił obowiązki szefa sztabu dywizji. Przez pewien czas pełnił obowiązki dowódcy pułku Ułanów Karpackich w czasie nieobecności pułkownika Władysława Bobińskiego. Został oddelegowany na staż do dowództwa armii brytyjskiej w Hajfie na terenie Palestyny, skąd wrócił do jednostek polskich w Quizel Ribat w Iraku. 27 lipca 1943 roku dowódca Armia Polska na Wschodzie, generał dywizji Władysław Anders przeniósł go na stanowisko szefa sztabu 5 Kresowej Dywizji Piechoty, dowodzonej przez generała brygady Nikodema Sulika. Na tym stanowisku walczył w bitwie o Monte Cassino.
Po bitwie został oddelegowany do Sztabu Głównego PSZ w Londynie, jako szef planowania operacyjnego. Po cofnięciu uznania polskim legalnym władzom w Londynie przez Sprzymierzonych, otrzymuje przydział do zorganizowanego przez Brytyjczyków, Polskiego Korpusu Przysposobienia i Rozmieszczenia.
W październiku 1947 roku wyjechał do Kanady. Osiedlił się w Vancouver, gdzie pracował w firmie ubezpieczeniowej aż do czasu przejścia na emeryturę. Tam też udzielał się społecznie w Kole SPK nr 3 pełniąc między innymi funkcję prezesa. Po przejściu na emeryturę zamieszkał w Coquitlam. Zmarł 8 maja 1995 roku w wieku 92 lat.

</doc>
<doc id="1151214" url="https://pl.wikipedia.org/wiki?curid=1151214" title="Dnsmasq">
Dnsmasq

Dnsmasq – serwer DHCP oraz DNS (tylko przekazywania zapytań i pamięci podręcznej) o niewygórowanych wymaganiach i dokładnie skrojonej funkcjonalności. Zastosowanie ma przede wszystkim w małych sieciach domowych na routerze dzielącym łącze internetowe (NAT). Tworzony jest przez Simona Kelley'ego i udostępniany na licencji GPL w wersji 2 lub 3.
Dostępne są wersje dla Linuksa, BSD, OS X i Solarisa. Może być również używany w systemach wbudowanych poprzez linkowanie z uClibc, możliwość ograniczenia liczby zapisów na dysk/pamięć flash czy poprawnej pracy z maszynami pozbawionymi RTC. Dnsmasq obsługuje statyczne i dynamiczne przydzielanie adresów DHCP (a także konfigurację mieszaną) oraz protokoły BOOTP i TFTP. Może poszczególnym hostom lub grupom maszyn przekazywać różne opcje konfiguracyjne DHCP.
Potrafi utworzyć lokalną domenę dla swoich klientów, serwować wewnątrz niej rekordy MX, a nazwy maszyn czerpać z plików konfiguracyjnych lub nazw dostarczonych przez klientów w pakietach DHCP. Może przechowywać wyniki zapytań DNS w pamięci podręcznej. Sam w sobie nie może jednak służyć do utworzenia i zarządzania domeną w internecie – jest serwerem forwardującym. Obsługuje IPv6.

</doc>
<doc id="1151218" url="https://pl.wikipedia.org/wiki?curid=1151218" title="Łyszczec polny">
Łyszczec polny

Łyszczec polny, gipsówka polna ("Psammophiliella muralis" ) – gatunek rośliny należący do rodziny goździkowatych. Pochodzi z Europy i Azji. W Polsce jest dość rozpowszechniony na całym niżu.
Biologia i ekologia.
Roślina jednoroczna. Siedlisko: przydroża, drogi leśne, ugory, wilgotne piaski, brzegi wód, pola uprawne. Uważany za nieszkodliwy chwast. Unika gleb wapiennych. W klasyfikacji zbiorowisk roślinnych gatunek charakterystyczny dla związku (All.) "Radiolion linoidis". Kwitnie od czerwca do września. W okresie rozwoju słupków kwiaty mają złożone wzdłuż płatki i są mało widoczne. Przedprątne kwiaty są owadopylne.

</doc>
<doc id="1151219" url="https://pl.wikipedia.org/wiki?curid=1151219" title="Gypsophila muralis">
Gypsophila muralis



</doc>
<doc id="1151221" url="https://pl.wikipedia.org/wiki?curid=1151221" title="Gipsówka polna">
Gipsówka polna



</doc>
<doc id="1151223" url="https://pl.wikipedia.org/wiki?curid=1151223" title="Johannes Sturm">
Johannes Sturm

Johannes Sturm inaczej Jean Sturm (ur. 1507 w Schleiden - zm. 1589) – niemiecki reformator szkolnictwa.
Studiował na Uniwersytecie w Leuven i Collège de France w Paryżu. W 1537 roku przybył do Strasburga i w 1538 założył tam szkołę "Gymnase Protestant". Stworzył zestaw praw, według których funkcjonowała ta placówka (samodzielny ustrój). Szkoła ta i zasady w niej panujące stały się wzorem do naśladowania dla humanistycznego szkolnictwa w całej Europie.
W Strasburgu znajduje się "Foyer Jean-Sturm" - nowoczesny internat dla uczniów i studentów.
Również w Polsce istniały szkoły, które opierały się na zasadach Johannesa Sturma. Jedną z nich była szkoła ariańska w Lewartowie, istniejąca w latach 1588-1599. Inspiracje Johannesa Sturma są widoczne w twórczości Wojciecha z Kalisza, który był rektorem i reformatorem szkoły lewartowskiej.

</doc>
<doc id="1151225" url="https://pl.wikipedia.org/wiki?curid=1151225" title="Ive Mendes">
Ive Mendes

Ive Mendes (ur. w Ceres) – brazylijska wokalistka.
Pochodzi z rodziny farmerskiej hiszpańsko-francusko-portugalsko-indiańskiej. Śpiewała w kościele, studiowała muzykę w stolicy stanu Goiânia. Przez siedem lat uczyła muzyki i plastyki w szkołach. W 1999 przeniosła się do Londynu. Współpracuje z producentem Sade Robinem Millarem. Po śmierci brata przeniosła się na wieś.

</doc>
<doc id="1151227" url="https://pl.wikipedia.org/wiki?curid=1151227" title="Wali (bóg)">
Wali (bóg)

Wali – bóg nordycki z mitologii skandynawskiej.
Syn Odyna i śmiertelnej księżniczki (według innych źródeł gigantki) Rind. Jego przeznaczeniem było pomścić śmierć Baldura, zabitego przez ślepego Hodura na skutek intrygi zawiązanej przez Lokiego. Według mitu Wali wyrósł w ciągu jednego dnia z dziecka na dorosłego mężczyznę i niezwłocznie wyruszył, aby zabić Hodura. Bóg ten miał przeżyć Ragnarök i zbudować wraz z braćmi nowe królestwo bogów – Gimle.

</doc>
<doc id="1151232" url="https://pl.wikipedia.org/wiki?curid=1151232" title="Hesperia (mitologia)">
Hesperia (mitologia)

Hesperia (gr. "Hesperíē", łac. "Hesperia"; od gr. "hésperos" – 'wieczór') – w mitologii greckiej nimfa leśna z Troady, córka boga rzeki Kebren. Imieniem Hesperii w starych tekstach często oznaczano zachód, w niektórych przypadkach Italię. .
Mieszkała na zboczu góry Id. Z powodu jej urody, podkreślonej przepięknymi włosami, zakochał się w niej młody Ajsakos, syn króla Troi Priama i Arisbe. Gdy pewnego razu zaskoczył ją na opuszczonej łące, zaczęła przed nim uciekać i nieszczęśliwie nadepnęła na jadowitego węża, który ją ukąsił. Z żalu, że przyczynił się do jej śmierci, Ajsakos skoczył z wysokiej skały do morza. Zlitowała się nad nim bogini Tetyda i przemieniła go w ptaka zimorodka.
Historię Hesperii znamy dzisiaj głównie z "Metamorfoz" Owidiusza, w poezji greckiej tylko z jednej aluzji u Apolloniosa z Rodos oraz w "Iliadzie" Homera w Księdze XXII.

</doc>
<doc id="1151235" url="https://pl.wikipedia.org/wiki?curid=1151235" title="Droga krajowa B480 (Niemcy)">
Droga krajowa B480 (Niemcy)

Droga krajowa 480 () – niemiecka droga krajowa przebiegająca na osi północ-południe i jest połączeniem drogi B62 koło Erndtebrück z autostradą A33 koło Haaren w Nadrenii Północnej-Westfalii.
Droga, jest oznakowana jako B480 od początku lat 60. XX w.

</doc>
<doc id="1151238" url="https://pl.wikipedia.org/wiki?curid=1151238" title="Powstanie tambowskie">
Powstanie tambowskie

Powstanie tambowskie (również antonowszczyzna, ) – rosyjskie powstanie chłopskie przeciwko bolszewikom, miało miejsce w latach 1920–1921 w guberni tambowskiej.
Przyczyny powstania.
Głównym powodem wzrostu niezadowolenia ludności wiejskiej guberni tambowskiej były prowadzone przez bolszewików masowe, narastające w czasie i wyniszczające rekwizycje żywności, głównie zboża na potrzeby armii i głodujących miast, . Rekwizycje te dotykały szczególnie Tambowszczyznę, gdyż był to rejon leżący względnie blisko od Moskwy, mający z nią dobre połączenia komunikacyjne oraz nieoddzielony od Moskwy i Petersburga strefami działań wojennych. Drugą ważną przyczyną niezadowolenia i buntu były ciągłe przymusowe, masowe pobory do armii i represje spadające na uchylających się i ich rodziny, określanych jako dezerterzy. Powstaniu sprzyjała też radykalizacja społeczeństwa, duża ilość dostępnej broni, liczne kadry wywodzące się zarówno z wrogich Sowietom szeregów Białych, jak i eserowców. Oprócz tego w wielu wsiach już od 1917 r. istniały oddziały samoobrony przed dezerterami, kryminalistami i różnymi samorzutnymi bandami.
Początek powstania.
Pierwsze poważniejsze akcje przeciwko bolszewikom rozpoczęły się samorzutnie w 1918 r., gdy zaczęto w wielu wsiach napadać na bolszewickie oddziały rekwizycyjne, a następnie także nawiązano, choć na małą skalę, współpracę między grupami partyzanckimi z różnych osad. Szacuje się, że w 1918 liczebność antybolszewickiej partyzantki osiągała 40 tys. osób. Działania tego okresu miały charakter typowo partyzancki, nieskoordynowany, grupy zbrojne działały z zasadzki, a po akcji wtapiały się w ludność wiejską.
Kulminacja powstania.
Główną przyczyną lawinowego wzrostu akcji partyzanckich oraz organizacji scentralizowanych struktur wojskowych i cywilnych powstańców było gwałtowne pogorszenie się sytuacji żywnościowej ludności, wywołane katastrofalną suszą, przy niezmniejszonych obciążeniach kontrybucyjnych, które w tym roku wyniosły 11,5 mln pudów ziarna, przy zebranych plonach szacowanych na 12 mln pudów.
W tej sytuacji większość ludności chwyciła za broń. Główna faza powstania zaczęła się w sierpniu 1920 we wsiach Chitrowo i Kamienka. Po raz pierwszy doszło wówczas do utworzenia centralnych władz cywilnych i dowództwa armii. Władzę cywilną sprawował Związek Pracującego Chłopstwa, mający program socjalistyczny (nacjonalizacja głównych zakładów przemysłowych, sprzeciw wobec wielkiej własności ziemskiej, poparcie idei dobrowolnej spółdzielczej uprawy ziemi).
Armia złożona była z 21 pułków, nazywanych „Zieloną Armią” (termin "Zielone Armie" był w Rosji powszechnie używany dla określenia chłopskich oddziałów partyzanckich, nie tylko z guberni tambowskiej). Zorganizowana była w dwie armie piesze, broniące swoich terytoriów oraz w jedną armię mobilną, konną. Głównym celem strategicznym było oczyszczenie guberni z komunistów, skupiano się więc na defensywie. Podjęto też jednak nieudane ekspedycje wojskowe do sąsiednich guberni, mające za cel rozszerzenie powstania, szybko zlikwidowane przez Armię Czerwoną. Dowódcą armii od 1918 aż do śmierci w boju w połowie 1921 r. był porucznik armii carskiej, Piotr Tokmakow. Pełnił on też funkcję głowy Związku Pracującego Chłopstwa, czyli szefował cywilnej administracji. Jednym z głównych dowódców tej armii, a po śmierci Tokmakowa faktycznym przywódcą ruchu powstańczego był były polityczny zesłaniec, eserowiec Aleksandr Antonow, od którego imienia bolszewicy nazywali cały ruch "antonowszczyzną".
Zielona Armia i jej prekursorzy z 1919 r. odniosła szereg sukcesów w walkach na swoim terytorium, zarówno dzięki wykorzystaniu znajomości rodzinnego terenu, technikom partyzanckim, jak i przede wszystkim w wyniku zaangażowania głównych sił sowieckich, najpierw w walkach z "białymi" armiami Kołczaka i Denikina, a potem na froncie wojny polsko-bolszewickiej i walkach z siłami Wrangla. Apogeum powstanie osiągnęło w lutym 1921 r., gdy regularne wojska Zielonej Armii liczyły 40 tys. żołnierzy.
Klęska.
Począwszy od lutego 1921 r. wokół guberni tambowskiej zaczęto skupiać duże siły sowieckie, uwolnione z frontów po zawieszeniu broni w wojnie polsko-bolszewickiej i ostatecznym rozbiciu Sił Zbrojnych Południa Rosji gen. Piotra Wrangla na Krymie. Dowódcą bolszewickiej ofensywy mianowano 27 kwietnia 1921 r. Michaiła Tuchaczewskiego, który dowodził armią około 100 tys. żołnierzy, liczną artylerią, lotnictwem. Dysponował też bronią gazową. Jednocześnie w marcu władze sowieckie ogłosiły, że przymusowe rekwizycje żywności będą zastąpione umiarkowanym podatkiem rolnym w produktach, co częściowo uspokoiło wzburzone masy chłopskie, zwłaszcza w guberniach otaczających tambowską.
Ofensywa wiosenno – letnia Tuchaczewskiego doprowadziła bardzo szybko do rozbicia Zielonej Armii i przejścia tejże do wojny partyzanckiej. Wojska Armii Czerwonej oraz oddziały Czeki odpowiedziały masowym terrorem. Oprócz brania i egzekucji zakładników, mordowania podejrzanych, a także rodzin powstańców, stosowania tortur, postanowiono na szeroką skalę posłużyć się eksterminacją. Niektóre wioski okrążano i następnie niszczono zmasowanym ogniem artylerii, a uciekającą ludność cywilną mordowano. Na jeszcze szerszą skalę stosowano przymusowe deportacje całych wsi poza gubernię, połączone z konfiskatą mienia. Zorganizowano też siedem obozów koncentracyjnych dla rodzin podejrzanych o sprzyjanie partyzantce, w których umieszczono 50 tys. osób, głównie starców, kobiet i dzieci. Ze względu na głód, choroby i zimno wiele z tych osób zmarło, np. jesienią 1921 r. śmiertelność w obozach wynosiła 15–20% na miesiąc. Polityka terroru była zgodna z zarządzeniem wydanym przez centralne władze partii komunistycznej na czele z Leninem i Trockim oraz z rozkazem nr 171 Tuchaczewskiego z dnia 11 czerwca 1921 r. W tym ostatnim stwierdzono, że należy rozstrzelać na miejscu każdego, kto nie poda nazwiska, rozstrzeliwać zakładników w przypadku niespełnienia żądań władz. Za ukrywanie broni, partyzantów, a nawet krewnych partyzantów należy rozstrzelać najstarszego męskiego członka rodziny, a resztę wysiedlić i pozbawić majątku. Masowe egzekucje ludności wsi spowodowały zwiększenie liczby stałych oddziałów partyzanckich bazujących w lasach. W celu walki z nimi rozpoczęto na wielką skalę akcję wypalania lasów, po ich uprzednim okrążeniu. Tuchaczewski 12 czerwca 1921 r. wydał też rozkaz o użyciu gazów bojowych przeciwko ludności skupionej w lasach. Rozkaz ten po jakimś czasie odwołały centralne władze sowieckie.
Wskutek opisanych akcji komunistów, od lipca 1921 r. opór chłopski stopniowo malał. Liczebność oddziałów partyzanckich we wrześniu tego roku szacowano na 1 tys. bojowników, ale jeszcze do końca 1922 r. niewielkie oddziały partyzanckie prowadziły działania zbrojne.
Straty.
Straty obu stron mają charakter bardzo orientacyjny i niepełny, zarówno ze względu na brak systematycznego zbierania danych przez obie strony, jak i z powodu późniejszych fałszerstw i niszczenia dokumentacji. Szacuje się jednak, że w czasie do ofensywy Tuchaczewskiego, Zieloni zabili około 2 tys. komunistów, w trakcie pacyfikacji powstania przez Tuchaczewskiego jego armia straciła 6 tys. żołnierzy w czasie głównej fazy walk w 1921 r., a efektem działań Tuchaczewskiego, zwłaszcza kampanii terroru było zamordowanie około 70 tys. chłopów, w olbrzymiej mierze ludności cywilnej. Oprócz tego w latach 1920–1922 w efekcie głodu i chorób wywołanego przymusowymi konfiskatami żywności przez bolszewików w warunkach niskiego urodzaju zostało zagłodzonych około 170 tys. chłopów.

</doc>
<doc id="1151242" url="https://pl.wikipedia.org/wiki?curid=1151242" title="Wiązanie estrowe">
Wiązanie estrowe



</doc>
<doc id="1151250" url="https://pl.wikipedia.org/wiki?curid=1151250" title="Adwajta Aćarja">
Adwajta Aćarja

Adwajta Aćarja (ur. 1434, zm. 1539) – święty w gaudija wisznuizmie, jeden z Pięciu Aspektów Boga (Panća Tattwa), uznawany za połączone wcielenie Wisznu i Śiwy (Harihara), przyjaciel Ćajtanji Mahaprabhu i Nitjanandy, jeden z twórców bengalskiego odrodzenia hinduizmu, propagator krysznaizmu i Maha Mantry.
Życiorys.
Życiorys Adwajty opisuje "Ćaitanja Ćaritamrita" i "Ćaitanja Bhagawata".
W tej pierwszej Adwajta uważany jest za inkarnację Mahawisznu.
Urodził się w Bengalu w rodzinie bramińskiej. Większość życia spędził w Śantipurze, gdzie był przywódcą miejscowej wspólnoty bramińskiej. Miał żonę i sześciu synów: Aćjutanandę, Krysznę Misrę, Gopalę dasa, Balaramę, Swarupę i Dżagadisa. Był jednym z najważniejszych propagatorów krysznaizmu: nauczał filozofii "Bhagawatgity" i "Śrimad Bhagawatam" oraz popularyzował "bhaktijogę", czyli miłość i całkowite oddanie dla Kryszny jako Najwyższej Osoby Boga.
Według tradycji gaudija wisznuizmu, w późnych latach życia był coraz bardziej zasmucony zwiększającą się niechęcią ludzi dla spraw duchowych i pogonią za dobrami materialnymi. Uważał, że prowadzi to do powstania zdezorganizowanego społeczeństwa nieszczęśliwych ludzi. Aby temu zaradzić, zaczął modlić się do Kryszny, aby raczył zstąpić na Ziemię jako awatara i ukazał ludziom szczęśliwość życia, poświęconego wielbieniu Boga. Adwajta modlił się żarliwie przez wiele miesięcy, głośno wykrzykując chwałę Kryszny i ofiarowując Bogu pod postacią świętego czarnego kamienia "sila" liście tulasi i wodę z Gangesu. Po trzynastu miesiącach jego prośby zostały wysłuchane i sam Najwyższy Bóg pojawił się jako Ćajtanja Mahaprabhu (syn Saći) w Majapurze podczas zaćmienia Księżyca w pełni. Adwajta, chociaż starszy od Ćajtanji o około 50 lat, to stał się jego wiernym przyjacielem i współpracownikiem w działalności misyjnej.
Dzień urodzin (pojawienia się na Ziemi) Adwajty jest uroczyście świętowany przez wyznawców gaudija wisznuizmu (w tym Hare Kryszna). W ikonografii religijnej przedstawiany jest jako siwobrody starzec w grupie Panća Tattwa.

</doc>
<doc id="1151251" url="https://pl.wikipedia.org/wiki?curid=1151251" title="John Paul Jones">
John Paul Jones



</doc>
<doc id="1151252" url="https://pl.wikipedia.org/wiki?curid=1151252" title="Ceres (Goiás)">
Ceres (Goiás)

Ceres – gmina w Brazylii, w stanie Goiás. Jej powierzchnia wynosi 213,497 km². 19 092 mieszkańców.

</doc>
<doc id="1151254" url="https://pl.wikipedia.org/wiki?curid=1151254" title="Żywica poliestrowa">
Żywica poliestrowa

Żywice poliestrowe – grupa żywic syntetycznych, których głównym składnikiem są różnego rodzaju poliestry. Najczęściej spotykane są dwuskładnikowe nienasycone żywice poliestrowe, w których proces sieciowania zachodzi w temperaturze pokojowej i jest oparty na rodnikowo inicjowanej reakcji między wiązaniami wielokrotnymi węgiel-węgiel występującymi w strukturze tych substancji.
Nienasycone żywice poliestrowe służą m.in. do ręcznego laminowania. Są też stosowane jako składniki kitów, szpachli, klejów, mieszanek do formowania wytłoczek i mieszanek, z których formuje się elementy galanterii przez sieciowanie w formach.

</doc>
<doc id="1151256" url="https://pl.wikipedia.org/wiki?curid=1151256" title="Stylizacja języka">
Stylizacja języka



</doc>
<doc id="1151263" url="https://pl.wikipedia.org/wiki?curid=1151263" title="BetterShare">
BetterShare



</doc>
<doc id="1151266" url="https://pl.wikipedia.org/wiki?curid=1151266" title="Witold Karol Daab">
Witold Karol Daab

Witold Karol Daab ps. „Stefan” (ur. 18 listopada 1903 w Warszawie, zm. 10 października 1982 w Warszawie) – oficer Wojska Polskiego, uczestnik powstania warszawskiego. 
Życiorys.
Był synem Juliusza (Juliana) i Matyldy z d. Risbild, ewangelików. Brat Tadeusza i Ryszarda.
Jako uczeń Prywatnego Męskiego Gimnazjum im. Mikołaja Reja Zboru Ewangelicko-Augsburskiego w Warszawie brał udział w wojnie 1920 roku. Po ukończeniu studiów uzyskał tytuł inżyniera elektryka. Żonaty z Reginą z d. Zdrójkowską miał synów Włodzimierza i Janusza oraz córkę Ewę.
W sierpniu 1939 r. powołany z rezerwy Wojska Polskiego do służby czynnej, uczestniczył w walkach obronnych kraju w stopniu porucznika. W latach okupacji niemieckiej od 1940 r. pełnił służbę w szeregach organizacji konspiracyjnych ZWZ-AK
Podczas powstania warszawskiego walczył na terenie Ochoty i Mokotowa w kompanii por. „Gustawa”, w której pełnił obowiązki zastępcy dowódcy kompanii. 15 września 1944, gdy kompania, stacjonująca w domu przy zbiegu ulic Chełmskiej i Stępińskiej, otoczona przez trzy czołgi i piechotę wojsk niemieckich, otrzymała rozkaz wycofania się, pozostał na pozycji, osłaniając odwrót jej części. Osobiście unieruchomił dwa czołgi. Został ranny w prawe biodro i lewe podudzie (przestrzelenie mięśni). Ze względu na niemożność poruszania się przekazał dowodzenie adiutantowi rotmistrza „Gardy”, por. Zdzisławowi Klawe „Edwardowi”, który konsultował z nim wszystkie taktyczne posunięcia. W nocy wycofali się bez strat ewakuując rannych. Witold Daab został umieszczony w polowym szpitalu przy ulicy Pilickiej na Górnym Mokotowie. Za obronę „Stępińskiej” został przedstawiony do odznaczenia Krzyżem Orderu Virtuti Militari. Wzięty do niewoli niemieckiej przebywał jako jeniec wojenny w obozach (niem. Stalag): Altengrabow (k. Magdeburga) i Sandbostel (43 km na płn.-wsch. od Bremy, 60 km na zachód od Hamburga) do maja 1945. Po wyzwoleniu powrócił do Warszawy.
Witold Karol Daab pochowany jest na Cmentarzu Ewangelicko-Augsburskim w Warszawie przy Młynarskiej (aleja 27, grób 3).
Był dalszym kuzynem Adolfa Daaba, warszawskiego przemysłowca i radnego miasta Warszawy na przełomie XIX i XX wieku.

</doc>
<doc id="1151270" url="https://pl.wikipedia.org/wiki?curid=1151270" title="OT-810">
OT-810

OT-810 – czechosłowacki transporter opancerzony, wersja rozwojowa niemieckiego transportera Sd.Kfz.251. Różne wersje tego pojazdu były użytkowane przez armię czechosłowacką do początku lat 80. XX wieku.
W czasie II wojny światowej znajdujące się na terenie Czech zakłady przemysłowe prowadziły produkcję sprzętu wojskowego na potrzeby sił zbrojnych III Rzeszy. Wśród tych zakładów znajdowała się fabryka Škody w Pilźnie produkująca podwozia transportera Sd.Kfz.251 oraz fabryka Bohemia w Českiej Lípie produkujące kadłuby dla tych pojazdów.
Po zakończeniu wojny czechosłowackie zakłady kontynuowały produkcję sprzętu skonstruowanego podczas wojny, w miarę potrzeby zastępując podzespoły produkowane za granicą rodzimymi. Wśród opracowanych wzorów uzbrojenia znalazły się prototypowy półgąsienicowy samochód ciężarowy Tatra V985 i transporter opancerzony OT-810. Obydwa wykorzystywały podzespoły niemieckiego transportera Sd.Kfz.251.
OT-810 różnił się od Sd.Kfz.251 głównie zastosowanym silnikiem. Produkowany poza Czechosłowacją silnik gaźnikowy "Maybach HL 42 TURKM" zastąpiono chłodzonym, powietrzem 8-cylindrowym silnikiem wysokoprężnym "Tatra T-928-3". Montaż nowego silnika wymusił wydłużenie przedziału silnikowego w związku z tym zwiększył się odstęp pomiędzy kołami a gąsienicami. Ostateczny projekt nowego pojazdu powstał w latach 1953–1958 w zakładach Tatra.
Ostateczna wersja pojazdu poza nowym silnikiem miała zmodyfikowany kadłub i nowe gąsienice. Przystosowując pojazd do użycia na atomowym polu walki zakryto przedział desantowy, zastosowano hermetyczne drzwi i pokrywy włazów, a pojazd wyposażono w urządzenia filtrowentylacyjne. W przedniej części kadłuba znajdował się silnik. Za nim znajdował się przedział załogowy mieszczący dwunastoosobową załogę. W jego przedniej części twarzą do kierunku jazdy zajmowali kierowca, dowódca, oraz dwóch siedzących za nimi żołnierzy. Reszta desantu (osiem osób) siedziała twarzami do siebie na ławkach po bokach przedziału.
Nad stanowiskiem dowódcy znajdującym się w prawej, przedniej części przedziału załogowego zamocowano obrotnice na której można było zamocować znajdujący się na uzbrojeniu przewożonej drużyny piechoty ukm UK vz. 59. Dodatkowo żołnierze desantu mogli prowadzić ogień przez otwory strzelnicze znajdujące się na burtach (dwa z każdej strony) i w drzwiach tylnych (jeden).
W latach 1959–1963 w słowackich zakładach Podpolianske Strojarne NP zmontowano około 1500 egzemplarzy OT-810. Poza wozami w wersji podstawowej wyprodukowano 320 wozów dowodzenia OT-810/R2 przeznaczonych dla dowództw jednostek i jednostek łączności. Miały one zamocowane w przedziale załogowym sowiecką radiostację R-113. Powstało także 20 wozów przystosowanych do nauki jazdy.
Po rozpoczęciu w pierwszej połowie lat 60. produkcji transporterów OT-62 TOPAS i OT-64 SKOT te nowocześniejsze pojazdy zaczęły wypierać OT-810 z uzbrojenia jednostek piechoty. Wycofywane OT-810 były przebudowywane na pancerne ambulanse (ok. 70 szt.), wozy obserwacyjne dla artylerii, oraz wozy pogotowia technicznego. Kilkadziesiąt pojazdów przebudowano pod koniec lat 60. na pojazdy o oznaczeniu OT-810D. Po zdemontowaniu pokrywy przedziału załogowego zamocowano nad nim działo bezodrzutowe BzK vz. 59 kalibru 82 mm sprzężone ze służącym do wstrzeliwania samopowtarzalnym karabinem ZH-59 kalibru 12,7 mm. Działo było chronione od przodu i boków składanymi płytami pancernymi, od góry osłaniane brezentową osłoną. Możliwe było także zdemontowanie działa z pojazdu i użycie go z przewożonego w wozie trójnogu. Niezmodyfikowane pojazdy przekazywano także straży granicznej i milicji. Ostatnie wozy OT-810 (w wersji ambulansu) zostały wycofane z uzbrojenia na początku lat 80.

</doc>
<doc id="1151274" url="https://pl.wikipedia.org/wiki?curid=1151274" title="Stadio Nazionale">
Stadio Nazionale

Stadio Nazionale del Partito Nazionale Fascista ("Stadio Nazionale del PNF") - stadion piłkarski w Rzymie, istniejący w latach 1927-1953. Jedna z aren mistrzostw świata w piłce nożnej 1934.
Pierwotny stadion powstał w 1911 z okazji 50. rocznicy zjednoczenia Włoch. Od nowa został zbudowany w 1927 i wtedy nadano mu nazwę Narodowej Partii Faszystowskiej. Mógł pomieścić około 45 000 widzów. Podczas MŚ 34 na stadionie odbyły się 3 mecze, w tym finał - 10 czerwca 1934 Włochy po dogrywce pokonały Czechosłowację 2:1.
Na Stadio Nazionale swe ligowe mecze rozgrywały AS Roma i S.S. Lazio. Został wyburzony w 1953, w jego miejscu w 1957 powstał Stadio Flaminio.

</doc>
<doc id="1151275" url="https://pl.wikipedia.org/wiki?curid=1151275" title="Mammea americana">
Mammea americana



</doc>
<doc id="1151276" url="https://pl.wikipedia.org/wiki?curid=1151276" title="Droga krajowa B478 (Niemcy)">
Droga krajowa B478 (Niemcy)

Droga krajowa 478 () – niemiecka droga krajowa przebiegająca na osi wschód-zachód i jest połączeniem autostrady A560 w Hennef z drogą B256 w Waldbröl w Nadrenii Północnej-Westfalii.
Droga, jest oznakowana jako B478 od połowy lat 60. XX w.

</doc>
<doc id="1151279" url="https://pl.wikipedia.org/wiki?curid=1151279" title="Davide Di Gennaro">
Davide Di Gennaro

Davide Di Gennaro (ur. 16 czerwca 1988 w Mediolanie) – włoski piłkarz występujący na pozycji ofensywnego pomocnika.
Kariera.
Jest wychowankiem Milanu. W sezonie 2007/2008 przebywał na wypożyczeniu w zespole Bolonii, a po zakończeniu sezonu powędrował do Genoi w rozliczeniu za Marco Borriello, którego nabył Milan. 1 września 2008 roku został wypożyczony do Regginy, a 27 czerwca 2009 roku powrócił do Milanu. Tam nie łapał się nawet do meczowej kadry i 29 stycznia 2010 roku został wypożyczony do Livorno. 15 lipca wypożyczono go do Calcio Padova. Później trafił do Modeny (na zasadzie wypożyczenia), Spezii i US Palermo.
19 maja 2007 roku debiutował w Serie A, zmieniając Alessandro Costacurtę w meczu przeciwko Udinese Calcio.

</doc>
<doc id="1151283" url="https://pl.wikipedia.org/wiki?curid=1151283" title="Caucalis">
Caucalis



</doc>
<doc id="1151287" url="https://pl.wikipedia.org/wiki?curid=1151287" title="Mammea">
Mammea



</doc>
<doc id="1151289" url="https://pl.wikipedia.org/wiki?curid=1151289" title="Max Herrmann-Neisse">
Max Herrmann-Neisse

Max Herrmann-Neisse (ur. 23 maja 1886 w Nysie, zm. 8 kwietnia 1941 w Londynie) – niemiecki pisarz, poeta i publicysta.
Życiorys.
Max Herrmann-Neisse był synem właściciela gospody. Studiował germanistykę w Monachium i Wrocławiu. W 1906 opublikował swój debiutancki tomik wierszy "Ein kleines Leben". Od 1909 pracował w nyskiej gazecie „Neisser Tageblatt” jako krytyk teatralny. Od 1911 publikował wiersze w czasopismach „Die Aktion” i „Pan”, które szybko uczyniły go znanym. W 1913 ukazał się jego cykl "Porträte eines Provinztheaters". W wyniku wywołanego nim skandalu stracił pracę w gazecie. W 1914 rozpoczął pracę nad powieścią "Cajetan Schaltermann", która z powodu trudności z cenzurą ukazała się dopiero w 1920. W czasie I wojny światowej swoje wiersze i teksty publicystyczne publikował jedynie w pacyfistycznych czasopismach. Nieco mniej znanym obszarem twórczości pisarza są jego komedie, które powstały głównie w latach 1919–1922. Najbardziej znaną z nich była "Josef der Sieger" (wystawiona pt. "Albine und Aujust") będąca parodią sztuki Gerharta Hauptmanna "Und Pippa tantzt!". Kontynuował działalność publicystyczną i wydał kolejne tomy wierszy. Pisarza łączyła przyjaźń z wieloma znanymi twórcami, spośród których należałoby tu wymienić w pierwszym okresie twórczości Franza Junga, następnie René Schickele, Paula Zecha, w ostatnim okresie życia Stefana Zweiga. Zażyła przyjaźń łączyła go także z Georgiem Groszem.
W 1933 pisarz opuścił Niemcy i udał się na emigrację. Po krótkim pobycie w Zurychu, gdzie w 1936 wydał jedyny opublikowany na emigracji tomik wierszy "Um uns die Fremde", udał się do Londynu, gdzie spędził ostatnie lata swego życia. Na wyspach pozostawał izolowany, a dodatkowo nie przyznano mu brytyjskiego obywatelstwa po tym jak w 1938 pozbawiono go niemieckiego obywatelstwa. Pisarz zmarł w 1941, a przyczyną był najprawdopodobniej atak serca. Jego grób znajduje się na Marylebone Cemetery w Londynie. Podobnie jak wielu pisarzy tego czasu, Max Herrmann-Neiße popadł szybko w zapomnienie. Jego dzieła były stopniowo odkrywane na nowo dopiero od lat 80. i ponownie wydawane.
Odniesienia w kulturze.
Wiersz „Ein deutscher Dichter bin ich einst gewesen” (pol. „Byłem kiedyś niemieckim poetą”) poety stał się inspiracją do stworzenia utworu „Of Forsaken Poets” niemieckiej grupy muzycznej Heaven Shall Burn, zawartego na albumie "Invictus (Iconoclast III)" z 2010.

</doc>
<doc id="1151292" url="https://pl.wikipedia.org/wiki?curid=1151292" title="Mała Syrenka III">
Mała Syrenka III



</doc>
<doc id="1151294" url="https://pl.wikipedia.org/wiki?curid=1151294" title="Ernest Wiśniewski">
Ernest Wiśniewski

Ernest Stefan Wiśniewski (ur. 19 grudnia 1925 w Warszawie, zm. 12 listopada 2007 tamże) – pułkownik Wojska Polskiego, badacz wojskowości, pracownik Akademii Sztabu Generalnego (dziś: Akademia Obrony Narodowej); tłumacz z rosyjskiego i na rosyjski; autor ponad 60 publikacji na temat historii wojskowości, strategii, metodyki badań, brat Jana.
Życiorys.
Przed wojną mieszkał wraz z lewicowo zaangażowaną rodziną na osiedlu „Szklane domy” na Żoliborzu. Po wybuchu II wojny światowej, ojciec i starszy brat wzięli udział w obronie Warszawy. W 1940 uciekł wraz z rodziną na Wschód, do Lwowa, gdzie jego ojciec, Władysław, został zatrzymany przez NKWD i stracony na rozkaz katyński (zob. "Listy katyńskiej ciąg dalszy... Zamordowani na Ukrainie" oraz "Aresztowani w rejonie Lwowa i Drohobycza", oba wyd. przez Ośrodek KARTA). Wraz z matką i starszym bratem zesłany w głąb Rosji. W 1942 wcielony do batalionów pracy, tzw. strojbatów, pracował przy wyrębie tajgi. Rodzina znajdowała się w bardzo złych warunkach, cierpiała głód.
W 1943 wstąpił do tworzonych przez ZPP jednostek polskich. Początkowo służył krótko jako strzelec wieżowy w sformowanym właśnie nad Oką 2 pułku czołgów, ale już we wrześniu został skierowany do Szkoły Oficerskiej w Riazaniu, którą ukończył w lutym 1944 r. z wyróżnieniem w stopniu podporucznika. Po ukończeniu szkoły służył jako adiutant dowódcy 7 pułku piechoty w Sielcach nad Oką, wkrótce oddelegowany do dyspozycji Sztabu 1 Korpusu PSZ w ZSRR, następnie skierowany do 4 Dywizji Piechoty im. Jana Kilińskiego na stanowisko dowódcy plutonu. W grudniu 1944 oddelegowany do 4 samodzielnej kompanii zwiadowczej, z którą jako dowódca plutonu przeszedł cały szlak bojowy 4 Dywizji. Brał udział w wyzwoleniu swojej rodzinnej Warszawy, uczestniczył w walkach pod Bydgoszczą, na Wale Pomorskim, walczył pod Drawskiem i Świdwinem, Kołobrzegiem, w walkach nad Odrą i Starą Odrą, później – na północnych obrzeżach Berlina, nad Kanałem Hohenzollernów, pod Oranienburgiem. Był jednym z pierwszych polskich zwiadowców, którzy dotarli do obozu koncentracyjnego Sachsenhausen (por. Józef Margules, "Drugie dywizje w bojach o Polskę 1776-2000", Warszawa 2003, s. 375).
Po wojnie nie został zdemobilizowany i wraz z innymi żołnierzami 4 Dywizji Piechoty został wcielony do KBW, skąd odszedł na własną prośbę, by wstąpić w szeregi LWP. W latach 1947–49 pełnił służbę w 1 Warszawskiej Dywizji Piechoty im. Tadeusza Kościuszki jako komendant szkoły podoficerskiej. W 1949 roku rozpoczął studia w ASG, które ukończył z wyróżnieniem. Po studiach pozostał na uczelni do 1958 r., piastował różne stanowiska od szefa wydziału programowo-metodycznego po zastępcę szefa katedry. W latach 1958-1972 redaktor naczelny „Myśli Wojskowej”. Stopień pułkownika uzyskał w 1960 r., a pracę doktorską nt. "Niektóre problemy działań zaczepnych wojsk lądowych w początkowym okresie wojny" obronił w 1962 r. W latach 1972–1978 szef Oddziału Naukowego ASG. Od 1978 w stanie spoczynku. Do 1990 roku samodzielny pracownik naukowy Akademii.
Na emeryturze był wciąż zaangażowany żywo w życie naukowe i publiczne, recenzował publikacje naukowe, brał m.in. udział w uroczystościach z okazji rocznic wyzwolenia Berlina, wyzwolenia obozu Sachsenhausen oraz w uroczystościach żałobnych w Jedwabnem.
Odznaczony: Brązowym, dwukrotnie Srebrnym i Złotym Krzyżem Zasługi, Krzyżem Walecznych, Medalem „Zasłużonym na Polu Chwały”, Krzyżem Oficerskim Orderu Odrodzenia Polski. Pochowany na wojskowych Powązkach (kwatera C12-4-1).
Ważniejsze prace.
"Metodyka wojskowych badań naukowych", Warszawa 1990 (II wyd.)

</doc>
<doc id="1151296" url="https://pl.wikipedia.org/wiki?curid=1151296" title="Anahí">
Anahí

Anahí, właśc. Anahí Giovanna Puente Portilla de Velasco (ur. 14 maja 1983 w Meksyku) – meksykańska aktorka, piosenkarka, biznesmenka. W latach 2004–2009 członkini jednego z najpopularniejszych zespołów muzycznych Ameryki Łacińskiej, RBD. Znana z roli Míi Colucci w telenoweli "Zbuntowani". W latach 2015–2018 pierwsza dama stanu Chiapas.
Dzieciństwo.
Anahí urodziła się w mieście Meksyk jako najmłodsza córka Enrique Puente i Marichello Portilli. Ma starszą siostrę Marichello. Jako dziecko była twarzą marki napojów bezalkoholowych. Nagrała piosenkę „Te doy un besito”, która była puszczana na koniec dziecięcej ramówki na kanale 5 w Meksyku.
Kariera aktorska.
W wieku 2 lat Anahí zaczęła swoją karierę w programie dla dzieci pt. "Chiquilladas". Potem zagrała w wielu filmach, takich jak "Nacidos para morir" czy "Habia una vez una estrella". Następnie występowała w wielu telenowelach, w tym "Mujer casos de la vida real", "Hora Mercada", "Vivo por Elena" i "La Telaraña". W 2002 roku zagrała rolę Jessiki w "Clase 406", gdzie pracowała z Dulce Maríą, Alfonso Herrera oraz Christianem Chávezem, z którymi potem tworzyła zespół RBD.
Przed emisją serialu Zbuntowani Anahí wystąpiła w "Ángeles sin paraíso" z Felipe Colombo. W Zbuntowanych Anahí zagrała rolę Mií Colucci, popularnej dziewczyny z bogatej rodziny. Serial uzyskał dużą popularność na całym świcie i miał liczne wznowienia także w Polsce. W 2009 roku, Anahí odrzuciła dwie propozycje ról. Pierwszą w styczniu do telenoweli Verano de Amor Pedro Damiana. Drugą w marcu gdy zaproponowano jej główną rolę w telenoweli Zaklęta miłość razem z Williamem Levy.
Kariera muzyczna.
W 1993 roku został wydany jej pierwszy album nazwany "Anahí", jednak pierwszym poważnym projektem był album Hoy es manana, wydany w 1996 roku. Singlami z tej płyty były piosenki "Descontrolándote" oraz "Corazón de bombón". W kolejnych latach nagrała dwa kolejne albumy: Anclado en mi corazon oraz Baby Blue.
Sukces telenoweli Zbuntowani rozpoczął etap RBD w jej karierze. Przez cały okres działalności zespołu wydanych zostało 9 albumów studyjnych, w tym albumy w języku hiszpańskim, portugalskim oraz angielskim. Sprzedali ponad 15 mln albumów na całym świecie, i koncertowali prawie na całym świecie, m.in. w Meksyku, Ameryce Łacińskiej, USA, Hiszpanii oraz Europie Wschodniej.
W 2006 roku Anahí wydała reedycję swojej płyty Baby Blue pod nazwą Una Rebelde En Solitario. Oprócz tego zostały wydane dwie reedycje: Antologia oraz Antes de ser rebelde. 15 sierpnia 2008 roku RBD wydało komunikat informujący fanów o rozpadzie zespołu. Ich ostatnią trasą koncertową była trasa "Tour del Adiós", która zakończyła się pod koniec 2008 roku w Madrycie. 25 października 2008 Anahí oraz Dulce María nagrały piosenkę zatytułowaną "El regalo mas grande" wraz z Tizziano Ferro. Pierwszy singiel z nowej płyty zatytułowany "Mi Delírio" został zaprezentowany na gali Premios Juventud 2009 w Miami. Został wydany w cyfrowej jakości 18 sierpnia 2009. Później odbyło się 10 minikoncertów, nazwanych "pocket shows", które były częścią Anahí Promo Tour, aby promować singiel oraz nową płytę. Pierwszy album Mi Delíriozostał wydany 24 listopada 2009 roku. W 2011 roku Anahí nagrała razem z Christianem Chavezem singiel "Libertad". Pod koniec 2011 roku piosenkarka nagrała z wielkim meksykańskim artystą – Juanem Gabrielem piosenkę "Con tu Amor" która pojawiła się razem z płytą z duetami z okazji 50-lecia kariery Juana Gabriela we wrześniu 2012 roku. W kwietniu 2012 roku pojawiła się w studiu z amerykańskim raperem Flo Ridą, gdzie nagrała z nim piosenkę na swoją nową płytę.
Życie prywatne.
Od 13 roku życia Anahí cierpiała na zaburzenia odżywiania, które doprowadziły do zachorowania na anoreksję. Leczyła się aż w pięciu specjalistycznych ośrodkach, otrzymywała pomoc psychologiczną. W 2001 roku, w krytycznym momencie choroby ważyła 34 kg i trafiła nieprzytomna do szpitala, gdzie miała zapaść serca (serce zatrzymało się na 8 sekund). Lekarzom udało się ją uratować, zaś po wyjściu ze szpitala udała się na dwuletnią terapię i pokonała chorobę. Od tego czasu zaczęła głośno mówić o swojej chorobie w meksykańskich mediach. W 2008 roku została twarzą kampanii fundacji Televisy zapobiegającej bulimii i anoreksji. Ponadto, podczas koncertów RBD zawsze dedykowała utwór "Sálvame" (pol. "Ocal mnie") ofiarom anoreksji.
25 kwietnia 2015 wyszła za mąż za polityka Manuela Velasco, gubernatora stanu Chiapas w latach 2012–2018. We wrześniu 2016 ogłosiła, że spodziewają się pierwszego dziecka. 17 stycznia 2017 urodziła syna Manuela. 28 października 2019 roku Anahí ogłosiła drugą ciążę, zaś kilka dni później ujawniła, że spodziewa się drugiego syna. 2 lutego 2020 na świat przyszedł ich syn Emiliano.
Dyskografia.
Z RBD.
Albumy studyjne
Solowo.
Single.
Gościnnie

</doc>
<doc id="1151308" url="https://pl.wikipedia.org/wiki?curid=1151308" title="Agostino Di Bartolomei">
Agostino Di Bartolomei

Agostino Di Bartolomei (ur. 8 kwietnia 1955 w Rzymie – zm. 30 maja 1994 w Castellabate) – piłkarz włoski grający na pozycji środkowego pomocnika lub libero. W czasie kariery piłkarskiej mierzył 180 cm wzrostu, ważył 75 kg. Nosił przydomki „Ago” i „Diba”.
Życiorys.
Di Bartolomei pochodził z przedmieść Rzymu. Piłkarskie kroki stawiał w dzielnicy Garbatella i niedługo potem trafił do juniorów AS Roma. W 1972 roku został włączony do kadry pierwszej drużyny, a w Serie A zadebiutował 22 kwietnia 1973 w zremisowanym 0:0 meczu z Interem Mediolan. Liczył sobie wówczas 18 lat. W swoich pierwszych dwóch sezonach w dorosłym futbolu zaliczył raptem 10 spotkań i zdobył swojego premierowego gola (w 1. kolejce sezonu 1973/1974, w wygranym 2:1 październikowym spotkaniu z Bolonią). W sezonie 1974/1975 wystąpił w 13 spotkaniach i po raz pierwszy zajął z Romą miejsce na podium. Na sezon 1975/1976 Agostino został wypożyczony do Lanerossi Vicenza, gdzie zaczął występować w pierwszym składzie i zdobył dla tego zespołu 4 bramki. Latem 1976 powrócił na Stadio Olimpico i w drużynie prowadzonej przez Szweda Nilsa Liedholma wywalczył miejsce w wyjściowej jedenastce występując na środku pomocy. W sezonie zdobył 8 bramek, a w kolejnym z 10 na koncie został najlepszym strzelcem drużyny. W 1980 roku Di Bartolomei osiągnął swój pierwszy sukces w karierze, jakim było zdobycie Pucharu Włoch. Obfitym w sukcesy był też sezon 1980/1981, gdy Agostino drugi raz rzędu sięgnął po krajowy puchar, a następnie także po wicemistrzostwo Włoch. W sezonie 1981/1982 wraz z kolegami klubowymi zakończył ligę na 3. miejscu w tabeli. Latem 1982 z zespołu odszedł libero Maurizio Turone i Liedholm dość niespodziewanie przesunął Agostina na tę pozycję. Mimo grania w obronie Di Bartolomei zdobył 7 goli w lidze (po Roberto Pruzzo najwięcej w zespole) i walnie przyczynił się do wywalczenia przez „giallo-rossich” pierwszego od 1942 roku mistrzostwa kraju. W 1984 roku zdobył kolejny Coppa Italia, wicemistrzostwo Italii, a także dotarł do finału Pucharu Mistrzów, w którym wystąpił przez pełne 120 minut, skutecznie wykorzystał rzut karny w serii rzutów karnych, jednak rzymianie przegrali w niej 2:4 z Liverpoolem i to Anglicy sięgnęli po puchar. Dla Romy przez 11 sezonów rozegrał 237 ligowych spotkań (w tym ponad 130 jako kapitan) i strzelił 50 bramek.
Latem 1984 Di Bartolomei zmienił barwy klubowe i przeszedł do A.C. Milan, gdzie także miał pewne miejsce w składzie, a do zespołu ściągnął go sam Liedholm. W 1985 roku zajął z Milanem 5. miejsce w Serie A oraz wywalczył pierwszy puchar kraju w barwach nowego klubu. W 1986 roku zakończył sezon w „rosso-nerich” na 7. pozycji, a rok później na 5. Dla Milanu zagrał 88 razy i strzelił 9 goli.
W 1987 roku Agostino trafił do AC Cesena, z którą zajął 9. miejsce w lidze. Rok później był już piłkarzem Salernitany, w której przez 2 sezony grał w Serie C1/B i ostatecznie w 1990 roku zakończył piłkarską karierę w wieku 35 lat.
Po zakończeniu kariery Di Bartolomei miewał kłopoty natury osobistej. 30 maja 1994 w 10. rocznicę meczu z Liverpoolem popełnił samobójstwo, strzelając do siebie z pistoletu w domu w miasteczku Castellabate.

</doc>
<doc id="1151310" url="https://pl.wikipedia.org/wiki?curid=1151310" title="Jan Cervus">
Jan Cervus

Jan Cervus , Jan Tucholczyk (ur. ?, zm. ok. 1557) – polski prawnik, wykładowca Akademii Krakowskiej.
Pochodził z Tucholi. Jego prawdziwe nazwisko brzmiało zapewne Jelonek (łac. Cervus). W 1523 został bakałarzem sztuk wyzwolonych Akademii Krakowskiej. Następnie był nauczycielem w szkole cysterskiej w Jędrzejowie. Napisał wówczas podręcznik teologii pastoralnej. W 1530 r. powrócił do Krakowa. Stale znajdował się w trudnej sytuacji materialnej. W 1531 został mistrzem sztuk wyzwolonych. Prowadził też nieregularnie wykłady w Akademii Krakowskiej równocześnie studiując prawo. W 1534 objął stanowisko rektora szkoły katedralnej we Lwowie. W 1539 zrezygnował z tego stanowiska. Rok później został kanonikiem katedralnym we Lwowie. W 1541 przyjął święcenia kapłańskie. Jego dalsze losy nie są znane.
Jego głównym dziełem jest praca "Farrago actionum juris Magdeburgensis" (1531), która jest najobszerniejszym polskim traktatem na temat prawa miejskiego.
Wybrane prace:
Linki zewnętrzne.
Jan Cervus - dzieła dostępne w serwisie Polona

</doc>
<doc id="1151311" url="https://pl.wikipedia.org/wiki?curid=1151311" title="Alfonso Herrera">
Alfonso Herrera

Alfonso „Poncho” Herrera Rodríguez (ur. 28 sierpnia 1983 w Meksyku) – meksykański aktor telewizyjny, filmowy i teatralny, piosenkarz. W latach 2004–2009 członek jednego z najpopularniejszych zespołów muzycznych Ameryki Łacińskiej, RBD. Znany z roli Miguela Arango w telenoweli "Zbuntowani" i Ojca Tomasa w serialu "Egzorcysta".
Życiorys.
Początki.
Urodził się w rodzinie Alfonsa Herrery Sr. i Ruth Rodríguez. Ma dwóch przyrodnich braci Alejandro i Oscara. Dzieciństwo spędził w Guadalajarze z matką i bratem, zaś w wakacje odwiedzał ojca w Meksyku. Jako dziecko interesował się lotnictwem i chciał zostać pilotem. Planował ubiegać się o przyjęcie do szkoły lotniczej w San Antonio, jednak szybko zainteresował się aktorstwem. 
Wraz z grupą przyjaciół ze szkoły utworzyli amatorską grupę teatralną, co pozwoliło mu na debiut w filmie "Amar te duele" w 2002 roku w reżyserii Fernando Sariñany. Ukończył studia aktorskie w Centro de Educación Artística de Televisa (CEA). Po debiucie filmowym otrzymał nagrodę MTV Movie Awards México 2003 dla „Ulubionego złoczyńcy”. W międzyczasie występował w spektaklach teatralnych m.in. "Czarownice z Salem" ("Las Brujas de Salem"), "Zabić drozda" ("Como matar a un ruiseñor") i "Antygona" ("Antigona").
2002–2009: "Klasa 406", "Zbuntowani" i RBD.
Debiutancka rola Francisco w "Amar te duele" spowodowała, że jego osobą zainteresował się reżyser i producent Pedro Damián. Zaproponował on Herrerze udział w telenoweli młodzieżowej "Klasa 406" ("Clase 406"). Herrera występował w serialu w latach 2002–2003 w roli Juana Davida „Juancho” Rodrígueza Pineda wraz z trójką jego przyszłych kolegów z zespołu RBD, Dulce Maríą, Anahí i Christianem Chávezem.
W latach 2004–2006 Herrera zagrał jednego z głównych bohaterów w młodzieżowej telenoweli Televisy "Zbuntowani", Miguela Arango. Serial był transmitowany w ponad 16 państwach, w tym Polsce, Stanach Zjednoczonych, Rumunii czy Izraelu, i trwał trzy sezony. W fabule telenoweli sześcioro głównych bohaterów gra w zespole o nazwie RBD łącząc pasję do muzyki z perypetiami życia licealnego. To sprawiło, że Poncho tak jak pozostali główni aktorzy zaczęli równolegle do grania w serialu, nagrywać kolejne piosenki. Zespół RBD, stworzony przez reżysera Pedro Damiana, zaczął nagrywać kolejne płyty i koncertować. W składzie zespołu oprócz Poncho znaleźli się Anahí, Dulce María, Maite Perroni, Christian Chavez i Christopher von Uckermann. Artyści występowali pod własnymi nazwiskami, jednak bywali utożsamiani z bohaterami fikcyjnymi z serialu.
W latach 2004–2009 Herrera wraz z RBD nagrali sześć albumów studyjnych ("Rebelde", "Nuestro Amor", "Celestial", "Rebels", "Empezar Desde Cero", "Para Olvidarte de Mí") i kilka albumów koncertowych. Śpiewali w języku hiszpańskim, angielskim i portugalskim. Sprzedali ponad 15 milionów płyt, przez co ich albumy wielokrotnie okrywały się złotem, platyną i diamentem, a także odbyli trzy międzynarodowe trasy koncertowe. Oprócz Meksyku zgromadzili rzesze fanów na całym świecie, szczególnie w Brazylii, Hiszpanii, Kolumbii, Chile, a nawet w Stanach Zjednoczonych i Japonii. Oficjalnie RBD działało od 4 października 2004 roku do 2009 roku. Rozpad grupy ogłosili 14 sierpnia 2008 roku i zakończyli wspólne występy podczas pożegnalnej trasy "Gira Del Adiós" promując ostatni wspólny album. W 2007 roku członkowie RBD, w tym Herrera, zagrali w sitcomie "", którego fabułą było fikcyjne życie członków odnoszącego sukcesy zespołu muzycznego.
2009–2020: rozwój kariery aktorskiej.
W 2007 roku rozpoczęły się zdjęcia do filmu "Volverte", który został wyemitowany w grudniu 2008. Kręcono go w Meksyku i Argentynie. W 2008 zagrał w sztuce "Pillowman", zastępując aktora Kuna Beckera. W 2009 rozpoczęły się zdjęcia do filmu "Venezzia" w Wenezueli.
21 maja 2009 roku Alfonso zgodził się zagrać obok hiszpańsko-meksykańskiej piosenkarki i aktorki Belindy Peregrin w produkcji Televisy najnowszej powieści, Camaleones. Herrera zagrał Sebastian, profesora, który kradnie drogie prace artystyczne. Camaleones zaczęto nadawać w lipcu, zastępując Verano de Amor. W tym samym roku wystąpił gościnnie w jednym z odcinków Mujeres Assesinas, Soledad, CAUTIVA, obok koleżanki z planu Zbuntowanych, Angelique Boyer i aktora Roberto Ballesteros oraz wystąpił w jednym z odcinków „Tiempo Final”. w którym zagrał mordercę kobiet.
Użyczył głosu postaci Igor, w filmie animowanym o tej samej nazwie, wyprodukowanym przez The Weinstein Company. Premiera odbyła się we wrześniu 2009 w ramach dystrybucji Videocine.
Herrera zagrał w serialu "El Diez" (2010) z Sandrą Echeverria i Julio Bracho, wyprodukowanym przez Emilio Diez Barroso, o Mistrzostwach Świata w Republice Południowej Afryki Foot Ball.
W latach 2015-2017 wcielił się w postać Hernando w cieszącym się dużą popularnością serialu Sense8.
W roku 2016 zagrał główną rolę, księdza Thomasa Ortega w serialu Egzorcysta, będącym adaptacją powieści "Egzorcysta" autorstwa William Peter Blatty.
Inne.
W 2009 hiszpański magazyn "People" nazwał go jednym z 25 najprzystojniejszych mężczyzn.
Życie prywatne.
W 2016 roku Herrera poślubił Dianę Vázquez z którą ma syna Daniela (ur. 22 września 2016). Na początku grudnia 2020 roku Herrera ogłosił na swoim Instagramie narodziny drugiego syna o imieniu Nico.
Dyskografia.
Albumy studyjne

</doc>
<doc id="1151320" url="https://pl.wikipedia.org/wiki?curid=1151320" title="Carduus x lobulatus">
Carduus x lobulatus



</doc>
<doc id="1151322" url="https://pl.wikipedia.org/wiki?curid=1151322" title="Związek gmin Bad Buchau">
Związek gmin Bad Buchau

Związek gmin Bad Buchau – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Dpnau-Iller, w powiecie Biberach. Siedziba związku znajduje się w mieście Bad Buchau.
Związek zrzesza jedno miasto i dziewięć gmin wiejskich:

</doc>
<doc id="1151323" url="https://pl.wikipedia.org/wiki?curid=1151323" title="Piotr Sałtykow">
Piotr Sałtykow

Piotr Siemionowicz Sałtykow hrabia 1733 (ros. Пётр Семёнович Салтыков, ur. 1697(1698?), zm. 6 stycznia 1773 Morfino, obecnie Mytiszcze pod Moskwą) – generał-feldmarszałek 1759 rosyjski z okresu wojny siedmioletniej, dowódca m.in. w bitwie pod Kijami i Kunowicami. Syn gen. S. A Sałtykowa, krewnego carycy Anny Iwanowny ze strony matki.
W 1714 wstąpił do Gwardii Cesarskiej jako szeregowy żołnierz i został skierowany na szkolenie jako marynarz do Francji, gdzie przebywał do początku lat trzydziestych. w 1734 uczestniczył w wojnie z Polską przeciwko wojskom Stanisława Leszczyńskiego. W 1740 generał-adiutant. Uczestnik wojny rosyjsko-szwedzkiej 1741-1743, po czym kierował na Ukrainie Landmilicją.
Uczestnik wojny siedmioletniej 1756-1763, w czasie której był naczelnym dowódcą armii rosyjskiej w l. 1759-1760 i w 1762 i odniósł błyskotliwe zwycięstwa w bitwie pod Palzig (k/Frankfurtu nad Odrą) i pod Kunersdorfem (Kunowice k/Franfurtu nad Odrą) w 1759. Usunięty ze stanowiska naczelnego dowódcy w 1760 na skutek różnicy poglądów z dowództwem austriackim i Najwyższą Radą Wojenną w Petersburgu. W latach 1764-1771 naczelny dowódca i generał-gubernator Moskwy. Został obwiniony o nieumiejętność kierowania w czasie epidemii dżumy w Moskwie w 1770-71 i przeniesiony w stan spoczynku.
W 1759 został odznaczony Orderem Orła Białego. Poza tym był odznaczony Orderem Świętego Andrzeja Apostoła Pierwszego Powołania i Orderem Świętego Aleksandra Newskiego.

</doc>
<doc id="1151324" url="https://pl.wikipedia.org/wiki?curid=1151324" title="Garcinia mangostana">
Garcinia mangostana



</doc>
<doc id="1151330" url="https://pl.wikipedia.org/wiki?curid=1151330" title="Dulce María">
Dulce María

Dulce María, właśc. Dulce María Espinosa Saviñón de Álvarez (ur. 6 grudnia 1985 w Meksyku) – meksykańska piosenkarka, autorka tekstów i aktorka. Członkini zespołu Jeans oraz RBD, który w 2009 roku zakończył działalność. W 2010 roku rozpoczęła karierę solową i wydała swój pierwszy solowy album "Extranjera" (część pierwsza ukazała się w listopadzie 2010 roku, a druga w czerwcu 2011 roku).
Życiorys.
Młodość.
Dulce María urodziła się 6 grudnia 1985 r. w mieście Meksyk. Ma dwie starsze siostry: Blancę oraz Claudię. Jest krewną malarki Fridy Kahlo. Po raz pierwszy pojawiła się publicznie w grudniu 1990 r., gdy wystąpiła w reklamie telewizyjnej jako 5-latka. Następnie otrzymywała kolejne angaże do reklam, m.in. produktów "Danone". Gdy miała 6 lat wstąpiła do grupy muzyczno-tanecznej Acuarela, gdzie szlifowała taniec i śpiew. Rok później zaczęła uczęszczać na warsztaty taneczne z baletu latino. W wieku 7 lat została zaangażowana do roli w "Plaza Sesamo", meksykańskiej wersji "Ulicy Sezamkowej" z lat 90. Przyjaciele nazywają Dulce: Candy Max, Adrilla lub Estrella.
Kariera muzyczna.
1996–1998: K.I.D.S..
W 1996 r. dołączyła do meksykańskiego zespołu muzycznego K.I.D.S., który cieszył się dużą popularnością wśród dzieci w Meksyku. Wydali razem dwa single: "La mejor de tus sonrisas" "("pl. "Najlepszy z twoich uśmiechów)" i "Prende el switch" "("pl. "Jak szalone ptaki)". Z przyczyn osobistych Dulce postanowiła opuścić grupę w tym samym roku.
1999–2000: D&amp;D.
W 1999 roku wraz z Danielem Habiffem (również ex-członkiem K.I.D.S.) założyła zespół D&amp;D. Nagrali razem pięć utworów, ale z nieznanych powodów rozstali się w 2000 r.
2000–2002: Jeans.
Na początku 2000 r. wstąpiła do girlsband-u wykonującego muzykę latino pop, jednak 2 lata później odeszła z zespołu, aby zagrać jedną z głównych ról w telenoweli "Clase 406."
2004–2009: RBD.
W 2004 r. na potrzeby meksykańskiej telenoweli dla młodzieży "Zbuntowani" powstał zespół RBD, w którym Dulce María występowała wraz z Anahí, Maite Perroni, Alfonso Herrerą, Christopherem Uckermannem oraz Christianem Chávezem. Grupa wydała kilka albumów. Dzięki nim zyskała miliony fanów na całym świecie. Ich piosenki znalazły się na szczytach latynoskich list przebojów. 4 października 2007 r. odbył się światowy dzień RBD w czasie którego zespół świętował 3-lecie emisji "Rebelde" w Meksyku. W 2009 roku grupa rozpadła się mimo protestów fanów, głownie z powodu rozpoczęcia przez jej członków karier solowych.
Od 2009: Kariera solowa.
W październiku 2009 r. Dulce ogłosiła, że podpisała kontrakt z Universal Music i rozpoczęła tym samym nagrywanie swojego pierwszego solowego albumu, którego premiera zapowiedziana została na rok 2010. 11 maja 2010 r. premierę miał pierwszy singiel z albumu "Extranjera", zatytułowany "Inevitable" (pl. "Nieunikniony"). Piosenka znalazła się na 27. miejscu "Mexican iTunes Chart". Drugi singiel, "Ya No," ukazał się 10 lutego 2011 r., zaś trzeci, "Ingenua," miał premierę 11 lipca. Jeszcze w tym samym roku artystka zaśpiewała u boku wokalisty i aktora, Joe Jonasa. Podczas jego tournée w Meksyku razem wykonali piosenkę See No More. Została również zaproszona przez prezydenta USA Baracka Obamę do zaśpiewania w "Białym Domu". W sierpniu 2012 roku piosenkarka nagrała motyw przewodni, "Es un drama, "do produkcji MTV – "Último Año. "Niedługo później razem z duetem Rio Roma nagrała piosenkę "Te Sigues Esperando Mi Corazón." W październiku tego samego roku Dulce wzięła udział w kampanii na rzecz walki przeciw rakowi piersi. Specjalnie na tę okazję nagrała piosenkę "Reloj de Arena". W maju 2013 r. szwedzki piosenkarz Basshunter wydał album studyjny "Calling Time," zawierający utwór "Wake Up Beside Me" z gościnnym udziałem Dulce Maríi. W 2012 r. Dulce zaczęła komponować i nagrywać piosenki na płytę "Sin Fronteras", której przedsprzedaż rozpoczęła się 25 marca 2014 roku na iTunes, natomiast premiera miała miejsce 8 kwietnia 2014 r. Promujący album singiel "Lágrimas," nagrany w duecie z Juliónem Alvarezem ujrzał światło dzienne 3 września 2013 r. Teledysk 5 listopada 2013 r. znalazł się na kanale artystki na Youtube. Drugi singiel "Antes Que Ver El Sol", który wyszedł w styczniu 2014 roku nagrany został w dwóch wersjach – solowej, do której nakręcono teledysk oraz w duecie z brazylijską piosenkarką Manu Gavassi. 22 marca 2014 r., na portalu YouTube pojawił się wykonywany przez Dulce motyw przewodni programu "Gala TV Mexico", zatytułowany "Junto a mi". W maju tego samego roku, podczas prezentacji płyty "Sin Fronteras", piosenkarka ogłosiła, że trzecim singlem będzie piosenka "O Lo Haces Tú O Lo Hago Yo". Nagrania teledysku odbyły się w lipcu, wideo zaś pojawiło się 19 września 2014 r." "Od września do grudnia 2014 roku Dulce była trenerem w muzycznym reality show "Va Por Ti." W listopadzie 2014 roku Dulce, jako pierwsza Meksykanka, została nominowana do MTV EMA, w kategorii "Najlepszy Międzynarodowy Artysta." W marcu 2015 r. pojawiła się na gali "Kids Choice Awards USA, "gdzie otrzymała statuetkę w kategorii "Ulubiony Artysta Latino. "W 2016 r. artystka nagrała motyw do telenoweli "Corazón que miente "pt". Dejarte de amar." Natomiast w maju na iTunes pojawił się singiel "No sé llorar, "który promował nadchodzącą płytę Dulce". "19 października 2016 r. na jej kanale na Youtube pojawił się teledysk "Volvamos", w którym wystąpiła razem z Joeyem Montaną. 10 marca 2017 swoją premierę miała kolejna płyta piosenkarki – DM.
Kariera aktorska.
W 1996 r. Dulce María trafiła do Televisy gdzie zaangażowano ją do pierwszej większej roli w telenoweli "El Vuelo de aquila." Trzy lata później zagrała dziecięcy czarny charakter (młodą antagonistkę) w telenoweli "Nunca te olvidarte" ("Nigdy cię nie zapomnę"). Na planie "Primer amor... a mil por hora" Dulce poznała Anahí i tam również zagrała czarny charakter. Kolejną telenowelą w karierze Dulce była "Clase 406". Wystąpiła we wszystkich seriach, wspólnie z Anahí, Christianem Chávezem, a także swoją pierwszą miłością Alfonso Herrerą. Jako niespełna osiemnastolatka otrzymała rolę w "Zbuntowanych", produkcji Pedro Damiána, którego można nazwać ojcem jej sukcesu. Jedna z głównych ról (Roberty Pardo) w "Zbuntowanych" zapewniła Dulce Marii, a także jej nowemu zespołowi (RBD), sukces na całym świecie. Od marca do czerwca 2007 r. w telewizji można było oglądać sitcom z udziałem całego zespołu, w którym Dulce zagrała rolę Dul. Piosenka "Quiero Poder", którą artystka sama napisała stała się motywem przewodnim serialu, który opowiadał o fikcyjnym życiu członków grupy. W 2010 roku pojawiła się w trzeciej serii Mujeres Asesinas, w gościnnej roli morderczyni Eliany, która jest lesbijką. W 2011 r. Dulce zagrała główną rolę w komedii "Algiuen ha visto a Lupita". W 2012 roku rozpoczęły się zdjęcia do filmu "Quiero Ser Fiel", w którym Dulce odgrywała drugoplanową rolę uwodzicielki Carli Martí. W 2013 pojawiła się w kilku odcinkach telenoweli "Mentir Para Vivir" jako Joaquina „Jackie” Barragan. Na deskach teatru zadebiutowała rolą Sherry w musicalu "Rock of Ages". Spektakl premierę miał 24 października 2014 r. w Meksyku. W 2015 roku aktorka została nominowana do prestiżowych nagród dziennikarskich Diosas De Plata za rolę w filmie "¿Por qué los hombres son infieles?".
Pozostała działalność artystyczna i publiczna.
14 lutego 2008 na meksykańskim rynku ukazała się książka "Dulce Amargo" stanowiąca zbiór wierszy, przemyśleń oraz piosenek artystki. Reedycja książki ukazała się 6 grudnia 2014 roku.
Dulce María jest twarzą marki Garnier, która zaproponowała jej zmianę koloru włosów na bordo, a obecnie w każdym sezonie pojawia się w magazynie z odzieżą Cklass.
Życie prywatne.
W 2003 roku podczas pracy przy Clase 406 była w związku z późniejszym członkiem zespołu RBD, Alfonso Herrerą.
9 listopada 2019 roku wyszła za mąż za producenta filmowego Paco Álvareza. W czerwcu 2020 roku ogłosiła, że spodziewa się pierwszego dziecka. Na początku grudnia 2020 roku na świat przyszła ich córka María Paula.
Dyskografia z RBD.
Albumy studyjne

</doc>
<doc id="1151332" url="https://pl.wikipedia.org/wiki?curid=1151332" title="Związek gmin Illertal">
Związek gmin Illertal

Związek gmin Illertal – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Dpnau-Iller, w powiecie Biberach. Siedziba związku znajduje się w miejscowości Erolzheim.
Związek zrzesza pięć gmin wiejskich:

</doc>
<doc id="1151333" url="https://pl.wikipedia.org/wiki?curid=1151333" title="Jan Wiktor Nowak">
Jan Wiktor Nowak

Jan Wiktor Nowak (ur. 5 października 1931 w Toruniu, zm. 25 marca 2002 w Siedlcach) – polski duchowny rzymskokatolicki, biskup pomocniczy gnieźnieński w latach 1982–1996, biskup diecezjalny siedlecki w latach 1996–2002.
Życiorys.
Młodość i wykształcenie.
Urodził się 5 października 1931 w Toruniu. Był synem Jana, funkcjonariusza Policji Państwowej i Praksedy z domu Zielińskiej. Został ochrzczony w kościele Zwiastowania Najświętszej Maryi Panny w Toruniu. W warunkach okupacji niemieckiej przygotował się do pierwszej komunii św., którą przyjął już po zakończeniu II wojny światowej.
Uczęszczał do Liceum Ogólnokształcącego im. Mikołaja Kopernika w Toruniu, gdzie w 1951 złożył egzamin dojrzałości. Studia odbył w latach 1951–1956 w seminariach duchownych w Poznaniu i Gnieźnie. 25 maja 1956 w katedrze gnieźnieńskiej przyjął święcenia kapłańskie z rąk biskupa Franciszka Jedwabskiego.
Działalność naukowa i duszpasterska.
W latach 1956–1959 był wikariuszem parafii w Nowej Wsi Wielkiej, potem w Smogulcu. W 1961 kardynał Stefan Wyszyński, prymas Polski, wysłał go na studia specjalistyczne do Instytutu Katolickiego w Paryżu, a następnie na studia z teologii moralnej w Papieskim Uniwersytecie Laterańskim w Rzymie. Uwieńczył je doktoratem z zakresu teologii w 1964. Studiując w Rzymie, uczestniczył przy pracach soboru watykańskiego II. Po powrocie do kraju i archidiecezji gnieźnieńskiej został profesorem Wyższego Seminarium Duchownego w Gnieźnie, a w latach 1970–1982 był rektorem tego seminarium.
Pełnił również szereg odpowiedzialnych funkcji w gnieźnieńskiej kurii metropolitalnej, m.in. kierownika Archidiecezjalnego Instytutu Pastoralnego, wchodził w skład kapituły przy kościele kolegiackim św. Jerzego w Gnieźnie oraz otrzymał godność prałata Jego Świątobliwości.
Wikariusz biskupi dla miasta Bydgoszczy.
20 lutego 1982 papież Jan Paweł II mianował go biskupem pomocniczym arcybiskupa gnieźnieńskiego Józefa Glempa. Sakrę biskupią przyjął 25 marca 1982 w bazylice prymasowskiej w Gnieźnie. Wkrótce po konsekracji został skierowany do Bydgoszczy na stanowisko proboszcza parafii farnej św. Marcina i Mikołaja oraz wikariusza biskupiego dla miasta Bydgoszczy. Prymas Józef Glemp uzasadnił jego stałą obecność w Bydgoszczy koniecznością pobudzania i jednoczenia wspólnych dla całego miasta inicjatyw duszpasterskich. Postawił przed nim następujące zadania:
Oprócz obowiązków biskupa Bydgoszczy miał również wykonywać zadania wikariusza generalnego w Gnieźnie, m.in. kierować dwoma wydziałami kurii metropolitalnej: Wydziału do Spraw Zakonnych i Wydziału Katechetycznego.
Do pilnych zadań pastoralnych w Bydgoszczy zaliczał troskę o pogłębienie świadomości religijnej wiernych przez udoskonalenie przekazu informacji z dziedziny wiary i moralności oraz wydarzeń z życia Kościoła. Zadania te realizował przez kilka lat w trudnym okresie stanu wojennego w PRL. Mimo wielu trudności rozwinął w Bydgoszczy niezwykle czynną i owocną posługę pastoralną. Dostosował sieć parafialną do potrzeb rozbudowującego się miasta. W latach 1982–1995 w Bydgoszczy zostało erygowanych 12 parafii, a ich liczba w 1995 sięgnęła 39. Wspierał aktywnie starania proboszczów zmierzające do budowy świątyń. W czasie jego posługi zbudowano 12 kościołów. Jako kustosz miejskiego sanktuarium maryjnego szczególną troską otaczał kult Matki Boskiej Bydgoskiej w kościele farnym. Zorganizował w nim stały dyżur spowiedniczy.
Znaczący był jego udział przy tworzeniu Hospicjum im. ks. Jerzego Popiełuszki (1990). Był inicjatorem Bydgoskich Rekolekcji dla Młodych Małżeństw i Dni Skupienia dla Narzeczonych. Z jego inicjatywy przy parafii św. Wincentego à Paulo utworzono Specjalistyczną Poradnię Rodzinną. Przyczynił się również do sprowadzenia do Bydgoszczy sióstr z Szensztackiego Instytutu Sióstr Maryi, które podjęły w parafiach pracę z rodzinami i młodzieżą żeńską (w 2000 na osiedlu Piaski powstało szensztackie Sanktuarium Matki Bożej Trzykroć Przedziwnej w Bydgoszczy).
Przedmiotem szczególnej jego troski była młodzież szkolna i studenci. Tradycją stały się wspólne modlitwy biskupa z maturzystami. Doprowadził do utworzenia Katolickiego Liceum Ogólnokształcącego im. Króla Jana III Sobieskiego (1985) oraz Prymasowskiego Instytutu Kultury Chrześcijańskiej (1982) – ośrodka miejskiego duszpasterstwa ponadparafialnego. Później Instytut ten przekształcił się w pięcioletnie studia teologiczne, a w roku akademickim 1988–1989 uzyskał status wyższej uczelni na prawach państwowych. W kwietniu 1990 Instytut został afiliowany do Papieskiego Wydziału Teologicznego w Poznaniu.
Podczas jego posługi na trwale w dzieje bydgoskiego kościoła wpisały się Tygodnie Kultury Chrześcijańskiej. W 1987 zorganizował po raz pierwszy Bydgoskie Dni Społeczne, służące upowszechnieniu nauki społecznej Kościoła. Potrafił skupić wokół siebie znaczące grono bydgoskiego laikatu. Na uwagę zasługuje również jego współpraca z katolickimi środkami społecznego przekazu: prasą i Radiem Plus, gdzie w 1995 zainaugurował cykl audycji pt. „Głos bydgoskiego Kościoła”.
Od 1990 był członkiem Papieskiej Rady Iustitia et Pax. W maju 1992 zorganizował w Bydgoszczy spotkanie Komisji Episkopatu Iustitia et Pax z krajów Europy Środkowo-Wschodniej. Spotkanie, któremu przewodniczył kardynał Roger Etchegaray, było okazją do prezentacji opinii o sytuacji Kościoła w państwach postkomunistycznych oraz rozważań na temat doktryny społecznej Kościoła. We wrześniu 1994 był gospodarzem spotkania Komisji Wspólnej Biskupów Polskich i Francuskich, poświęconemu wymianie doświadczeń pastoralnych.
Biskup siedlecki.
25 marca 1996 papież Jan Paweł II mianował go biskupem diecezjalnym diecezji siedleckiej. Uroczysty ingres biskupa do katedry siedleckiej nastąpił 21 kwietnia tego roku. W czerwcu 1996 był gospodarzem 283 konferencji Episkopatu Polski. 6 października 1996 na placu św. Piotra w Rzymie koncelebrował beatyfikacyjną mszę świętą z papieżem Janem Pawłem II, w czasie której prezentował jako biskup siedlecki unickich męczenników podlaskich z Pratulina. W lutym 1997 zarządził misje ewangelizacyjne w diecezji, przygotowujące wiernych do trzeciego tysiąclecia. W 1998 zainicjował trzy diecezjalne kongresy: powołań, różańcowy oraz ruchów i stowarzyszeń katolickich. 10 czerwca 1999 był gospodarzem siedleckiego spotkania z papieżem Janem Pawłem II. Jego dziełem jest Centrum Charytatywno-Duszpasterskie przy kurii biskupiej w Siedlcach, służące m.in. rehabilitacji osób niepełnosprawnych. Na terenie diecezji powołał trzy Katolickie Licea Ogólnokształcące: w Garwolinie (1996), w Białej Podlaskiej (1997) i w Siedlcach (1998).
Zmarł 25 marca 2002 w Siedlcach, po długiej i ciężkiej chorobie. Pochowano go w podziemiach katedry siedleckiej.

</doc>
<doc id="1151334" url="https://pl.wikipedia.org/wiki?curid=1151334" title="Piotr Jacek Pruszcz">
Piotr Jacek Pruszcz

Piotr Jacek (Hiacynt) Pruszcz inne nazwisko: "Piotr Szczepanowski", (ur. w 1605 w Tucholi, zm. ok. 1668) – autor opisu Krakowa, pisarz dewocyjny.
Życiorys.
O jego życiu niewiele wiadomo. Urodził się w roku 1605 w Tucholi (Prusy Królewskie). Był pedelem Akademii Krakowskiej. Powszechnie znany jako autor najpopularniejszego przez kilka stuleci przewodnika po Krakowie ("Stołecznego miasta Krakowa kościoły i klejnoty..."), faktycznie najprawdopodobniej brał tylko udział w 2. wydaniu tego dzieła (1650).

</doc>
<doc id="1151341" url="https://pl.wikipedia.org/wiki?curid=1151341" title="Żebrak">
Żebrak



</doc>
<doc id="1151343" url="https://pl.wikipedia.org/wiki?curid=1151343" title="Stadio Nazionale del Partito Nazionale Fascista">
Stadio Nazionale del Partito Nazionale Fascista



</doc>
<doc id="1151344" url="https://pl.wikipedia.org/wiki?curid=1151344" title="Związek gmin Rot-Tannheim">
Związek gmin Rot-Tannheim

Związek gmin Rot-Tannheim – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Dpnau-Iller, w powiecie Biberach. Siedziba związku znajduje się w miejscowości Rot an der Rot.
Związek zrzesza dwie gminy wiejskie:

</doc>
<doc id="1151347" url="https://pl.wikipedia.org/wiki?curid=1151347" title="Maite Perroni">
Maite Perroni

Maitè Perroni Beorlegui (ur. 9 marca 1983 w Meksyku) – meksykańska aktorka telewizyjna, filmowa i teatralna, piosenkarka. W latach 2004–2009 członkini jednego z najpopularniejszych zespołów muzycznych Ameryki Łacińskiej, RBD. Znana z ról w licznych telenowelach m.in. z roli Guadalupe „Lupity” Fernández w telenoweli "Zbuntowani", Marichuyi w "Nie igraj z aniołem" i Marii Desamparady w "Triumf miłości".
Życiorys.
Życiorys.
Maitè Perroni Beorlegui urodziła się w Meksyku, a wychowała w mieście Guadalajara. Ma dwóch młodszych braci, Adolfo i Francisco. W wieku 12 lat Perroni przeniosła się z rodziną do Meksyku. W latach 2000–2002 studiowała w Centro de Educación Artística de Televisa (CEA).
Kariera.
Debiutem Maitè była rola Guadalupe Fernandez w telenoweli "Rebelde", w Polsce znanej jako "Zbuntowani". Serial był emitowany od 2004 do 2006 roku; nakręcono 440 odcinków. Sukces "Rebelde" doprowadził do powstania zespołu RBD, w którym Perroni była wokalistką. Wraz z zespołem osiągnęła międzynarodową sławę. Z RBD Perroni wydała 9 albumów w językach hiszpańskim, portugalskim i angielskim, które sprzedały się w nakładzie 15 mln egzemplarzy na całym świecie, a także koncertowała z zespołem w Ameryce Łacińskiej i Europie. Perroni napisała piosenkę „Tal Vez Manana”, którą wykonała na czwartym studyjnym albumie RBD "Empezar Desde Cero", wykonała również tytułową piosenkę z tej płyty. W 2008 roku RBD ogłosiło komunikat o zakończeniu działalności grupy w 2009 roku.
W 2008 roku Maite Perroni zagrała główną rolę w "Nie igraj z aniołem", gdzie wystąpiła u boku Williama Levy’ego. Na potrzeby telenoweli nagrała utwory "Este Soledad", "Separada de ti" i "Contigo". W 2009 roku otrzymała nagrodę dla najlepszej aktorki młodzieżowej „Mejor Actriz Juvenil 2009” za rolę Marichuy w "Nie igraj z aniołem". Rok później wraz z zespołem Reik nagrała piosenkę „Mi Pecado”, która promowała telenowelę "Mój grzech". W 2010 roku zagrała również w jednym z odcinków trzeciego sezonu serialu "Mujeres Asesinas" w roli grała Estelę, zabójczynię. 17 lipca 2010 roku Maitè Perroni wydała singiel „No Vuelvas”, a z Marco di Mauro nagrała utwór „A Partir de Hoy”, który powstał na potrzeby nowego serialu z Perroni w roli głównej – "Triumf miłości". W 2012 roku wystąpiła w telenoweli "Cachito de cielo" u boku Pedra Fernandeza. Do tego serialu nagrała piosenkę „Te Dare Mi Corazon”, którą napisał Mane de la Parra. Maitè Perroni reklamuje kosmetyki „NYX Cosmetics”. W 2007 roku wyprodukowano lalkę Barbie z podobizną Perroni, a właściwie jej bohaterki z "Rebelde".
Zaraz po swoich 30 urodzinach Perroni wyjechała do USA. Postanowiła odpocząć od telenowel i wrócić do muzyki. Przygotowała w Nowym Jorku pierwszy solowy krążek, doskonaliła swój wokal i umiejętności taneczne, uczęszczała na lekcje języka angielskiego i brała udział w sesjach zdjęciowych. Premiera pierwszej solowej płyty "Eclipse de Luna" odbyła się 23 sierpnia 2013 roku. W 2013 roku Perroni nagrała także w duecie z brazylijskim artystą Thiaguinho piosenkę „Inexplicable”, wykorzystaną przy reedycji płyty w Brazylii.
W 2014 roku wystąpiła ponownie u producentki Nathalie Lartilleux (zagrała poprzednio w jej telenoweli "Nie igraj z aniołem" w 2008 roku) w telenoweli "Kotka", w której partnerował jej Daniel Arenas. Wykonała piosenkę przewodnią serialu i drugą piosenkę, która pojawia się w scenach z głównymi bohaterami.
Życie prywatne.
Perroni związana była z gitarzystą i zarazem menadżerem RBD. Ich związek zakończył się zaraz po rozpadzie zespołu. Była zaręczona z piosenkarzem Mane de la Parra, a w 2013 roku związała się z Koko Stambukiem, który współpracował z nią przy płycie "Eclipse de Luna". Para rozstała się w 2021 roku. 8 października 2022 roku, po blisko rocznym związku i miesięcznym okresie narzeczeństwa, wyszła za mąż za Andrésa Tovara. 
Dyskografia.
Z RBD.
Albumy studyjne

</doc>
<doc id="1151366" url="https://pl.wikipedia.org/wiki?curid=1151366" title="Scout Taylor-Compton">
Scout Taylor-Compton

Scout Taylor-Compton, właśc. Desariee Starr Compton (ur. 21 lutego 1989 w Long Beach) – amerykańska aktorka filmowa i telewizyjna, dwukrotnie nominowana do Young Artist Award.

</doc>
<doc id="1151367" url="https://pl.wikipedia.org/wiki?curid=1151367" title="Wspólnota administracyjna Bad Schussenried">
Wspólnota administracyjna Bad Schussenried

Wspólnota administracyjna Bad Schussenried – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w mieście Bad Schussenried.
Wspólnota administracyjna zrzesza jedno miasto i jedną gminę wiejską:

</doc>
<doc id="1151371" url="https://pl.wikipedia.org/wiki?curid=1151371" title="Christopher von Uckermann">
Christopher von Uckermann

Christopher von Uckermann, właśc. Christopher Alexander Luis Casillas von Uckermann (ur. 21 października 1986 w Meksyku) – meksykański aktor, piosenkarz i autor tekstów. W latach 2004–2009 członek jednego z najpopularniejszych zespołów muzycznych Ameryki Łacińskiej, RBD. Znany z roli Diega Bustamante w telenoweli "Zbuntowani" i Ojca Ramiro Ventury w serialu Netflixa "Diablero".
Życiorys.
Początki.
Urodził się w mieście Meksyk jako syn Szwedki Marie Christiny Alexandry von Uckerman Karlsson i Meksykanina Víctora Manuela Casillasa Ariasa. W wieku dwóch lat zadebiutował w reklamie telewizyjnej. Ogółem, stał się twarzą 150 kampanii reklamowych w Meksyku i innych krajach. W 1996 roku zdobył nagrodę Águila Dorado (pol. "Złotego Orła") dla najlepszego modela Ameryki Łacińskiej. 
Ukończył studia aktorskie w Academia de Patricia Reyes Espíndola, a jako dziecko uczęszczał na kursy gry aktorskiej w Centro de Educación Artística de Televisa (CEA).
1998–2004: początki kariery telewizyjnej.
W 1998 roku po raz pierwszy zagrał w serialu telewizyjnym dla dzieci, "Daniela i przyjaciele" (oryg. "El diario de Daniela"), gdzie wcielił się w bohatera o własnym imieniu. W tym czasie używał pseudonimu Christopher Robin. W 2001 roku zagrał jedną z głównych postaci w serialu "Aventuras en el tiempo" jako Ángel del Huerto. Pracował także jako aktor dubbingowy, użyczając swojego głosu zarówno do projektów w języku hiszpańskim, jak i angielskim.
2004–2009: telenowela "Zbuntowani" i RBD.
W latach 2004–2006 grał Diega Bustamante, jednego z głównych bohaterów w młodzieżowej telenoweli Televisy "Zbuntowani". Serial był transmitowany w ponad 16 państwach, w tym Polsce, Stanach Zjednoczonych, Rumunii czy Izraelu, i trwał trzy sezony. W fabule telenoweli sześcioro głównych bohaterów gra w zespole o nazwie RBD łącząc pasję do muzyki z perypetiami życia licealnego. To sprawiło, że Christopher tak jak pozostali główni aktorzy zaczęli równolegle do grania w serialu, nagrywać kolejne piosenki. Zespół RBD, stworzony przez reżysera Pedro Damiana, zaczął nagrywać kolejne płyty i koncertować. W składzie zespołu oprócz Uckermanna znaleźli się Anahí, Dulce María, Maite Perroni, Christian Chavez i Alfonso Herrera. Artyści występowali pod własnymi nazwiskami, jednak bywali utożsamiani z bohaterami fikcyjnymi z serialu.
W latach 2004–2009 Uckermann wraz z RBD nagrali sześć albumów studyjnych ("Rebelde", "Nuestro Amor", "Celestial", "Rebels", "Empezar Desde Cero", "Para Olvidarte de Mí") i kilka albumów koncertowych. Śpiewali w języku hiszpańskim, angielskim i portugalskim. Sprzedali ponad 15 milionów płyt, dzięki czemu ich albumy wielokrotnie okrywały się złotem, platyną i diamentem, a także odbyli trzy międzynarodowe trasy koncertowe. Oprócz Meksyku zgromadzili rzesze fanów na całym świecie, szczególnie w Brazylii, Hiszpanii, Kolumbii, Chile, a nawet w Stanach Zjednoczonych i Japonii. Oficjalnie RBD działało od 4 października 2004 roku do 2009 roku. Rozpad grupy członkowie ogłosili 14 sierpnia 2008 roku i zakończyli wspólne występy podczas pożegnalnej trasy "Gira Del Adiós", promując ostatni wspólny album. W trakcie funkcjonowania RBD Uckermann współtworzył tekst piosenki „Sueles Volver” (2007) z czwartego albumu "Empezar Desde Cero". W 2007 roku członkowie RBD, w tym Uckermann, zagrali w sitcomie "", którego fabułą było fikcyjne życie członków odnoszącego sukcesy zespołu muzycznego.
2009–2017: solowa kariera muzyczna.
W 2009 roku gościnnie wystąpił w serialu "Verano de amor", gdzie główną rolę odgrywała jego była koleżanka z RBD, Dulce Maria. W sierpniu 2009 roku zaczął wcielać się w Lucę w kolumbijskim serialu "Kdabra", a następnie postanowił kontynuować solową karierę muzyczną. Jego pierwszym singlem było „Light Up The World Tonight” w języku hiszpańsko-angielskim. Tuż po tym odbył mini trasę koncertową "El Movimiento" po brazylijskich miastach Recife, São Paulo, Rio de Janeiro i Fortaleza jako zapowiedź swojego pierwszego solowego albumu. W 2010 roku wydał dwa kolejne single „Vivir Soñando” i „Sinfonía”, a w listopadzie tego samego roku swój pierwszy solowy album "Somos". W kolejnym roku promował album oraz koncertował w kilku państwach Ameryki Łacińskiej i Stanach Zjednoczonych w ramach trasy "Somos World Tour". W 2012 roku Uckermann wydał singiel w języku angielskim zatytułowany „Million Dollar Man”, a następnie specjalną edycję albumu z dodatkowymi utworami. W 2013 roku nie brał udział w życiu publicznym, ale w grudniu wydano jego nową piosenkę „Sueño Surreal”, którą sam określił jako hołd dla swojego idola, Michaela Jacksona. 
W 2017 roku Uckermann wydał niezależnie pierwszą kompilację "Revolución de los Ciegos", a trzy lata później drugą kompilację o nazwie "Sutil Universo".
2017–2020: powrót do telewizji i kariera filmowa.
Po przerwie w karierze telewizyjnej Uckermann zagrał w serialu FOX "2091" oraz w serialu Netflixa "Diablero", gdzie wcielał się w rolę Ojca Ramiro Ventury
W 2017 roku Christopher von Uckermann po raz pierwszy wziął udział również w projektach filmowych. W "Casi Una Gran Estafa" zagrał Alejandro, zaś w "Cómo cortar a tu patán" rolę Leo. W kolejnym roku na ekranach kin pojawiła się komedia romantyczna "Jak poradzić sobie z rozstaniem" (oryg. "Soltera Codiciada"), gdzie wcielił się w rolę Santiago. Następnie wystąpił w "El Hubiera Sí Existe" (2019) jako Juan Carlos i "In the Country of Last Things" (2020) jako Sam.
2020: powrót RBD.
23 grudnia 2019 roku sześcioro byłych członków RBD opublikowało na swoich profilach w serwisach społecznościowych wspólne zdjęcia ze spotkania. Jak się potem okazało, inicjatorem spotkania po ponad 10 latach od rozpadu zespołu był Alfonso Herrera.
W sierpniu 2020 roku ogłoszono, że twórczość RBD pojawi się w serwisie streamingowym Spotify. Nastąpiło to 3 września 2020 roku, 16 lat od debiutu RBD i już pierwszego dnia, w ciągu dokładnie 24h, playlista „This is RBD” z hitami zespołu została odtworzona 175 tysięcy razy, co pobiło dotychczasowy rekord odtworzeń playlisty z ówcześnie aktualnymi hitami koreańskiego zespołu BTS (125 tys. w 24h). 30 września 2020 roku potwierdzono, że czworo z sześciu dotychczasowych członków RBD, w tym Uckermann, powróci jako RBD w wirtualnym koncercie "Ser o Parecer: The Global Virtual". W międzyczasie reaktywowano profil RBD w serwisie YouTube i dodano twórczość zespołu na inne platformy streamingowe. 17 listopada Uckermann, Maite Perroni, Anahí i Christian Chavez wydali pierwszy po 12 latach przerwy singiel RBD o nazwie „Siempre He Estado Aquí” (pol. "Zawsze tutaj byłem").
26 grudnia 2020 roku, 12 lat po ostatnim koncercie RBD w pełnym składzie w grudniu 2008 roku, Uckermann, Perroni, Chavez i Anahi wystąpili w prawie dwugodzinnym wirtualnym koncercie, wykonując nowy singiel i największe hity zespołu.
Dyskografia.
Z RBD.
Albumy studyjne

</doc>
<doc id="1151374" url="https://pl.wikipedia.org/wiki?curid=1151374" title="Wspólnota administracyjna Biberach an der Riß">
Wspólnota administracyjna Biberach an der Riß

Wspólnota administracyjna Biberach an der Riß – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w mieście Biberach an der Riß.
Wspólnota administracyjna zrzesza jedno miasto i siedem gmin wiejskich:

</doc>
<doc id="1151377" url="https://pl.wikipedia.org/wiki?curid=1151377" title="Wspólnota administracyjna Laupheim">
Wspólnota administracyjna Laupheim

Wspólnota administracyjna Laupheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w mieście Laupheim.
Wspólnota administracyjna zrzesza jedno miasto i trzy gminy wiejskie:

</doc>
<doc id="1151381" url="https://pl.wikipedia.org/wiki?curid=1151381" title="Wspólnota administracyjna Ochsenhausen">
Wspólnota administracyjna Ochsenhausen

Wspólnota administracyjna Ochsenhausen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w mieście Ochsenhausen.
Wspólnota administracyjna zrzesza jedno miasto i trzy gminy wiejskie:

</doc>
<doc id="1151382" url="https://pl.wikipedia.org/wiki?curid=1151382" title="Andrzej Ajnenkiel">
Andrzej Ajnenkiel

Andrzej Ajnenkiel (ur. 21 lutego 1931 w Warszawie, zm. 10 kwietnia 2015 tamże) – polski historyk, profesor nauk humanistycznych. Specjalista w zakresie historii najnowszej oraz historii państwa i prawa, głównie w zakresie konstytucjonalizmu i parlamentaryzmu.
Życiorys.
Syn Stefana i Janiny z domu Rogo, która zmarła, gdy Andrzej miał 3 lata. W 1949 zdał maturę w Liceum im. Tadeusza Reytana w Warszawie. Wcześniej, w lutym 1945 roku, wstąpił do harcerstwa, przez które trafił we wrześniu 1945 roku do oddziału Narodowych Sił Zbrojnych w Podkowie Leśnej. W okresie studiów za udział w podziemnej działalności niepodległościowej tej organizacji był aresztowany i poddany represjom. W latach 1949–1954 studiował na Wydziale Prawa Uniwersytetu Warszawskiego. Kiedy ukończył studia, pracował początkowo w Archiwum Akt Nowych w Warszawie. 
Od 1979 był profesorem Instytutu Historii Polskiej Akademii Nauk w Warszawie (w 1991 został profesorem zwyczajnym). W latach 1987–1988 pełnił funkcję prezesa warszawskiego Towarzystwa Miłośników Historii, a w latach 1988–1991 prezesa Polskiego Towarzystwa Historycznego. W latach 1990–1993 był ekspertem Senatu RP i Prezydenta RP w pracach nad przygotowaniem Konstytucji RP. W 1990 wchodził w skład tzn. "Komisji Michnika". W latach 1993–2001 był dyrektorem Wojskowego Instytutu Historycznego, a po przekształceniach organizacyjnych – dyrektorem Wojskowego Biura Badań Historycznych (do 31 października 2002). Był wykładowcą Uczelni Łazarskiego. Kierował Katedrą Historii Prawa na tejże uczelni.
W latach 1959–1981 był członkiem PZPR. Pełnił funkcję I sekretarza POP PZPR w Instytucie Historii PAN.
Był członkiem rad redakcyjnych m.in.: "Polskiego słownika biograficznego", „Przeglądu Historyczno-Wojskowego”, „Przeglądu Wschodniego” i „Czasopisma Prawno-Historycznego”.
W 1993 bez powodzenia ubiegał się o mandat senatora z ramienia BBWR w województwie stołecznym.
Dwukrotnie żonaty, ojciec trojga dzieci. Spoczywa na cmentarzu Bródnowskim w Warszawie (kwatera 64C-4-20/21).
Publikacje.
W swoim dorobku miał ponad 400 prac, w tym kilkanaście książek, m.in.:

</doc>
<doc id="1151384" url="https://pl.wikipedia.org/wiki?curid=1151384" title="Wspólnota administracyjna Riedlingen">
Wspólnota administracyjna Riedlingen

Wspólnota administracyjna Riedlingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w mieście Riedlingen.
Wspólnota administracyjna zrzesza jedno miasto i sześć gmin wiejskich:

</doc>
<doc id="1151386" url="https://pl.wikipedia.org/wiki?curid=1151386" title="Jessica Harmon">
Jessica Harmon

Jessica Harmon (ur. 27 grudnia 1985 r. w Barrie) – kanadyjska aktorka.
Wystąpiła w roli Megan w horrorze Glena Morgana "Krwawe święta" (2006). Pojawiła się także w serialach "Instynkt mordercy", "Pasadena", filmach "Człowiek widmo 2" (2006), "John Tucker musi odejść" (2006) oraz w komedii młodzieżowej "Agent Cody Banks" (2003). Jej młodszy brat, Richard Harmon także jest aktorem.

</doc>
<doc id="1151389" url="https://pl.wikipedia.org/wiki?curid=1151389" title="Wizyty zagraniczne premiera Donalda Tuska">
Wizyty zagraniczne premiera Donalda Tuska

Poniższe tabele opisują spotkania premiera Polski Donalda Tuska z zagranicznymi politykami i przedstawicielami różnych organizacji od chwili objęcia urzędu Prezesa Rady Ministrów.

</doc>
<doc id="1151392" url="https://pl.wikipedia.org/wiki?curid=1151392" title="Syntroleum">
Syntroleum

Syntroleum – amerykańskie dawne (1984-2014) przedsiębiorstwo zajmujące się B+R oraz wdrożeniem technik otrzymywania ciekłych paliw syntetycznych z węgla (CTL, ang. "coal to liquid") i gazu ziemnego (GTL, ang. "gas to liquid").

</doc>
<doc id="1151393" url="https://pl.wikipedia.org/wiki?curid=1151393" title="Leela Savasta">
Leela Savasta

Leela Savasta – kanadyjska aktorka filmowa i telewizyjna, urodzona w Vancouver w Kolumbii Brytyjskiej.
Znana najlepiej z gościnnych występów w serialach "Nie z tego świata" ("Supernatural", 2006), "Tajemnice Smallville" ("Smallville", 2005–2006) oraz w slasherze "Krwawe święta" ("Black Christmas", 2006). W roli głównej wystąpiła obok Ever Carradine w telewizyjnym filmie "Cleaverville" z 2007 roku. W latach 2008–2009 występowała jako Tracey Anne w serialu "Battlestar Galactica"; uprzednio, w 2007 roku, jako Lorna wystąpiła w dziesięciu odcinkach serialu "Wywiad". Pojawiła się w filmie Agnieszki Holland "Historia Gwen Araujo" ("A Girl Like Me: The Gwen Araujo Story", 2006).
Jest absolwentką University of British Columbia. Obecnie mieszka w Vancouver.

</doc>
<doc id="1151396" url="https://pl.wikipedia.org/wiki?curid=1151396" title="Wspólnota administracyjna Schwendi">
Wspólnota administracyjna Schwendi

Wspólnota administracyjna Schwendi – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Siedziba wspólnoty znajduje się w miejscowości Schwendi.
Wspólnota administracyjna zrzesza dwie gminy wiejskie:

</doc>
<doc id="1151401" url="https://pl.wikipedia.org/wiki?curid=1151401" title="Mieczysław Daab">
Mieczysław Daab

Mieczysław Feliks Daab (ur. 19 sierpnia 1908 w Warszawie, zm. 22 sierpnia 1980 tamże) – kapitan dyplomowany obserwator Wojska Polskiego II RP i Polskich Sił Powietrznych.
Życiorys.
Był synem ewangelików Jana i Stanisławy oraz dalszym kuzynem Adolfa Daaba. Uczył się w Prywatnym Męskim Gimnazjum im. Mikołaja Reja Zboru Ewangelicko-Augsburskiego Świętej Trójcy w Warszawie, a następnie w Męskim Gimnazjum Tadeusza Sadkowskiego. 4 sierpnia 1934 r. ukończył Szkołę Podchorążych Artylerii w Toruniu i został mianowany podporucznikiem ze starszeństwem z dniem 15 sierpnia 1934 i 84 lokatą w korpusie oficerów artylerii, przydzielony do 4 dywizjonu artylerii konnej w Suwałkach. Na stopień porucznika został mianowany ze starszeństwem z 19 marca 1938 i 73. lokatą w korpusie oficerów lotnictwa, grupa liniowa. W marcu 1939 pełnił służbę w 4 pułku lotniczym w Toruniu na stanowisku starszego obserwatora 42 eskadry liniowej.
W kampanii wrześniowej 1939 walczył jako obserwator w 42 eskadrze rozpoznawczej. Wykonał 3 loty bojowe. Został skierowany do Rumunii, skąd w październiku 1939 ewakuowano go drogą morską do Marsylii, a następnie do francuskiej bazy lotniczej Bron koło Lyonu, gdzie dostał przydział do eskadry bojowej.
W czerwcu 1940 został wysłany do Anglii i przydzielony do 301 dywizjonu bombowego Ziemi Pomorskiej. Postrzelony w czwartym locie nad Holandią, ranny wylądował w Anglii 18 sierpnia 1942. W jedenastym locie nad Francją został zestrzelony. Po kilku dniach wędrówki-ucieczki wydany Gestapo i osadzony w więzieniu w Dijon, a następnie w Stalagu Luft III w Żaganiu, gdzie przebywał do 1 stycznia 1945 r. Ewakuowany pieszo do Luckenwalde. Tam doczekał wyzwolenia, po czym został przewieziony samolotem do Anglii, gdzie za zasługi bojowe mianowano go kapitanem ze starszeństwem z dniem 1 września 1942. W 1946 ukończył VII Kurs Wyższej Szkoły Lotniczej w Weston-super-Mare. Zdemobilizowany w 1948 r., pracował w Anglii aż do emerytury, gdzie ożenił się z kpt. pil. Anną Leską, polską pilotką służącą w czasie wojny w ATA. W 1977 r. wrócił wraz z żoną do Polski. 
Zmarł 22 sierpnia 1980 w Warszawie. Pochowany na Cmentarzu Ewangelicko-Augsburskim w Warszawie (aleja 59, miejsce 17).

</doc>
<doc id="1151402" url="https://pl.wikipedia.org/wiki?curid=1151402" title="Twelfth Night">
Twelfth Night



</doc>
<doc id="1151403" url="https://pl.wikipedia.org/wiki?curid=1151403" title="Carlos Prío Socarrás">
Carlos Prío Socarrás

Carlos Prío Socarrás (ur. 14 lipca 1903, zm. 5 kwietnia 1977) – prezydent i premier Kuby, adwokat.
Od 1934 stał na czele Kubańskiej Partii Rewolucyjnej (PRC). Był w okresie 13 października 1945 do 1 maja 1947 roku premierem Kuby, a w okresie 1947–1948 był ministrem pracy. W latach 1948–1952 sprawował urząd prezydenta. Kres jego skorumpowanym rządom położył zamach stanu kierowany przez Fulgencio Batistę (10 marca 1952 roku), trzy miesiące przed planowanymi nowymi wyborami. W tym samym roku wyjechał z kraju, by powrócić w 1959 (upadek Batisty). Początkowo udzielił poparcia Fidelowi Castro, jednak w tym roku ponownie udał się na emigrację, organizując później akcje przeciwko Castro. Popełnił samobójstwo.

</doc>
<doc id="1151405" url="https://pl.wikipedia.org/wiki?curid=1151405" title="Umbraculum">
Umbraculum

Umbraculum – część papieskich insygniów; żółto-czerwony parasol zapewniający papieżowi cień. Znajduje się współcześnie w bazylikach na całym świecie - jego posiadanie było przywilejem bazylik mniejszych. Gdy papież odwiedza bazylikę, umbraculum jest otwierane. 
Umbraculum jest także umieszczane w herbach, np. stanowi element papieskiego herbu, a podczas trwania sede vacante znajduje się także w herbie kamerlinga.
W grudniu 2019 podczas ratunkowych prac budowlanych w gdańskiej bazylice św. Mikołaja odnalezione zostało umbraculum o wysokości (z drzewcem) prawie 390 cm i rozpiętości 235 cm, otrzymane w 1929 od papieża Piusa XI i uznawane po 1945 za zaginione.

</doc>
<doc id="1151406" url="https://pl.wikipedia.org/wiki?curid=1151406" title="Walter Payton">
Walter Payton

Walter Jerry Payton (ur. 25 lipca 1954 w Columbia, Missisipi, zm. 1 listopada 1999 w South Barrington, Illinois) to amerykański sportowiec, zawodnik futbolu amerykańskiego. Występował z numerem 34 jako running back w drużynie Chicago Bears. Został dziewięciokrotnie wybrany do meczu gwiazd Pro Bowl ligi National Football League. Był rekordzistą w ilości jardów oraz przyłożeń zdobytych w karierze. W 1993 roku został wybrany do Pro Football Hall of Fame.
Został wybrany przez drużynę Chicago Bears z numerem czwartym w pierwszej rundzie NFL Draft w 1975 roku. Dwukrotnie zdobył nagrodę dla najlepszego zawodnika roku w lidze NFL, a w sezonie 1985 zdobył wraz z drużyną Chicago Bears mistrzostwo ligi NFL pokonując w Super Bowl XX drużynę New England Patriots wynikiem 46-10.
Walter Payton zmarł w wieku 45 lat na rzadką chorobę wątroby.

</doc>
<doc id="1151408" url="https://pl.wikipedia.org/wiki?curid=1151408" title="Obwód LC">
Obwód LC



</doc>
<doc id="1151410" url="https://pl.wikipedia.org/wiki?curid=1151410" title="Wirusowe zapalenie wątroby typu C">
Wirusowe zapalenie wątroby typu C

Wirusowe zapalenie wątroby typu C (WZW C) – choroba zakaźna spowodowana przez wirusa zapalenia wątroby typu C (HCV) zajmująca głównie wątrobę. WZW C często przebiega bezobjawowo, ale jego przewlekła postać może prowadzić do marskości wątroby. W niektórych przypadkach osoby chore na marskość wątroby cierpią także z powodu niewydolności wątroby, raka wątroby, a także żylaków przełyku i żołądka.
Do zakażeń WZW C u ludzi dochodzi głównie wśród osób przyjmujących dożylnie narkotyki, poprzez korzystanie z niejałowego sprzętu medycznego oraz podczas transfuzji krwi. Szacuje się, że na WZW C cierpi od 130 do 170 milionów osób na świecie. Naukowcy rozpoczęli prace nad badaniem wirusa HCV w latach 70. XX wieku, a jego istnienie potwierdzili w roku 1989. WZW C atakuje tylko ludzi i szympansy.
Objawy.
Faza ostra.
WZW C tylko w 15% przypadków wywołuje ostre objawy zakażenia. Najczęściej przebieg jest łagodny, a do niecharakterystycznych objawów zalicza się:
Tylko w ostrej fazie infekcji występuje żółtaczka. Faza ostra ustępuje bez leczenia u 10–50% osób, najczęściej u młodych kobiet.
Faza przewlekła.
U 80% osób zakażonych, choroba przechodzi w fazę przewlekłą. Podczas pierwszych kilkudziesięciu lat choroby objawy u większości są niespecyficzne lub całkiem ich brak. WZW C jest główną przyczyną występowania marskości wątroby oraz raka wątroby. W przypadku 10–30% osób zakażonych przez okres 30 lat dochodzi do rozwoju marskości wątroby, która częściej występuje u osób dodatkowo zakażonych wirusem WZW B lub HIV, oraz u alkoholików i osób płci męskiej. Osoby, u których dochodzi do marskości wątroby, są 20 razy bardziej narażone na ryzyko zachorowania na raka wątroby (wskaźnik zachorowań na poziomie 1–3% rocznie). Ponadto, w przypadku alkoholików ryzyko jest 100 razy większe. WZW C jest przyczyną 27% przypadków marskości wątroby i 25% raka wątroby.
Marskość wątroby w przebiegu WZW B prowadzi często do nadciśnienia wrotnego, wodobrzusza, zaburzeń układu krzepnięcia, żylaków przełyku oraz encefalopatii wątrobowej w przebiegu żółtaczki.
Objawy pozawątrobowe.
W rzadkich przypadkach WZW C powoduje zespół Sjögrena, obniżenie poziomu płytek krwi, przewlekłą chorobę skóry, cukrzycę oraz chłoniaki nieziarnicze.
Etiologia.
Wirus zapalenia wątroby typu C to mały, otoczkowy, jednoniciowy wirus RNA o dodatniej polarności (+ssRNA-wirus), który należy do rodzaju Hepacivirus w rodzinie "Flaviviridae". Występuje siedem głównych genotypów wirusa HCV. W USA podtyp 1 jest przyczyną 70% zachorowań, podtyp 2 20% przypadków, a każdy następny podtyp powoduje 1% zakażeń. Genotyp 1 jest także najczęściej występującym w Ameryce Południowej oraz w Europie.
Rozprzestrzenianie się choroby.
Główną drogą rozprzestrzeniania się choroby w krajach rozwiniętych jest dożylne zażywanie narkotyków (ang. IDU – intravenous drug use), zaś w krajach rozwijających się choroba najczęściej roznosi się podczas transfuzji krwi oraz w trakcie wykonywania procedur medycznych, podczas których nie stosuje się środków bezpieczeństwa. W 20% przypadków źródła zakażenia są nieznane, ale wiele z nich można przypisać IDU.
Dożylne przyjmowanie narkotyków.
Dożylne przyjmowanie narkotyków to główny czynnik ryzyka zakażenia WZW C. Badania przeprowadzone w 77 państwach wykazały, że w 25 z nich wskaźnik zachorowań na WZW C wśród populacji przyjmującej dożylnie narkotyki wynosi 60–80%. W 12 spośród badanych krajów wskaźnik ten przekracza 80%. Aż 10 milionów osób przyjmujących narkotyki przez iniekcję jest zakażonych WZW C, z czego najwyższa liczba zachorowań występuje w Chinach (1,6 miliona), USA (1,5 miliona) oraz Rosji (1,3 miliona). Wskaźnik zakażeń WZW C wśród więźniów w USA jest od 10 do 20 razy wyższy w porównaniu z populacją ogólną, co badania przypisują zachowaniom wysokiego ryzyka, takim jak zażywanie narkotyków oraz tatuowanie się.
Zakażenia związane z opieką zdrowotną.
Transfuzje krwi, preparaty krwiopochodne oraz przeszczepy narządów wykonywane bez przeprowadzania badań przesiewowych pod kątem obecności wirusa HCV są często źródłem zakażenia. Odkąd w USA wprowadzono w 1992 roku rutynowe badania przesiewowe, wskaźnik zakażeń spadł z 1:200 jednostek krwi do 1:10 000 i w końcu do 1:10 000 000 jednostek krwi. Przyczyną utrzymywania się tego poziomu ryzyka jest fakt, że test laboratoryjny wskaże wynik pozytywny dopiero po 11–70 dniach od chwili zakażenia się wirusem WZW C (tzw. okienko serologiczne). Niektóre kraje nadal nie prowadzą badań przesiewowych pod kątem WZW C z uwagi na ich koszt.
Zakłucie igłą.
W przypadku osoby, która przypadkowo zakłuje się igłą używaną wcześniej przez chorego z WZW C, istnieje 1,8% szans, że dojdzie do zakażenia. Ryzyko jest większe, gdy zakłuto się igłą iniekcyjną (z kanalikiem) oraz gdy rana jest głęboka. Niewielkim zagrożeniem jest kontakt krwi zdrowego człowieka ze śluzem osoby zakażonej, natomiast podczas styczności takiego śluzu z nienaruszoną powierzchnią skóry nie występuje żadne ryzyko.
Stosunki seksualne.
Nie wiadomo, czy WZW C może być przenoszone drogą płciową. O ile istnieje związek między czynnościami seksualnymi wysokiego ryzyka a WZW C, o tyle niejasne jest, czy przenoszenie się choroby jest powodowane przez nieujawnione zażywanie narkotyków, czy sam stosunek seksualny. Dowody pozwalają podtrzymywać stanowisko, iż nie ma ryzyka zakażenia wśród par heteroseksualnych, które nie uprawiają seksu z innymi partnerami. Natomiast czynności seksualne stanowiące ryzyko to takie, które powodują znaczne uszkodzenia mechaniczne w kanale odbytu, np. penetracja analna, lub które występują razem z chorobami przenoszonymi drogą płciową (wraz z HIV lub owrzodzeniem genitaliów). Właściwa agencja rządowa USA zaleca jedynie stosowanie prezerwatyw, aby zapobiegać rozprzestrzenianiu się WZW C wśród osób, które mają wielu partnerów seksualnych.
Kolczykowanie i tatuowanie ciała.
Tatuowanie ciała zwiększa ryzyko zarażenia o 2-3 razy. Źródłem infekcji może być niejałowy sprzęt lub skażenie wykorzystywanych barwników. Tatuaże lub piercing wykonane przed rokiem 1985 są szczególnym powodem do niepokoju, ponieważ techniki sterylizacji mogły być wówczas niewystarczające, aby eliminować wirusa. Ponadto ryzyko wystąpienia choroby jest proporcjonalne do wielkości tatuażu. Wysokie ryzyko zarażenia notuje się w więzieniach. W Stanach Zjednoczonych ponad połowa wszystkich osadzonych korzysta z tego samego niewyjaławianego sprzętu do wykonywania tatuaży. Natomiast rzadko zdarza się, aby tatuaż wykonany w autoryzowanym salonie, miał bezpośredni związek z zakażeniem wirusem HCV.
Styczność z zakażoną krwią.
Środki higieny osobistej, takie jak maszynki do golenia, szczoteczki do zębów, zestawy do manicure oraz pedicure mogą mieć styczność z krwią zakażonego. Dzielenie ich z innymi naraża na kontakt z wirusem HCV. I choć w przypadku skaleczeń oraz innych podrażnień wywołujących krwawienie należy zachować ostrożność, tak normalny kontakt, jak przytulanie, całowanie lub korzystanie z tym samych naczyń i sztućców nie powoduje rozprzestrzeniania się wirusa WZW C.
Zakażenia płodu.
Prawdopodobieństwo zakażenia płodu w czasie ciąży wirusem WZW C wynosi 10%. Nie istnieją żadne metody profilaktyczne, które obniżałyby to ryzyko. Do zakażenia może dojść tak w czasie ciąży (wewnątrzmacicznie), jak i porodu (okołoporodowo). Długi poród zwiększa ryzyko zarażenia dziecka. Choć nie ma dowodów, że wirus HCV roznosi się przez karmienie piersią, to jednak zakażona matka powinna unikać karmienia piersią, jeśli jej brodawki są popękane i krwawią lub jej miano wirusa jest wysokie.
Metody diagnostyczne.
Rodzaje testów diagnostycznych w kierunku WZW C to: anty-HCV, test immunoenzymatyczny ELISA, test Western blot oraz test ilościowy HCV RNA. Metodą PCR można wykrywać w RNA wirusa HCV już od 1-2 tygodni po zakażeniu, natomiast przeciwciała pojawiają się po dłuższym czasie.
O przewlekłym WZW C mówimy, gdy wirus HCV utrzymuje się w organizmie przez ponad 6 miesięcy, co stwierdza się na podstawie obecność RNA wirusa we krwi. Z uwagi na to, że zakażenia przewlekłe zazwyczaj przebiegają bezobjawowo przez dziesiątki lat, klinicyści często odkrywają chorobę podczas testów oceniających funkcje wątroby lub podczas okresowych badań przesiewowych pacjentów obarczonych zwiększonym ryzykiem zakażenia. Na podstawie badań laboratoryjnych nie można rozróżnić zakażeń ostrych od przewlekłych.
Badanie krwi.
Badanie związane z wirusowym zapaleniem wątroby typu C zazwyczaj zaczyna się od badania krwi, którego celem jest wykrycie obecności przeciwciał anty-HCV. Jeżeli wynik jest pozytywny, przeprowadza się badanie na obecność RNA wirusa w celu potwierdzenia rozpoznania oraz określenia fazy zakażenia. Jeżeli we krwi wykrywamy jedynie przeciwciała anty-HCV, świadczy to o przebytym zakażeniu.
W początkowej fazie zakażenia poziom enzymów wątrobowych AspAT i AlAT jest zmienny; zazwyczaj zaczyna rosnąć po siedmiu tygodniach od zakażenia. Enzymy wątrobowe nie mają związku ze stopniem choroby.
Biopsja.
Biopsja wątroby może pomóc określić stopień uszkodzenia wątroby, procedura wiąże się jednak z pewnym ryzykiem. Typowe zmiany jakie można wykryć w drodze biopsji to obecność limfocytów w tkance wątroby, komórek limfoidalnych oraz zmiany w przewodzie żółciowym. Dostępnych jest wiele badań pozwalających określić stopień uszkodzenia wątroby i zmniejszyć potrzebę przeprowadzenia biopsji.
Badanie przesiewowe.
W USA oraz Kanadzie zaledwie 5–50% zakażonych wie o swojej chorobie. Osobom należącym do grup podwyższonego ryzyka, włącznie z osobami, które mają tatuaże, zaleca się przeprowadzanie badań. Badania przesiewowe zaleca się również osobom o podniesionym poziomie enzymów wątrobowych, ponieważ często jest to jedyny objaw przewlekłego wirusowego zapalenia wątroby. Okresowych badań przesiewowych nie zaleca się w USA.
Profilaktyka.
Trwają obecnie prace nad szczepionkami, a rezultaty ich są bardzo zachęcające. Połączenie strategii profilaktycznych takich jak programy wymiany igieł oraz terapie dla osób nadużywających substancji odurzających pozwala zmniejszyć ryzyko wirusowego zapalenia wątroby typu C wśród narkomanów o około 75%. Na szczeblu krajowym bardzo ważne są badania przesiewowe dawców krwi oraz stosowanie uniwersalnych środków zapobiegawczych w instytucjach opieki medycznej.
Leczenie.
HCV jest przyczyną przewlekłego zakażenia u 50–80% zakażonych. W prawie 40–80% tych przypadków udaje się zatrzymać dalszy rozwój choroby. W rzadkich przypadkach zakażenie może ustąpić bez leczenia. Osoby cierpiące na przewlekłe wirusowe zapalenie wątroby typu C powinny unikać alkoholu oraz leków szkodliwych dla wątroby oraz powinny skorzystać ze szczepień przeciwko wirusowemu zapaleniu wątroby typu A i wirusowemu zapaleniu wątroby typu B.
Leki.
W 2013 w USA zostały zatwierdzone przez FDA leki / kombinacje leków nowej generacji (np, sofosbuwir, symeprewir). W porównaniu z lekami / kombinacjami leków poprzedniej generacji (np, pegylowany interferon alfa-2, rybawiryna), nowe leki / kombinacje oferują:
Leki poprzedniej generacji.
Historycznie, leczenie oparte na lekach wprowadzonych na rynek przed 2013 rokiem wiąże się z podawaniem pegylowanego interferonu alfa-2 oraz przeciwwirusowego leku rybawiryny przez okres 24 lub 48 tygodni, w zależności od typu HCV. Poprawa następuje u 50–60% osób objętych leczeniem. Połączenie bocepreviru lub telapreviru z rybawiryną i peginterferonem alfa poprawia reakcję przeciwwirusową na wirusowe zapalenie wątroby typu C genotypu 1. Często występują efekty uboczne leczenia; połowa leczonych cierpi z powodu objawów grypopodobnych, a jedna trzecia ma problemy emocjonalne. Leczenie w ciągu pierwszych sześciu miesięcy jest skuteczniejsze niż rozpoczęte później, ponieważ wirusowe zapalenie wątroby typu C szybko przechodzi w fazę przewlekłą. W razie ponownego zakażenia, jeżeli zakażenie nie zostanie wyeliminowane w okresie od ośmiu do dwunastu miesięcy, zaleca się 24-tygodniową kurację interferonem.
Koszty lekarstw.
Cena w USA za 12-tygodniową dawkę sofosbuwiru produkowanego przez Gilead Sciences Inc. (marzec, 2016 r.) wynosi 84.000,00 USD (1.000,00 USD za jedną pigułkę), więcej za kombinacje leków opartych na sofosbuwirze. W Indiach, Gilead podpisał umowy z dwunastoma producentami leków generycznych na sprzedaż tego leku w Indiach, wyceniając ten lek na 900 USD za 12-tygodniową kurację. Gilead wycenia sofosbuwir w danym państwie na podstawie procentu zarażenia oraz dochodu danego kraju. Organizacja Lekarze bez Granic w 2013 roku szacunkowo wyceniła koszty produkcji sofosbuwiru na 68-136 USD za 12-tygodniową kurację.
Kombinacja leków elbaswir+grazoprewir (produkowany przez Merck) wprowadzona na początku 2016 roku kosztuje w USA 54.000,00 USD za 12-tygodniową kurację (marzec 2016).
Polskie przepisy prawne pozwalają na sprowadzanie leków drogą pocztową w ilości nie przekraczającej pięciu najmniejszych opakowań na użytek własny. Daje to możliwość sprowadzania leków typu sofosbuwir z Indii w cenach nie dużo odbiegających od cen tamtejszych.
Medycyna alternatywna.
Brak dowodów na to, że alternatywne sposoby leczenia mają jakikolwiek wpływ na wirusa, co więcej, nie stwierdzono, żeby jakikolwiek alternatywny sposób leczenia pomagał osiągnąć lepsze wyniki wśród osób cierpiących na WZW C. Jednak, zwolennicy twierdzą, że przy WZW C pomaga kilka alternatywnych sposobów leczenia włączając w to ostropest plamisty, żeń-szeń oraz koloidalne srebro.
Rokowanie.
Reakcja na leczenie różni się w zależności od genotypu wirusa. Pozytywna reakcja na leczenie utrzymuje się u 40–50% zakażonych wirusowym zapaleniem wątroby typu C genotypu 1 przez okres 48 tygodni po leczeniu. Pozytywna reakcja na leczenie utrzymuje się u 70–80% osób zakażonych HCV genotypu 2 i 3 przez okres 24 tygodni po leczeniu. Pozytywne wyniki serologiczne utrzymuje się u ok. 65% osób z genotypem 4 przez okres 48 tygodni po leczeniu. Dowody związane z leczeniem choroby o genotypie 6 są obecnie rzadkie, ale wskazują na utrzymywanie się objawów przez 48 tygodni po leczeniu, przy takich samych dawkach jak przy chorobie genotypu 1.
Epidemiologia.
Od 130 do 170 milionów ludzi lub ok. 3% populacji świata żyje z przewlekłym wirusowym zapaleniem wątroby typu C. Około 3–4 milionów osób zaraża się nim co roku, a ponad 350 000 osób umiera co roku w wyniku chorób związanych z wirusowym zapaleniem wątroby typu C. Liczby te znacznie wzrosły w XX w. w wyniku dożylnego stosowania narkotyków oraz używania niesterylizowanego sprzętu medycznego.
Zgodnie z danymi Państwowego Zakładu Higieny i Instytutu Hematologii i Transfuzjologii, uznawanych przez WHO, szacuje się, że w Polsce zakażone jest około 1,4% populacji, wśród dawców krwi przeciwciała anty-HCV wykrywa się u 0,5% osób. W akcjach Stowarzyszenie „Prometeusze”, w badaniach przesiewowych, bezpłatnych organizowanych od 2005 roku wykryto w sumie odsetek około 1,75% zakażeń wśród populacji polskiej (dodatnie wyniki przeciwciał antyHCV). Wśród kobiet ciężarnych w 2007 roku wykryto odsetek mniejszy od 0,5% (8 wyników dodatnich na 1585 badań).
Szacuje się, że w Polsce jest prawie 700 000 zakażonych wirusem HCV (dane Polskiej Grupy Ekspertów HCV), czyli około 1,5% populacji, a na świecie około 170 mln. Genotypem dominującym w Polsce jest 1B (ok. 80% przypadków zakażeń), przy którym skuteczność leczenia wynosi 56–57%. HCV to bardzo poważny problem medyczny i społeczny. Wykryto dotychczas zaledwie pomiędzy 20 a 50 tys. zakażonych (dane Polskiej Grupy Ekspertów HCV – 20 tys. versus dane Stowarzyszenia „Prometeusze” – 50 tys.), co stanowi bardzo niewielki odsetek wykrywalności. Przyczyna leży po stronie bezoobjawowości zakażenia, które nawet do 20–30 lat może się nie ujawniać. Nieleczone przewlekłe zakażenie HCV prowadzić może do marskości i raka pierwotnego tego narządu. Wiedza społeczeństwa o HCV jest bardzo niska – w badaniu opinii publicznej (TNS OBOP wrzesień 2007 rok) ok. 93% społeczeństwa nie wiedziało co to jest HCV. W obliczu braku szczepionki przeciw HCV leczenie jest jedyną formą przeciwdziałania szerzeniu się epidemii – zmniejszenie rezerwuaru HCV w populacji. Leczenie jest refundowane w ramach tak zwanych „programów lekowych”. Aby wykryć zakażenie HCV, należy zacząć od prostego testu serologicznego.
Historia.
W połowie lat 70. XX w. Harvey J. Alter, szef Działu Chorób Zakaźnych na Wydziale Transfuzji w Krajowym Instytucie Zdrowia USA oraz jego zespół badawczy wykazali, że większość przypadków wirusowego zapalenia wątroby po transfuzji krwi nie wynikała z wirusowego zapalenia wątroby typu A lub B. Mimo tego odkrycia przez kolejną dekadę międzynarodowe badania na rzecz identyfikacji wirusa były nieskuteczne. W 1987 r. Michael Houghton, Qui-Lim Choo i George Kuo z Chiron Corporation we współpracy z dr. D.W. Bradleyem z Centrum Kontroli oraz Profilaktyki Chorób wykorzystali nową metodę klonowania molekularnego do zidentyfikowania nieznanego organizmu oraz opracowania badań diagnostycznych. W 1988 r. Alter potwierdził istnienie wirusa poprzez stwierdzenie jego obecności w próbce wirusowego zapalenia wątroby typu innego niż A i B. W kwietniu 1989 r. odkrycie HCV zostało opisane w dwóch artykułach opublikowanych na łamach magazynu "Science". Wspomniane odkrycie przyczyniło się do znacznego usprawnienia leczenia przeciwwirusowego. W 2000 r. Alter i Houghton zostali uhonorowani Nagrodą im. Alberta Laskera w dziedzinie klinicznych badań medycznych za „pionierskie prace prowadzące do odkrycia wirusa wywołującego wirusowe zapalenie wątroby typu C oraz opracowanie metod badań przesiewowych, które zmniejszyły ryzyko zakażenia wirusowym zapaleniem wątroby w wyniku transfuzji krwi w USA z 30% w 1970 roku prawie do zera w 2000 r.”
Przedsiębiorstwo Chiron złożyło podanie o przyznanie kilku patentów dotyczących wirusa oraz diagnostyki. Konkurencyjne podanie o nadanie patentu CDC zostało odrzucone w 1990 r., po tym jak przedsiębiorstwo Chiron zapłaciło 1,9 miliona dolarów CDC oraz 337 500 dolarów Bradleyowi. W 1994 r. Bradley pozwał Chiron, próbując unieważnić patent i starając się o uzyskanie statusu współwynalazcy oraz licząc na rekompensatę i zysk tytułem honorarium. Zrezygnował ze swoich żądań w 1998 r., po tym jak przegrał sprawę przed sądem odwoławczym.
Odkrycie wirusa zapalenia wątroby typu C przez Altera, Houghtona i Charlesa M. Rice’a zostało uhonorowane Nagrodą Nobla w dziedzinie fizjologii lub medycyny w 2020 roku.
Społeczności.
World Hepatitis Alliance koordynuje Światowy Dzień Wirusowego Zapalenia Wątroby odbywający się co roku 28 lipca. Gospodarcze koszty wirusowego zapalenia wątroby typu C są znaczne zarówno dla osób prywatnych, jak i dla społeczeństwa. W USA przeciętny koszt choroby w ciągu życia pacjenta wynosił 33 407 dolarów w 2003 r., podczas gdy koszt przeszczepu wątroby wynosił w 2011 r. około 200 000 dolarów. W Kanadzie koszt leczenia przeciwwirusowego wynosił w 2003 r. aż 30 000 dolarów kanadyjskich, podczas gdy ten sam koszt w USA wahał się w 1998 r. od 9 200 do 17 600 dolarów. W wielu rejonach świata ludzi nie stać na opłacenie leczenia przeciwwirusowego ze względu na brak ubezpieczenia lub to, że ich ubezpieczenie nie obejmuje leczenia przeciwwirusowego.
Badania.
W 2011 r. opracowywano ponad 100 leków na wirusowe zapalenie wątroby typu C. Wśród leków tych były między innymi szczepionki przeciw wirusowemu zapaleniu wątroby, immunomodulatory oraz inhibitory cyklofilinowe. Te potencjalne nowe leki są rezultatem pełniejszego zrozumienia istoty wirusowego zapalenia wątroby typu C.

</doc>
<doc id="1151412" url="https://pl.wikipedia.org/wiki?curid=1151412" title="Hagelades">
Hagelades

Hageladas, Ageladas () – rzeźbiarz grecki działający w VI/V w. p.n.e. w Argos. 
W jego pracowni kształcili się Poliklet, Fidiasz i Myron. Nie zachowało się żadne z jego dzieł, nawet w kopiach, informacje o nich zachowane są jedynie w źródłach pisanych.
Wiadomo, że był twórcą wielu posągów z brązu przedstawiających zwycięzców igrzysk i stawianych w Olimpii. Wspólnie z dwoma innymi twórcami był autorem rzeźbiarskiej grupy Trzech Muz, a także (znanego z z przedstawień na monetach) posągu Zeusa Itomaty postawionego na górze Itome w Mesenii. Przypisuje mu się również autorstwo brązowej statuy Zeusa (Posejdona) odkrytego koło przylądka Artemizjon.

</doc>
<doc id="1151415" url="https://pl.wikipedia.org/wiki?curid=1151415" title="Sasol">
Sasol

 Sasol ("Suid Afrikaanse Steenkool en Olie") – południowoafrykańska firma petrochemiczna zajmująca się m.in. wydobyciem węgla, wytwarzaniem energii oraz produkcją płynnego paliwa z węgla (wykorzystuje proces Fischera-Tropscha).

</doc>
<doc id="1151418" url="https://pl.wikipedia.org/wiki?curid=1151418" title="Joseph Krautwald">
Joseph Krautwald

Joseph Krautwald (ur. 7 marca 1914 w Burgrabicach; zm. 13 stycznia 2003 w Rheine, Westfalia) – niemiecki rzeźbiarz.
Życiorys.
W wieku 14 lat rozpoczął naukę jako kamieniarz. Rok później zaczął się kształcić na rzeźbiarza. Po jej zakończeniu uczęszczał do Szkoły Rzemiosł w Cieplicach Śląskich i klasy rzeźby Josefa Thoraka w Akademii Sztuk Pięknych w Monachium. Edukację zakończył w 1939 r. w Dreźnie pod kierunkiem Karla Albikera. W 1949 r. osiedlił się w Rheine, gdzie w 1951 r. założył własną pracownię. Joseph Krautwald wykonywał głównie rzeźby do kościołów i nagrobki.

</doc>
<doc id="1151427" url="https://pl.wikipedia.org/wiki?curid=1151427" title="Bitwa pod Koninem">
Bitwa pod Koninem

Bitwa pod Koninem – miała miejsce w nocy z 23 na 24 września 1331 roku podczas wielkiego najazdu zakonu krzyżackiego na ziemie polskie.
Po dwóch dniach bezskutecznych prób zdobycia Kalisza oraz wobec niestawienia się w umówionym miejscu swego sprzymierzeńca, króla czeskiego Jana Luksemburskiego, wojska krzyżackie odstąpiły od oblężenia miasta. Siły dowodzone przez komtura ziemi chełmińskiej Ottona von Lauterberga i wielkiego marszałka Dietricha von Altenburga skierowały się na północ w kierunku Konina. Król Polski Władysław I Łokietek zwlekał z uderzeniem na oddziały krzyżackie, czekając na połączenie z rycerstwem wielkopolskim prowadzonym przez wojewodę poznańskiego Wincentego z Szamotuł, co nastąpiło 22 września. Wojska krzyżackie, które dotarły do Konina, w chwili wkraczania do miasta zostały zaatakowane przez wojska polskie. Bitwa nie przyniosła rozstrzygnięcia. Władysław Łokietek, nie będąc pewny wyniku starcia, zaprzestał walki i wycofał swoje oddziały; według innych przekazów siły polskie uciekły z pola walki. Krzyżacy, korzystając ze zdobytej przewagi, rozpoczęli marsz w kierunku Brześcia Kujawskiego.

</doc>
<doc id="1151432" url="https://pl.wikipedia.org/wiki?curid=1151432" title="Sześciu Goswaminów">
Sześciu Goswaminów

Sześciu Goswamich z Wryndawan (ang. Six Goswamis of Vrindavana) – to grupa uczniów Ćajtanji Mahaprabhu, którzy w XVI w. stali się wpływowymi guru (mistrzami duchowymi) gaudija wisznuizmu, praktykując surowe wyrzeczenia i poświęcenie w "bhaktijodze" oraz tworząc liczne dzieła literackie filozoficzno-religijne krysznaizmu. Byli to:
Ikonografia.
W ikonografii religijnej (np. ruchu Hare Kryszna) sześciu Goswamich przedstawia się jako grupę ascetów z ogolonymi głowami i w białych szatach, niosących święte korale w woreczku "japa-mala" oraz gliniane naczynia na wodę.
Znaczenie.
Sześciu Goswamich, oprócz tworzenia dzieł literackich i propagowania praktyk "sadhana", odkrywali w okolicach Wryndawan wiele świętych miejsc, związanych z "rasa lila" Kryszny, Radhy i pasterek "gopi". Te miejsca były opisane w "Bhagawatapurana" jako miejsca boskich rozrywek Kryszny. Chociaż sami niemal nic nie posiadali, to aktywnie pozyskiwali fundatorów, finansujących budowę wspaniałych świątyń, poświęconych kultowi Kryszny i Radhy (zniszczył je Aurangzeb).
Tak wielka była sława Goswamich, że sam cesarz Akbar odwiedził ich we Wryndawan w 1570 i był tak poruszony ich bezgranicznym oddaniem Bogu, że pozwolił im wznieść cztery świątynie:
a także ufundował bibliotekę i podarował piaskowiec jako materiał budowlany.

</doc>
<doc id="1151433" url="https://pl.wikipedia.org/wiki?curid=1151433" title="IV Korpus Armijny (grecki)">
IV Korpus Armijny (grecki)

IV korpus armijny () – związek taktyczny (korpus) Greckich Sił Zbrojnych.
Korpus powstał w grudniu 1914 w Kawali w celu ochrony ziem przyłączonych do Grecji po Wojnach Bałkańskich. Podczas I wojny światowej zamieszanie w wewnętrznej polityce Grecji oraz brak łączności z dowództwem spowodował dobrowolne poddanie się w niewolę Bułgarom całego korpusu (ponad 6000 osób) wraz z uzbrojeniem. Korpus został przewieziony do Görlitz i zakwaterowany tam jako „goście rządu niemieckiego”.
Po I wojnie przemianowano korpus na "Armię Tracką". W listopadzie 1940 podczas wojny grecko-włoskiej ponownie został przemianowany na "Wschodniomacedońską Grupę Armii".
W 1976 został gruntownie przebudowany i jest obecnie jednym z głównych trzonów armii greckiej.

</doc>
<doc id="1151434" url="https://pl.wikipedia.org/wiki?curid=1151434" title="Hearst Castle">
Hearst Castle

Zamek Hearsta znany też jako La Cuesta Encantada to luksusowa posiadłość amerykańskiego magnata prasowego - Williama Randolpha Hearsta mieszcząca się w San Simeon w stanie Kalifornia.
Historia.
Rozpoczęcie budowy tej samotni miało miejsce w 1919. Projekty były głównie dziełem projektantki z San Francisco, Julii Morgan, którą Hearst poznał przez matkę, Phoebe Hearst. 
Planowanie, zakończone w 1921 roku, rozpoczęto od razu dla głównego budynku "La Casa Grande" (hiszp. Duży dom), oraz trzech willi: Casa del Mar (Dom morza), Casa del Monte (Dom gór) i Casa del Sol (Dom słońca). 
Przewidziano budowę dużych domów gościnnych, mieszczących od 10 do 18 pokoi, rozciągających się na kilku poziomach na zboczu wzgórza. Cały szczyt wyrównano otrzymując 51 ha przeznaczonych pod ogrody, korty tenisowe i szlak do jazdy konnej. Główny budynek - Casa Grande, zwieńczony dwoma bliźniaczymi wieżami, wzorowany na XVI-wiecznej, renesansowej hiszpańskiej katedrze, obejmował 130 pomieszczeń o łącznej powierzchni 5640 m2. Zamek Hearsta był niczym małe samowystarczalne miasteczko: mieściło się w nim 56 sypialni, 61 łazienek, 19 pokoi dziennych, 127 akrów ogrodów, baseny, korty tenisowe, kino, lotnisko oraz największe na świecie prywatne zoo.
Posiadłość Hearsta często odwiedzało wiele znamienitych osób z Hollywood i świata polityki m.in. Charlie Chaplin, Rudolf Valentino, Cary Grant, Charles Lindbergh, Joan Crawford, Clark Gable, Bracia Marx, Calvin Coolidge i Winston Churchill.
"La Cuesta Encantada" nigdy nie została ukończona. Prace kontynuowano do 1937 roku, kiedy to nawet nieogarniona fortuna Hearsta została niemal zupełnie wyczerpana. Mocno zadłużony były potentat zmuszony był wtedy zmienić swój ekstrawagancki tryb życia i ograniczyć wydatki. W 1947 roku 84. letni Hearst opuścił San Simeon po raz ostatni. Gdy w 1951 zmarł, zaprzestano prac.
Położenie.
Do miejsca, w którym Hearst rozpoczął budowę swej posiadłości, w 1919 roku prowadziła jedynie zwykła polna droga. Nie było także obecnej szosy biegnącej wybrzeżem do Monterey. Pociąg dojeżdżał do San Louis Obispo, leżącego 64 kilometry od wybranego ustronia. Zamek Hearsta dzieliło około 400 km od Los Angeles i San Francisco.

</doc>
<doc id="1151435" url="https://pl.wikipedia.org/wiki?curid=1151435" title="Von der Skyline zum Bordstein zurück">
Von der Skyline zum Bordstein zurück

Von der Skyline zum Bordstein zurück – czwarty studyjny album niemieckiego rapera Bushido wydana w wytwórni ersguterjunge. Płytę promowały dwa utwory "Sonnenbank Flavour" i "Janine". Album uzyskał status platynowej płyty sprzedając się w ponad 200.000 egzemplarzach w Niemczech i złotą płytę w ponad 10.000 w Austrii.
Tytuł nawiązuje do pierwszego krążka Vom Bordstein bis zur Skyline Bushido.

</doc>
<doc id="1151441" url="https://pl.wikipedia.org/wiki?curid=1151441" title="Szefowie ministrów Norfolku">
Szefowie ministrów Norfolku



</doc>
<doc id="1151442" url="https://pl.wikipedia.org/wiki?curid=1151442" title="Estádio Durival Britto e Silva">
Estádio Durival Britto e Silva

Estádio Vila Capanema (oficjalna nazwa Estádio Durival Britto e Silva) – stadion wielofunkcyjny w Kurytybie, stan Parana (stan), Brazylia, na którym swoje mecze rozgrywa Paraná Clube.
Nazwę stadion zawdzięcza pułkownikowi Durivalowi Britto e Silvie, który był prezesem kolejowej spółki RFFSA.
Historia.
1947 – inauguracja w której pierwszą bramkę zdobywa zawodnik Fluminense Careca
1950 – stadion gospodarzem mistrzostw świata w piłce nożnej
8 września 1968 – rekord frekwencji
2006 – modernizacja stadionu

</doc>
<doc id="1151443" url="https://pl.wikipedia.org/wiki?curid=1151443" title="Polskie Towarzystwo Ludoznawcze">
Polskie Towarzystwo Ludoznawcze

Polskie Towarzystwo Ludoznawcze (poprzednio „Towarzystwo Ludoznawcze”) – polskie stowarzyszenie naukowe o profilu antropologicznym, założone 9 lutego 1895 we Lwowie.
Od 1953 siedziba Zarządu Głównego PTL i Biblioteki Towarzystwa im. Jana Czekanowskiego mieści się przy Uniwersytecie Wrocławskim.
Historia.
Towarzystwo Ludoznawcze (taką nazwę nosiło do 1945) zostało założone w 1895 we Lwowie. Wśród współzałożycieli byli m.in. Antoni Kalina, Franciszek Rawita-Gawroński i Stefan Ramułt. Początkowo liczyło 64 członków, a pierwszym prezesem towarzystwa był Antoni Kalina (pełnił tę funkcję przez 10 lat). Pierwszy statut towarzystwa określił jego zadania jako „...umiejętne badanie ludu polskiego i sąsiednich oraz rozpowszechnianie zebranych o nim wiadomości”. Członkowie towarzystwa gromadzili różnorodne materiały, m.in. opisy, ilustracje, zapisy muzyczno-wokalne, przygotowywali i rozsyłali kwestionariusze, które miały pomóc w zbieraniu informacji, gromadzili przedmioty do przyszłego muzeum etnograficznego. Po II wojnie światowej towarzystwo wznawia działalność na XXI Walnym Zgromadzeniu, które odbyło się w Lublinie w listopadzie 1945. Powołano nowe władze towarzystwa pod przewodnictwem Kazimierza Moszyńskiego, dokonano również zmiany nazwy na Polskie Towarzystwo Ludoznawcze, początkowo z siedzibą w Lublinie (w latach 1952–1953 siedzibą był Poznań, a od 1954 Wrocław). Pierwszy statut towarzystwa powstał w 1947. W 1952 i 1958 wprowadzano do niego zmiany i ostatecznie przeredagowano w 1969. Zgodnie ze statutem celem towarzystwa było pogłębianie i szerzenie wiedzy etnograficznej.
Organem prasowym PTL i Komitetu Nauk Etnologicznych jest czasopismo "Lud", które ukazuje się od 1895.
Na podstawie uchwał Zarządu Głównego mogły być tworzone oddziały, w miejscowościach, w których działało przynajmniej 10 członków towarzystwa.
Władzami Oddziału były: Walne Zgromadzenie, Zarząd i Komisja Rewizyjna.
Cele.
Celem Towarzystwa jest kształtowanie warunków do rozwijania antropologicznych zainteresowań wśród swoich członków, a także wspieranie rozwoju nauk etnologicznych oraz popularyzowanie wiedzy antropologicznej w społeczeństwie. Towarzystwo prowadzi badania naukowe, organizuje zebrania, konferencje, odczyty, szkolenia, wycieczki. Gromadzi, prowadzi i udostępnia księgozbiory, archiwa oraz bazy danych dotyczących historycznych i współczesnych form kultury polskiej (w szczególności kultury ludowej), kultur innych narodów oraz grup etnicznych, a także wspólnot kulturowych.
Sekcje tematyczne.
Władze sekcji wybierane są na 4 lata. W skład zarządu sekcji wchodzi przewodniczący i co najmniej 2 członków (zastępca przewodniczącego oraz sekretarz sekcji). Sekcje są powoływane na podstawie uchwał Zarządu Głównego. Sekcje spotykają się w ramach corocznych Walnych Zjazdów Delegatów PTL. Organizują panele dyskusyjne, konferencje oraz seminaria, przygotowują i wydają publikacje naukowe, realizują projekty badawcze.
Sekcja Stroju Ludowego.
Została powołana18 maja 2012. Sekcja pozwala na wymianę poglądów i doświadczeń w zakresie badań nad strojami ludowymi, zdobnictwem, rekonstrukcją i inspiracjami. Popularyzuje ten temat w środowiskach naukowych i pozanaukowych. Sekcja organizuje konferencji i seminaria i wizyty studyjne w muzeach, które mają w zbiorach kolekcje strojów ludowych. Osoby należące do sekcji wspierają projekty związane ze strojami ludowymi realizowane w placówkach muzealnych i instytucjach kultury, sporządzają bibliografię stroju ludowego w Polsce, prowadzą stronę internetową zawierającą m.in. materiały ilustracyjne z "Dzieł wszystkich" Oskara Kolberga i Atlasu Polskich Strojów Ludowych oraz treści z badań terenowych Polskiego Atlasu Etnograficznego, sprawują nadzór merytoryczny nad stroną "strojeludowe.net".
Z okazji dziesięciolecia sekcji wraz ze Stowarzyszeniem Wilamowianie zorganizowano konferencję pod hasłem "Strój w pamięci – pamięć o stroju. Badania nad ubiorem z perspektywy memory studies" (30 czerwca–2 lipca 2022 w Wilamowicach). Wystąpili badacze i badaczki z Polski i Czech. W ramach Narodowego Programu Rozwoju Humanistyki w latach 2020 –2022 sekcja zainicjowała opracowanie "Słownika terminologicznego strojów ludowych".
Sekcja Metodologiczna.
Ukonstytuowała się 11 lutego 2014. Celem sekcji jest stworzenie forum dla wymiany doświadczeń w zakresie metodologii i teorii antropologicznej, by upowszechniać wiedzę w gremiach naukowych i pozanaukowych, podkreślać rolę metodologii w refleksji teoretycznej i w badaniach terenowych, wypracować metody i narzędzia badawcze, poznać i opisać nowe lub dotąd niewystarczająco opracowane zjawiska społeczno-kulturowe.
Sekcja zorganizowała sesje tematyczne, m.in.:
W 2016 przeprowadzono ankietę "Etnografia" – "etnologia" – "antropologia kulturowa dzisiaj. Cele, zakresy i praktyki badawcze, wyzwania na przyszłość" autorstwa Katarzyny Majbrody i Wojciecha Piaska). Skierowano ją do folklorystów, etnografów i antropologów. Wyniki opublikowano w czasopiśmie „Lud”.
Sekcja Muzeologiczna.
Powstała 11 lutego 2014 w celu refleksji i wspierania badań nad polskimi muzeami oraz teorii i badań muzeologicznych, wymiany doświadczeń i wiedzy na temat działalności muzeów etnograficznych, regionalnych i z zakresu badań nad kulturą, wydawania opinii, tworzenia raportów, upowszechniania wiedzy o problematyce muzeologicznej w środowiskach naukowych i pozanaukowych, jak również pomocy w realizacji projektów z zakresu muzealnictwa, muzeologii i antropologii muzeum oraz wspieranie działań wydawniczych.
Od 2014 w formie online ukazuje się rocznik „Zbiór Wiadomości do Antropologii Muzealnej”.
Sekcja Folklorystyczna.
Powołana 18 września 2014, podejmuje inicjatywy w zakresie badań naukowych dotyczących dawnych i współczesnych form folkloru oraz niematerialnego dziedzictwa kulturowego. W ramach działalności Sekcji organizowane są konferencje naukowe, seminaria i panele dyskusyjne, pisane wnioski o granty badawcze, przygotowywane publikacje naukowe.
Sekcja Antropologii Historii.
Działała w latach 2015–2019. W 2020 na wniosek zarządu sekcji Zarząd Główny PTL zwiesił jej działalność.
Sekcja Studiów Azjatyckich.
Powstała 29 czerwca 2016. Celem jej działalności jest szerzenie wiedzy o kulturze Azji, organizacja i udział w wydarzeniach naukowych, prowadzenie badań w tematyce azjatyckiej.
Sekcja Studiów nad Dziedzictwem i Pamięcią Kulturową.
Powstała w 2017. Promuje nowe możliwości badań nad dziedzictwem i pamięcią kulturową, wspiera badania artefaktów i przejawów materialnego i niematerialnego dziedzictwa kulturowego, jak również relacji między nimi, badani dziedzictwa i pamięci kulturowej większościowych i mniejszościowych społeczności. Opracowuje metodologię badań w tej dziedzinie, śledzi i reaguje na paradoksy i przekłamania w zakresie dziedzictwa i pamięci kulturowej. Zajmuje się też studiami performatywnymi nad dziedzictwem i pamięcią kulturową, szansami, jakie dają w tej dziedzinie nowe media, jak również działaniami w zakresie humanistyki cyfrowej.
Sekcja przygotowała seminaria naukowe: "Nowe praktyki w obszarze dziedzictwa i pamięci kulturowej. Polityka, edukacja, animacja" (Katowice, 27 maja 2019) oraz "Nowe projekty badawcze i organizacyjne w obszarze dziedzictwa kulturowego" (Warszawa, 6 lutego 2020).
W sekcji działają m.in. Ewa Kocój (od 2017 jej przewodnicząca) i Przemysław Adamczewski.
Sekcja Ukrainoznawcza.
Powstała 1 czerwca 2018. Służy wymianie informacji i doświadczeń w zakresie antropologii, etnologii, etnografii, folklorystyki i historii Ukrainy i jej kręgu kulturowego. Podejmuje badania w tym zakresie, w Polsce i za granicą upowszechnia wiedzę o ukraińskim kręgu kulturowym, wspiera budowanie obrazu ukraińskiej kultury w powszechnym odbiorze społecznym, działa na rzecz krzewienia postawy tolerancji i współpracy.
Sekcja Antropologii Jedzenia.
Powołana 19 lutego 2019 jako efekt rozkwitu badawczego podejścia do jedzenia i konsumpcji. Osoby działające w sekcji zajmują się związkami jedzenia z tożsamościami (etniczną, klasową, narodową, regionalną...) i stylami życia, dziedzictwem kulinarnym, problemami i przemianami wiejskiej kultury kulinarnej, kwestią zależności pożywienia a sacrum oraz obrzędowości. Badają polityczność produkcji i konsumpcji jedzenia, analizują turystykę kulinarną.
Podczas dorocznych zjazdów PTL sekcja zorganizowała panele:
Jednostki podległe Polskiemu Towarzystwu Ludoznawczemu.
Pracownia Edukacji Otwierającej.
Projektem zainicjonowanym w grudniu 2018 kieruje Katarzyna Majbroda. Celem jest propagowanie otwartości edukacji w przestrzeni publicznej w obszarze edukacji międzykulturowej, wielokulturowej, genderowej, obywatelskiej, regionalnej, emancypacyjnej, równościowej, antydyskryminacyjnej. Działania obejmują rozwijanie programu nauczania w szkołach o treści spójne z celami pracowni, badanie polityki edukacyjnej w Polsce i wpływ na jej kształt, publikację tekstów o tematyce edukacyjnej, organizację paneli dyskusyjnych, konferencji i warsztatów, edukację regionalną oraz wspieranie lokalnych przedsięwzięć umacniających więzi społeczne. Pracownia jest szczególnie aktywna w trzech obszarach: edukacja równościowa przeciwko dyskryminacji i wkluczeniom, edukacja regionalna w zakresie kultur tradycyjnych i dziedzictwa kulturowego oraz animacja w celu wzmacniania twórczości i sprawczości społeczności lokalnych.
Członkowie PTL.
Członkowie honorowi PTL
Przedwojenni członkowie towarzystwa

</doc>
<doc id="1151451" url="https://pl.wikipedia.org/wiki?curid=1151451" title="Zbuntowani">
Zbuntowani

Zbuntowani (oryg. hiszp. "Rebelde") – meksykańska telenowela dla młodzieży wyprodukowana przez Televisę i stworzona przez Pedro Damiána jako "remake" argentyńskiego serialu "Rebelde Way" Crisa Moreny. Serial był emitowany w Meksyku na Canal de las Estrellas od 4 października 2004 roku do 2 czerwca 2006 roku.
Akcja serialu rozgrywa się głównie w Elite Way School, prestiżowym liceum z internatem w stolicy Meksyku. Głównymi bohaterami jest sześcioro uczniów: Roberta Pardo (Dulce María), Diego Bustamante (Christopher von Uckermann), Mía Colucci (Anahí), Miguel Arango (Alfonso Herrera), Guadalupe „Lupita” Fernández (Maite Perroni) i Juan „Giovanni” Méndez (Christian Chávez), którzy pomimo różnic charakterologicznych, społecznych i materialnych, postanawiają stworzyć zespół muzyczny RBD i łączyć pasję do muzyki z nauką w liceum. Fabuła skupia się na relacjach pomiędzy głównymi bohaterami, ich kolegami ze szkoły, nauczycielami i rodzinami.
Serial był transmitowany w ponad 16 państwach, w tym Polsce, Stanach Zjednoczonych, Rumunii czy Izraelu, i trwał trzy sezony.
Na potrzebny telenoweli główni bohaterowie stworzyli zespół RBD, który po zakończeniu serialu stał się jednym z najbardziej popularnych zespołów muzycznych w Ameryce Łacińskiej i z powodzeniem występował na całym świecie do 2009 roku m.in. wydając przy tym dziewięć albumów studyjnych w trzech językach oraz otrzymując dwie nominacje do nagrody Latin Grammy.

</doc>
<doc id="1151456" url="https://pl.wikipedia.org/wiki?curid=1151456" title="Wacław Buryła">
Wacław Buryła

Wacław Buryła (ur. 21 listopada 1954 w Pruchniku) – polski ksiądz katolicki, poeta i organizator konkursów poetyckich.
Życiorys.
Dzieciństwo i młodość spędził w Tychach na Górnym Śląsku, gdzie rodzice przenieśli się w poszukiwaniu pracy. Tam też ukończył Szkołę Podstawową nr 13 oraz Technikum Budowlane/kierunek: Budowa Dróg i Mostów Kołowych/. W latach 1974-1980 studiował w Wyższym Metropolitalnym Seminarium Duchownym we Wrocławiu. Święcenia kapłańskie otrzymał 17 maja 1980 r.
Pracował w następujących parafiach:
Par. św. Piotra i Pawła w Sycowie/1980-1987- jako wikariusz/ 
Par. św. Maksymiliana Kolbe we Wrocławiu/1987-1990 – jako wikariusz/
Par. Matki Bożej Nieustającej Pomocy w Boguszycach k. Oleśnicy/1990-1994 – jako proboszcz/ 
Parafia św. Maksymiliana Marii Kolbego w Krośnicach/od 1994 roku – jako wikariusz/. 
Wiersze, modlitwy i artykuły publikował w następujących czasopismach:
"Gość Niedzielny, Przewodnik Katolicki, Niedziela, Nowe Życie, Ład, Rycerz Niepokalanej, Posłaniec Serca Jezusowego, Królowa Apostołów, Posłaniec Warmiński, Apostolstwo Chorych, Miłujcie się, Być Sobą, BeZet, List, Wstań, Droga, W Drodze, Aspekt, Animator, Życie Konsekrowane, Jasna Góra, Nasza Rodzina/Paryż/, Homo Dei ,Współczesna Ambona, Różaniec, Dzień Pański, Akord/Brno-Praga/, Znad Wilii/Wilno/, Radostowa, Gazeta Kulturalna, Metafora, Okolica Poetów, Literacka Polska, Dekada Literacka, Obrzeża, Nadwisłocze, Echo Katolickie, Ślad, Petro Echo, Westerplatte, To, Panorama Oleśnicka, Gazeta Milicka."
Organizator Spotkań z Poezją w Krośnicach, propagator kultury. W latach 1997-2015 zorganizował 18 Ogólnopolskich Konkursów Poetyckich "O ludzką twarz człowieka"/dwa z nich były ogłoszone także jako Międzynarodowe, cztery odbyły się pod Patronatem Ministerstwa Kultury/. Zorganizował także Ogólnopolski Konkurs Plastyczny "O ludzką twarz człowieka"/Krośnice 1999/.
Laureat wielu ogólnopolskich konkursów poetyckich: Płock, Gdańsk, Płońsk, Lublin, Chrzanów, Puławy, Ludźmierz, Łódź, Pruszków.
Wiersze ks. Wacława były prezentowane m.in.w Radiu Maryja/Toruń/, Radiu Rodzina/Wrocław/, Radiu Józef/Kalisz/, Radiu i Telewizji Wrocław, Radiu Opole, Radiu Warszawa, Telewizji Żytomierz... 
Wiersze ks. Wacława były tłumaczone na język włoski, francuski, ukraiński, litewski, czeski i arabski.
Twórczość.
Dotychczas opublikował następujące pozycje książkowe:
Wiersz jak podanie ręki ("Ossolineum, Mała Poligrafia, Wrocław 1991") 
To tylko wiatr – pseud. Krzysztof Witalis Tymon ("Ossolineum, Mała Poligrafia, Wrocław 1991") 
Ślady na piasku ("Oficyna Wydawnicza "Signum", Wrocław-Oleśnica 1993") 
Szczęście które boli ("Oficyna Wydawnicza "Signum", Wrocław-Oleśnica 1993") 
Chodzenie po ziemi ("oficyna Wydawnicza "Signum", Wrocław-Oleśnica 1993") 
Errata do miłości – pseud. Jan Tymon Kowalski ("Oficyna Wydawnicza "Signum", Wrocław-Oleśnica 1993") 
Rozmowy z Anną I ("Oficyna Wydawnicza "Signum", Wrocław-Oleśnica 1993") 
W drodze do Ziemi Obiecanej ("Oficyna Wydawnicza "Signum", Wrocław-Oleśnica 1993") 
Zadrapany sercem ("Oficyna Wydawnicza "Signum", Wrocław-Oleśnica 1993") 
Rozmowy z Anną II ("Oficyna Wydawnicza "Signum", Wrocław-Oleśnica 1994")
Wiersze klasztorne i inne wiersze ("Oficyna Wydawnicza "Signum", Wrocław-Oleśnica 1994")
Oddech za ścianą ("Oficyna Wydawnicza "Signum", Wrocław-Oleśnica 1994") 
Miłość w paciorkach. Rozważania różańcowe ("Wydawnictwo Archidiecezji Warszawskiej, Warszawa 1994") 
Wiersze wigilijne i inne wiersze ("Oficyna Wydawnicza "Signum", Wrocław-Oleśnica 1995") 
Rozmowy z Anną III ("Oficyna Wydawnicza "Signum", Wrocław-Oleśnica 1995") 
Na skrzydłach czasu ("Oficyna Wydawnicza "Signum", Wrocław-Oleśnica 1995") 
Życie na deser ("Oficyna Wydawnicza "Signum", Wrocław-Oleśnica 1995") 
Szukanie twarzy ("Oficyna Wydawnicza "Signum", Wrocław-Oleśnica 1995") 
Miłość szuka miejsca ("Księgarnia św. Jacka, Katowice 1995") 
Drogi Krzyżowe ("Biblioteka "Niedzieli", Częstochowa 1997") 
Okolice cierpienia ("Oficyna Konfraterni Poetów, Kraków 1997") 
Otwieranie ciszy("Oficyna Konfraterni Poetów, Kraków 1997") 
Dźwigać Miłość ("Wydawnictwo Misjonarzy Klaretynów "Palabra", Warszawa 1998") 
Usta które mówią, serce które słucha ("Wydawnictwo Misjonarzy Klaretynów "Palabra", Warszawa 1998") 
Krople nieskończoności ("Wydawnictwo Misjonarzy Klaretynów "Palabra", Warszawa 2000")
W objęciach Miłości("Wydawnictwo Misjonarzy Klaretynów "Palabra", Warszawa 2000")
Prawdy najprostsze("Wydawnictwo Misjonarzy Klaretynów "Palabra", Warszawa 2000") 
Witraże chwil ("Oficyna Konfraterni Poetów, Kraków 2000") 
Krzaki gorejące ("Oficyna Konfraterni Poetów, Kraków 2000") 
Miłośnie ("Oficyna Konfraterni Poetów, Kraków 2000") 
W szczelinie światła("Oficyna Konfraterni Poetów, Kraków 2002") 
Prawdy najprostsze, Wyd. II – poszerzone ("Wydawnictwo Misjonarzy Klaretynów "Palabra", Warszawa 2003") 
W promieniach światłości ("Wydawnictwo Misjonarzy Klaretynów "Palabra", Warszawa 2003") 
Między słowem a milczeniem/UKRAINA 2003/ – wersja polsko-ukraińska 
Gocce d'infinito("Drukarnia KWANT, Milicz 2003") – "Krople nieskończoności" w języku włoskim 
Skrzydła samotności ("Drukarnia KWANT, Milicz-Wrocław 2003") 
Rozmowy z Anną ("Oficyna Wydawnicza 4K, Bytom 2004 ")
Człowiekowi z miłością do twarzy ("Oficyna Wydawnicza 4K, Bytom 2005") 
Człowiek potrzebuje człowieka ("Oficyna Wydawnicza 4K, Bytom 2006") 
Autor drukował także w almanachach i pracach zbiorowych:
Największa jest miłość. Antologia polskiej poezji o miłości rodzinnej. Kraków 1995. 
Wolność nie zniewolona czyli Spacerkiem przez sacrum i profanum. Warszawa 1997. 
A Duch wieje-kędy chce/t. IV/. Lublin 1994. 
Echa Golgoty. Wydawnictwo Misjonarzy Klaretynów "Palabra". Warszawa 1997. 
Księga krzyża. Antologia pasyjna. Księgarnia św. Jacka. Katowice 1998. 
Klęczy w cieniu Twojego milczenia. Miłosierdzie Boże w polskiej poezji współczesnej. Wydawnictwo św. Stanisława BM Archidiecezji Krakowskiej. Kraków 2003. 
Tyle jest w Tobie...Antologia wierszy o Ojcu Świętym Janie Pawle II. Wydawnictwo Pallottinum. Poznań 2003. 
Wieczność nie ma kalendarza. Epigramat w polskiej liryce religijnej 1939-1998. Kraków 1999. 
Światłem będący zanurzeni w światłości. Aniołowie i święci w polskiej liryce współczesnej. Wydawnictwo św. Stanisława BM Archidiecezji Krakowskiej. Kraków 2004 
Godzina 21.37. Głos poetów po śmierci Papieża Polaka. Antologia. Wydawnictwo św. Stanisława BM Archidiecezji Krakowskiej. Kraków 2005. 
Tu się tylko gościem jest – Tam się do domu powraca. Śmierć i wieczność w polskiej poezji współczesnej. Antologia. Wydawnictwo św. Stanisława BM Archidiecezji Krakowskiej. Kraków 2005. 
Z okazji Jubileuszu 25-lecia Pontyfikatu Jana Pawła II w roku 2003 
opracował Antologię "Cud który trwa" oraz zorganizował pielgrzymkę poetów do Papieża-Poety. (Jan Paweł II)
Z okazji 20. rocznicy męczeństwa ks. Jerzego Popiełuszki
przygotował Antologię "Na naszych oczach", w której znalazły się wiersze, świadectwa i grafiki poświęcone ks. Jerzemu.(ks. Jerzy Popiełuszko) 
Obecnie przygotowuje antologię poetycką wigilijno-bożonarodzeniową, antologię poetycką o ojcu, antologię "Na oczach poety umiera świat" oraz dwa tomy własnych wierszy o Miłości.
W 2020 otrzymał Krzyż Kawalerski Orderu Odrodzenia Polski.

</doc>
<doc id="1151457" url="https://pl.wikipedia.org/wiki?curid=1151457" title="Angelique Boyer">
Angelique Boyer

Angélique Monique-Paulet Boyer Rousseau (ur. 4 lipca 1988 w Saint-Claude) – meksykańska aktorka pochodzenia francuskiego.
Życiorys.
W 1990 wyjechała wraz z rodzicami z Francji. Zamieszkała w Meksyku, gdy miała dwa lata. Karierę rozpoczęła w wieku jedenastu lat, dołączając do dziecięcej grupy muzycznej Rabanitos Verdes. Po ukończeniu szkoły rozpoczęła naukę w Centrum Kształcenia.
W latach 2000–2002 śpiewała w zespole Rabanitos Verdes, z którym wydała płytę "Cada Mañana". 
Popularność zyskała w 2004 roku, dzięki drugoplanowej roli w telenoweli "Zbuntowani", w której wcieliła się w rolę Victorii Paz. W 2006 razem z Zoraidą Gomez i Estefanią Villarreal założyły zespół C3QS, który mimo popularności debiutanckiego singla „No me importa” przestał istnieć. W późniejszych latach nadal grała mniej znaczące role. 
W 2010 otrzymała główny angaż w "Teresie", remake'u serialu o tym samym tytule z 1959. Jej przedsięwzięcia artystyczne otrzymały wiele pochwał od krytyków i publiczności. W 2011 zdobyła nagrodę Premios TVyNovelas w kategorii „Najlepsza aktorka”. W hiszpańskim wydaniu magazynu „People en Español” znalazła się na liście pięćdziesięciu najpiękniejszych. 
W 2012 otrzymała swoją drugą dużą rolę w "Otchłani namiętności" - remake'u z 1996. 
W latach 2013–2014 grała w "Za głosem serca", remake'u "Prawdziwej miłości" z 2003. 
W 2016 roku zagrała rolę trzech sióstr bliźniaczek w telenoweli "Trzy razy Ana". 
W 2018 roku zagrała główną rolę w telenoweli "Amar A Muerte", nowej wersji "Prawa pożądania".
W lutym 2020 ogłoszono, że Angelique Boyer zagra główną rolę w telenoweli "Imperio de Mentiras", nowej wersji tureckiej dramy "Kara Para Aşk".

</doc>
<doc id="1151459" url="https://pl.wikipedia.org/wiki?curid=1151459" title="Demotape">
Demotape

Demotape – niepublikowana pierwsza solowa płyta rapera Bushido wydana w 1999 roku.

</doc>
<doc id="1151461" url="https://pl.wikipedia.org/wiki?curid=1151461" title="Zoraida Gómez">
Zoraida Gómez

Zoraida Gómez, właściwie Zoraida Virginia Gómez Sanchez (ur. 31 maja 1985 w mieście Meksyk) – meksykańska aktorka.
Zoraida występowała w różnych produkcjach, jednak jej największym sukcesem jest rola Jose Lujan w serialu młodzieżowym Zbuntowani. W 2006 roku razem z Angélique Boyer i Estefanía Villarreal założyła zespół C3QS, który mimo popularności debiutanckiego singla "No me importa" przestał istnieć.

</doc>
<doc id="1151462" url="https://pl.wikipedia.org/wiki?curid=1151462" title="King of Kingz">
King of Kingz



</doc>
<doc id="1151464" url="https://pl.wikipedia.org/wiki?curid=1151464" title="Austriacka Nagroda Pamięci Holocaustu">
Austriacka Nagroda Pamięci Holocaustu

Austrian Holocaust Memorial Award, krótko AHMA czy Austriacka Nagroda Pamięci Holocaustu - nagroda ufundowana w roku 2006 przez Austriackie Stowarzyszenie Służby za Granicą. Nagroda jest przyznawana rocznie jednej osobie, która przyczyniła się wyjątkowo do pielęgnowania pamięci o Szoe.
Od 1992 młodzi Austriacy odbywają Służbę Pamięci w Argentynie, Australii, Belgii, Brazylii, Bułgarii, w Chinach, w Niemczech, Anglii, Francji, Izraelu, Włoszech, na Litwie, w Holandii, Norwegii, w Polsce, Rosji, Czechach, na Ukrainie, na Węgrzech i w Stanach Zjednoczonych. Młodzi Austriacy podejmują się na całym świecie odpowiedzialności za przestępstwa popełnione przez także austriackich Nazistów. Przez AHMA corocznie honorowana jest osoba, która przyczyniła się wyjątkowo do tej pracy nad zachowaniem pamięci o Holocauście.
17 listopada 2006 nagroda była przyznana chińskiemu historykowi Pan Guang, i uroczyście wręczona przez Maurice Ohana, prezydenta żydowskiej społeczności w Szanghaju. Uroczystość miała miejsce w Austriackim Konsulacie Generalnym.
Brazylijski dziennikarz Alberto Dines został wyróżniony jako drugi tą nagrodą 24 listopada 2007 w Konsulacie w Rio de Janeiro.

</doc>
<doc id="1151468" url="https://pl.wikipedia.org/wiki?curid=1151468" title="Mazama rdzawa">
Mazama rdzawa



</doc>
<doc id="1151474" url="https://pl.wikipedia.org/wiki?curid=1151474" title="Chevrolet Volt">
Chevrolet Volt

Chevrolet Volt – hybrydowy samochód osobowy klasy kompaktowej produkowany pod amerykańską marką Chevrolet w latach 2010–2019.
Pierwsza generacja.
Chevrolet Volt I został zaprezentowany po raz pierwszy w 2009 roku.
Po raz pierwszy Chevrolet zapowiedział wprowadzenie do sprzedaży swojej odpowiedzi na bestsellerową Toyotę Prius na początku 2007 roku, prezentując futurystyczny prototyp spalinowo-elektrycznego pojazdu o nazwie Chevrolet Volt Concept podczas wystawy Detroit.
We wrześniu 2008 roku Chevrolet zaprezentował po raz pierwszy wygląd zewnętrzny seryjnej odmiany Volta. Samochód przeszedł obszerny zakres zmian w stosunku do prototypu sprzed roku, zyskując m.in. podłużne, strzeliste reflektory, a także sylwetkę 5-drzwiowego liftbacka w trójbryłowej postaci. Tylna część nadwozia wyróżniała się dzieloną szybą przez spojler wieńczący klapę bagażnika. 
Dwa miesiące później, w listopadzie 2008 roku, Chevrolet przedstawił oficjalne fotografie kabiny pasażerskiej wyróżniające się m.in. konsolą centralną pokrytą białym, połyskującym tworzywem z dotykowymi panelami zamiast przycisków, a także dużym ekranem dotykowym przedstawiającym m.in. wskazania układu hybrydowego i informacje o naładowaniu akumulatora.
Na przełomie lipca i sierpnia 2009 roku w Stanach Zjednoczonych ruszyła akcja reklamowa "230" na zasadzie marketingu wirusowego, która zakończyła się 10 sierpnia. General Motors na swoich stronach opublikował informację, że Chevrolet Volt przejedzie 230 mil wykorzystując przy tym 1 galon paliwa. Okazało się to chwytem reklamowym, ponieważ przejechanie 230 mil wymaga poza jednym galonem paliwa także w pełni naładowanego akumulatora.
Po trwającej łącznie ponad rok kampanii licznych zapowiedzi, oficjalna premiera Chevroleta Volta obejmująca fotografie gotowego pojazdu, a także szczegółowe dane techniczne na temat układu hybrydowego typu plug-in odbyła się w Los Angeles 2 grudnia 2009 roku.
Wraz z bliźniaczym Oplem Ampera, Chevrolet Volt zdobył tytuł Europejskiego Samochodu Roku w 2012 roku. Oprócz tego w 2011 roku otrzymał tytuł "North American Car of the Year".
Sprzedaż.
Sprzedaż Chevroleta Volta rozpoczęła się pod koniec 2010 roku poczynając od wyselekcjonowanych stanów na lokalnym rynku amerykańskim. W połowie 2011 roku zasięg rynkowy modelu poszerzył się o Kanadę, a także wybrane kraje w Europie, gdzie model oferowano równolegle z bliźniaczym Oplem Ampera.
Ostatnim rynkiem, o który Volt pierwszej generacji poszerzył swój rynkowy zasięg, była Australia i Nowa Zelandia. Samochód przedstawiono w listopadzie 2011 roku pod lokalną marką Holden, gdzie przez kolejne 3 lata był on sprzedawany jako Holden Volt. Import zakończył się w 2015 roku, bez dalszej kontynuacji po prezentacji drugiej generacji Volta.
Dane techniczne.
Chevrlet Volt jest samochodem hybrydowym typu Plug-in, którego napęd tworzy spalinowy silnik benzynowy o pojemności 1,4-litra i mocy 86 KM oraz silnikiem elektrycznym o mocy 150 KM. Naładowanie baterii do stanu 100% trwa 4 godziny, co pozwala na przejechanie 40-60 kilometrów. Dzięki zastosowaniu zaawansowanej skrzyni biegów z zestawem sprzęgieł, napęd samochodu może pracować w czterech różnych trybach:
Druga generacja.
Chevrolet Volt II został zaprezentowany po raz pierwszy w 2015 roku.
Druga generacja Volta została zbudowana od podstaw jako zupełnie nowa konstrukcja, mając swoją premierę podczas Detroit Auto Show 2015 w styczniu. Pojazd utrzymano w nowej formule stylistycznej, ponownie jako 5-drzwiowy liftback, tym razem jednak z bardziej strzelistą stylistyką, a także obłymi tylnymi lampami. Kokpit zyskał bardziej konwencjonalną stylistykę zapożyczoną z modelu Cruze, za to kabina pasażerska była tym razem nie 4, a 5-osobowa.
Sprzedaż.
Pomijając rynek Ameryki Północnej, gdzie sprzedaż drugiej generacji Chevroleta Volta rozpoczęła się na początku 2016 roku, samochód był sprzedawany także w Chinach pod marką Buick jako Buick Velite 5. Pod kątem wizualnym samochód odróżniał się innym pasem przednim z większą atrapą chłodnicy z logo producenta. Sprzedaż odbywała się krótko od wiosny 2017 roku do końca produkcji oryginalnego Volta w 2019 roku.
27 listopada 2018 roku koncern General Motors ogłosił obszerną restrukturyzację swojego portfolio w Ameryce Północnej, której skutkiem było podjęcie decyzji o zakończeniu produkcji także modelu Chevrolet Volt. Uzasadnieniem tej decyzji było skoncentrowanie się na bardziej dochodowych segmentach samochodowych, a także rozwijaniu pojazdów o napędzie czysto elektrycznym - a nie jak w przypadku Volta, hybrydowym. Ostatni egzemplarz opuścił zakłady produkcyjne w Detroit 25 lutego 2019 roku - niespełna 3 lata po rozpoczęciu sprzedaży.
Dane techniczne.
Pomijając obszerne zmiany wizualne, w druga generacja Volta w stosunku do poprzednika przeszła też duże zmiany pod kątem napędu hybrydowego. Współtworzą go teraz mocniejsze silniki (silnik elektryczny 149 KM, spalinowy 101 KM), a także większe baterie, przy czym udało się obniżyć masę zarówno jednostek napędowych, jak i akumulatorów. W efekcie samochód dysponuje lepszymi osiągami (sprint do 95 km/h w 8,4 s). Na pełnym baku (pojemność 34 l) i z pełnymi akumulatorami zasięg samochodu wynosi 640 km.

</doc>
<doc id="1151475" url="https://pl.wikipedia.org/wiki?curid=1151475" title="Estefanía Villarreal">
Estefanía Villarreal

Estefanía Villarreal (ur. 11 marca 1987 w Monterrey) - meksykańska aktorka. Znana z serialu Zbuntowani, wcieliła się w rolę Celiny Ferrer.
W 2006 roku razem z Angélique Boyer i Zoraidą Gómez założyła zespół C3QS, który mimo popularności debiutanckiego singla No me importa zakończył wkrótce działalność. 
Ma 157 cm wzrostu i waży 70 kg.

</doc>
<doc id="1151478" url="https://pl.wikipedia.org/wiki?curid=1151478" title="Waran">
Waran



</doc>
<doc id="1151480" url="https://pl.wikipedia.org/wiki?curid=1151480" title="Eddy Vilard">
Eddy Vilard

Eddy Vilard, a właściwie Manuel Eduardo Villasana Ruiz (ur. 2 listopada 1988 w Cancún) - meksykański aktor.
Znany głównie z serialu Zbuntowani, gdzie wcielił się w rolę Teodora 'Teo' Ruiza Palacios. W 2004 wystąpił w teledysku "Ángel" piosenkarki i aktorki Belindy.

</doc>
<doc id="1151481" url="https://pl.wikipedia.org/wiki?curid=1151481" title="Administratorzy Norfolku">
Administratorzy Norfolku



</doc>
<doc id="1151482" url="https://pl.wikipedia.org/wiki?curid=1151482" title="Mazama mała">
Mazama mała

Mazama mała ("Mazama nana") – gatunek ssaka z rodziny jeleniowatych (Cervidae). Występuje w Ameryce Południowej.
Charakterystyka ogólna.
Niewielki jeleń z krótkimi kończynami. Osiąga masę ciała od 15–20 kg. Ubarwienie czerwonobrązowe.

</doc>
<doc id="1151483" url="https://pl.wikipedia.org/wiki?curid=1151483" title="King of KingZ">
King of KingZ

King of KingZ – demo niemieckiego rapera Bushido wydane na kasecie w 2001 roku, w 2003 na płycie. Zostało zakazane w 2005 roku przez BPjM.

</doc>
<doc id="1151484" url="https://pl.wikipedia.org/wiki?curid=1151484" title="Rodrigo Nehme">
Rodrigo Nehme

Rodrigo Nehme, właśc. Rodrigo Vázquez Nehme (ur. 22 sierpnia 1982 w Meksyku) – meksykański aktor i model, znany głównie z roli Nico Hubera w serialu młodzieżowym "Zbuntowani".
Jest synem Meksykanina Jorge Vázquez Fernández Leal i Libanki Moniki Nehme El Azar. Wychowywał się w Guadalajarze wraz ze starszą siostrą, gdzie uczył się w American School Foundation of Guadalajara. Później mieszkał w San Diego, w stanie Kalifornia, gdzie studiował sztukę kulinarną. Po powrocie do Meksyku, w wieku 16 lat rozpoczął pracę jako model występując w reklamach telewizyjnych. W tym czasie prowadził program o gotowaniu, a następnie studiował w Centro de Educación Artistica (Centrum Edukacji Artystycznej) w Meksyku.

</doc>
<doc id="1151487" url="https://pl.wikipedia.org/wiki?curid=1151487" title="Jack Duarte">
Jack Duarte

Jack Duarte (ur. 7 kwietnia 1986 w Meksyku) – meksykański aktor i piosenkarz. Fotograf i model. Znany jest z serialu Zbuntowani, w którym wcielił się w rolę Tomasa Goycolea także jako członek zespołu Eme15.
Życiorys.
W czasie swojej kariery w zespole Magneto5, czyli M5, podróżował po wielu krajach Ameryki Łacińskiej włączając w to Boliwię, Peru, Ekwador, Salwador, Kostarykę, Gwatemalę i Honduras. W pięć lat wytwórnia płytowa Magneto M5 dwukrotnie otrzymała status platynowej w Boliwii i raz w Kostaryce, szybko stając się bardzo cenioną grupą w tychże krajach. Jack był członkiem zespołu Eme 15 od 2011 roku aż do rozpadu grupy w grudniu 2013. Grał także Eddy'ego w telenoweli "Miss XV".

</doc>
<doc id="1151489" url="https://pl.wikipedia.org/wiki?curid=1151489" title="Mazama karłowata">
Mazama karłowata

Mazama karłowata ("Mazama rufina") – gatunek ssaka z rodziny jeleniowatych (Cervidae). Występuje w Ameryce Południowej (Kolumbia, Ekwador i Wenezuela).

</doc>
<doc id="1151495" url="https://pl.wikipedia.org/wiki?curid=1151495" title="Estefania Villarreal">
Estefania Villarreal



</doc>
<doc id="1151498" url="https://pl.wikipedia.org/wiki?curid=1151498" title="Margaret Sanger">
Margaret Sanger

Margaret Higgins Sanger (ur. 14 września 1879 w Corning, stan Nowy Jork, zm. 6 września 1966 w Tucson, stan Arizona) – amerykańska feministka, aktywistka na rzecz świadomego macierzyństwa, założycielka American Birth Control League.
Życiorys.
Dzieciństwo i młodość.
Przyszła na świat w ubogiej katolickiej rodzinie jako siódme z jedenaściorga dzieci. Jej matka, katoliczka, była osiemnaście razy w ciąży, chorowała na gruźlicę i wczesne stadium raka macicy. Ojciec z kolei określał się mianem wolnomyśliciela, był bardzo krytycznie nastawiony do Kościoła katolickiego, organizował wykłady ateistów w swoim mieście i popierał postulaty ruchu robotniczego dotyczące wyższych zarobków dla robotników i ograniczenia czasu pracy. Margaret uczęszczała przez dwa lata do Claverack College w Hudson, z którego została usunięta za opuszczanie zajęć. Przez kolejny rok uczyła w szkole dla imigrantów. W 1900 roku zatrudniła się w szpitalu w White Plains na przedmieściach Nowego Jorku. Rozpoczęła kurs pielęgniarstwa, którego nie ukończyła, pracując jako salowa. W 1902 roku wyszła za mąż za młodego architekta Williama Sangera. Pomimo choroby (chorowała na gruźlicę) urodziła dwóch synów i córkę. Pod wpływem męża zaangażowała się w działalność polityczną i wstąpiła do partii socjalistycznej w Nowym Yorku. 
W 1910 roku przeprowadziła się z rodziną do Nowego Jorku, gdzie rozpoczęła pracę jako pielęgniarka wśród ubogich kobiet w dzielnicy Lower East Side. Zetknęła się tam z kobietami, które cierpiały z powodu częstych porodów, poronień i aborcji. W 1912 roku zaczęła publikować artykułu na temat edukacji seksualnej w czasopiśmie "New York Call" pod tytułem „Co każda dziewczyna powinna wiedzieć”. Wywołało to jej pierwszy konflikt z prawem, cenzorzy zablokowali jej artykuł na temat chorób wenerycznych. Pod wpływem Emmy Goldman zaczęła propagować idee, że ubogie kobiety z klasy robotniczej mogą poprawić swoje położenie poprzez używanie środków antykoncepcyjnych. W 1914 roku rozstała się z mężem.
W 1914 roku zaczęła wydawać miesięcznik "The Woman Rebel" ("Zbuntowana kobieta" z mottem „Bez bogów, bez panów”). Było to pismo feministyczne, które broniło prawa kobiet do używania środków antykoncepcyjnych. Artykuły były adresowane do kobiet z klasy robotniczej, propagowały pogląd, że używanie środków kontroli urodzeń umożliwia poprawę położenia kobiet z niższych warstw społecznych. Czasopismo informowało również na temat praw pracowniczych i zawierało artykuły anarchistek takich jak Emma Goldman. W tym roku został wydany nakaz aresztowania Sanger za naruszenie ustawy zakazującej publikacji informacji na temat środków antykoncepcyjnych (tzw. "Comstock Laws"). W tym czasie Sanger rozdystrybuowała ponad 100 tys. egzemplarzy ulotki pt. "Family limitation" („Ograniczenie rodziny”), w której znajdowały się szczegółowe informacje dla kobiet na temat tego, jak używać środków antykoncepcyjnych. Wkrótce potem wyjechała do Anglii, gdzie spędziła rok, w tym okresie poznała prace Malthusa i zetknęła się z ideą eugeniki. . Związała się także z Havelockiem Ellisem, autorem książek poświęconych seksualności ludzkiej.
Lata 1915-1921.
Powróciła do Stanów Zjednoczonych w 1915 roku. Pod naciskiem opinii publicznej oskarżenie Margaret o nielegalny kolportaż zostało oddalone. W tym roku na zapalenie płuc zmarła jej pięcioletnia córka, zaś synowie byli wychowywani przez daleką rodzinę. W 1916 roku odbyła swoją pierwszą podróż po kraju z prelekcjami na temat kontroli urodzin, czym zyskała ogromną popularność. Wykłady te powtarzała również w następnych latach, wynikiem czego było do 1926 roku ponad milion listów z pytaniami od kobiet z całego kraju na temat antykoncepcji. 
W 1916 roku otworzyła pierwszą w Stanach Zjednoczonych klinikę planowania rodziny, ulokowaną w nowojorskiej dzielnicy Brownsville na Brooklynie. "Klinika" była tak naprawdę punktem informacyjnym, w którym ubogie kobiety za 10 centów otrzymywały krótką książkę Sanger "Co każda dziewczyna powinna wiedzieć", wysłuchiwały wykładu na temat układu rozrodczego kobiety i otrzymywały instrukcje na temat tego, jak używać różnych środków antykoncepcyjnych. Punkt informacyjny obsłużył około 500 kobiet, po czym został zamknięty przez policję po 10 dniach. Sanger wraz z współpracowniczkami zostały aresztowane i oskarżone o łamanie tzw. "Prawa Comstocka", zakazującego informowania o antykoncepcji.
Od 1917 roku rozpoczęła wydawanie pisma "„The Birth Control Review”", pozostała jego redaktorką naczelną do 1928 roku. Czasopismo promowało eugenikę. Rozróżniano eugenikę negatywną, która postulowała sterylizację imigrantów, osób niepełnosprawnych, biednych, chorych psychicznie od eugeniki pozytywnej, która postulowała zachęcanie zdrowych i bogatych do posiadania wielu dzieci. Sanger popierała niektóre postulaty eugeniki negatywnej, istnieje jednak w literaturze dyskusja co do tego, na ile zgadzała się z wszystkimi założeniami ruchu eugenicznego. Na łamach "„The Birth Control Review”" broniła tezy, że decyzje co do posiadania potomstwa powinny być dobrowolne, to kobiety a nie państwo powinny decydować o tym czy i kiedy rodzić dzieci. Sanger potępiała program eugeniki nazistowskiej, wspierała organizację, które zwalczały propagandę nazistowską w USA. Z drugiej strony książki Sanger były w III Rzeszy zakazane i palono je na stosach. 
Działalność w American Birth Control League.
W 1921 roku Sanger założyła organizację "American Birth Control League", której organem prasowym stał się "„The Birth Control Review”".
W 1922 roku Sanger wydała książkę pt. „"Pivot of Civilisation"”. Dowodziła w niej, że problemy cywilizacji mogą zostać rozwiązane poprzez ograniczenie wielkości rodzin. Twierdziła, że wysoka rozrodczość osób ubogich generuje koszty dla państwa i dla instytucji charytatywnych. Dzieliła społeczeństwo na 3 warstwy - bogatych, którzy stosowali środki antykoncepcyjne, inteligentych i odpowiedzialnych, którzy również je stosowali i nieodpowiedzialnych, zwłaszcza biednych, którzy nie stosowali antykoncepcji, posiadali wiele dzieci i byli zmuszeni polegać na pomocy państwa i instytucji charytatywnych. 
W 1922 roku wyszła za mąż za milionera J. Noaha Slee. 
W 1923 przy "American Birth Control League" otworzyła pierwszą legalną klinikę regulacji urodzin pod nazwą "Clinical Research Bureau" (CRB). Instytucja wydawała środku antykoncepcyjne, informowała kobiety, jak ich używać, prowadzono również badania nad różnymi metodami antykoncepcji. W 1928 instytucja zmieniła nazwę na "The Birth Control Clinical Research Bureau" (BCCRB). W latach 30. BCCRB obsługiwało rocznie 10 000 pacjentów i pacjentek, prowadziło działalność edukacyjną i wykonywało zabiegi ginekologiczne. 
Istotną przeszkoda dla całej działalności Sanger było tzw. Prawo Comstocka, które zabraniało rozpowszechniania broszur dotyczących kontroli urodzin. By zmienić to prawo w 1928 roku powołała do życia organizację "National Committee on Federal Legislation for Birth Control". Działacze organizacji przekonali szereg kongresmenów do wniesienia projektu poprawiającego regulacje federalne tak, by informowanie o antykoncepcji było legalne. Regulacje nie zyskały jednak szerszego poparcia w Kongresie. Organizacji udało się jednak wygrać jeden ważny proces sądowy, w którym sąd zdecydował, że środki antykoncepcyjne przesłane do Sanger z Japonii nie powinny być konfiskowane przez celników w USA.
W 1939 roku Sanger zapoczątkowała projekt, którego celem było ograniczenie ubóstwa czarnych mieszkańców południa USA poprzez rozpowszechnienie wiedzy na temat środków antykoncepcyjnych (tzw. "Negro Project"). Uważała, że ubóstwo jest ściśle związane z posiadaniem dużej ilości dzieci i sądziła, że ograniczenie rozrodczości pomoże ograniczyć biedę. Projekt był atakowany przez oponentów Sanger i przedstawiany jako "plan eksterminacji" czarnych mieszkańców USA. Czarne kobiety w południowych stanach były zainteresowane informacjami na temat środków antykoncepcyjnych, większość z założonych w ramach projektu klinik istniało jednak bardzo krótko. 
W latach 1939–1942 była honorową delegatką Birth Control Federation of America. W 1942 roku American Birth Control League zmieniła nazwę na International Planned Parenthood Federation. W latach 1952–1959 Sanger była przewodniczącą tej największej wówczas prywatnej organizacji zajmującej się problemami planowania rodziny. W tym czasie nawiązała kontakt z Gregorym Pinkusem, który prawdopodobnie za jej namową zajął się, skutecznie, stworzeniem doustnego środka antykoncepcyjnego.
Zmarła 6 września 1966 roku w wieku 87 lat.

</doc>
<doc id="1151499" url="https://pl.wikipedia.org/wiki?curid=1151499" title="Karla Cossio">
Karla Cossio

Karla Cossio (ur. 22 czerwca 1985 r. na Kubie) – meksykańska aktorka znana z roli w serialu młodzieżowym Zbuntowani.

</doc>
<doc id="1151503" url="https://pl.wikipedia.org/wiki?curid=1151503" title="Dovecot">
Dovecot

Dovecot to, należący do wolnego oprogramowania, serwer IMAP i POP3 napisany ze szczególnym zwróceniem uwagi na bezpieczeństwo i niewygórowane wymagania. Przeznaczony jest dla Linuksa i systemów uniksopodobnych. Rozwijany jest głównie przez Timo Sirainena.
Bezpieczeństwo.
Dovecot został zaprojektowany i zaprogramowany szczególnie mając na uwadze zagadnienia bezpieczeństwa. W celu poparcia tej tezy autor oferuje nagrodę 1000 euro dla osoby, która jako pierwsza zademonstruje zdalnie exploitowalną lukę bezpieczeństwa w Dovecot dającą dostęp do cudzej skrzynki bez znajomości hasła. Timo Sirainen ofertę złożył 22 stycznia 2006 i jak dotychczas – mimo znalezienia w programie różnych błędów związanych z bezpieczeństwem – nie udało się spełnić warunków konkursu.

</doc>
<doc id="1151512" url="https://pl.wikipedia.org/wiki?curid=1151512" title="Federico Laredo Brú">
Federico Laredo Brú

Federico Laredo Brú (ur. 23 kwietnia 1875 w San Juan de los Remedios, zm. w lipcu 1946 w Hawanie) – kubański polityk i pułkownik.
Uczestniczył w walkach o niepodległość Kuby. W 1933 został ministrem spraw wewnętrznych, w 1936 wiceprezydentem, by w okresie od 24 grudnia 1936 do 10 października 1940 sprawować urząd prezydenta Kuby, podczas gdy rzeczywista władza spoczywała w rękach Fulgencio Batisty.

</doc>
<doc id="1151516" url="https://pl.wikipedia.org/wiki?curid=1151516" title="John Campbell (3. hrabia Breadalbane i Holland)">
John Campbell (3. hrabia Breadalbane i Holland)

John Campbell (1696-1782) - szkocki arystokrata (3. hrabia Breadalbane i Holland) i brytyjski dyplomata. 
Od roku 1718 poseł ("envoy") brytyjski w Danii, w latach 1720-1729 ambasador W. Brytanii w Danii, a w latach 1731-1739 w Rosji.
W elekcjach parlamentarnych był wybierany z okręgów Saltash (1727 i 1734) i z Oksfordu (1741).
Od roku 1752 nosił tytuł Lorda Glenorchy.

</doc>
<doc id="1151529" url="https://pl.wikipedia.org/wiki?curid=1151529" title="Administratorzy Wysp Kokosowych">
Administratorzy Wysp Kokosowych

Lista administratorów Wysp Kokosowych.
Wyspy Kokosowe od 1955 są terytorium zależnym Australii. Wcześniej wchodziły w skład imperium kolonialnego Wielkiej Brytanii. Od 1995 administrator Wysp Kokosowych jest jednocześnie administratorem Wyspy Bożego Narodzenia.

</doc>
<doc id="1151531" url="https://pl.wikipedia.org/wiki?curid=1151531" title="Garcinia">
Garcinia



</doc>
<doc id="1151539" url="https://pl.wikipedia.org/wiki?curid=1151539" title="Leopold Daab">
Leopold Daab

Leopold Zdzisław Daab (ur. 4 maja 1895 w Warszawie, zm. 5 sierpnia 1944 w Warszawie) – warszawski przedsiębiorca i działacz społeczny pochodzenia niemieckiego, współwłaściciel stolarni, działacz praskiego samorządu lokalnego, właściciel posesji i kamienic na warszawskiej Pradze.
Życiorys.
Był synem Franciszka Daaba i Ludwiki z d. Uhle, ewangelików. 
Był właścicielem narożnych posesji u zbiegu ulic Stalowej i Czynszowej, na warszawskiej Pradze. Do rodziny Daabów należała niegdyś, cała nieparzysta strona ulicy Czynszowej od ulicy Wileńskiej do Stalowej, gdzie znajdują się posesje o numerach 1, 3, 5. 
Leopold Daab był członkiem Praskiego Komitetu Obywatelskiego w czasie I wojny światowej. Komitet organizował pomoc materialną dla najuboższych mieszkańców Pragi. Ponadto prowadził wynajem platform ciężarowych oraz powozów. 
Był współwłaścicielem stolarni przy ulicy Skierniewickiej 6/8, którą prowadził wraz z rodziną. W latach 1939–1944 w stolarni funkcjonował lokal konspiracyjny. Odbywało się tam szkolenie młodzieży ZWZ-AK, przechowywano uciekinierów z Getta Warszawskiego, zatrudniano też fikcyjne osoby ukrywające się. Podczas walk powstańczych na Woli w sierpniu 1944 został wypędzony przez okupantów z lokalu stolarni wraz z najbliższymi i rozstrzelany. 
O stolarni rodziny Daabów wspomina w swoim opowiadaniu "„Wióry”" (1970) Bohdan Czeszko, który podczas okupacji tam pracował. Jak podaje w swoim opowiadaniu Bohdan Czeszko, Leopold – w odróżnieniu od swojego brata Edwarda – deklarował narodowość polską. 
Bratem Leopolda był Edward Daab. 
Był kuzynem Adolfa Daaba, radnego Warszawy z przełomu XIX i XX wieku.

</doc>
<doc id="1151541" url="https://pl.wikipedia.org/wiki?curid=1151541" title="Siemiradz (województwo lubuskie)">
Siemiradz (województwo lubuskie)

Siemiradz () – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1151543" url="https://pl.wikipedia.org/wiki?curid=1151543" title="Alexander Hume-Campbell (hrabia)">
Alexander Hume-Campbell (hrabia)

Alexander Hume-Campbell, 2. hrabia Marchmont (1657 - 1740) - szkocki arystokrata i brytyjski dyplomata.
Jego ojcem był Patrick Hume, 1. hrabia Marchmont. Alexander studiował prawo w Utrecht i w roku 1696 został adwokatem.
W latach 1715-1720 ambasador Wielkiej Brytanii w Danii i na kongresie w Cambray w roku 1722. Na ambasadzie duńskiej jego sekretarzem był Edmund Tigh. W roku 1724 Hume-Campbell został Lordem Polwarth.

</doc>
<doc id="1151549" url="https://pl.wikipedia.org/wiki?curid=1151549" title="Daleko jeszcze? (film)">
Daleko jeszcze? (film)

Daleko jeszcze? – amerykańska komedia romantyczna z 2005 roku w reżyserii Briana Levanta. Film był kręcony w Vancouver w Kolumbii Brytyjskiej, w Kanadzie.
Obsada.
i inni.
Opis fabuły.
Nick Persons, sprzedawca pamiątek sportowych, zakochuje się w Suzanne Kingston, która pracuje w sklepie po drugiej stronie ulicy. Okazuje się, że kobieta ma dwójkę nieznośnych dzieci, które nie akceptują związków swojej matki. 11-letnia Lindsey i jej 7-letni brat Kevin wierzą, że jedynym mężczyzną, który jest przeznaczony dla Suzanne jest ich ojciec, który opuścił ich kilka lat temu.
Suzanne wyjeżdża do Vancouver, gdzie organizuje zabawę Sylwestrową. Nick obiecuje, że dowiezie na miejsce dzieci. W czasie podróży spotyka ich wiele niespodzianek, niezwykłych splotów wydarzeń, a także niefortunnych wypadków. Ostatecznie udaje im się dotrzeć na miejsce. Niezwykłe perypetrie zbliżają do siebie Nicka i dzieci Suzanne.
Film wieńczy pocałunek szczęśliwej pary – Nicka i Suzanne.

</doc>
<doc id="1151550" url="https://pl.wikipedia.org/wiki?curid=1151550" title="Porte d’Auteuil">
Porte d’Auteuil

Porte d'Auteuil – stacja linii nr 10 metra w Paryżu. Stacja znajduje się w 16. dzielnicy Paryża. Została otwarta 27 lipca 1937 roku.

</doc>
<doc id="1151554" url="https://pl.wikipedia.org/wiki?curid=1151554" title="Église d’Auteuil">
Église d’Auteuil

Église d'Auteuil – stacja linii nr 10 metra w Paryżu. Stacja znajduje się w 16. dzielnicy Paryża. Została otwarta 27 lipca 1937.

</doc>
<doc id="1151558" url="https://pl.wikipedia.org/wiki?curid=1151558" title="Administratorzy Wyspy Bożego Narodzenia">
Administratorzy Wyspy Bożego Narodzenia

Lista administratorów Wyspa Bożego Narodzenia.
Wyspa Bożego Narodzenia od 1955 jest terytorium zależnym Australii. Wcześniej wchodziła w skład imperium kolonialnego Wielkiej Brytanii. Od 1995 administrator Wyspy Bożego Narodzenia jest jednocześnie administratorem Wysp Kokosowych.

</doc>
<doc id="1151561" url="https://pl.wikipedia.org/wiki?curid=1151561" title="Płyn zewnątrzkomórkowy">
Płyn zewnątrzkomórkowy



</doc>
<doc id="1151562" url="https://pl.wikipedia.org/wiki?curid=1151562" title="Xavier Panseri">
Xavier Panseri

Xavier Panseri (ur. 21 maja 1971 w Lons-le-Saunier) – francuski pilot rajdowy. 
W 2007, 2008 i 2009 jeżdżąc Peugeot 207 S2000 i Mitsubishi Lancer Evo IX w parze z kierowcą Bryanem Bouffierem zwyciężył w klasyfikacji generalnej Rajdowych Samochodowych Mistrzostwach Polski zdobywając trzykrotnie tytuł Mistrza Polski w Rajdowych Samochodowych Mistrzostwach Polski. Xavier Panseri od 2008 roku na stałe mieszka w Polsce.

</doc>
<doc id="1151567" url="https://pl.wikipedia.org/wiki?curid=1151567" title="Hoboken (Antwerpia)">
Hoboken (Antwerpia)

Hoboken – dzielnica Antwerpii, w północnej Flandrii, w Belgii.

</doc>
<doc id="1151568" url="https://pl.wikipedia.org/wiki?curid=1151568" title="Siemiradz">
Siemiradz

2 miejscowości w Polsce:

</doc>
<doc id="1151576" url="https://pl.wikipedia.org/wiki?curid=1151576" title="SUM-Kalina">
SUM-Kalina

SUM-Kalina – samobieżny ustawiacz min zbudowany na podwoziu ciągnika artyleryjskiego MTS.
W latach 80. polskie i wschodnioniemieckie ośrodki konstrukcyjne rozpoczęły wspólne prace nad samobieżnym ustawiaczem min. Strona polska miała opracować pojazd bazowy, wschodnioniemiecka urządzenie minujące wraz z układami sterującymi. Pierwszy model urządzenia był gotowy w 1989 roku i w tym samym roku przeprowadzono jego próby. Po zjednoczeniu Niemiec OBRUM Gliwice przejął dokumentację konstrukcyjną opracowaną w NRD i samodzielnie zakończył prace przy udziale Wojskowego Instytutu Techniki Inżynieryjnej.
Skonstruowany pojazd był oparty na podwoziu i kadłubie ciągnika artyleryjskiego MTS i po jego modernizacji jako SPG-1M. Kadłub wykonany jest z blach pancernych chroniących przed ostrzałem pociskami kalibru 7,62 mm. W prawej przedniej części kadłuba znajduje się przedział silnikowy mieszczący silnik wysokoprężny W46-2S1 (S12-K). W lewej przedniej części kadłuba znajduje się przedział kierowania w którym znajdują się fotele mechanika kierowcy i dowódcy wozu. Pozostałą część kadłuba zajmuje przedział ładunkowy mieszczący dwa magazyny minowe o pojemności 125 min każdy. Magazyny minowe są wkładane do pojazdu przy pomocy żurawia o udźwigu 2,8 t zamocowanego w górnej-tylnej części pojazdu. Do tylnej części pojazdu przymocowane jest urządzenie minujące. SUM-Kalina może układać miny niemaskowane (z prędkością 6-20 km/h), maskowane (przy prędkości 6-10 km/h), a także w wodzie o głębokości do 0,9 m (z prędkością 6 km/h). Miny mogą być układane co 4-12 m (skok co 2 m). Ustawiacz może współpracować z minami przeciwpancernymi TM-62M, TM-62P i MPP-B z zapalnikami naciskowymi MWcz-62 oraz niekontaktowymi typu ZN97
Na uzbrojenie Wojska Polskiego weszła nieznaczna liczba pojazdów SUM ok 3 sztuk. Do 2015 roku zostały wycofane.

</doc>
<doc id="1151587" url="https://pl.wikipedia.org/wiki?curid=1151587" title="James Vernon (1646–1727)">
James Vernon (1646–1727)

James Vernon (1646-1727) – brytyjski polityk i dyplomata.
Vernon był czterokrotnie brytyjskim Sekretarzem Stanu (dwa razy - departamentu płn; od 2 grudnia 1697 do 5 listopada 1700 i 4 od stycznia 1702 do 1 maja 1702 i dwa razy -Płd: od 12 grudnia 1698 do 14 maja 1699 i od 27 czerwca 1700 do 4 stycznia 1702).
Ukończył studia na Uniwersytecie Oksfordzkim oraz St John’s College na Uniwersytecie Cambridge. Jego synem był James Vernon (zm. 1756)

</doc>
<doc id="1151598" url="https://pl.wikipedia.org/wiki?curid=1151598" title="James Vernon (1677–1756)">
James Vernon (1677–1756)

James Vernon Młodszy (zm. 1756) – brytyjski dyplomata.
Jego ojcem był James Vernon (1646-1727) – brytyjski polityk i dyplomata.
James Vernon Młodszy był w latach 1702–1707 posłem brytyjskim ("envoy") w Kopenhadze, a potem posłem do Saksonii i Augusta II.

</doc>
<doc id="1151602" url="https://pl.wikipedia.org/wiki?curid=1151602" title="Droga krajowa B476 (Niemcy)">
Droga krajowa B476 (Niemcy)

Droga krajowa 476 () – niemiecka droga krajowa przebiegająca na osi południowy zachód-północny wschód i jest połączeniem drogi B275 w Sassenbergu z drogą B68 w Borgholzhausen w Nadrenii Północnej-Westfalii.
Droga jest oznakowana jako B476 od połowy lat 60. XX w.

</doc>
<doc id="1151604" url="https://pl.wikipedia.org/wiki?curid=1151604" title="Andrew Gurr">
Andrew Gurr

Andrew Gurr, gubernator Wyspy Świętej Heleny, Wyspy Wniebowstąpienia i Tristan da Cunha od 11 listopada 2007 do 29 października 2011. Na stanowisko został mianowany przez królową Elżbietę II na wniosek rządu brytyjskiego.
Gurr ma rozległe doświadczenia w biznesie. W latach 1994-1998 był szefem rządu Falklandów. Gurr jest żonaty, ma dwoje dzieci.

</doc>
<doc id="1151615" url="https://pl.wikipedia.org/wiki?curid=1151615" title="Dziwaczek pospolity">
Dziwaczek pospolity



</doc>
<doc id="1151617" url="https://pl.wikipedia.org/wiki?curid=1151617" title="Sounds of Middle Earth">
Sounds of Middle Earth

Sounds of Middle Earth - jest zbiorem 5 albumów wydanych nakładem 1000 egzemplarzy.
Wydawnictwo to zawiera również 12-stronicową książeczkę z niepublikowanymi zdjęciami i tekstami.
Także po raz pierwszy Summoning publikuje swoją muzykę na nośnikach winylowych.
Lista albumów.
Całkowity czas trwania: 03:05:17

</doc>
<doc id="1151618" url="https://pl.wikipedia.org/wiki?curid=1151618" title="Mirabilis jalapa">
Mirabilis jalapa



</doc>
<doc id="1151620" url="https://pl.wikipedia.org/wiki?curid=1151620" title="Carl Heinrich Gleichen">
Carl Heinrich Gleichen

Baron Carl Heinrich von Gleichen (ur. 1733, zm. 1807) – duński i austriacki dyplomata. 
Życiorys.
Z pochodzenia Duńczyk. Był duńskim posłem nadzwyczajnym w Paryżu. 15 marca 1766 gościł u niego na obiedzie polski poseł nadzwyczajny Feliks Franciszek Łoyko. Jakiś czas później przeszedł potem na służbę Austrii.
W latach 1768-1770 sprawował funkcję ambasadora Austrii we Francji. Później był ambasadorem w Królestwie Neapolu. Przebywał tam od 1 lipca 1771 do 15 sierpnia tego roku jako poseł nadzwyczajny ("Envoye extraordinaire").
Jego krewnym był hrabia Carl Friedrich von Hatzfeldt-Gleichen (1718–1793).

</doc>
<doc id="1151628" url="https://pl.wikipedia.org/wiki?curid=1151628" title="Charles de La Bédoyère">
Charles de La Bédoyère

Charles Angélique François Huchet de La Bédoyère (ur. 17 kwietnia 1786 w Paryżu, zm. 19 sierpnia 1815 w gminie Vaugirard pod Paryżem) – francuski hrabia, generał, od 26 marca 1815 r. adiutant Napoleona, zagorzały bonapartysta.
Od 1 maja 1813 r. pułkownik w 112 regimencie piechoty liniowej, wchodzącym w skład 35 dywizji generała Gérarda w XI korpusie marszałka Macdonalda. Po walkach pod Budziszynem otrzymał godność oficera Legii Honorowej.
Od powrotu Napoleona z Elby i słynnego epizodu na równinie Laffrey przed Grenoble jeden z najbardziej oddanych żołnierzy cesarza. Po klęsce pod Waterloo jako jeden z ostatnich opuścił pole batalii i osobiście eskortował go do Paryża. Po drugiej abdykacji Napoleona oskarżony o zdradę, rebelię i dezercję oraz postawiony przed sądem wojennym. Skazany na śmierć, został rozstrzelany. Pochowany na paryskim cmentarzu Père-Lachaise.

</doc>
<doc id="1151630" url="https://pl.wikipedia.org/wiki?curid=1151630" title="Lothar Joseph Dominik von Königsegg-Rothenfels">
Lothar Joseph Dominik von Königsegg-Rothenfels



</doc>
<doc id="1151631" url="https://pl.wikipedia.org/wiki?curid=1151631" title="Wyżyna Wałdaj">
Wyżyna Wałdaj



</doc>
<doc id="1151632" url="https://pl.wikipedia.org/wiki?curid=1151632" title="Serwer wideo">
Serwer wideo

Serwer wideo, wideoserwer IP (ang. "video server") – urządzenie stosowane w cyfrowej telewizji przemysłowej (CCTV IP) służące do cyfrowego przetwarzania i kompresowania analogowych sygnałów wizyjnych, a także przesyłania ich przez sieć komputerową do rejestratora cyfrowego, serwera przechowującego nagrania lub nawet urządzenia mobilnego (np. smartfon). 
Serwer wideo konwertuje analogowy sygnał wizyjny z kamer telewizji przemysłowej do standardu cyfrowego, zwykle MJPEG lub MPEG-4, tworząc praktycznie z kamer analogowych – kamery IP. Za pomocą serwerów wideo można zmodernizować analogową instalację telewizji przemysłowej do postaci cyfrowej (CCTV IP). 
Oprócz serwerów wideo w CCTV IP wykorzystywane są także: 

</doc>
<doc id="1151636" url="https://pl.wikipedia.org/wiki?curid=1151636" title="Nocnikowate">
Nocnikowate



</doc>
<doc id="1151637" url="https://pl.wikipedia.org/wiki?curid=1151637" title="Mirabilidaceae">
Mirabilidaceae



</doc>
<doc id="1151639" url="https://pl.wikipedia.org/wiki?curid=1151639" title="Nyctaginaceae">
Nyctaginaceae



</doc>
<doc id="1151652" url="https://pl.wikipedia.org/wiki?curid=1151652" title="Problem bazylejski">
Problem bazylejski

Problem bazylejski – zagadnienie elementarnej analizy matematycznej i teorii liczb. Polega na obliczeniu dokładnej sumy odwrotności kwadratów wszystkich liczb naturalnych, tj. sumy szeregu:
Po raz pierwszy sformułował to w 1644 roku włoski matematyk Pietro Mengoli, a rozwiązał w 1735 roku Leonhard Euler. Ponieważ problem ten przez blisko 100 lat opierał się podejmowanym przez ówczesnych czołowych matematyków próbom rozwiązania, podołanie temu zadaniu przez dwudziestoośmioletniego Eulera przyniosło mu natychmiastową sławę. Euler w znacznym stopniu uogólnił pierwotne zagadnienie; jego pomysły zostały podjęte w 1859 przez Bernarda Riemanna w jego doniosłej pracy "Über die Anzahl der Primzahlen unter einer gegebenen Größe", w której zdefiniował funkcję dzeta i udowodnił jej podstawowe właściwości. Nazwa "problemu bazylejskiego" pochodzi od Bazylei, rodzinnego miasta Eulera i rodziny Bernoullich – znanych szwajcarskich matematyków, którzy bezskutecznie zmagali się z tym zadaniem.
Suma ta z dokładnością do szóstego miejsca po przecinku wynosi 1,644934. Istotą bazylejskiego problemu było jednak znalezienie odpowiedzi na pytanie jaka jest "dokładna" suma tego szeregu i przeprowadzenie na to odpowiedniego dowodu. Euler w swoim odkryciu ogłoszonym w 1735 stwierdził, że suma ta wynosi formula_2 W ówczesnej argumentacji użył pewnych zabiegów nieuprawnionych wedle wiedzy z tamtego roku; w pełni poprawny w sensie rygorów matematycznych dowód przeprowadził w 1741.
Dowód Eulera.
Euler w swoim dowodzie rozszerzył obserwacje dotyczące skończonych wielomianów, uznając, że te same właściwości mają wielomiany nieskończone. Jego założenia wymagają uzasadnienia, jednak Euler uznał, że jeżeli jego wynik jest zgodny z wynikiem uzyskanym obliczeniowo, to wystarczy, by ogłosić rezultat swojej pracy w środowisku matematycznym.
Dowód Eulera opierał się na rozwinięciu w szereg Taylora funkcji sinus:
Dzieląc stronami przez "x" otrzymujemy:
Miejsca zerowe funkcji formula_5 występują w formula_6 gdzie formula_7
Załóżmy teraz, że możemy wyrazić ten szereg potęgowy jako iloczyn czynników liniowych, tak jak to robimy ze skończonymi wielomianami:
Gdybyśmy przemnożyli ten iloczyn i zebrali wszystkie składniki zawierające formula_9 zobaczylibyśmy, że współczynnik przy drugiej potędze rozwinięcia jest równy:
Jednak w oryginalnym rozwinięciu funkcji formula_11 w szereg, współczynnik przy formula_12 jest równy −1/(3!) = −1/6. Te dwa współczynniki muszą być sobie równe, zatem:
Mnożąc stronami przez formula_14 otrzymujemy ostateczny wynik:
Q.e.d.

</doc>
<doc id="1151653" url="https://pl.wikipedia.org/wiki?curid=1151653" title="Inazō Nitobe">
Inazō Nitobe

 – japoński ekonomista, autor, nauczyciel, dyplomata i polityk okresów Meiji, Taishō i początków Shōwa.
W kulturze zachodnioeuropejskiej Nitobe jest prawdopodobnie najbardziej znany ze swojej książki pt.: "", wydanej w 1900 roku. Była ona jedną z pierwszych prac poświęconych zasadom etycznym samurajów i została pierwotnie napisana w języku angielskim, a dopiero później przetłumaczona na japoński.

</doc>
<doc id="1151654" url="https://pl.wikipedia.org/wiki?curid=1151654" title="Mistrzostwa Polski w Curlingu 2007">
Mistrzostwa Polski w Curlingu 2007

4. Mistrzostwa Polski w Curlingu odbyły się w konkurencji damskiej i męskiej. Rywalizacja była podzielona na 2 (kobiety) i 3 (mężczyźni) etapy. 
Mistrzostwa były tradycyjnie eliminacjami do Mistrzostw Europy 2007. Polskę reprezentowała drużyna MCC "Media Curling Team" (skip Marta Szeliga-Frynia). Zmagania mężczyzn wygrała drużyna ŚKC "Śląskie Kamole" (skip Damian Herman), obydwie drużyny broniły tytułów mistrzowskich z poprzedniego roku.
Kobiety.
Pierwsza część turnieju odbyła się w Toruniu w dniach 23-25 lutego 2007. W eliminacjach wystartowało 9 drużyn. Do finałów mogły przejść jedynie 2 najlepsze zespoły, które dołączyły do 4 najlepszych z poprzedniego roku. Do dalszych rozgrywek zakwalifikował się ŚKC Spark Katowice i RKC CURLIK Ruda Śląska.
Wyniki.
Półfinały.
Mecz 2-3
Mecz 4-5
Mężczyźni.
Rywalizacja panów odbywała się w trzech etapach. Faza eliminacji odbyła się w dniach 19-21 stycznia 2007 w Sanoku na lodowisku Arena Sanok. Rywalizowało wówczas ze sobą 18 drużyn, z których wyłoniono 6. 
Najlepsze zespoły eliminacji dołączyły do 6 najlepszych drużyn z Mistrzostw Polski 2006. Tak została stworzona faza półfinałów. W niej 12 zespołów zostało podzielonych na dwie grupy, gdzie każdy grał z każdym. Następnie najlepszych 8 drużyn dostało się do finałów.
Finał był ściśle powiązany z półfinałem, mianowicie dany zespół w finale grał jedynie z przeciwnikami z którymi nie spotkał się w poprzedniej fazie mistrzostw. Wyniki z półfinałów liczyły się przy ostatecznym sporządzaniu tabeli po Round Robin, gdzie każdy zespół musiał posiadać rozegranych 7 spotkań.

</doc>
<doc id="1151655" url="https://pl.wikipedia.org/wiki?curid=1151655" title="Guz Trytona">
Guz Trytona

Guz Trytona (ang. Triton tumor) – rzadki podtyp złośliwego guza osłonek nerwów obwodowych (ang. peripheral nerve sheath tumor), którego komórki wykazują zróżnicowanie mięsaka prążkowanokomórkowego. 

</doc>
<doc id="1151656" url="https://pl.wikipedia.org/wiki?curid=1151656" title="Metro w Sapporo">
Metro w Sapporo

Metro w Sapporo, jap.: 札幌地下鉄 "Sapporo Chikatetsu", pełna nazwa　札幌市営地下鉄 "Sapporo Shiei Chikatetsu" (pol.: „Miejska Kolej Podziemna Sapporo”) – należąca do gminy sieć szybkiej kolei miejskiej obsługującej ruch miejski w Sapporo (Hokkaido, Japonia).
Sieć.
Sieć metra składa się z trzech niżej wymienionych linii tworzących dwa różne pod względem technologicznym systemy (linia Namboku ma inny system zasilania). Wszystkie linie łączy główna stacja przesiadkowa 大通 Ō-dōri.
Eksploatacja.
Częstotliwość od 3 min. w porannym szczycie do 7 min. poza szczytem. Pociągi kursują od 6 rano do północy (ostatnie w śródmieściu – ok. 0:30).
„Gęstość przewozów” mierzona liczbą pasażerów odniesioną do długości sieci wynosi 11.98 tys.pas./km dziennie. Najbardziej obciążona jest linia Namboku: dzienne przewozy to 236,3 tys. osób. "Tōzai-sen" przewozi dziennie 205,9 tys., a Tōhō – 127,3 tys. osób (2005). Wśród stacji najbardziej obciążona jest Ō-dōri – dzienna liczba pasażerów wsiadających lub wysiadających z linii Namboku wynosi 35,3 tys., z linii Tōzai – 23,4 tys., z linii Tōhō – 14,2 tys.
Opłata za przejazd zależy od odległości i wynosi od 200円 (jenów) do 360円. Przy przesiadaniu się na autobus (lub tramwaj) płaci się niższą cenę za przejazd tym drugim środkiem transportu (od 90円 do 150円).
Kwestie techniczne.
Kolej jest jedynym w Japonii "ciężkim metrem" na kołach ogumionych. Jego specyficzną cechą jest wykorzystanie technologii centralnej szyny prowadzącej, wyjątkowej na świecie. Wózki wagonów wyposażone są w dwie pary ogumionych kół umocowanych naprzeciw siebie, ustawionych poziomo; każda para "obejmuje" szynę prowadzącą. Rozjazdy skonstruowane są przy pomocy odcinków szyny chowanych w podłożu ( rozjazdu na linii Namboku).
Maksymalne nachylenie trasy na linii Namboku – 4,3%, linii Tōzai – 3,5%. Ze względu na klimat, charakteryzujący się dużymi opadami śniegu, odcinek nadziemny metra . Z tego też powodu dwie naziemne zajezdnie są całkowicie zadaszone, łącznie z głowicami wjazdowymi. Wszystkie stacje zbudowane są w przekroju prostokątnym.
 na obu nowszych liniach wykonane jest ze sztywnych przewodników. Szyna powrotna na linii Namboku jest zintegrowana z szyną prowadzącą. Na liniach Tōzai i Tōhō jako szyny powrotne służą metalowe półki, po których poruszają się koła wagonów.
Tabor.
Wagony metra w Sapporo są stosunkowo szerokie – mierzą 3,08 m. Pierwsze EZT (typ „1000”, produkcji Kawasaki) złożone były z dwuczłonowych jednostek z pojedynczą osią na skrajach i pod przegubem oraz wózkami między nimi. Ich całkowita długość wynosiła 27,6 m. Każdy człon miał po dwie pary drzwi. Wagony te są obecnie wycofane. Na linii Namboku nadal jednak eksploatuje się tabor członowy nowszej serii „3000” (z 1978 roku). Jeden pociąg składa się z ośmiu członów (każdy po 13,6 m długości) opartych na wózkach Jacobsa.
Dla linii Tōzai wprowadzono EZT z  (przegubami), ale na wózkach umieszczonych tradycyjnie, pod końcami wagonów (typ „6000” z 1976 r.). Wagony-człony wydłużone zostały do 18 m i wyposażono je w cztery pary drzwi. Kolejne typy EZT budowane są już według tej formuły, łącznie z EZT „5000” – najnowszym taborem dla linii Namboku z 1995 r. Układ siedzeń we wszystkich typach jest podłużny.
Historia.
Tramwaje konne pojawiły się w Sapporo w 1909, a elektryczne w 1918 r. Ich sieć osiągnęła największą długość w 1958 r.; było wówczas siedem tras o łącznej długości 25 km.
Pierwszą linię metra, "Namboku-sen", otwarto w 1971 r., niedługo przed zimową Olimpiadą 1972. Była to czwarta miejska kolej podziemna w Japonii (po Tokio, Osace, Nagoi – nie licząc linii Kōbe Kōsoku Tetsudō). W 1978 r. przedłużono ją od stacji 北24条 Kita-nijūyon-jō do stacji 麻生 Asabu. Wybór technologii ogumionej, motywowany ówcześnie względami lepszej przyczepności (bardziej strome dopuszczalne spadki), możliwościami osiągania większych przyśpieszeń, płynniejszej jazdy, nastąpił prawdopodobnie pod wpływem poszukiwań nowej formuły dla kolei w ogóle. Był zapewne próbą dorównania francuskiej technologii ogumionej, zastosowanej wcześniej w metrze paryskim. Żadne z obiektywnych względów bowiem nie wydają się z dzisiejszego punktu widzenia aż tak istotne – nachylenia tras są łagodne, a przyśpieszenia i tak nie mogą przekraczać dopuszczalnej wartości – ze względu na komfort podróży. Technologia ta wyklucza zresztą możliwość podłączenia do sieci kolejowej ogólnego znaczenia, co w jakimś stopniu przyczyniło się do stagnacji, a w ostatnich latach nawet spadku liczby podróżnych.
Po otwarciu metra, w latach 1971-74, zlikwidowano większość linii tramwajowych. Obecnie w południowo-zachodniej części śródmieścia eksploatuje się pozostałość tego systemu, linię długości 8,41 km (niemal pełna pętla).
Jednocześnie kontynuowano budowę metra ogumionego, zmieniając sposób zasilania na górny. W 1976 r. nastąpiło otwarcie linii Tōzai na odcinku 琴似 Kotoni – 白石 Shiroishi. Przedłużano ją później w dwóch etapach: do stacji 新さっぽろ Shin-Sapporo w 1982, a do stacji 宮の沢 Miyanosawa w 1999. W 1988 r. otwarto trzecią linię – "Tōhō-sen" – na odcinku 栄町 Sakaemachi – 豊水すすきの Hōsui-susukino. Przedłużono ją do 福住 Fukuzumi w 1994.

</doc>
<doc id="1151658" url="https://pl.wikipedia.org/wiki?curid=1151658" title="Katastrofa górnicza w Doniecku (2007)">
Katastrofa górnicza w Doniecku (2007)

Katastrofa górnicza w Doniecku (2007) – 18 listopada 2007 roku w kopalni węgla kamiennego im. Zasiadki w Doniecku, na wschodniej Ukrainie doszło do wybuchu metanu na głębokości ponad 1000 metrów pod powierzchnią ziemi.
W katastrofie zginęło 101 górników, 37 zostało rannych. W momencie wybuchu pod ziemią przebywało 457 osób.
Ciała 8 osób nie mogły zostać wydobyte z powodu trwającego pod ziemią pożaru. Specjaliści szacowali, że może on potrwać nawet pół roku.
Zgodnie z dekretem prezydenta Wiktora Juszczenki 20 listopada był dniem żałoby narodowej na Ukrainie.
Była to największa katastrofa górnicza na Ukrainie od czasu odzyskania niepodległości. Wcześniej najtragiczniejszym w skutkach wypadkiem był wybuch pyłu węglowego w kopalni im. Barakowa w Krasnodonie w obwodzie ługańskim w roku 2000, gdzie zginęło 80 osób.

</doc>
<doc id="1151662" url="https://pl.wikipedia.org/wiki?curid=1151662" title="John Hobart (2. hrabia Buckinghamshire)">
John Hobart (2. hrabia Buckinghamshire)

John Hobart (ur. 17 sierpnia 1723 w Londynie, zm. 3 sierpnia 1793 w Blickling w Norfolk) – brytyjski arystokrata (2. hrabia Buckinghamshire) i polityk.
Życiorys.
Wczesne lata życia.
Był synem Johna Hobarta, i jego pierwszej żony Judith Britiffe, córki Roberta Britiffe’a. Kształcił się w Westminster School i w Christ’s College na Uniwersytecie Cambridge. W 1785 r. został członkiem Towarzystwa Królewskiego.
Kariera polityczna.
Był deputowanym do Izby Gmin z okręgu Norwich w latach 1747–1756 (w 1747 r. wybrano go też w St Ives, lecz wybrał Norwich), z ramienia partii wigów. Po śmierci ojca w 1756 r. odziedziczył tytuł 2. hrabiego Buckinghamshire i zasiadł w Izbie Lordów.
Był kontrolerem Dworu Królewskiego w 1756 r. i Lordem of the Bedchamber w latach 1756–1767. W latach 1762–1764 był ambasadorem Wielkiej Brytanii w Rosji, a w latach 1776–1780 Lordem Namiestnikiem Irlandii.
Zmarł w 1793 r. nie pozostawiając męskiego potomka, więc tytuł hrabiego Buckinghamshire przejął jego przyrodni brat George.
Rodzina.
14 lipca 1761 r. w Londynie poślubił Mary Ann Drury (29 czerwca 1740 – 30 grudnia 1769), córkę sir Thomasa Drury’ego, 1. baroneta, i Marthy Tyrrell, córki sir Johna Tyrrella, 3. baroneta. John i Mary mieli razem trzy córki:
24 września 1770 r. w Londynie poślubił Caroline Conolly (ok. 1755 – 26 stycznia 1817), córkę Williama Conolly’ego i lady Anne Wentworth, córki 2. hrabiego Strafford. John i Caroline mieli razem trzech synów i córkę:

</doc>
<doc id="1151664" url="https://pl.wikipedia.org/wiki?curid=1151664" title="Wędrynia (Czechy)">
Wędrynia (Czechy)

Wędrynia (cz. , niem. "Wendryn") – wieś gminna w Czechach, w kraju morawsko-śląskim, w okręgu Frydek-Mistek.
Położenie i geografia.
Miejscowość położona jest w dolinie Olzy i jej prawobrzeżnego dopływu Wędryńka, pomiędzy Beskidem Śląskim (na wschodzie) i Beskidem Śląsko-Morawskim (na zachodzie). Leży tuż na południe od hutniczego miasta Trzyniec, w granicach historycznego Śląska Cieszyńskiego.
Składa się z kilku części, rozrzuconych na sporym terenie od szczytu Ostrego na północnym wschodzie po granice Tyry na południowym zachodzie. Historyczne centrum wsi, czyli "Dziedzina" ze wspomnianym kościołem, leży w górze doliny Wędryńki. U ujścia tego potoku do Olzy, tuż powyżej dawnego brodu, którym przekraczała ją dawna „Droga Miedziana”, leży "Czornowskie" z dworcem kolejowym. Między szosą (międzynarodowy szlak drogowy E75) a Olzą leżą "Ryborzowice" – dawniej samodzielna wieś, wzmiankowana już w 1568 r. Za Olzą, oddzielone "Liderowskim Potokiem" od Karpętnej, leży "Zaolzie" – do XVIII w. również samodzielna wioska, zwana "Lidzierzowicami".
Obecnie wieś dzieli się na cztery obręby ewidencyjne (cz. "Základní Sídelní Jednotky"):
Ludność.
W latach 1869–2001:
Według czeskiego spisu z 2001 w 894 z 963 domów w Wędryni mieszkało 3842 osób, z czego 2309 (60,1%) było narodowości czeskiej, 1353 (35,2%) polskiej, 60 (1,6%) słowackiej, 31 (0,8%) śląskiej, 13 (0,3%) morawskiej, 4 (0,1%) niemieckiej i 3 (0,1%) ukraińskiej. Osoby wierzące stanowiły 73,8% populacji (2835 os.), z czego katolicy 44,6%, 1266 osób.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Wandrina". Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania, co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową), aczkolwiek na to, że istniała jako osada już jednak wcześniej świadczy wiek tutejszego kościoła, datowanego najpóźniej na XIII stulecie, oraz archaiczna nazwa, będąca ciągle jeszcze przedmiotem dociekań językoznawców. W jej nazwie wyróżnić można starosłowiański przedrostek "wą-", oznaczający obniżenie, wgłębienie terenu oraz takiż rdzeń "-dr-", oznaczający bieg, spływ wody (a więc „obniżenie z płynącą wodą”). Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Miejscowa parafia katolicka pw. św. Katarzyny powstała w XIV lub w pierwszej połowie XV wieku. Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Cieszynie pod nazwą "Vandrzina".
Przez długi czas była wsią szlachecką. Pierwszym znanym dziedzicem był niejaki Alisz z Orłowej, który za wierną służbę otrzymał w 1426 r. Wędrynię od księcia cieszyńskiego Bolesława I. Następnie władał nią Jakub z Brzozowic oraz rody Cyganów ze Słupska, Czelów z Czechowic i Borków z Tworkowa. W 1694 r. ostatni z rodu Adam Borek, piastujący urząd marszałka krajowego, darował wieś sprowadzonemu przez siebie na Śląsk zakonowi bonifratrów, którym wkrótce ufundował również klasztor ze szpitalem i kościołem w Cieszynie. W 1702 r. zakon, za ogromną na owe czasy kwotę 30 tys. złotych reńskich, odsprzedał wieś Habsburgom.
Wędrynia była wsią biedną. Chłopi mieli mało pól, brakowało zupełnie terenów wypasowych. W 1849 r. na 340 rodzin (1519 osób) było tylko 26 rodzin rolników, 91 rodzin zagrodników i aż 223 rodziny bezrolnych chałupników i komorników, utrzymujących się w tym czasie głównie z pracy na trzech miejscowych folwarkach, a także przy wydobyciu rudy żelaza i kamienia wapiennego oraz przy paleniu wapna (wydobycie wapna zakończono w 1965 roku). Dopiero rozwój bliskiej trzynieckiej huty, do której wieś zaczęła dostarczać najwięcej siły roboczej, poprawił los wędryniaków.
Według austriackiego spisu ludności z 1900 w 265 budynkach w Wędryni na obszarze 2131 hektarów mieszkało 2373 osób, co dawało gęstość zaludnienia równą 111,4 os./km². z tego 649 (27,3%) mieszkańców było katolikami, 1709 (72%) ewangelikami a 15 (0,6%) wyznawcami judaizmu, 2322 (97,9%) było polsko-, 34 (1,4%) niemiecko- a 1 czeskojęzycznymi. Do 1910 roku liczba budynków wzrosła do 301 a mieszkańców do 2587, z czego 2559 było zameldowanych na stałe, 788 (30,5%) było katolikami, 1783 (68,9%) ewangelikami, 16 (0,6%) żydami, 2491 (96,3%) polsko-, 62 (2,4%) niemiecko- a 6 (0,2%) czeskojęzycznymi.
W 1906 roku w miejscowości utworzone zostało gniazdo najstarszej polskiej organizacji sportowej Polskiego Towarzystwa Gimnastycznego „Sokół”. W momencie powstania liczyło ponad 40 członków. Po roku 1931 podporządkowane zostało Związkowi Sokołów Polskich w Czechosłowacji. Na początku 1936 roku liczyło 44 druhów oraz 6 druhen. Prezesem organizacji był Jan Ondraszek, a naczelnikiem Andrzej Ondraszek .
W wyniku zawirowań wojennych i podziale Śląska Cieszyńskiego w 1920 miejscowość stała się częścią Czechosłowacji. Przyłączone do Rzeczypospolitej w październiku 1938 roku wraz z Zaolziem. W okresie II wojnie światowej przejęte przez nazistowskie Niemcy. Od 1945 w granicach Czechosłowacji.
Dzisiaj, kiedy bloki mieszkalne Trzyńca sięgnęły granic wędryńskich pól, wieś przybrała charakter podmiejskiego, robotniczego osiedla mieszkalnego. W latach 1980-1995 miejscowość należała administracyjnie do Trzyńca. Po społecznym referendum – od stycznia 1995 r. ponownie jest samodzielną gminą.
Zabytki.
Jedynym obiektem zabytkowym w miejscowości jest murowany, gotycki kościół parafialny pw. św. Katarzyny - najstarszy w dolinie Olzy na południe od Cieszyna, powstały najpóźniej w XIII w.
Poza zabytkami, w Wędryni znajdują się także inne obiekty o znaczeniu historycznym:
Postaci związane z Wędrynią.
Urodzeni:
Inni:

</doc>
<doc id="1151665" url="https://pl.wikipedia.org/wiki?curid=1151665" title="Bolesław II Szczodry">
Bolesław II Szczodry

Bolesław II Szczodry (Śmiały) (ur. ok. 1042, zm. 2 lub 3 kwietnia 1081 lub 1082) – książę Polski w latach 1058–1076, król Polski w latach 1076–1079.
Życiorys.
Był pierworodnym synem Kazimierza Odnowiciela i Dobroniegi, córki Włodzimierza I Wielkiego, wielkiego księcia kijowskiego. Brat Władysława I Hermana. Imię otrzymał po swoim pradziadzie ojczystym Bolesławie I Chrobrym.
Dokładna data urodzenia Bolesława II nie jest znana. Historycy zwykle opowiadają się za rokiem 1042. Po śmierci ojca został w 1058 księciem polskim. Prowadził politykę zmierzającą do wzmocnienia pozycji państwa na arenie międzynarodowej i uniezależnienia od Cesarstwa. Ingerował w wewnętrzne sprawy sąsiadów (Czech, Węgier i Rusi). W wielkim sporze o inwestyturę dołączył do obozu papieskiego, co umożliwiło mu w 1076 koronację królewską. W 1079 skazał na obcięcie członków biskupa krakowskiego Stanisława, czym wywołał bunt możnych i musiał uciekać z kraju.
Zmarł na Węgrzech w 1081 lub 1082 roku. Miejsce jego pochówku jest nieznane.
Przydomek.
Gall Anonim konsekwentnie nazywał Bolesława II określeniem Szczodry ("Largus") i używał go wyraźnie jako przydomka, natomiast innych określeń, jak „śmiały” ("audax"), „wojowniczy” ("bellicosus") czy „dziki” ("efferus") używał jako przymiotników (dopiero w Kronice wielkopolskiej przybrały one postać przezwisk). Powstał on za życia władcy lub wkrótce po jego śmierci. Uznaje się go za jedyny autentyczny przydomek tego władcy i jest stosowany w literaturze naukowej.
Sprawa właściwego przydomka króla Bolesława II wróciła niedawno w dyskusji historycznej. Profesor Przemysław Wiszewski udowadnia, że Gall Anonim użył określenia „szczodry” jako szyderstwo. .
Bolesław II z określeniem Śmiały pojawia się po raz pierwszy w późnym "Poczcie królów polskich". Określenie to było traktowane przez historiografię XIX i XX wieku jako przydomek. Badacze wskazują, że epitet nadany kilka wieków po śmierci danej osoby nie jest przydomkiem.
Panowanie.
W 1058 roku, po śmierci ojca, Bolesław II Szczodry został księciem Polski. Nie zachowały się informacje, czy otrzymał całe państwo, czy też zmuszony był oddać młodszym braciom dzielnice. Przypuszcza się, że Władysław Herman otrzymał Mazowsze.
Głównym celem i zarazem programem politycznym Bolesława Szczodrego było powstrzymanie ekspansji niemieckiej i wzmocnienie państwa polskiego poprzez aktywną politykę zagraniczną. W ramach realizacji tych celów Bolesław Szczodry dążył do utrzymywania na tronach Rusi i Węgier przyjaznych sobie władców, co niejednokrotnie wymuszało interwencję zbrojną w tych państwach. W 1060 roku zorganizował on pierwszą wyprawę na Węgry w celu osadzenia na tamtejszym tronie swojego sojusznika, Beli I.
W Europie zachodniej trwał w tym czasie spór o inwestyturę, tj. konflikt pomiędzy papieżem Grzegorzem VII i cesarzem Henrykiem IV o dominującą rolę w Europie. W sporze tym Polska, wraz z Węgrami, opowiedziała się za papieżem. Celem takiej polityki Bolesława było z jednej strony osłabienie cesarza, z drugiej zaś uzyskanie korony królewskiej. Cel ten został osiągnięty w Boże Narodzenie 25 grudnia 1076 roku, gdy arcybiskup gnieźnieński Bogumił w obecności legatów papieskich koronował Bolesława w katedrze gnieźnieńskiej na króla Polski.
Następnie próbował Bolesław osadzić na tronie kijowskim innego swojego sojusznika. Według kroniki Wincentego Kadłubka, w czasie długoletniej wyprawy pozostawione w Polsce żony polskich rycerzy zdradzały ich z zarządcami majątków. Rycerze postanowili wrócić do kraju bez zgody króla, który oburzony zakończył wyprawę bez wygranej i postanowił rozprawić się ze zdrajcami i niewiernymi żonami.
Jak pisze Kadłubek, surowe kary (przystawianie szczeniąt do piersi) spotkały się z krytyką biskupa krakowskiego Stanisława, który "wyciąga ku niemu miecz klątwy" (nie jest jasne, czy oznacza to faktyczne rzucenie klątwy, czy jedynie jej groźbę). Bolesław niepokornego biskupa skazał na „obcięcie członków”, czyli nosa, ucha lub uszu, bądź palców. Była to kara przewidziana dla zdrajców, której jednak nie wolno było zastosować wobec osoby duchownej. (Nie należy jej też mylić z karą śmierci, jakkolwiek często zdarzało się, że śmierć następowała w wyniku utraty krwi lub zakażenia.) Wcześniejszy kronikarz, Gall Anonim, nie podaje dokładnej przyczyny konfliktu, a jedynie jego skutki, obie jego strony obarczając równą winą, jednakże w stosunku do biskupa używa określenia „biskup-zdrajca”. Jak utrzymują niektórzy historycy i badacze (np. Paweł Jasienica, Tadeusz Wojciechowski), biskup Stanisław spiskował przeciw silnej władzy królewskiej. Widocznie bliskie związki biskupa z kołami opozycji możnowładczej ściągnęły nań zarzut zdrady i karę, jaką prawo przewidywało dla łamiących obowiązek wierności królowi. Inni, jak Feliks Koneczny, wskazują jeszcze inne przyczyny konfliktu biskupa i króla, a mianowicie walkę Stanisława o uznanie testamentów i immunitet kościelny.
Legenda głosi, iż rozszczepienie ciała biskupa spowodowało bunt możnowładców i po przegranej w tym konflikcie król uszedł w 1079 roku z kraju na Węgry, gdzie według kroniki Galla Anonima nie zsiadł nawet z konia (co było oznaką wyższości, pogardy), przywitany przez króla węgierskiego Władysława. Niektórzy historycy mówią, że Bolesław został otruty. Według (wątpliwej wiarygodności) podań późnośredniowiecznych Bolesław resztę życia spędził jako mnich milczący w miejscowości Ossiach w Karyntii.
Następcą Bolesława na tronie Polski został jego brat, Władysław I Herman. Bolesław Szczodry, w literaturze przedmiotu uważany jest za jednego z najbardziej utalentowanych władców z dynastii Piastów.
Polityka polsko-czeska.
Około 1060 Bolesław Szczodry wyprawił się do Czech, w celu odbicia przewiezionych tam przez Brzetysława I polskich rzemieślników z Giecza. Polskie wojska gdy przeszły przez Sudety i podeszły pod Pragę, zaczęły oblężenie grodu Hradec, w którym żyli owi rzemieślnicy. Polskę wspomagały wojska Pomorzan. Wszystko mogłoby zakończyć się szczęśliwym finałem, gdyby nie to, iż Bolesław wpadł w czeskie zasadzki i ledwo uszedł z życiem. Przegrana doprowadziła do tymczasowego osłabienia Polski.
Klęska pod Grodźcem Golęszyckim miała duże znaczenie dla stosunków polsko-czeskich. Tu polityka Polska biegła dwoma torami: Bolesław udzielał schronienia księciu Jaromirowi, ale także w 1061 roku poparł jego przeciwnika, księcia Wratysława II. Wyrazem nowego układu sił było małżeństwo Wratysława z siostrą polskiego księcia Świętosławą. Jego konsekwencją było uchylenie się Bolesława od udzielenia pomocy Węgrom, kiedy spadła na nich odwetowa i skuteczna wyprawa cesarska w 1063 roku. Przyjął natomiast uciekinierów, synów Beli I, Gejzę i Władysława.
W 1068 r. stosunki polsko-czeskie uległy naprężeniu. Książęta morawscy Konrad i Otto, poparci przez możnych z rodu Wszeborowiców „posłali i odwołali z Polski swojego brata Jaromira” po to, aby przeforsować jego kandydaturę na biskupa praskiego. Było to wymierzone przeciwko księciu Wratysławowi. Wojska polskie najprawdopodobniej stanęły na Śląsku, gdyż z kroniki Kosmasa wynika, że Wratysław przybył w okolice Kłodzka. Ponieważ Wratysław zgodził się na ustanowienie Jaromira biskupem praskim, nie doszło do wojny domowej w Czechach, a tym samym został chwilowo zażegnany konflikt polsko-czeski.
Gall Anonim opisuje wkroczenie Czechów do Polski, a następnie pościg Bolesława za nimi aż na Morawy. Jesienią 1071 Bolesław stawił się w Miśni przed cesarzem Henrykiem IV. Musiał zapewne udzielić odpowiedzi na skargę obecnego tam Wratysława. Kronikarz Lampert z Hersfeldu podaje, że między oboma książętami istniała „najniebezpieczniejsza zgoda” i dopiero cesarz nakazał im zawarcie pokoju i pozostanie przy swoich granicach. Bolesław wykorzystał zjazd miśnieński do nawiązania kontaktów z opozycją saską. W 1072 Bolesław zaatakował Czechy, zrywając w ten sposób układ miśnieński, w związku z czym 19 maja 1073 r. cesarz wezwał całe swoje rycerstwo na wyprawę przeciwko Polsce, jako odwet za złamanie pokoju z Czechami. Sasi zdołali nawiązać sojusz z Wieletami, odmówili udziału w wyprawie, a nawet podnieśli bunt przeciwko Henrykowi. Bunt ten uniemożliwił Henrykowi IV wyprawę przeciwko Polsce, ale także udzielenie pomocy Salomonowi, królowi Węgier.
Stosunki z Rusią.
Obalenie księcia kijowskiego Izjasława, który był połączony silnymi więzami rodzinnymi z dynastią piastowską (na początku lat 40. XI wieku ożeniony z Gertrudą córką Mieszka II), włączyło Polskę do walk wewnętrznych o Ruś.
W 1069 r. książę Bolesław poprowadził wielką wyprawę do Kijowa. Przeciwnikiem Izjasława był jego stryj Wszesław, który musiał uciekać. Doprowadziło to do przejęcia tronu przez Izjasława z powrotem. Lecz interwencja Polski nie została przyjęta pozytywnie na Rusi (Pamiętliwi Rusini ciągle wspominali spustoszenie Kijowa przez Bolesława Chrobrego). Bano się polskich rabunków. Doszło do rozmów pomiędzy Wszesławem i Świętosławem a Izjasławem. Prosili oni aby nie prowadził na nich Polaków, a jeśli zależy mu na pokoju to niech „wejdzie z małym wojskiem”. Izjasław posłuchał i zostawił wojska polskie, udał się tylko z Bolesławem i niewielkim oddziałem. Rycerstwo chętnie szło na wyprawy wojenne, gdyż dawały one bogate łupy i brańców. Książę przywrócił Izjasławowi tron, ale dla polskiego rycerstwa nie była ona sukcesem. Nie pozwolono im rabować, a gdy tego próbowali, wystąpiła przeciwko nim ludność ruska. Bolesław zdołał jednak wymusić na Izjasławie znaczące odszkodowanie, co opisuje Gall Anonim. Już w marcu 1073 r., czyli w okresie największego naprężenia w stosunkach Polski z Cesarstwem książę kijowski Izjasław, protegowany Bolesława, utracił tron kijowski. Obalili go Świętosław i Wszewołod. Bolesław nie mógł ryzykować wyprawy na Ruś, ponieważ spodziewał się wyprawy niemieckiej. Szybko porozumiał się ze Świętosławem, a ograbiony Izjasław udał się na dwór cesarski prosząc o pomoc, a syna Jaropełka wysłał w tym samym celu do papieża Grzegorza VII. Misja ta została w Rzymie dobrze przyjęta, głównie ze względu na osobę księżnej Gertrudy, żony Izjasława, rzeczniczki podporządkowania Rusi papiestwu. Jaropełk zaproponował Grzegorzowi VII, w zamian za poparcie w przywróceniu do władzy Izjasława, oddanie Rusi pod zwierzchnictwo Stolicy Apostolskiej.
Stosunki na Węgrzech.
Na Węgrzech doszło do walki o tron pomiędzy królem Andrzejem a księciem Belą I. Andrzej był popierany przez Niemców i Czechów, dlatego Polska wsparła Belę, aby przeciwstawić się Cesarstwu. Bolesław nie chciał dopuścić do czeskiej interwencji dlatego uderzył na Morawy, aby wojska czeskie zaprzestały marszu na Budę i odparły atak. Podczas zamieszek wewnętrznych zginął Andrzej i koronę otrzymał Bela I. Dzięki temu Polska zyskała sojusznika, lecz Bolesław zaniedbał w tym czasie politykę wewnętrzną i od Polski zostało oddzielone Pomorze Gdańskie (Wschodnie).
Bela po trzech latach rządów zmarł, a tron przejął syn Andrzeja – Salomon. Wypędził on synów Beli – Gejzę i Władysława. Dzięki Szczodremu Gejza mógł powrócić do ojczyzny, a nawet dostać w niej dzielnicę. W 1074 Gejza przejął władzę co spowodowało wygnanie Salomona. Natomiast trzy lata później umarł, a na tron powrócił wygnany Salomon. Wtedy doszło do kolejnej interwencji Polski, w wyniku której na tronie zostaje osadzony brat Gejzy.
Polityka wewnętrzna.
Dzięki Bolesławowi powrócono do samodzielnej polityki monetarnej (emisja srebrnych denarów). Zasługą króla było również ufundowanie opactw benedyktyńskich w Mogilnie, Tyńcu, Wrocławiu, Lubiniu, a także odbudowanie katedry w Gnieźnie. Bolesław rządził zdecydowanie, ponieważ miał na celu centralizację władzy co nie podobało się możnym. Niezadowolenie stało się przyczyną zawiązania antykrólewskiego buntu, na czele którego stanął biskup ze Szczepanowa, Stanisław. Celem spiskowców było obalenie Bolesława i powołanie na tron krakowski jego młodszego brata, Władysława Hermana.
Organizacja Kościoła za czasów Bolesława.
Kazimierz Odnowiciel zostawił swojemu synowi wiele do zrobienia jeśli chodzi o odbudowę struktur kościelnych w Polsce po nawrocie wierzeń przedchrześcijańskich w latach 30. XI stulecia. Jednym z sukcesów Bolesława była konsekracja katedry w Gnieźnie w 1064, zniszczonej w 1038 podczas najazdu czeskiego. Metropolia gnieźnieńska zaczęła funkcjonować dopiero około 1075, prawdopodobnie pod rządami arcybiskupa Bogumiła. Odnowienie metropolii było sprawą kluczową dla utrzymania samodzielności polskiego Kościoła. Jeszcze w czasach Odnowiciela uprawnienia arcybiskupie (ale nie sam tytuł) zdobył biskup krakowski Aron, a jego następca Suła-Lambert nie otrzymał już tych uprawnień. Kłopoty związane z ich brakiem zakończyły się wraz z ożywieniem metropolii gnieźnieńskiej.
Szczodry przyczynił się też do odnowienia biskupstwa w Poznaniu, a ponadto do założenia diecezji mazowieckiej w Płocku. Przypuszczalnie wpływ na tę decyzję miał jego brat Władysław Herman. Każde z biskupstw wymagało odpowiedniego uposażenia materialnego i tego Szczodry nie skąpił. Wspomagał on rozbudowę sieci klasztornej. Szczodry wspierał klasztor w Tyńcu i Mogilnie, lecz z jego inicjatywy powstały także m.in. opactwo benedyktyńskie w Lubiniu, Płocku i Wrocławiu. Przybywali do nich mnisi z Niemiec. Chrystianizację radykalnie opóźniła reakcja pogańska, która nadal trwała obok odbudowy organizacji kościelnej. Wynikała z tego konieczność ścisłego związania Kościoła z monarchią.
Rodzina.
Małżeństwo i potomstwo.
Imię żony Bolesława Szczodrego oraz jej pochodzenie nie jest znane. Obecnie przyjmuje się, że najprawdopodobniej pochodziła z Niemiec lub Rusi. Ślub miał miejsce przed 1069 rokiem, kiedy urodził się ich jedyny znany potomek – syn Mieszko. Wiadomo, że przeżyła męża i w 1086 roku powróciła do Polski z synem. Uczestniczyła w pogrzebie tego ostatniego w 1089 roku. Jej dalsze losy nie są znane.
Kronikarz Jan Długosz twierdził, że żona Bolesława II Szczodrego miała na imię Wyszesława i pochodziła z dynastii Rurykowiczów. Przekaz ten za błędny uznał w 1895 roku Oswald Balzer, którego pogląd spotkał się z akceptacją w literaturze przedmiotu. Pojawił się również pogląd, że żoną Bolesława była prawdopodobnie królowa Agnieszka, której zgon został odnotowany w nekrologu ze Zwiefalten. Przypuszcza się też, że pochodziła z czeskiej dynastii Przemyślidów.
Grobowiec Bolesława.
Na cmentarzu benedyktyńskiego klasztoru w Ossiach (Karyntia) znajduje się grób z kamienną, starożytną płytą nagrobną rzymskiego legionisty z wyrzeźbionym wizerunkiem konia bez siodła z inskrypcją: (łac.) "Rex Boleslaus Polonie occisor sancti Stanislai Epi Cracoviensis" (pol. Bolesław król Polski, zabójca świętego Stanisława, biskupa krakowskiego). Grób tzw. zewnętrzny stanowi wspomniana płyta, wmurowana w ścianę kościoła od strony cmentarza, wychodzącą na stronę jeziora Ossiach, otoczona żelazną balustradą z inskrypcją: (łac.) "Sarmatis peregrinantibus salus". Grób wewnętrzny znajduje się w łukowo sklepionej przypodłogowej niszy wewnątrz kościoła. Widnieje na nim płyta z inskrypcją: (łac.) "Boleslaus Rex Poloniae". W latach 1953 i 1955 przeprowadzono badania grobu (pod kierownictwem Karoliny Lanckorońskiej), które stwierdziły pochodzenie grobu z wieku XI. Z drugiej strony sporą popularnością cieszy się hipoteza (wysunięta przez Zofię Kozłowską-Budkową), że zwłoki króla w 1086 roku zostały przeniesione do opactwa w Tyńcu.

</doc>
<doc id="1151671" url="https://pl.wikipedia.org/wiki?curid=1151671" title="Wielki Syrt">
Wielki Syrt

Wielki Syrt (ros.: Общий Сырт, "Obszczij Syrt"; kaz.: Жалпы Сырт, "Żałpy Syrt") – wyżyna w południowo-wschodniej Rosji europejskiej i częściowo w Kazachstanie. 
Wyżyna Wielki Syrt leży w południowo-wschodniej części Niziny Wschodnioeuropejskiej. Na wschodzie opiera się o południowy Ural, na południu dolina rzeki Ural dzieli ją od Niziny Nadkaspijskiej, na wschodzie sięga doliny środkowej Wołgi (w okolicy Saratowa), od północy łączy się z wyżynami zachodniego przedgórza Uralu. Wielki Syrt rozciąga się południkowo na długości około 500 km, osiąga maksymalną wysokość 405 m n.p.m. (Miedwieżyj Łob koło Orenburga). 
Wielki Syrt ma specyficzną dla tutejszego regionu formę syrtu – stanowi wypiętrzony, silnie zerodowany płaskowyż, pocięty dolinami rzek na pojedyncze wzgórza i kopulaste ostańce – szychany. Zbudowany jest z piaskowców, glin i wapieni permskich i mezozoicznych. Występują zjawiska krasowe. W północnej części występują lasy, w południowej – roślinność stepowa. 
Zachodnią i środkową część Wielkiego Syrtu odwadniają dopływy Wołgi, m.in. Samara, Czagra i Wielki Irgiz, natomiast część wschodnią i południowe stoki całego płaskowyżu – dopływy Uralu, m.in. Sałmysz, Sakmara i Czagan. Wzdłuż płaskowyży przebiega dział wód między dorzeczami Wołgi i Uralu.

</doc>
<doc id="1151672" url="https://pl.wikipedia.org/wiki?curid=1151672" title="Robot L.O.V.E.">
Robot L.O.V.E.

"Robot L.O.V.E." – utwór Aleca Empire, wydany jako 12" singel 11 czerwca 2007 roku. Singel ten był pierwszym wydawnictwem własnej wytwórni płytowej Aleca Empire, Eat Your Heart Out Records. Singel promuje album "The Golden Foretaste of Heaven" zapowiadany na 28 listopada 2007 roku.
Obok tytułowego "Robot L.O.V.E" na singlu znalazły się dwa inne premierowe utwory.

</doc>
<doc id="1151682" url="https://pl.wikipedia.org/wiki?curid=1151682" title="Diego Mendez">
Diego Mendez



</doc>
<doc id="1151683" url="https://pl.wikipedia.org/wiki?curid=1151683" title="George Macartney (1. hrabia Macartney)">
George Macartney (1. hrabia Macartney)

George Macartney (ur. 14 maja 1737, zm. 31 maja 1806) – brytyjski polityk, administrator i dyplomata.
Życiorys.
George Macartney pochodził ze starej szkockiej rodziny Macartneyów z Auchinleck, którzy w 1649 osiedlili się w Lissanoure w pobliżu miejscowości Loughguile nieopodal Ballymoney (hrabstwo Antrim w Irlandii), gdzie George się urodził.
Po ukończeniu Trinity College w Dublinie w 1759 został studentem w Temple w Londynie. Dzięki poparciu Stephena Foxa, starszego brata Charlesa Jamesa Foxa, Henry Holland skłonny był pokierować karierą Macartneya.
W 1764 Macartney został posłem nadzwyczajnym Wielkiej Brytanii w Rosji. Udało mu się wynegocjować z Katarzyną II alians brytyjsko-rosyjski. Z Petersburga korespondował z innymi ambasadorami brytyjskimi, a ponieważ polityka brytyjska była wtedy podporządkowana projektowi traktatu handlowego z Rosją, Macartney dawał im wskazówki, jak mają postępować. Do jego korespondentów należeli: John Goodricke (ambasador brytyjski w Sztokholmie), Robert Gunning (Kopenhaga), Ralph Woodford (Hamburg), Philip Stanhope (Drezno), Alexander Burnet (Berlin), Joseph Yorke (Haga), Thomas Wroughton (Warszawa), Trevor Corry (Gdańsk).
W 1766 powrócił do Anglii i zasiadał w parlamencie, w latach 1767-1768 znów był ambasadorem w Rosji, a od 1769 posłem w Irlandzkiej Izbie Gmin. W 1767 odznaczony Orderem Orła Białego.
W 1775 został gubernatorem Wysp Karaibskich i baronem Macartney.
Od 1780 pełnił funkcję gubernatora Madrasu w Indiach. W 1786 zrezygnował z urzędu i powrócił do Anglii.
Od 1792 hrabia ("earl") Macartney, został w 1793 pierwszym ambasadorem Wielkiej Brytanii w Pekinie. Dyplomaci powrócili w 1794.
W 1795 został wysłany do Włoch z tajną misją. W 1796 został gubernatorem nowej kolonii - Kolonii Przylądkowej, z którego to stanowiska zrezygnował z powodu kłopotów zdrowotnych w listopadzie 1798. Do Pekinu docierały informacje, które przysyłali: Francis Drake z Genui, Morton Eden – ambasador przy wiedeńskim dworze, Gilbert Elliot - wicekról Korsyki, William Douglas Hamilton – ambasador na dworze Królestwa Neapolu, Thomas Jackson i John Trevor na sardyńskim dworze w Turynie, William Wickham – poseł w Szwajcarii, William Frederick Wyndham poseł na dworze Wielkiego Księstwa Toskanii, Charles Whitworth w Petersburgu, Thomas Walpole – poseł przy sejmie w Ratyzbonie, Richard Worsley (Wenecja), John Udny – oficer stacjonujący w Livorno.
George Macartney zmarł w Chiswick, Middlesex, 31 maja 1806. Tytuł hrabiego Macartney wygasł z braku potomków.

</doc>
<doc id="1151688" url="https://pl.wikipedia.org/wiki?curid=1151688" title="Fereol">
Fereol

Fereol – imię męskie pochodzenia łacińskiego, pierwotnie stanowiące zdrobniałą formę innego imienia łacińskiego – Ferreusz ("Ferreus"), oznaczającego „żelazny, mocny, zuchwały, nieugięty”. W Kościele katolickim istnieje pięciu patronów tego imienia, w tym: św. Fereol, biskup Uzès, św. Fereol, wspominany razem ze św. Ferucjuszem oraz św. Fereol z Vienne, towarzysz św. Ireneusza, patron Besançon.
Fereol imieniny obchodzi 4 stycznia, 5 września i 18 września.

</doc>
<doc id="1151689" url="https://pl.wikipedia.org/wiki?curid=1151689" title="Magadański trakt">
Magadański trakt



</doc>
<doc id="1151694" url="https://pl.wikipedia.org/wiki?curid=1151694" title="Kurhan Chochłacz">
Kurhan Chochłacz

Kurhan Chochłacz – kurhan sarmacki w okolicach Nowoczerkaska w Rosji, pochodzący z I wieku n.e.; miejsce odkrycia tzw. skarbu nowoczerkaskiego.
Odkrycia dokonano przypadkowo w 1864, podczas budowy wodociągu; jak stwierdzili odkrywcy – kurhan był już wcześniej ograbiony. 
W kurhanie pochowano aorską kobietę w wieku około 50 lat, europoidalnego typu antropologicznego – prawdopodobnie wodza plemienia lub żonę wodza. Wyposażenie grobowe składało się z co najmniej trzynastu złotych przedmiotów, w większości zdobionych motywami zwierzęcymi i wykładanych turkusami, ametystami i koralami. Przedmiotami tymi były bogato ornamentowane bransolety, szkatułki, diadem, flakonik do perfum, srebrne i brązowe naczynia, w większości importowane z zachodnich prowincji rzymskich. Poza tym znaleziono tu setki małych złotych blaszek naszywanych na odzież i nakrycia głowy, złotą statuetkę Erosa, terakotową figurkę. Część wyrobów wykonanych została przez miejscowych sarmackich mistrzów. Znalezione w kurhanie eksponaty datowane są na okres między II wiekiem p.n.e. a I wiekiem n.e. 
Na szczególną uwagę zasługuje styl zdobienia niektórych przedmiotów, szczególnie złotego diademu, na którym umieszczone są figurki jeleni przypominające motywy charakterystyczne dla scytyjskiego stylu zoomorficznego.
Obecnie zabytki z kurhanu Chochłacz przechowywane są w petersburskim Ermitażu.

</doc>
<doc id="1151695" url="https://pl.wikipedia.org/wiki?curid=1151695" title="Hans Stanley">
Hans Stanley

Hans Stanley (ur. 23 września 1721, zm. 12 stycznia 1780) – brytyjski dyplomata. 
Jego dziadkiem był uczony, sir Hans Sloane (1660-1753), założyciel British Museum.
Hans Stanley pełnił w 1761 funkcję "Chargé d’affaires" brytyjskiej ambasady w Paryżu. Trwała wówczas wojna siedmioletnia, więc nie było ambasadora i mimo niskiej rangi dyplomatycznej Stanley był szefem poselstwa.
W latach 1766-1767 był brytyjskim ambasadorem w Rosji. W 1780 popełnił samobójstwo.

</doc>
<doc id="1151700" url="https://pl.wikipedia.org/wiki?curid=1151700" title="40 Batalion Pancerny (III Rzesza)">
40 Batalion Pancerny (III Rzesza)

40 Batalion Pancerny (niem. "Panzer-Abteilung z.b.V.40") – niemiecki pododdział z okresu II wojny światowej. Został wydzielony na potrzeby operacji "Weserübung" z 35 Regimentu Pancernego ("Panzer-Regiment 35") wchodzącego w skład 4 Dywizji Pancernej ("4. Panzer-Division").
Na jego wyposażenie składało się:

</doc>
<doc id="1151701" url="https://pl.wikipedia.org/wiki?curid=1151701" title="Czesław Urbański">
Czesław Urbański

Czesław Urbański (ur. 1928, zm. 20 listopada 2007) – polski dyplomata, były Konsul Generalny RP w Szanghaju, pracownik Ministerstwa Finansów i Ministerstwa Żeglugi, oraz TVP. Z wykształcenia mgr ekonomii. 

</doc>
<doc id="1151702" url="https://pl.wikipedia.org/wiki?curid=1151702" title="Hans Sloane">
Hans Sloane

Sir Hans Sloane (ur. 16 kwietnia 1660 w Killyleagh, zm. 11 stycznia 1753 w Chelsea w Londynie) – brytyjski lekarz z Ulsteru.
Od wczesnej młodości kolekcjonował rośliny, minerały i różne osobliwości przyrodnicze. Studiował przez cztery lata medycynę w Londynie, kierując jednak swe zainteresowania głównie w stronę botaniki i farmacji. Później wyruszył do Francji, gdzie spędził pewien czas na uniwersytetach w Paryżu i Montpellier, by ostatecznie uzyskać stopień doktora nauk medycznych w uniwersytecie w Orange. Przywiózł ze sobą do Londynu znaczącą kolekcję roślin, którą wykorzystał John Ray w swej "Historia Plantarum".
Po powrocie do Anglii został wkrótce wybrany do Royal Society. W roku 1687 został członkiem "College of Physicians" i wyruszył na Jamajkę z księciem Albemarle.
Odkrył tam właściwości czekolady. Uchodzi dziś za właściwego jej odkrywcę. Dzięki niemu czekolada zaczęła być sprzedawana w aptekach londyńskich jako lekarstwo.
W 1741 Sloane przeszedł na emeryturę, poświęcając się rozwijaniu swej kolekcji "osobliwości". Po jego śmierci kolekcja stanowiła bazę zbiorów British Museum powstałego w 1753.

</doc>
<doc id="1151704" url="https://pl.wikipedia.org/wiki?curid=1151704" title="Keio University Eliica">
Keio University Eliica



</doc>
<doc id="1151705" url="https://pl.wikipedia.org/wiki?curid=1151705" title="William B. Saxbe">
William B. Saxbe



</doc>
<doc id="1151706" url="https://pl.wikipedia.org/wiki?curid=1151706" title="Fiebrosław">
Fiebrosław

Fiebrosław — imię męskie utworzone w Polsce w średniowieczu ze złożenia imienia Febron i typowego dla imion słowiańskich członu "-sław". 
Fiebrosław imieniny obchodzi 25 czerwca.

</doc>
<doc id="1151707" url="https://pl.wikipedia.org/wiki?curid=1151707" title="Makroglobulinemia Waldenströma">
Makroglobulinemia Waldenströma

Makroglobulinemia Waldenströma (ang. "Waldenström's macroglobulinemia") – pierwotna makroglobulinemia, charakteryzująca się układowym rozrostem komórek limfoplazmocytowych wytwarzających immunoglobulinę o dużej masie cząsteczkowej w szpiku kostnym, węzłach chłonnych i w śledzionie. Choroba klasyfikowana jako chłoniak nieziarniczy, określana jest jako chłoniak limfoplazmocytowy z dojrzałych komórek B. Produkowane białko wykrywane jest we krwi jako białko monoklonalne klasy IgM. Chorobę jako pierwszy opisał w 1944 roku szwedzki internista Jan Gösta Waldenström.
Epidemiologia.
Makroglobulinemia Waldenströma jest rzadką chorobą, o zapadalności rocznej szacowanej na 2:1 000 000 u kobiet i 3:1 000 000 u mężczyzn. Mediana wieku w momencie rozpoznania przypada na 60-65 lat.
Etiologia.
Etiologia makroglobulinemii Waldenströma nie jest znana. Rodzinne występowanie choroby u bliźniąt sugeruje udział czynników genetycznych w patogenezie choroby. Choroba częściej dotyka chorych z wirusowym zapaleniem wątroby C i po ekspozycji na promieniowanie jonizujące. Blisko 50% pacjentów z WM ma delecję długiego ramienia chromosomu 6. Czynnikiem predysponującym jest poprzedzająca MGUS.
Objawy i przebieg.
Na obraz kliniczny choroby składają się:
Rozpoznanie.
Rozpoznanie stawiane jest na podstawie:
Leczenie.
Wskazaniem do leczenia cytostatycznego jest wystąpienie objawów klinicznych choroby: objawów ogólnych, niedokrwistości, objawowej organomegalii, polineuropatii, zespołu nadlepkości.

</doc>
<doc id="1151716" url="https://pl.wikipedia.org/wiki?curid=1151716" title="John Goodricke">
John Goodricke



</doc>
<doc id="1151718" url="https://pl.wikipedia.org/wiki?curid=1151718" title="Assel (geologia)">
Assel (geologia)

Assel (ang. "Asselian")
Nazwa pochodzi od rzeki Assel (Baszkiria, Rosja). Termin "asselsk", używany w starszej literaturze, nie wydaje się poprawny.

</doc>
<doc id="1151719" url="https://pl.wikipedia.org/wiki?curid=1151719" title="Pietro Mengoli">
Pietro Mengoli

Pietro Mengoli; polska wersja imienia – Piotr; (ur. w 1626 w Bolonii, zm. 1686 tamże) był włoskim duchownym i matematykiem z Bolonii.
Życiorys.
W rodzinnym mieście studiował razem z Bonawenturą Cavalierim na tamtejszym uniwersytecie; studia ukończył w 1647. Pozostał na tej uczelni przez 39 lat; sprawował funkcję profesora.
W 1644 Mengoli jako pierwszy sformułował tzw. problem bazylejski, rozwiązany w 1735 przez Leonarda Eulera.
Jego głównym dziełem była praca "", którą wydano w 1650 roku. Zawiera ona między innymi:

</doc>
<doc id="1151721" url="https://pl.wikipedia.org/wiki?curid=1151721" title="Fair and balanced">
Fair and balanced

Fair and Balanced (ang. "sprawiedliwy i wyważony") – slogan zastrzeżony jako znak towarowy przez amerykański informacyjny kanał telewizyjny Fox News Channel (skracany FNC). Kanał Fox News Channel należy do Fox Entertainment Group i jest zależny od korporacji News Corporation, której kierownikiem operacyjnym i większościowym udziałowcem (z rodziną) jest Rupert Murdoch. Slogan ten był początkowo pokazywany w połączeniu z frazą "Real Journalism" ("Prawdziwe dziennikarstwo").
Slogan ten jest używany przez telewizję Fox News mimo kontrowersji, jakie wzbudza to w części społeczeństwa. Kontrowersje te, przedstawione w filmie dokumentalnym Outfoxed, to między innymi nieskrywany (mimo sloganu o bezstronności) silnie konserwatywny i prorepublikański światopogląd stacji, brak rozdziału pomiędzy informacjami i cytatami a komentarzami (fakty przeplatają się z ocenami prezenterów) oraz jawne łamanie zasad bezstronności np. poprzez dysproporcje w autorytecie i randze społecznej zapraszanych komentatorów.
Al Franken, autor i komik, użył tego sloganu w podtytule swojej książki z 2003 r. "Lies and the Lying Liars Who Tell Them: A Fair and Balanced Look at the Right" ("Kłamstwa i kłamliwi kłamcy, którzy je wypowiadają: Sprawiedliwe i wyważone spojrzenie w prawą stronę"). W książce tej oskarżył Fox News Channel o stronniczość. W dniu 22 sierpnia 2003 Fox pozwał go na podstawie swojego znaku towarowego za użycie sloganu w tytule. Fox News odstąpiło od procesu 3 dni później po tym, jak sędzia Denny Chin odrzucił ich prośbę o nakaz sądowy.
W grudniu 2003 Fox News stanął z kolei po drugiej stronie barykady, kiedy AlterNet złożył wniosek do Urzędu Patentowego USA o wycofanie ochrony znaku towarowego Foxa "Fair and Balanced" jako "notorycznie mylącego". AlterNet załączył do wniosku film dokumentalny "Outfoxed", jako dowód popierający ich stanowisko. Po wytraceniu początkowego impetu, AlterNet wycofało jednak wniosek, zatem USPTO umorzyło sprawę.

</doc>
<doc id="1151724" url="https://pl.wikipedia.org/wiki?curid=1151724" title="Chłoniak nieziarniczy">
Chłoniak nieziarniczy



</doc>
<doc id="1151728" url="https://pl.wikipedia.org/wiki?curid=1151728" title="Ot sierdca k niebu">
Ot sierdca k niebu

Ot sierdca k niebu (ros.: "От сердца к небу") – czwarty album w dorobku rosyjskiego zespołu pagan metal/folk metalowego Arkona, wydany 31 października 2007 przez wytwórnię Sound Age. 
Album zawiera 12 utworów.

</doc>
<doc id="1151729" url="https://pl.wikipedia.org/wiki?curid=1151729" title="Alexander Burnet">
Alexander Burnet

Alexander Burnett (lub Burnet) (ur. 1735, zm. 1802) – brytyjski dyplomata.
Życiorys.
Pochodził ze szkockiej rodziny szlacheckiej. Jego ojcem był George Burnet (1714-1780). Alexander był przez kilka lata sekretarzem Andrew Mitchella – ambasadora brytyjskiego w Berlinie. Po śmierci Mitchella był przez dwa lata (1771–1772) "chargé d’affaires", choć od czerwca do grudnia 1771 roku ambasadą kierował Robert Gunning (1731-1816).
Powrócił do Szkocji w roku 1772 i osiedlił się w Aberdeen. W roku 1781 poślubił Christian Leslie, z którą miał sześcioro dzieci.

</doc>
<doc id="1151732" url="https://pl.wikipedia.org/wiki?curid=1151732" title="Charles Mathias Jr.">
Charles Mathias Jr.

Charles McCurdy „Mac” Mathias Jr. (ur. 24 lipca 1922 we Frederick, Maryland, zm. 25 stycznia 2010 w Waszyngtonie) – amerykański polityk i prawnik z Maryland związany z Partią Republikańską.
Podczas II wojny światowej w 1942 roku został powołany do służby w Marynarce Wojennej Stanów Zjednoczonych. W latach 1944–1946 uczestniczył w działaniach na Oceanie Spokojnym.
Po wojnie rozpoczął karierę prawniczą i polityczną. Służył jako zastępca prokuratora generalnego w Maryland i główny prawnik rodzinnego miasta Frederick. Był również wybrany do stanowego parlamentu. W latach 1961–1969, przez cztery kadencje Kongresu Stanów Zjednoczonych, był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych. Później, w latach 1969–1987 reprezentował Maryland w Senacie Stanów Zjednoczonych. Nie ubiegał się o reelekcję w 1986 roku i powrócił do praktyki prawniczej w Waszyngtonie.

</doc>
<doc id="1151734" url="https://pl.wikipedia.org/wiki?curid=1151734" title="Andrew Mitchell (dyplomata)">
Andrew Mitchell (dyplomata)

Andrew Mitchell of Thainstone (ur. 1708, zm. 1771) – szkocki szlachcic i brytyjski dyplomata; wieloletni ambasador brytyjski w Berlinie.
Życiorys.
Urodził się w rodzinnym majątku Thainstone splądrowanym podczas rewolty jakobickiej 1745 roku. Mitchell został w roku 1755 ambasadorem brytyjskim w Berlinie. Języka niemieckiego uczył go pisarz pruski Johann Christoph Gottsched (1700–1766). Mitchell był przy Królu Prus Fryderyku II, gdy toczyła się wojna siedmioletnia (1756–1763). Jego listy są dziś ciekawym źródłem do poznania polityki władcy. Mitchell, który był bliskim przyjacielem Fryderyka, był jednak czasem wstrząśnięty gwałtownością i brutalnością jego postępowania, jak kiedy 5 stycznia 1761 roku Fryderyk nałożył kontrybucję na zdobyty Lipsk i kazał zamknąć kilkudziesięciu kupców w ratuszu, do momentu aż suma zostanie wypłacona.
Jego sekretarzem w ambasadzie był Alexander Burnet, który po śmierci Mitchella w 1771 był brytyjskim "chargé d’affaires" w Berlinie, choć od czerwca do grudnia 1771 roku ambasadą kierował Robert Gunning (1731–1816).
Jego synem był Andrew Mitchell Młodszy (1757–1806) oficer Royal Navy.

</doc>
<doc id="1151738" url="https://pl.wikipedia.org/wiki?curid=1151738" title="Stopień swobody (statystyka)">
Stopień swobody (statystyka)



</doc>
<doc id="1151739" url="https://pl.wikipedia.org/wiki?curid=1151739" title="Robert Gunning">
Robert Gunning

Robert Gunning (ur. 6 czerwca 1731, zm. 22 września 1816) – brytyjski dyplomata.
Gunning pracował jako ambasador Wielkiej Brytanii w Danii (1765-1771), Prusach (1771) i Rosji (1772-1776).
Po wejściu w służby dyplomatyczne został Gunning 23 listopada 1765 rezydentem brytyjskim na dworze duńskim (Kopenhaga), gdzie wyruszył w kwietniu. Miał współpracować z drugim ambasadorem wyższej rangi (był nim Walter Titley) i informować rząd brytyjski. Wykazał się zręcznością i taktem. Gdy Titley zmarł (27 lutego 1768) przejął oficjalnie całość obowiązków.
Dnia 13 kwietnia 1771 roku został "envoy extraordinary and minister plenipotentiary" na dwór Królestwa Prus, lecz aż do końca czerwca pozostawał w Kopenhadze. W lipcu dotarł do Berlina. 13 grudnia przeniesiono go do Rosji, gdzie dotarł w czerwcu 1772 roku. Instrukcje rządowe z 28 maja 1772 nakazywała mu próbę mediacji między Rosją a Turcją i wywalczenie poszanowania praw kościoła greckiego. Gunning miał też bronić Gdańska przed zakusami króla Prus Fryderyka II.
Latem 1775 miał podpytać ministra rosyjskiego Nikitę Panina, czy rosyjskie wojsko nie mogłoby pomóc pacyfikować kolonie amerykańskie. Gunning otrzymał entuzjastyczne obietnice od Panina, a potem od samej Katarzyny II. Miano przetransportować 20.000 żołnierzy rosyjskich pod brytyjskim dowództwem do Kanady, by stamtąd zaatakować terytorium dzisiejszych USA.
Uczyniony baronetem dnia 17 października 1778 i kawalerem Orderu Łaźni 19 maja 1779.
Zmarł w Horton, nieopodal Northampton, 22 września 1816 roku.

</doc>
<doc id="1151740" url="https://pl.wikipedia.org/wiki?curid=1151740" title="Walter Titley">
Walter Titley

Walter Titley (ochrzczony w 1698, zm. 1768) – brytyjski dyplomata.
Titley był wieloletnim (1730-1768) ambasadorem (właściwie: "envoy extraordinary" - poseł nadzwyczajny) Wielkiej Brytanii w duńskiej stolicy Kopenhadze. Prowadził zakulisowe rozmowy w swej małej rezydencji wiejskiej Titley’s Gaard w Lyngby na temat królewskiego mariażu między członkami duńskiej i brytyjskiej dynastii panującej. Dzięki jego staraniom Fryderyk V Oldenburg pojął w 1744 roku za żonę córkę Jerzego II Luizę. Król Fryderyk i królowa bardzo lubili i cenili ambasadora i często odwiedzali go w Lyngby. W roku 1751 odbyła się tam wielka gala.
Titley starał się też ochłodzić agresywne zamiary Rosji wobec Danii, gdy (1762) tron Rosji objął Piotr Holsztyński.
Kolejnym mariażem zaplanowanym przez Titleya było małżeństwo 16-letniego króla Chrystiana VII (panował od 1766 roku) z Karoliną Matyldą, siostrą króla Wielkiej Brytanii Jerzego III. Szczęśliwie Titley nie dożył finału. Król Danii oszalał i był okrutny wobec Karoliny Matyldy, której serce zdobył w końcu ambitny lekarz Johann Friedrich Struensee.

</doc>
<doc id="1151745" url="https://pl.wikipedia.org/wiki?curid=1151745" title="Władysław Pobóg-Malinowski">
Władysław Pobóg-Malinowski

Władysław Pobóg-Malinowski (ur. 23 listopada 1899 w Archangielsku, zm. 21 listopada 1962 w Genewie) – oficer artylerii Wojska Polskiego, historyk.
Życiorys.
Uczestnik wojny polsko-bolszewickiej. Po wojnie pełnił służbę w 21 pułku artylerii polowej w garnizonie Kraków (1923), Szefostwie Artylerii i Służby Uzbrojenia Okręgu Korpusu Nr V w Krakowie (1924), 12 pułku artylerii polowej w Złoczowie (1928) i Wojskowym Biurze Historycznym w Warszawie (1929). 3 maja 1922 zweryfikowany został w stopniu porucznika ze starszeństwem z dniem 1 czerwca 1919, w korpusie oficerów artylerii. Służbę w wojsku łączył ze studiami wyższymi (polonistyka i Szkoła Nauk Politycznych). Od 1 października 1932 pozostawał w stanie nieczynnym. Od 1931 naczelnik Wydziału Historyczno-Naukowego w Ministerstwie Spraw Zagranicznych. W 1934 był oficerem rezerwy 1 pułku artylerii najcięższej w Górze Kalwarii. W 1938 kierownik Referatu Archiwalnego Gabinetu Ministra Spraw Zagranicznych. W 1944 powołany został do polskiej służby zagranicznej, z której wycofał się w 1945. W latach 1944–1945 był współtwórcą i jednym z dwóch głównych redaktorów sekcji polskiej Radia Francuskiego. Po II wojnie światowej na emigracji.
Autor wielu prac z zakresu najnowszej historii Polski, pisanych częściowo pod pseudonimem Julian Woyszwiłło. W latach 1929–1934 był sekretarzem redakcji pierwszej edycji 10-tomowej "Pism – Mów – Rozkazów" marszałka Józefa Piłsudskiego. Jego najważniejszą pracą była "Najnowsza historia polityczna Polski 1864–1945" (t. 1–3, wyd 1., t. 1 Paryż 1953, t. 2–3 Londyn 1956–1960).

</doc>
<doc id="1151753" url="https://pl.wikipedia.org/wiki?curid=1151753" title="Spiderbait">
Spiderbait

Spiderbait – australijski zespół rockowy, który ma dwie płyty z 'TOP 10' i inne 3 albumy, które osiągnęły 'TOP40' w Australii. Ich piosenka „Buy Me a Pony” została numerem #1 na „Triple J Hottest 100 for 1996”, grupa osiągnęła sukces singlem „Black Betty” z płyty „Tonight Alright”. Ponadto utwór „Black Betty” został wykorzystany do soundtracku gry „”. Sławę przyniósł im też cover piosenki Johnny'ego Casha „Ghost Riders in The Sky” który został wykorzystany w filmie Ghost Rider.

</doc>
<doc id="1151754" url="https://pl.wikipedia.org/wiki?curid=1151754" title="Wałerij Newerow">
Wałerij Newerow

Wałerij Newerow, ukr. Валерiй Неверов (ur. 21 czerwca 1964 w Charkowie) – ukraiński szachista, arcymistrz od 1991 roku.
Kariera szachowa.
W latach 1983 (wspólnie z Dmytro Komarowem), 1985 i 1988 (wspólnie z Ołeksandrem Morozem i Stanisławem Sawczenko) triumfował w mistrzostwach UFSRR. W 1984 zwyciężył w turnieju młodych mistrzów w Charkowie, natomiast w 1985 podzielił I m. w Poznaniu (wspólnie z Igorem Nowikowem) oraz zdobył we Lwowie srebrny medal młodzieżowych (do lat 26) mistrzostw Związku Radzieckiego (za Eduardasem Rozentalisem). W kolejnych latach odniósł szereg sukcesów indywidualnych, zwyciężając bądź dzieląc I miejsca m.in. w:
W 2002 r. reprezentował barwy Ukrainy na szachowej olimpiadzie. W 2004 r. awansował do rozegranego w Trypolisie pucharowego turnieju o mistrzostwo świata, ale w I rundzie przegrał z Szachrijarem Mammadjarowem i odpadł z dalszej rywalizacji.
Najwyższy ranking w karierze osiągnął 1 października 2002 r., z wynikiem 2601 punktów zajmował wówczas 98. miejsce na światowej liście FIDE, jednocześnie zajmując 4. miejsce wśród ukraińskich szachisów.

</doc>
<doc id="1151755" url="https://pl.wikipedia.org/wiki?curid=1151755" title="Kopalnia węgla kamiennego im. O.F. Zasiadki">
Kopalnia węgla kamiennego im. O.F. Zasiadki

Kopalnia im. O.F. Zasjadki – kopalnia węgla kamiennego, znajdująca się w Doniecku na Ukrainie.
Budowa kopalni została ukończona w 1958, według projektu instytutu "Piwdendniproszacht", z projektowanym wydobyciem 1,2 mln ton węgla na rok. Po połączeniu z sąsiednimi: Kopalnią im. Feliksa Kona i Kopalnią nr 8 "Wietka", jej wydobycie wzrosło do 1,5 mln ton.
W grudniu 1992 kopalnia została włączona do zjednoczenia WO "Donieckwuhillja" i włączona wraz z nim do Funduszu "Derżmajno Ukrainy".
W 1999 węgiel typu "Ż" wydobywano z 5 pokładów o wysokości 0,85 do 2 m, Były to pokłady niebezpieczne, z dużą zawartością metanu i pyłu węglowego, z wyrzutami węgla.
W 2003 wydobyto w kopalni 4 mln ton węgla. Stosowano 6 kombajnów węglowych, prace wydobywcze były prowadzone w pokładach 529 m, 802 m, 1078 m, 1270 m.
Nazwana została na cześć działacza komunistycznego, ministra górnictwa ZSRR – Ołeksandra Zasiadki.
Kopalnia, mimo że jest jedną z nowocześniejszych na Ukrainie, jest bardzo niebezpieczna. Wiąże się to z eksploatacją węgla na dużych głębokościach, znacznie podwyższoną zawartością metanu w złożach, oraz pogonią za zyskiem zarządu kopalni. Za tym idzie wyłączenie czujników metanowych, oraz brak przerw na wentylację chodników i wyrobisk.
W kopalni zdarzyło się już wiele wypadków i katastrof. Do największych należały te w maju 1999, sierpniu 2001, czerwcu 2002, wrześniu 2006, listopadzie 2007 i marcu 2015. Właścicielem kopalni jest Juchym Zwiahilski.

</doc>
<doc id="1151758" url="https://pl.wikipedia.org/wiki?curid=1151758" title="Platycodon grandiflorus">
Platycodon grandiflorus



</doc>
<doc id="1151759" url="https://pl.wikipedia.org/wiki?curid=1151759" title="Browar Głubczyce">
Browar Głubczyce

Browar Głubczyce S.A. Browar w Głubczycach – browar przemysłowy w Głubczycach. 
Historia.
Browar przemysłowy w Głubczycach został założony w 1856 roku przez piwowara Wilhelma Haudego. W 1861 roku przedsiębiorstwo przejął drogą spadku August Weberbauer. W 1885 roku właścicielem zakładu został zięć Augusta Weberbauera, Viktor Czerwonski.
W drugiej połowie XIX wieku moce produkcyjne browaru wynosiły 14 000 hektolitrów piwa. W 1898 roku zakład został gruntownie przebudowany i zmodernizowany. W 1908 roku Viktor Czerwonski utworzył spółkę "Brauerei A. Weberbauer GmbH".
W 1928 roku browar w Głubczycach wstąpił do Górnośląskiego Związku Browarów "Oberschlesischer Brauerei Verein". W okresie III Rzeszy przystąpił do Wschodnioniemieckiego Związku Gospodarki Piwowarskiej w Berlinie ("Brauwirtschaftsverband Ostdeutschland"). W okresie międzywojennym moce produkcyjne browaru wynosiły 70 000 hektolitrów piwa.
Po zakończeniu II wojny światowej zakład został przejęty przez władze Polski Ludowej i upaństwowiony. Uruchomiono go ponownie w 1951 roku i włączono pod nazwą Zakład Nr 7 do nowo utworzonych Głubczyckich Zakładów Piwowarsko-Słodowniczych, które w 1970 roku przemianowano na Opolskie Zakłady Piwowarsko-Słodownicze, a w 1975 roku na Zakłady Piwowarskie w Głubczycach.
Produkty.
Lager

</doc>
<doc id="1151762" url="https://pl.wikipedia.org/wiki?curid=1151762" title="Moliwda">
Moliwda

Moliwda – książka Andrzeja Żuławskiego, wydana w 1994 roku.
"Moliwdę" Andrzej Żuławski pisał w Nowym Jorku w 1979 roku, wydał znacznie później. Tekst łączy cechy eseju i opowieści autobiograficznej. Jako esej "Moliwda" zajmuje się wiekiem XVIII, schyłkiem kultury oświecenia. Tytułowy bohater to Antoni Kossakowski - publikujący w Zabawach Przyjemnych i Pożytecznych poeta, intelektualista i awanturnik, zwany przez współczesnych "Moliwdą". Drugi, powiązany z nim wówczas, bohater tekstu to Jakub Frank, żydowski reformator religijny. Plastyczna, niemal filmowa narracja "Moliwdy" rysuje barwny obraz stulecia jako czasu przełomu kulturowego, rozchwiania wartości i doświadczeń skrajnych (co każe myśleć o wcześniejszym filmie artysty "Diabeł" lub o wcześniejszym jego opowiadaniu "Casanova", przedrukowanym w 1994 w tomie "Piekielnicy").
Jako opowieść osobista "Moliwda" stanowi autoportret artysty, ukazanego także jako gorzki świadek współczesności. Żuławski rysuje analogię między tamtym schyłkiem XVIII a obecnym kresem XX stulecia.
"Moliwda" - tekst równocześnie wyrafinowany stylistycznie i kolokwialny, budowany techniką mnożenia epicko zarysowanych obrazów - jest też szczegółowym wykładem poglądów Jakuba Franka, zawiera refleksje na temat gnozy i wysnutych z niej poglądów.

</doc>
<doc id="1151763" url="https://pl.wikipedia.org/wiki?curid=1151763" title="Per Wiberg">
Per Wiberg

Per Wiberg (ur. 8 czerwca 1968) – szwedzki muzyk, kompozytor i klawiszowiec. Członek zespołu stoner rockowego Spiritual Beggars. Od 2003 roku Wiberg brał udział w trasach koncertowych z Opeth w trakcie trasy "Deliverance/Damnation", oficjalnie stał się członkiem grupy w 2005 roku. W 2009 roku dołączył do doommetalowej formacji Krux. W 2011 roku Wiberg odszedł z zespołu Opeth.
Występował również gościnnie na płytach progresywnego szwedzkiego Anekdoten oraz Arch Enemy. Per Wiberg używa instrumentów Nord Electro 2 oraz Korg Triton.

</doc>
<doc id="1151765" url="https://pl.wikipedia.org/wiki?curid=1151765" title="John W. Campbell Memorial Award">
John W. Campbell Memorial Award



</doc>
<doc id="1151770" url="https://pl.wikipedia.org/wiki?curid=1151770" title="Adenophora liliifolia">
Adenophora liliifolia



</doc>
<doc id="1151772" url="https://pl.wikipedia.org/wiki?curid=1151772" title="Sołone">
Sołone

Sołone UA-12 osiedle typu miejskiego w obwodzie dniepropetrowskim na Ukrainie. Siedziba władz rejonu sołoniańskiego.
Historia.
Osada założona na początku XVIII wieku. 
Ludność.
W 1966 liczyła 3700 mieszkańców.

</doc>
<doc id="1151773" url="https://pl.wikipedia.org/wiki?curid=1151773" title="Sit skupiony">
Sit skupiony

Sit skupiony ("Juncus conglomeratus" L.) – kępowa roślina wieloletnia z rośliny sitowatych. Zasięg obejmuje północno-zachodnie krańce Afryki, niemal całą Europę i rejon Kaukazu. Zawleczony zdziczał w Australii, na Nowej Zelandii i w Ameryce Północnej. W Polsce gatunek pospolity, w miejscach wilgotnych od niżu po regiel górny.
Biologia i ekologia.
Rośnie na podmokłych łąkach i pastwiskach na glebach ciężkich i słabo przewietrzanych (poniżej 10% zawartości powietrza). Ekspansywny na siedliskach wilgotnych nazbyt intensywnie wypasanych lub wydeptywanych.
Zmienność.
Tworzy mieszańce z sitem rozpierzchłym, sinym i cienkim.

</doc>
<doc id="1151774" url="https://pl.wikipedia.org/wiki?curid=1151774" title="Caryczanka">
Caryczanka

Caryczanka – osiedle typu miejskiego w obwodzie dniepropetrowskim na Ukrainie, siedziba władz rejonu caryczańskiego.
Miejscowość leży w południowo-wschodniej części Niziny Naddnieprzańskiej, na prawym brzegu rzeki Oril. Pierwsza wzmianka o miejscowości pochodzi z 1604. Ludność liczy około 7800 osób.

</doc>
<doc id="1151779" url="https://pl.wikipedia.org/wiki?curid=1151779" title="Szyroke (obwód dniepropetrowski)">
Szyroke (obwód dniepropetrowski)

Szyroke – osiedle typu miejskiego w obwodzie dniepropetrowskim na Ukrainie, siedziba władz rejonu szyrokiwskiego.
Historia.
Osada leży nad brzegiem Ingulca, powstała w XVIII wieku na ziemiach pałanki ingulskiej Nowej Siczy jako zaporoski zimownik. 
W 1989 liczyła 11 722 mieszkańców.

</doc>
<doc id="1151780" url="https://pl.wikipedia.org/wiki?curid=1151780" title="Sit siny">
Sit siny

Sit siny ("Juncus inflexus" L.) – kępowa roślina wieloletnia z rośliny sitowatych. Zasięg obejmuje tereny w południowej i północnej Afryce, południowej i środkowej Azji oraz niemal całej Europie. Zawleczony został do Australii, na Nową Zelandię, do Urugwaju i Kanady. W Polsce gatunek pospolity, w miejscach wilgotnych od niżu po regiel górny.
Biologia i ekologia.
Rośnie na podmokłych łąkach i pastwiskach na glebach ciężkich i słabo przewietrzanych (poniżej 10% zawartości powietrza). Ekspansywny na siedliskach wilgotnych nazbyt intensywnie wypasanych lub wydeptywanych.
Zmienność.
Tworzy mieszańce z sitem rozpierzchłym i skupionym.

</doc>
<doc id="1151781" url="https://pl.wikipedia.org/wiki?curid=1151781" title="John Tchicai">
John Tchicai

John Martin Tchicai (ur. 28 kwietnia 1936 w Aarhus, Dania, zm. 8 października 2012 w Perpignan, Francja) – duński saksofonista jazzowy. Jeden z pionierów free jazzu w Europie. Jego rodzice pochodzili z Danii i Konga.
Tchicai początkowo grał na skrzypcach, w latach nastoletnich zaczął grać na klarnecie i saksofonie altowym, z czasem skoncentrował się na grze na tym ostatnim. Pod koniec lat pięćdziesiątych podróżował po Europie koncertując z różnorodnymi artystami. Po przeprowadzce do Nowego Jorku w 1963 roku, Tchicai zaangażował się w tamtejszą scenę freejazzową, współtworzył New York Contemporary Five i New York Art Quartet, zagrał też na przełomowym albumie Johna Coltrane'a "Ascension". Był jednym z członków Jazz Composers Guild. W 1966 roku powrócił do Danii, gdzie stworzył grupę Cadentia Nova Danica oraz zajął się na pracą nauczycielską.
Do nagrywania i koncertowania powrócił pod koniec lat siedemdziesiątych, we wczesnych latach osiemdziesiątych zaś za swój główny instrument obrał saksofon tenorowy. W roku 1999 otrzymał dożywotni grant od duńskiego Ministerstwa Kultury. W 1991 Tchicai wraz z żoną przenieśli się w okolice San Francisco, gdzie muzyk stał na czele kilku grup muzycznych. W roku 1997 przyznano mu nagrodę – stypendium National Endowment for the Arts.
W ostatnich latach życia mieszkał w Kalifornii i południowej Francji.
Nagrywał m.in. z takimi muzykami jak John Coltrane, Don Cherry, Archie Shepp, John Lennon, Yōko Ono, Johnny Dyani, Roswell Rudd, Albert Ayler, Dollar Brand, Makaya Ntshoko, Carla i Paul Bley, Vitold Rek, Theo Jörgensmann, Karl Berger, Misha Mengelberg, Lee Konitz, Cecil Taylor, Marilyn Mazur. Współpracował też z poetami, np. Amiri Baraka.
Zmarł 8 października 2012 w Perpignan w wyniku wylewu krwi do mózgu, którego doznał 11 czerwca 2012 w Barcelonie.

</doc>
<doc id="1151782" url="https://pl.wikipedia.org/wiki?curid=1151782" title="Juncus conglomeratus">
Juncus conglomeratus



</doc>
<doc id="1151784" url="https://pl.wikipedia.org/wiki?curid=1151784" title="Juncus inflexus">
Juncus inflexus



</doc>
<doc id="1151787" url="https://pl.wikipedia.org/wiki?curid=1151787" title="Całka Fresnela">
Całka Fresnela

Całka Fresnela – dwie funkcje specjalne formula_1 i formula_2 zwane odpowiednio sinusem i cosinusem Fresnela, zdefiniowane następująco:
Należy zauważyć, że istnieje też inna definicja, w której powyższe całki są mnożone przez czynnik formula_5
Nazwa tych funkcji została wprowadzona dla uhonorowania francuskiego fizyka i inżyniera Augustina Jeana Fresnela.
Całki te pojawiły się w związku z optycznym efektem dyfrakcji Fresnela.
Wybrane własności.
Funkcje formula_6 i formula_1 dla formula_8 rzeczywistego są funkcjami nieparzystymi.
Związek z funkcją błędu:
Wartości graniczne dla formula_8 rzeczywistego:
Klotoida.
Klotoida znana także jako spirala Cornu lub spirala Eulera, to krzywa powstająca przez narysowanie wykresu parametrycznego funkcji formula_13 względem formula_14 Ponieważ formula_15 jest miarą długości łukowej tejże spirali, zatem spirala ta ma nieskończoną długość. Klotoida znalazła też zastosowanie przy projektowaniu szos.

</doc>
<doc id="1151788" url="https://pl.wikipedia.org/wiki?curid=1151788" title="Algama">
Algama

Algama – rzeka w azjatyckiej części Rosji, dopływ rzeki Gonam. Długość: 426 km, powierzchnia dorzecza 21 500 km². Źródła w Paśmie Stanowym.

</doc>
<doc id="1151789" url="https://pl.wikipedia.org/wiki?curid=1151789" title="Kraków Gospel Choir">
Kraków Gospel Choir

Kraków Gospel Choir (KGC) − gospelowy chór z siedzibą w Krakowie.
Historia.
Kraków Gospel Choir powstał w 1999 roku. W tym czasie muzyka gospel nie była jeszcze popularna w Polsce. KGC jest jednym z najstarszych polskich zespołów śpiewających gospel. 
Założycielką chóru była Lea Kjeldsen, obywatelka Królestwa Danii od kilkunastu lat mieszkająca w Krakowie. 
Chór koncertował wielokrotnie na terenie Polski, a także za granicą: Dania (2002, 2004, 2006, 2012 – trasy koncertowe), Niemcy (Berlin – 2004, 2005), Czechy (Praga, Pilzno, Stonava – 2003, 2004, 2013). Poza działalnością koncertową KGC zajmuje się pomocą przy organizacji warsztatów gospel (m.in. w Grójcu w 2005 roku i w Krakowie od 2000 roku, czy w 2013 w Sandomierzu. KGC współorganizuje również Festiwal 7xGospel w Krakowie.
Z okazji dziesięciolecia, w 2009 roku, Kraków Gospel Choir nagrał drugą płytę.

</doc>
<doc id="1151795" url="https://pl.wikipedia.org/wiki?curid=1151795" title="Literatura stosowana">
Literatura stosowana

Literatura stosowana (literatura użytkowa) – termin teoretycznoliteracki utworzony w 1932, potem upowszechniony przez Stefanię Skwarczyńską.
„Literatura stosowana” (w ujęciu Skwarczyńskiej) to teksty (pisane lub ustne) o charakterze praktycznym i użytkowym, w odróżnieniu od, tradycyjnie pojętej, „literatury pięknej”, która służy czystemu pięknu. Koncepcję tę Skwarczyńska włączyła po latach w obręb swej uniwersalnej teorii literatury, głoszącej, że „dzieło literackie to każdy sensowny twór słowny” (pisany lub ustny).
Koncepcja ta otwierała pole badań rozległego obszaru tekstów, zarówno pozbawionych wyraźnej organizacji estetycznej tworzywa, jak i wysoce kunsztownych. Skwarczyńską interesowały gatunki literatury stosowanej, rozpatrywane nowatorsko poza tradycją genologiczną wysnutą z Arystotelesa, a opisywane niejako od podstaw, jak (traktowane jako gatunek): ewangelia, kazanie, dziennik, rozmowa i bardzo wiele innych. W 1937 wydała monografię "Teoria listu", obszernie przedstawiającą gatunek literatury stosowanej.
Wobec użytkowo nakierowanej literatury stosowanej odmiennym zespołem dzieł jest, tradycyjnie pojęta, literatura piękna, w której przeważa funkcja estetyczna tekstu. Literatura stosowana i literatura piękna składają się na całość literatury, jako, w ujęciu Skwarczyńskiej, wszelkich „sensownych tworów słownych”.

</doc>
<doc id="1151799" url="https://pl.wikipedia.org/wiki?curid=1151799" title="Stanisław Piotrowski (duchowny)">
Stanisław Piotrowski (duchowny)

Stanisław Piotrowski (ur. 23 października 1921 w Supraślu, zm. 13 lipca 2006 w Białymstoku) – polski duchowny rzymskokatolicki, profesor, wykładowca teologii dogmatycznej w Archidiecezjalnym Wyższym Seminarium Duchownym w Białymstoku, Studium Teologii w Białymstoku, Papieskim Wydziale Teologicznym. Otrzymał godność infułata Kapituły Metropolitalnej. Był uczestnikiem kampanii wrześniowej oraz żołnierzem Armii Krajowej. W czasie wojny ratował dzieci narodowości żydowskiej.
Życiorys.
Ukończył małe seminarium księży salezjanów w Supraślu. W 1939 roku walczył w kampanii wrześniowej jako żołnierz 42. Pułku Piechoty. Wzięty do niewoli, został wkrótce zwolniony. W dalszym okresie okupacji był wychowawcą w salezjańskim sierocińcu w rodzinnym mieście, a także uczył na tajnych kompletach koło Wasilkowa. Jako pracownik sierocińca uratował kilkoro żydowskich dzieci. Wstąpił do Armii Krajowej, w efekcie czego po zajęciu białostockiego przez armię radziecką wywieziono go w 1944 r. do obozu NKWD nr 45 w Ostaszkowie.
Po dwuletnim uwięzieniu podjął studia w 1946 r. w Archidiecezjalnym Wyższym Seminarium Duchownym w Białymstoku, a po jego ukończeniu na KUL, kończąc je doktoratem z teologii dogmatycznej. Święcenia kapłańskie otrzymał w roku 1951. Po studiach był duszpasterzem akademickim i prefektem szkół średnich. W czasach stalinizmu z powodu swojego zaangażowania w pracę z młodzieżą został usunięty ze szkoły. Następnie podjął pracę w białostockim Archidiecezjalnym Wyższym Seminarium Duchownym, gdzie prowadził wykłady z dogmatyki, katechetyki, propedeutyki teologii i fonetyki. W latach 1961-68 mianowany prefektem
studiów, a w 1967 został wicerektorem, które to stanowisko piastował aż do wybrania go rektorem w 1972. Uczelnią kierował jako rektor do 1979 r. W 1982 został rektorem białostockiego Instytutu Teologiczno-Pastoralnego, wykładał także w Archidiecezjalnym Kolegium Katechetycznym i Studium Teologii.
Niezależnie od działalności akademickiej, w ramach archidiecezji białostockiej był moderatorem do spraw powołań, cenzorem ksiąg kościelnych, członkiem Rady Kapłańskiej, Kolegium Konsultorów, Rady Duszpasterskiej i promotorem I Synodu Archidiecezji Białostockiej. Działał też w mass mediach, 16 lat komentując czytania biblijne w Magazynie Polskiego Radia Białystok – Ewangelia i Życie i publikując w czasopiśmie „W służbie miłosierdzia”.
Pochowany 16 lipca po mszy pogrzebowej w białostockiej bazylice katedralnej na cmentarzu parafialnym w Supraślu.
Nagrody i upamiętnienie.
Za swoją działalność uhonorowany w 1999 r. (za 1998 r.) nagrodą im. Henryka Ołdytowskiego przez Towarzystwo Przyjaciół Supraśla . W Supraślu uhonorowano pamięć ks. Stanisława Piotrowskiego nadając jednej z ulic jego imię.

</doc>
<doc id="1151804" url="https://pl.wikipedia.org/wiki?curid=1151804" title="Herb Strzelec Krajeńskich">
Herb Strzelec Krajeńskich

Herb Strzelec Krajeńskich – jeden z symboli miasta Strzelce Krajeńskie i gminy Strzelce Krajeńskie w postaci herbu. Godło herbowe znane jest z XIV-wiecznych pieczęci miejskich.
Wygląd i symbolika.
Herb przedstawia na czerwonej tarczy herbowej biały ceglany blankowany mur miejski z otwartą bramą. W czarnym prześwicie bramy widnieje lilia z trzema białymi kwiatami na zielonej łodydze, z czterema liśćmi po prawej i czterema po lewej stronie łodygi; dwa najniżej umieszczone liście są nieco mniejsze od pozostałych sześciu. Ponad mur wystają trzy białe baszty, nakryte stożkowatymi, błękitnymi daszkami, każda o dwóch otworach strzelniczych w układzie jeden obok drugiego. Środkowa baszta jest nieco większa od dwóch pozostałych.

</doc>
<doc id="1151805" url="https://pl.wikipedia.org/wiki?curid=1151805" title="Sit sztywny">
Sit sztywny

Sit sztywny ("Juncus squarrosus" L.) – gatunek kępowej rośliny wieloletniej z rośliny sitowatych. Zasięg obejmuje obszar od Maroka, poprzez Europę do Szwecji, Estonii, zachodniej Rosji i Ukrainy, brak tego gatunku na Bałkanach. Zawleczony został do Australii, na Nową Zelandię, do Finlandii, na wyspy archipelagu Svalbard, wyspę Jan Mayen, południową Grenlandię i do Ameryki Północnej. Występuje w Polsce na niżu i w niższych położeniach górskich, rozproszony, lokalnie rzadki.
Biologia i ekologia.
Rośnie na piaskach, w miejscach kwaśnych i wilgotnych – na wrzosowiskach, kwaśnych łąkach, w borach (tu zwykle przy koleinach dróg leśnych). W klasyfikacji zbiorowisk roślinnych gatunek charakterystyczny dla Ass. "Nardo-Juncetum squarrosi".

</doc>
<doc id="1151806" url="https://pl.wikipedia.org/wiki?curid=1151806" title="Juncus squarrosus">
Juncus squarrosus



</doc>
<doc id="1151807" url="https://pl.wikipedia.org/wiki?curid=1151807" title="Tadeusz Krahel">
Tadeusz Krahel

Tadeusz Krahel (ur. 24 września 1937 w Zwierzyńcu Wielkim) – ksiądz rzymskokatolicki, doktor historii Kościoła, wykładowca w Archidiecezjalnym Wyższym Seminarium Duchownym w Białymstoku, Studium Teologii w Białymstoku i Wilnie, Papieskim Wydziale Teologicznym.
Życiorys.
Tadeusz Krahel urodził się 24 września 1937 w Zwierzyńcu Wielkim. Święcenia kapłańskie przyjął w roku 1964. Pracował przez 4 lata jako wikariusz w parafiach diecezji białostockiej, a następnie rozpoczął studia na Wydziale Teologicznym Katolickiego Uniwersytetu Lubelskiego. Stopień doktora w zakresie historii Kościoła uzyskał w Akademii Teologii Katolickiej w Warszawie.
Pracował jako wykładowca w Archidiecezjalnym Wyższym Seminarium Duchownym w Białymstoku (AWSD) oraz wykładał na Akademii Teologicznej w Warszawie, Studium Teologii w Białymstoku i Wilnie, Papieskim Wydziale Teologicznym. W latach 1992–1993 był rektorem AWSD w Białymstoku, członek Białostockiego Towarzystwa Naukowego i Polskiego Towarzystwa Historycznego.
Do przedmiotów badań naukowych ks. Tadeusza Krahela należą m.in. historie kapłanów archidiecezji wileńskiej ratujących Żydów w okresie okupacji niemieckiej (1941-1944).
Publikacje.
Źródło: Kurier Wileński

</doc>
<doc id="1151810" url="https://pl.wikipedia.org/wiki?curid=1151810" title="Stanisław Fiedorczuk">
Stanisław Fiedorczuk

Stanisław Fiedorczuk (ur. 29 maja 1910 we wsi Wyszonki Wypychy, zm. 20 września 2004 w Trzciannem) – ksiądz rzymskokatolicki. Pracował w miejscowościach: Prozoroki, Miory, Zabłudów, Sokółka, Dobrzyniewo; od 1950 administrator parafii Trzcianne, w tym samym roku proboszcz; od 1965 dziekan knyszyński; na emeryturze od 1974. Przez cały okres pracy duszpasterskiej inwigilowany przez UB, autor wspomnień "Kartki z mojego życia. Wspomnienia z lat 1920-1976", wydanych przez Instytut Historii Uniwersytetu w Białymstoku w 1998 r.

</doc>
<doc id="1151812" url="https://pl.wikipedia.org/wiki?curid=1151812" title="Kamienica Pod Pająkiem w Krakowie">
Kamienica Pod Pająkiem w Krakowie

Kamienica Pod Pająkiem – kamienica znajdująca się w Krakowie przy ul. Karmelickiej 35, na rogu z ul. Batorego, na Piasku.
Jest to dom własny Talowskiego, który zaprojektował go w 1889 roku i w tym samym roku wprowadził do niego pewne modyfikacje (np. dodał wieżę na narożu). O roku budowy (także 1889) informuje data, umieszczona w szczycie kamienicy, której cyfry są przedzielone płaskorzeźbą słońca. Kamienica należy do pierwszej fazy twórczości Talowskiego (1885-95), w której architekt stworzył "najbardziej chyba oryginalne dzieła, a mianowicie kamienice krakowskie, nie bez racji uznawane za kwintesencję „talowszczyzny”". Dzieła tego okresu, w tym kamienicę Pod Pająkiem, charakteryzuje stosowanie spatynowanej cegły i kamiennego detalu, elementów historycznych, rozbudowanej ornamentyki oraz asymetria i ekspresja.
Kamienica jest trzypiętrowa, na rzucie nieregularnym, spowodowanym kształtem działki, ze ściętym narożem. Układ pomieszczeń w kamienicy jest w większości jednotraktowy i amfiladowy. Elewacje wykonane są z ciemnoczerwonej cegły klinkierowej, zendrówek i zwykłej cegły, a detale i ornamenty z białego kamienia, co wywołuje efekt zróżnicowanej kolorystyki.
W elewacji znajdują się także specjalne kanaliki, mające umożliwić obrośnięcie budynku przez dzikie wino. Zieleń ta miała stanowić integralną część dekoracji budynku.
Elewacje są płaskie, bez podziałów architektonicznych, zwieńczone krenelażem, attyką, dwoma szczytami i urozmaicone wykuszem, narożną wieżą i dekoracją. Narożna, czworoboczna wieżyczka zwieńczona jest miniaturą okrągłej baszty, stylizowanej na średniowieczną. Kamienica posiada dwie elewacje, różnie rozwiązane. Fasada od ul. Batorego "ma charakter niedostępnego, groźnego zamku obronnego, nieco przerabianego (różne rodzaje cegieł, wzorowana na Sukiennicach attyka wstawiona między „starszy”, neośredniowieczny krenelaż)". Od tej strony całość zwieńczona jest gotycyzującym, ceglanym szczytem, obok którego w attyce znajduje się maszkaron.
Fasada od ul. Karmelickiej jest asymetryczna i ma charakter mieszczańskiej kamienicy, zwieńczonej szczytem (attyką) w typie niderlandzkim. Esownice szczytu rozpoczynają się już na wysokości pierwszego piętra (z prawej strony), co sprawia wrażenie przenikania się szczytu z płaszczyzną fasady. Pomiędzy wolutowymi spływami attyki, w zwieńczeniu szczytu znajduje się okrągły otwór z pająkiem w sieci, poniżej wspomniana już data budowy z wyobrażeniem słońca i zegar słoneczny. Pod gzymsem, znajdującym się z lewej strony szczytu, umieszczony jest napis: "Fecit Theodorus Talowski" i skrzydlaty smok.
Na poziomie pierwszego piętra znajduje się manierystyczny wykusz z oknem ujętym w dwa pilastry, na których spoczywa belkowanie i gzyms. Na belkowaniu umieszczony jest napis: "Si Deus nobiscum quis contra nos" ("Jeśli Bóg z nami, któż przeciw nam") – taki sam znajduje się na portalu bramy, prowadzącej na dziedziniec zamku na Wawelu. U dołu wykusza widoczny jest uskrzydlony dysk słoneczny (egipski symbol solarny) z dwoma głowami ptasimi.
Na program ikonograficzny kamienicy składa się wyobrażenie pająka w sieci i symbole solarne (dysk i słońce). Zdaniem Wojciecha Bałusa pająk, posiadający liczne znaczenia, w tym wypadku nie może być wiązany z symboliką twórczości, alegorią zmysłu czucia ani z legendą o tkaczu, który za siecią miał ukryć Władysława Łokietka przed najeźdźcami (to ostatnie powiązanie zasugerował Michał Rożek). Zdaniem Bałusa tutaj pająka należy powiązać z czasem (pajęczyna jest wszak tworem szybko przemijającym, powstającym na ruinach, gdzie zamiera życie; na fasadzie znajduje się zegar słoneczny, a mury wydają się być stare). Odwołując się do sentencji z wykusza ("Si Deus nobiscum..."), parafrazującej słowa św. Pawła z Listu do Rzymian (Rz 8, 31), badacz ten zaproponował następującą interpretacją programu kamienicy: "Tylko Światło – Bóg-światłość – rozplątać może iluzje pajęczyn i wydobyć człowieka ze splotów delikatnej, a tak przecież mocno owijającej go sieci. Tylko Bóg-słońce pokazać może, że nie „opera vana” decydują o ludzkim losie. I że nie powinien on zbytnio ufać sobie i własnym przemijającym tworom".
W 2000 roku zakończył się remont elewacji frontowej kamienicy, "w trakcie której wyeksponowano celowo wprowadzone przez architekta zróżnicowanie kolorystyki cegieł (tak aby dom wyglądał na przebudowany) czy tkwiące w elewacji kule armatnie, budynek pozostawiono do dyspozycji użytkowników".

</doc>
<doc id="1151817" url="https://pl.wikipedia.org/wiki?curid=1151817" title="Szarm el-Szejk (zatoka)">
Szarm el-Szejk (zatoka)

Szarm el-Szejk (arab. شرم الشيخ, trl. "Sharm ash-Shaykh", trb. "Szarm asz-Szajch") – mała zatoka Morza Czerwonego w kurorcie Szarm el-Szejk w południowej części półwyspu Synaj w muhafazie Synaj Południowy w Egipcie. Znajduje się tam niewielki port i przystań turystyczna, z których wypływają łodzie do miejsc nurkowych na rafie koralowej. W pobliżu zatoki znajduje się "Hyperbaric Medical Centre".

</doc>
<doc id="1151819" url="https://pl.wikipedia.org/wiki?curid=1151819" title="Edytor kodu">
Edytor kodu



</doc>
<doc id="1151834" url="https://pl.wikipedia.org/wiki?curid=1151834" title="Adeste Fideles">
Adeste Fideles

Adeste Fideles (łac. "Przybądźcie wierni") – średniowieczny hymn katolicki na okres Bożego Narodzenia nieznanego autorstwa.
Charakterystyka.
Jedyną pewną informacją o pochodzeniu pieśni jest imię i nazwisko kopisty, który zapisał tekst i melodię popularnej pieśni irlandzkiej – sir John Francis Wade (1711-1786). Autor ten sporządził kopię hymnu między 1743-1744 dla katolickiego chóru w Douai na północy Francji (region Nord-Pas-de-Calais). W XVIII w. w miasteczku chronili się prześladowani przez irlandzkich protestantów na Wyspach Brytyjskich katolicy.
Hymn ten został przetłumaczony na wiele języków i jest jedną z najpopularniejszych i najbardziej znanych kolęd świata. Najczęściej obok oryginalnej wykonywana jest wersja angielska "O come all ye faithful".
Melodia.
Za autora muzyki do tej kolędy uważa się Johna Francisa Wade, lecz spotykane są także zdania, że jej autorem mógł być John Reading lub jego syn, a nawet Haendel czy portugalski kompozytor Marcos António da Fonseca. Faktem jest, że w latach powstania tej kolędy na świecie spotykało się wiele podobnych tematów muzycznych. Najstarszy zachowany rękopis Johna Francisa Wade'a zawiera zarówno nuty jak i tekst. Został on opublikowany w 1760.
Tekst.
Pochodzenie oryginalnego XIII-wiecznego tekstu przypisywano wielu autorom, np. św. Bonawenturze czy królowi Portugalii Janowi IV. Uważa się, że John Francis Wade spisał i dostosował znany wcześniej tekst i skomponował do niego muzykę.
Tekst kolędy liczył w oryginale 4 zwrotki, dopiero potem ich liczbę zwiększono do 8. W użyciu jest wiele wersji tekstu łacińskiego różniących się zarówno liczbą zwrotek, jak i pewnymi fragmentami tekstu. Poniżej podany jest tekst uważany za oryginalny oraz jego polska wersja.
Interpretacje.
Pieśń bożonarodzeniowa znajduje się w repertuarze wielu wykonawców zarówno XX, jaki XXI w. Oto niektórzy spośród nich:

</doc>
<doc id="1151835" url="https://pl.wikipedia.org/wiki?curid=1151835" title="Dżabal Madsus">
Dżabal Madsus

Dżabal Madsus – góra w Egipcie, w południowej części Półwyspu Synaj, w muhafaza Południowy Synaj. Wysokość 740 m n.p.m., ok. 18 km na północ od kurortu Szarm el-Szejk nad Morzem Czerwonym.

</doc>
<doc id="1151838" url="https://pl.wikipedia.org/wiki?curid=1151838" title="Dobropilja">
Dobropilja



</doc>
<doc id="1151840" url="https://pl.wikipedia.org/wiki?curid=1151840" title="IBV Vestmannaeyjar">
IBV Vestmannaeyjar



</doc>
<doc id="1151841" url="https://pl.wikipedia.org/wiki?curid=1151841" title="François Marty (kardynał)">
François Marty (kardynał)

Gabriel Auguste François Marty (ur. 18 maja 1904 w Vaureilles, zm. 16 lutego 1994 w Villefranche-de-Rouerque) – francuski duchowny katolicki, kardynał, Arcybiskup Paryża.
Życiorys.
Pochodził z chłopskiej rodziny. Studiował w Seminarium w Rodez i Instytucie Katolickim w Tuluzie. Święcenia kapłańskie przyjął 28 czerwca 1930. W latach 1951-1952 był wikariuszem generalnym diecezji Rodez. 1 lutego 1952 Pius XII mianował go biskupem Saint-Flour. Został tytularnym biskupem Emesy oraz biskupem koadiutorem Reims. 9 maja 1960 przeszedł na Arcybiskupstwo Reims, a 26 marca 1968 Arcybiskupstwo Paryża. Uczestniczył w obradach Soboru Watykańskiego II. Od 31 maja 1966 pełnił funkcję wiceprzewodniczącego,a od 26 maja 1969 do 24 października 1975 przewodniczącego Konferencji Episkopatu Francji. 28 kwietnia 1969 Paweł VI wyniósł go do godności kardynalskiej z tytułem prezbitera San Luigi dei Francesi. Wziął udział w konklawe wybierających Jana Pawła I i Jana Pawła II. 31 stycznia 1981 z powodu podeszłego wieku zrezygnował z kierowania archidiecezją. 18 maja 1984 ukończył 80 lat i utracił prawo udziału w konklawe. Zginął w wyniku zderzenia samochodu z pociągiem.

</doc>
<doc id="1151842" url="https://pl.wikipedia.org/wiki?curid=1151842" title="Błogosławiony Józef">
Błogosławiony Józef

Zobacz też: Święty Józef

</doc>
<doc id="1151843" url="https://pl.wikipedia.org/wiki?curid=1151843" title="Łyman">
Łyman

Łyman (, w latach 1925–2016 Krasnyj Łyman, ) – miasto w obwodzie donieckim, rejonie kramatorskim na Ukrainie. Była siedziba władz rejonu łymańskiego.
Większość ludności jest zatrudniona na kolei i w kompleksie rolno-przemysłowym.
Historia.
Łyman powstał w 1667 r., jako osada Kozaków pułku izjumskiego. W 1825 r. został przekształcony w osadę wojskową. W 1911 r. w pobliżu miejscowości poprowadzono linię kolejową i wybudowano stację. W 1925 r. została ona przemianowana na Krasnyj Łyman. W latach 1932–1933 wielu mieszkańców zmarło w wyniku Hołodomoru. W 1938 r. Krasnyj Łyman otrzymał prawa miejskie. W czasie II wojny światowej, od 7 lipca 1942 do 31 stycznia 1943 r., miasto znajdowało się pod okupacją niemiecką. Działały tu oddziały partyzanckie.
12 kwietnia 2014 r., 5. dnia po ogłoszeniu „Donieckiej Republiki Ludowej”, separatyści podjęli próbę ujęcia miejscowego posterunku policji. Burmistrz Łeonid Perebeinis prowadził negocjacje z uzbrojonym i agresywnym tłumem rosyjskich bojowników. W trakcie negocjacji uzgodniono, że separatyści opuszczą miasto bez walki. Jednak już 30 kwietnia uzbrojeni terroryści wdarli się na sesję rady miejskiej i pod groźbą użycia broni wzięli deputowanych i gminę jako zakładników i zmusili władze miasta do uwzględnienia w głosowaniu kwestii uznania niepodległości „Donieckiej Republiki Ludowej”.. 3 czerwca władze ukraińskie odzyskały kontrolę nad Krasnym Łymanem. 4 lutego 2016 Rada Najwyższa Ukrainy w ramach procesu dekomunizacji przywróciła nazwę Łyman. Zmiana nazwy weszła w życie 18 lutego 2016. 
Podczas inwazji Rosji w Ukrainę, pod koniec maja 2022 r. Łyman został zdobyty przez wojska rosyjskie, po kilkudniowych walkach wokół miasta z użyciem artylerii. Podczas kontrofensywy ukraińskiej na północnym wschodzie wojska ukraińskie podeszły pod miasto 10 września, lecz Rosjanie przez kolejne tygodnie bronili się w mieście. Po otoczeniu Łymanu od północy pod koniec września, siły ukraińskie weszły do miasta 1 października. Ponad 90% budynków mieszkalnych zostało zniszczonych przez rosyjskie wojska.
Religia.
W mieście znajduje się żeński monaster Opieki Matki Bożej w jurysdykcji Ukraińskiego Kościoła Prawosławnego Patriarchatu Moskiewskiego.

</doc>
<doc id="1151847" url="https://pl.wikipedia.org/wiki?curid=1151847" title="Ołeksandriwka (rejon ołeksandriwski)">
Ołeksandriwka (rejon ołeksandriwski)

Ołeksandriwka - osiedle typu miejskiego w obwodzie donieckim na Ukrainie, siedziba władz rejonu ołeksandriwskiego.
Ludność miejscowości liczy około 4200 osób.

</doc>
<doc id="1151848" url="https://pl.wikipedia.org/wiki?curid=1151848" title="Manhusz">
Manhusz

Manhusz (ukr. Мангуш) – osiedle typu miejskiego w obwodzie donieckim na Ukrainie, siedziba władz rejonu manhuszskiego.
W 2001 r. ludność osiedla liczyła 8468 mieszkańców.

</doc>
<doc id="1151849" url="https://pl.wikipedia.org/wiki?curid=1151849" title="Kamiennogórska Specjalna Strefa Ekonomiczna Małej Przedsiębiorczości">
Kamiennogórska Specjalna Strefa Ekonomiczna Małej Przedsiębiorczości

Kamiennogórska Specjalna Strefa Ekonomiczna Małej Przedsiębiorczości "(KSSEMP)" – jedna z czternastu stref ekonomicznych w Polsce. Zarządzana przez "Specjalną Strefę Ekonomiczną Małej Przedsiębiorczości S.A." z siedzibą w Kamiennej Górze przy ul. Jana Pawła II 11A.
Kamiennogórska Specjalna Strefa Ekonomiczna Małej Przedsiębiorczości (KSSEMP) została powołana na podstawie ustawy z 20 października 1994 r. o specjalnych strefach ekonomicznych (z późniejszymi zmianami). Będzie funkcjonować do końca grudnia 2026 roku. Siedziba Specjalnej Strefy Ekonomicznej Małej Przedsiębiorczości S.A. znajduje się w Kamiennej Górze, województwo dolnośląskie.
Kamiennogórska SSEMP prowadzi działalność na terenie województwa dolnośląskiego i wielkopolskiego na obszarze 540,83 ha w miastach: Jawor, Jelenia Góra, Kamienna Góra, Mirsk, Lubań, Lwówek Śląski, Ostrów Wielkopolski, Piechowice, Zgorzelec oraz w gminach: Gryfów Śląski, Janowice Wielkie, Kamienna Góra, Lubawka, Nowogrodziec, Prusice, Żmigród.
Przedsiębiorca inwestujący na terenie Kamiennogórskiej Specjalnej Strefy Ekonomicznej Małej Przedsiębiorczości nabywa prawo do korzystania z pomocy publicznej w formie zwolnienia podatkowego.

</doc>
<doc id="1151850" url="https://pl.wikipedia.org/wiki?curid=1151850" title="Algorytm Gaussa">
Algorytm Gaussa



</doc>
<doc id="1151851" url="https://pl.wikipedia.org/wiki?curid=1151851" title="Prefix operatora">
Prefix operatora



</doc>
<doc id="1151852" url="https://pl.wikipedia.org/wiki?curid=1151852" title="Dżabal Sahra">
Dżabal Sahra

Dżabal Sahra – góra w Egipcie, w południowo-wschodniej części Półwyspu Synaj, w muhafazie Synaj Południowy w Parku Narodowym Świętej Katarzyny. Wznosi się na wysokość 1459 m n.p.m. Jest położona ok. 20 km na północny zachód od kurortu Szarm el-Szejk nad Morzem Czerwonym.

</doc>
<doc id="1151861" url="https://pl.wikipedia.org/wiki?curid=1151861" title="Fram Reykjavik">
Fram Reykjavik



</doc>
<doc id="1151864" url="https://pl.wikipedia.org/wiki?curid=1151864" title="Kontenery Solarisa">
Kontenery Solarisa

Kontenery Solarisa (ang. "Solaris Containers") są technologią wirtualizacyjną dostępną począwszy od Solaris 10. Jest to implementacja technologii zwanej wirtualizacją poziomu systemu operacyjnego.

</doc>
<doc id="1151865" url="https://pl.wikipedia.org/wiki?curid=1151865" title="Postać schodkowa">
Postać schodkowa



</doc>
<doc id="1151867" url="https://pl.wikipedia.org/wiki?curid=1151867" title="Postać schodkowa macierzy">
Postać schodkowa macierzy



</doc>
<doc id="1151868" url="https://pl.wikipedia.org/wiki?curid=1151868" title="Postać schodkowa zredukowana">
Postać schodkowa zredukowana



</doc>
<doc id="1151869" url="https://pl.wikipedia.org/wiki?curid=1151869" title="Postać schodkowa zredukowana macierzy">
Postać schodkowa zredukowana macierzy



</doc>
<doc id="1151870" url="https://pl.wikipedia.org/wiki?curid=1151870" title="Drukarka termiczna">
Drukarka termiczna

Drukarka termiczna – drukarka pozwalająca na otrzymywanie wydruków na specjalnym papierze termicznym, który zmienia swoją barwę (ciemnieje) pod wpływem dostarczonego do niego ciepła. W tym przypadku nie ma potrzeby stosowania taśmy barwiącej, tonera czy tuszu. 
Zasada działania drukarki termicznej.
Drukarka termiczna wykorzystuje technologię bezpośredniego druku termicznego na specjalnym papierze termicznym. Głowica drukująca drukarki termicznej wyposażona jest w matrycę igieł, podobnie jak w drukarkach igłowych. Z tego powodu zalicza się ją do grupy drukarek mozaikowych. 
Termoaktywna substancja, jaką powleczony jest papier, po podgrzaniu przez głowicę utlenia się i powodując jego zaczernienie w odpowiednich miejscach.
Zaletą drukarek termicznych jest szybkość wydruku i cicha praca; wadą zaś – monochromatyczny wydruk i słaba trwałość druku, który zanika szczególnie pod wpływem światła słonecznego (promieniowania podczerwonego) lub wysokiej temperatury.
Zastosowanie drukarek termicznych.
Drukarki termiczne ze względu na wydajność, niskie koszty eksploatacji, a także szybką i cichą pracę mają bardzo szerokie i wszechstronne zastosowanie. Stosowane są między innymi:

</doc>
<doc id="1151872" url="https://pl.wikipedia.org/wiki?curid=1151872" title="Akustyka okrętowa">
Akustyka okrętowa

Akustyka okrętowa obejmuje przede wszystkim część akustyczną zagadnień z tematu tzw. wibroakustyki, czyli dziedziny, która w przypadku tematyki okrętowej bada i opisuje źródła, emisję i propagację drgań i hałasów, dla sprężystej konstrukcji kadłuba statku. 
Źródła takich drgań i hałasów to przede wszystkim silniki spalinowe i elektryczne, generatory prądu, pędniki okrętowe (śruby napędowe i stery strumieniowe) oraz urządzenia dodatkowe takie jak rozmaite kompresory, układy wentylacyjne i klimatyzacyjne, układy wydechowe silników spalinowych i inne.
Akustyka okrętowa to również zagadnienia z dziedziny hydrografii (akustycznego badania środowiska wodnego w otoczeniu statku, rozpoznawania przeszkód i obiektów oraz tworzenie map dna morskiego) i szerzej zakreślonej hydroakustyki, w tym np. badanie hałasu kawitacyjnego powstającego podczas pracy śruby napędowej czy steru strumieniowego.
Hałasy na statkach.
Ponieważ od wielu lat obowiązują odpowiednie międzynarodowe przepisy dotyczące limitów hałasów w pomieszczeniach mieszkalnych i siłowniach statków (patrz np. przepisy "IMO"), a także pewne obostrzenia względem hałasu środowiskowego jaki wytwarza statek stojący w porcie, czy przepływający przez cieśniny i kanały portowe, samoczynnie rozwinęła się więc gałąź akustyki badająca szczegółowo hałasy na statkach i możliwości ich redukcji.
Hałas powstający na statku ze względu na jego naturę można podzielić na dwa rodzaje:
Hałas na statku to dwa ważne aspekty badań. Pierwszy z nich bada możliwości redukcji hałasu pod kątem zwiększenia komfortu pasażerów, zapewnienia należytych warunków do pracy i wypoczynku dla załogi oraz podnoszący kwestię zapobiegania uszkodzeniom słuchu. Drugi aspekt, nie mniej ważny, to zagadnienia wibroakustyczne, opisujące w poważnym stopniu wytrzymałość konstrukcyjną statku, jako całego układu elementów konstrukcyjnych, niebezpieczeństwo powstawania drgań rezonansowych i związanych z nimi hałasów, a także zajmujące się diagnostyką pojedynczych urządzeń w tym wykrywaniem wadliwie (hałaśliwie) pracujących układów mechanicznych, co stanowi priorytetowe zagadnienie w kontekście bezpieczeństwa na morzu.

</doc>
<doc id="1151873" url="https://pl.wikipedia.org/wiki?curid=1151873" title="Schodki">
Schodki

Wyraz schodki jest zdrobnieniem od wyrazu schody. Różne przedmioty są określane tym słowem ze względu na szeroko pojmowane podobieństwo do schodów:

</doc>
<doc id="1151874" url="https://pl.wikipedia.org/wiki?curid=1151874" title="Joanna Pokojska">
Joanna Pokojska

Joanna Pokojska (ur. 29 czerwca 1977 w Szczecinie) – polska aktorka teatralna i filmowa.
Życiorys.
W 2001 roku ukończyła studia na Wydziale Aktorskim PWSFTviT w Łodzi. Do 2008 była aktorką teatru Ateneum w Warszawie.
Praca w teatrze.
Wybrane spektakle teatralne z udziałem Joanny Pokojskiej:

</doc>
<doc id="1151882" url="https://pl.wikipedia.org/wiki?curid=1151882" title="Campanula scheuchzeri">
Campanula scheuchzeri



</doc>
<doc id="1151890" url="https://pl.wikipedia.org/wiki?curid=1151890" title="US Fiumana">
US Fiumana

US Fiumana (wł. Unione Sportiva Fiumana) – włoski klub piłkarski, mający siedzibę w mieście Fiume (ob. Rijeka), w północno-wschodniej części kraju, działający w latach 1926-1945.
Historia.
Chronologia nazw:
Klub sportowy US Fiumana został założony w miejscowości Fiume 2 września 1926 roku w wyniku połączenia dwóch klubów miejskich Gloria i Olympia. W ostatnim sezonie 1925/26, Olympia uplasowała się na trzeciej, a Gloria na czwartej pozycji w grupie D Seconda Divisione (D2).
Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub w sezonie 1926/27 startował w Prima Divisione (D2), zajmując piąte miejsce w grupie B. Sezon 1927/28 zakończył na trzeciej pozycji w grupie A "Prima Divisione", ale decyzją FIGC otrzymała promocję do "Divisione Nazionale". Debiutowy sezon na najwyższym poziomie był nieudany, po zajęciu 14.miejsca w grupie B został zdegradowany. W sezonie 1929/30 po podziale najwyższej dywizji na Serie A i Serie B klub został zakwalifikowany do drugiej ligi. Sezon zakończył na 18.miejscu w "Serie B" i spadł do "Prima Divisione" (D3). W 1935 roku liga zmieniła nazwę na Serie C. W sezonie 1940/41 zespół zwyciężył najpierw w grupie A, a potem również był pierwszym w turnieju finałowym A, zdobywając awans do "Serie B". Ale po zajęciu 15.pozycji w "Serie B" spadł z powrotem do "Serie C". W sezonie 1942/43 był trzecim w grupie A "Serie C", ale rozpoczęcie działań wojskowych przeszkodziło organizacji rozgrywek. Po zakończeniu II wojny światowej, w 1945 roku włoskie miasto Fiume zostało przemianowane na Rijeka i przyłączone do Jugosławii. Klub został rozwiązany.
Barwy klubowe, strój.
Klub ma barwy czerwono-żółto-niebieskie. Zawodnicy swoje domowe spotkania zazwyczaj grali w czerwonych koszulkach z białą gwiazdą po lewej stronie piersi, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski od maja 1918 rozgrywał swoje mecze domowe na Stadio Comunale del Littorio w Fiume o pojemności 8 tys. widzów.

</doc>
<doc id="1151905" url="https://pl.wikipedia.org/wiki?curid=1151905" title="Plesieck">
Plesieck



</doc>
<doc id="1151906" url="https://pl.wikipedia.org/wiki?curid=1151906" title="Parafia św. Mikołaja w Radomiu">
Parafia św. Mikołaja w Radomiu

Parafia Świętego Mikołaja – parafia prawosławna w Radomiu, w dekanacie Kraków diecezji łódzko-poznańskiej.
Na terenie parafii funkcjonuje 1 cerkiew:
Historia.
W XVIII wieku kupcy greccy, uciekając przed prześladowaniami tureckimi, znaleźli schronienie w Polsce. Osiedlili się m.in. w Opatowie i uzyskali zgodę władz Królestwa Polskiego do zakładania swoich świątyń w domach prywatnych, utrzymania we własnym zakresie kapłana prawosławnego i odprawiania nabożeństw w obrządku bizantyjskim. Z tego okresu (1778) bierze swój początek prawosławna parafia w Opatowie, która w 1837 r. została przeniesiona do Radomia.
W Radomiu na pierwszą cerkiew zaadaptowano dawny kościół klasztorny Sióstr Bernardynek, zamknięty przez władze austriackie w 1809 r. i przerobiony na więzienie. Pierwszym proboszczem prawosławnym w Radomiu został ks. Ignacy Klimowicz. W tym czasie do parafii należało 234 wiernych (nie licząc wojskowych).
W październiku 1837 r. odbyła się uroczysta konsekracja radomskiej cerkwi, której dokonał biskup warszawski Antoni (Rafalski), sufragan eparchii wołyńskiej. Z tej okazji główny konsekrator ofiarował ewangeliarz z własnoręcznym napisem: „"Księgę tę, św. Ewangelię, składam w darze radomskiej cerkwi prawosławnej pw. św. Mikołaja w dniu jej wyświęcenia 10/22 października 1837 roku. Pokorny Antoni, prawosławny biskup Warszawski"”. Ewangeliarz (pochodzący z 1804 r.) zachował się do dzisiaj i jest używany podczas uroczystych nabożeństw w parafii.
W wyniku starań biskupa Antoniego parafia otrzymała w 1839 r. parcelę miejską przy szosie warszawskiej na urządzenie tam cmentarza. Począwszy od lat 70. XIX w., rodziła się myśl o wybudowaniu własnej, prawosławnej świątyni w Radomiu. Potrzebę potęgował szybki wzrost liczby parafian, a ponadto architektura świątyni wydawała się obca duchowi prawosławia. Współistnienie cerkwi w jednym kompleksie z budynkami więzienia również budziło kontrowersje.
W 1902 r. ukończono budowę okazałej, posiadającej 3 ołtarze cerkwi pod wezwaniem św. Mikołaja, zlokalizowanej w samym centrum miasta. Konsekracji świątyni dokonał w styczniu tegoż roku biskup lubelski German, biskup pomocniczy eparchii chełmsko-warszawskiej. W 1901 r. parafia liczyła 2757 osób, a według danych statystycznych, zawartych w "Obzorach Radomskoj Gubierni" – na terenie całej guberni radomskiej zamieszkałych na stałe było 1907 r., a czasowo 2287 wyznawców prawosławia.
Wybuch I wojny światowej zmienił sytuację radomskich prawosławnych. Liczba parafian znacznie się zmniejszyła, przestały funkcjonować wszystkie świątynie prawosławne w mieście – gimnazjalna, pułkowa oraz sobór (św. Mikołaja). 20 lipca 1915 r. do Radomia wkroczyły wojska austriacko-węgierskie. Traktując prawosławny sobór jako zdobycz wojenną, ograbiły go ze wszystkiego, co stanowiło jakąkolwiek wartość, a następnie ogołocony przekazały władzom miejskim.
W 1918 r. staraniem Polskiego Towarzystwa Krajoznawczego planowano przerobienie soboru na Muzeum Ziemi Radomskiej. Sporządzono projekt, lecz idea ta nie została zrealizowana. W latach 1925–1930 sobór przebudowano na rzymskokatolicki kościół garnizonowy, po czym dokonano uroczystej konsekracji.
Po I wojnie światowej radomska parafia prawosławna utraciła osobowość prawną. W ciągu całego okresu międzywojennego nie udało się zorganizować parafii. Nabożeństwa były bardzo rzadko odprawiane, w wynajmowanych pomieszczeniach, przez zaproszonego lub delegowanego duchownego, najczęściej z Warszawy.
Podczas II wojny światowej, korzystając z gościnności parafii luterańskiej, urządzono cerkiew domową w pomieszczeniu kamienicy przy ulicy Mikołaja Reja 6.
W 1959 r., po oficjalnym wznowieniu działalności parafii, przyznano subwencję z Funduszu Kościelnego na budowę cerkwi. Świątynię postanowiono wybudować na cmentarzu prawosławnym przy ulicy Warszawskiej 15. Budowę cerkwi rozpoczęto w 1980 r., jednak już w 1983 r. przerwano ze względu na poważne błędy konstrukcyjne, uniemożliwiające kontynuację prac. Głównym inicjatorem podjęcia na nowo budowy radomskiej świątyni parafialnej był przede wszystkim ówczesny metropolita Bazyli, biorąc w tym przedsięwzięciu aktywny i osobisty udział.
W 1986 r. wznowiono budowę cerkwi, którą ukończono po 6 latach. Konsekracji dokonał ówczesny biskup białostocki i gdański Sawa, w asyście ordynariusza diecezji biskupa Szymona oraz biskupa lubelskiego i chełmskiego Abla.
W 2003 r. powstał mozaikowy ornament okalający cerkiew. Stworzyła go grupa artystyczna Trójka Murarska, złożona z młodych absolwentek Akademii Sztuk Pięknych w Warszawie (Hanna Dąbrowska-Certa, Joanna Jarząbek i Agnieszka Kicińska). Pracowały nad nim z własnej inicjatywy, przez ok. 1,5 miesiąca.
19 grudnia 2017 r. oddano do użytku nowy dom parafialny. Tego samego dnia w radomskiej cerkwi miały miejsce święcenia kapłańskie.

</doc>
<doc id="1151908" url="https://pl.wikipedia.org/wiki?curid=1151908" title="Suddhodana Gotama">
Suddhodana Gotama

Suddhodana Gotama (pali Suddhodana सुद्धोदन; sanskr शुद्धोदन Śuddhodana) (ok. 600-500 p.n.e.) – indyjski król z rodu Śakyów. Władca miasta Kapilavastu. Ojciec Sidhatthy Gotamy, znanego jako Budda.
Więzy rodzinne.
Był synem Sihahanu i Kaccāny. Miał czterech braci: Dhotodanę, Sakkodanę, Sukkodanę, Amitodanę, oraz dwie siostry: Amitę i Pamitę.
Królowa Māyā (znana też jako Māyādevi) z królestwa Devadaha urodziła mu syna Sidhatthę Gotamę, późniejszego Buddę. Po jej śmierci jej miejsce zajęła jej siostra Pajāpatī (znana też jako Māhapajāpatī Gotami), która poczęła mu syna Nandę i córkę Sundarī Nandā.
Życie.
Po narodzinach Sidhatthy Gotamy, pierworodnego syna Suddhodany, Asita (nadworny asceta) wygłosił przepowiednię. Według niej Siddhatha miał się stać Uniwersalnym Władcą lub nauczycielem ludzkości. Suddhodana wolał, by syn został Uniwersalnym Władcą niż mędrcem, i zamknął go w pałacu, otaczając wygodami. Kiedy syn opuszczał pałac, słudzy usuwali tych, którzy nie godni byli wzroku księcia z ulic. Jednak mimo wysiłku ojca Sidhattha podczas kilku przejażdżek ujrzał cztery (tzw. wielkie) znaki: starca, chorego, orszak żałobny i wędrownego ascetę. Pragnienie odnalezienia prawdy było silniejsze niż wysiłki ojca, by przytrzymać Sidhatthę w świecie wygód pałacowych.
Odejście księcia, było wielkim ciosem dla ojca. Zachowywał on jednak wiarę w syna. Kiedy doniesiono mu, że Sidhattha zmarł podczas swej wędrówki – odmówił wiary w te słowa, gdyż jego syn nie umarłby, nie dopiąwszy celu. Kiedy wieść o tym doszła do Przebudzonego już Sidhatthy, wygłosił on Mahādhammapāla Jātaka, która opowiadała o niezachwianej wierze Suddhodany w swego syna, w poprzednich żywotach.
Zgodnie z legendą Suddhodana nie mógł pogodzić się z odejściem syna i podejmował wielkie wysiłki w celu odnalezienia go. Po wielu latach, kiedy wieść o oświeceniu Siddhathy dotarła do Suddhodany, ten wysłał synowi posłańca do Veluvana w Rājagasze, w towarzystwie 10 tysięcy ludzi, aby ci przekonali syna do przybycia w rodzinne strony. Posłańcy jednak wysłuchawszy nauk Buddy, wstąpili do Zgromadzenia i zapomnieli o misji. Suddhodana postanowił więc wysłać do syna jego najbliższego przyjaciela Kāludāyīa, aby ten wstąpił do Zgromadzenia i przekonał Buddę do odwiedzin domu rodzinnego. Posłaniec wypełnił misję. Budda przyjął ojcowskie zaproszenie i odwiedził Kapilavatthu. Nim wkroczył do pałacu, prosił, wraz z innymi mnichami, o jałmużnę na ulicach stolicy. Ojciec wraz z orszakiem podążył na spotkanie synowi i zbeształ syna za chodzenie po prośbie. Budda odparł, że to tradycja Przebudzonych. Słysząc te słowa, Suddhaodana stał się „sotāpanna” (Wchodzącym w strumień). Po posiłku w pałacu i wygłoszeniu Dhammy Suddhoddana osiągnął stan sakadāgāmī (Raz powracającym). Następny stopień – anāgāmī (Nie powracający) – osiągnął po
wysłuchaniu Mahādhammapāla Jātaki.
Wiele lat później, gdy Budda usłyszał, że jego ojciec jest bliski śmierci, opuścił Vesāli i przybył do ojca. Przekazał ojcu ostatnie nauki, a Suddhodana osiągnął stan arahanta (Przebudzonego) jako osoba świecka.

</doc>
<doc id="1151909" url="https://pl.wikipedia.org/wiki?curid=1151909" title="Adam Leszkiewicz">
Adam Leszkiewicz

Adam Leszkiewicz (ur. 4 sierpnia 1969 w Krakowie) – polski menedżer, urzędnik państwowy i samorządowy, w latach 2007–2009 podsekretarz stanu w Kancelarii Prezesa Rady Ministrów, w latach 2009–2011 podsekretarz stanu w Ministerstwie Skarbu Państwa, w latach 2012–2016 prezes zarządu spółki akcyjnej Grupy Azoty ZAK.
Życiorys.
Absolwent Uniwersytetu Papieskiego Jana Pawła II i Uniwersytetu Ekonomicznego w Krakowie. Został doktorantem Jerzego Hausnera.
Od 1995 do stycznia 1998 pracował jako dziennikarz radiowy. W 1998 pełnił funkcję dyrektora gabinetu i rzecznika wojewody tarnowskiego. W latach 1999–2002 zajmował stanowisko zastępcy dyrektora kancelarii marszałka małopolskiego, następnie do 2006 był dyrektorem Urzędu Marszałkowskiego. Od stycznia do listopada 2007 pełnił funkcję sekretarza m.st. Warszawy.
Od listopada 2007 do kwietnia 2009 był podsekretarzem stanu w Kancelarii Prezesa Rady Ministrów i zastępcą szefa KPRM. 2 kwietnia 2009 został powołany przez prezesa Rady Ministrów na przewodniczącego Rady Służby Cywilnej. 29 kwietnia tego samego roku został podsekretarzem stanu w Ministerstwie Skarbu Państwa. W zakresie jego kompetencji znajdowały się zagadnienia związane z prywatyzacją branżową, gospodarowaniem mieniem oraz nadzorem właścicielskim m.in. nad branżą chemiczną. 12 grudnia 2011 został odwołany z tego stanowiska.
21 lutego 2012 objął funkcję członka zarządu i dyrektora generalnego ZAK S.A., a 17 września 2012 został powołany na stanowisko prezesa zarządu i dyrektora generalnego Grupy Azoty ZAK Spółka Akcyjna. Odwołano go z tej funkcji 6 kwietnia 2016.
Został również przewodniczącym rady Polskiej Izby Przemysłu Chemicznego, członkiem rady Pracodawców RP i przewodniczącym Platformy Chemicznej, a także wiceprezydentem ds. przemysłu Izby Przemysłowo-Handlowej w Krakowie. Członek oddziału SITPChem w Kędzierzynie-Koźlu. W 2015 został powołany przez ministra gospodarki do rady naukowej Instytutu Ciężkiej Syntezy Organicznej „Blachownia”.

</doc>
<doc id="1151911" url="https://pl.wikipedia.org/wiki?curid=1151911" title="Suddhodana">
Suddhodana



</doc>
<doc id="1151919" url="https://pl.wikipedia.org/wiki?curid=1151919" title="Eye tracking">
Eye tracking



</doc>
<doc id="1151920" url="https://pl.wikipedia.org/wiki?curid=1151920" title="Twierdzenie o wymianie">
Twierdzenie o wymianie



</doc>
<doc id="1151921" url="https://pl.wikipedia.org/wiki?curid=1151921" title="Eyetracking">
Eyetracking



</doc>
<doc id="1151924" url="https://pl.wikipedia.org/wiki?curid=1151924" title="Sit chudy">
Sit chudy

Sit chudy ("Juncus tenuis") – gatunek rośliny wieloletniej z rodziny sitowatych. Roślina zawleczona do Europy środkowej i północnej z Ameryki Północnej. W Polsce gatunek obecnie pospolity, rozprzestrzenił się w ciągu drugiej połowy XX wieku.
Rozmieszczenie geograficzne.
Naturalny zasięg występowania obejmuje rozległe obszary obu Ameryk od północnych terytoriów Kanady, poprzez Amerykę Środkową po Peru, Boliwię i Argentynę na południu. Został introdukowany i rozprzestrzenił się niemal w całej Europie, w rejonie Kaukazu i Azji Mniejszej, w Afryce południowej i na Madagaskarze, w Azji wschodniej, na Hawajach, w Australii i Nowej Zelandii.
Biologia i ekologia.
Rośnie w miejscach podmokłych, na glebach słabo przewietrzanych, zbitych. Często na przydrożach i w koleinach dróg leśnych lub łąkowych, na trawiastych plażach.

</doc>
<doc id="1151926" url="https://pl.wikipedia.org/wiki?curid=1151926" title="Juncus tenuis">
Juncus tenuis



</doc>
<doc id="1151927" url="https://pl.wikipedia.org/wiki?curid=1151927" title="Droga krajowa B477 (Niemcy)">
Droga krajowa B477 (Niemcy)

Droga krajowa 477 () – niemiecka droga krajowa przebiegająca na osi północ - południe i jest połączeniem autostrady A57 na węźle "Neuss-Reuschenberg" z drogą B51 w Tondorfie w Nadrenii Północnej-Westfalii.
Droga, jest oznakowana jako B477 od połowy lat 60. XX w.

</doc>
<doc id="1151934" url="https://pl.wikipedia.org/wiki?curid=1151934" title="Naama Bay">
Naama Bay

Naama Bay (pol. "Zatoka Naama") – luksusowa dzielnica kurortu Szarm el-Szejk oraz mała zatoka Morza Czerwonego w południowej części półwyspu Synaj w muhafazie Synaj Południowy w Egipcie, nad Riwierze Morza Czerwonego. Znajduje się tutaj plaża z dostępem do miejsc nurkowych na rafie koralowej. W dzielnicy znajduje się baza międzynarodowych obserwatorów MFO ("Multinational Force &amp; Observers"), którzy mają obowiązek kontrolować półwysep Synaj, podzielony na zdemilitaryzowane pasy z posterunków oznakowanymi pomarańczowymi flagami.
Ta wcześniejsza mała osada rozrosła się w wielką reprezentacyjną dzielnicę miasta. Izraelczycy okupujący te tereny wybudowali pod koniec lat 70. XX w. pierwsze hotele. Najstarszym z nich jest "Helnan Marina Sharm", znajdujący się przy południowym krańcu zatoki, w głównym pasie zabudowy przy plaży.
Zamachy bombowe w Naama Bay w 2005.
23 lipca 2005 w mieście doszło do zamachów bombowych, w wyniku których zginęły 64 osoby (niepotwierdzone szacunki sugerują, że mogło to być nawet 88 osób), a około 200 zostało rannych. Pierwsza bomba wybuchła o 1:15 lokalnego czasu (22:15 GMT), była ona umieszczona na Starym Rynku ("Old Market"). Kilka minut później następny wybuch wstrząsnął hotelem "Ghazala Gardens", czterogwiazdkowym, ekskluzywnym, ze 176 pokojami, położonym nad zatoką Naama, w dzielnicy Naama Bay, położonej przy plaży. Według świadków hotel został "zniszczony". Wybuchy były silne, szyby pękały nawet kilka kilometrów od miejsca ataku. Ludzie widzieli ogień i dym na miejscu eksplozji. Zamachowiec podjechał samochodem pod wejście hotelu "Ghazzala Gardens", natomiast samochód-pułapka eksplodował na parkingu hotelu "Moevenpick".

</doc>
<doc id="1151937" url="https://pl.wikipedia.org/wiki?curid=1151937" title="Abul-Hasan al-Hasan ibn Ali">
Abul-Hasan al-Hasan ibn Ali

Abul-Hasan al-Hasan ibn Ali, także Al-Hassan ibn Ziri (zm. 1171) – ósmy i ostatni władca z dynastii Zirydów w Ifrikiji w latach 1121–1152.
Pod jego rządami piractwo stało się ważnym źródłem dochodów, choć to z kolei zdestabilizowało relacje z chrześcijańskimi państwami morskimi.
Wprawdzie wyprawa Normanów przeciw Al-Mahdijji w 1123 nie powiodła się, to jednak żeby zabezpieczyć handel na Morzu Śródziemnym Zirydzi zostali zmuszeni do zaakceptowania zależności od Sycylii kontrolowanej przez Normanów. Między 1146 a 1148 królestwo Zirydów upadło, gdy Normanowie pod wodzą Jerzego z Antiochii zajęli nadmorskie miasta, a Abul-Hasan utracił wszystkie terytoria z wyjątkiem Algieru, który poddał się Almohadom w 1152.
Do swej śmierci Abul-Hasan żył w Marrakeszu i zachował pewną władzę nad Al-Mahdiją, którą Almohadzi zdobyli 22 stycznia 1160.

</doc>
<doc id="1151939" url="https://pl.wikipedia.org/wiki?curid=1151939" title="Angara (rakieta)">
Angara (rakieta)

Angara – rodzina rosyjskich rakiet nośnych, które mają zastąpić dotychczas wykorzystywane rakiety: Sojuz, Proton, Zenit i Rokot. Prace nad nią prowadzi GKNPC imienia M. W. Chruniczewa.
Pierwszy start rakiety z rodziny Angara odbył się 9 lipca 2014 roku z kosmodromu Plesieck. To był lot suborbitalny wariantu Angara-1.2PP złożonego z komponentów rakiet Angara-1 i Angara-A3/5. 23 grudnia miał miejsce udany start rakiety Angara-A5 z kosmodromu Plesieck
Docelowo podstawowe rakiety Angara mają startować z kosmodromu Plesieck. Warianty najcięższe z kosmodromów Bajkonur i Plesieck, a także z nowego kosmodromu Wostocznyj.
Charakterystyka.
Rodzina rakiet Angara ma budowę modułową. Konstrukcja taka pozwala na swobodny dobór mocy rakiet w zależności od potrzeb oraz ma upraszczać i obniżać koszty eksploatacji. Najcięższe warianty Angary będą nośnością porównywalne do rakiet: Delta IV Heavy, Atlas V, Ariane 5 ECA, Chang Zheng 5, Falcon 9, GSLV Mk III.
Podstawową jednostkę w rakietach Angara stanowi uniwersalny moduł rakietowy, URM ("универсальный ракетный модуль"), zbudowany na bazie silnika RD-191. Paliwem silnika rakietowego jest RG-1 i ciekły tlen utleniaczem. Silnik rakietowy RD-191 dysponuje ciągiem 1.92 MN na poziomie morza oraz 2.09 MN w próżni. Został specjalnie zaprojektowany z dla rakiet Angara i stanowi rozwinięcie silnika RD-170. Każdy URM zawiera jeden silnik.
Zależnie od konfiguracji, pierwsze stopnie rakiet Angara będą zawierały: jeden (Angara 1), trzy (Angara A3), pięć (Angara A5) lub siedem (Angara A7) URM. Drugimi stopniami będą bloki przyspieszające Briz-KM (Angara 1.1) i Blok-I (zwany też URM-2). W trzecim stopniu będzie stosowany blok przyspieszający Briz-M lub KWRB z silnikiem RD-0146. Wersje przeznaczone do wynoszenia na orbitę statków załogowych będą oznaczane dodatkową literą P (Angara A5P i Angara A7P).
Planowany jest blok przyspieszający na ciekły tlen i ciekły wodór.
Dla rakiet Angara planowane jest odzyskiwanie URM poprzez wyposażenie ich w dodatkowe silniki odrzutowe RD-33 i niewielkie skrzydła. Dzięki temu moduły będą mogły lądować na lotnisku jak samolot. Prace nad takim pojazdem o nazwie Bajkał prowadzono przy współpracy z NPO Mołnia.
Pierwszy stopień rakiet Angara wykorzystywany jest w południowokoreańskich rakietach Naro-1, z modyfikacją RD-151.

</doc>
<doc id="1151940" url="https://pl.wikipedia.org/wiki?curid=1151940" title="Rezerwat Abu Dżallum">
Rezerwat Abu Dżallum

Rezerwat Abu Dżallum (ar. محمية أبو جالوم, ang. "Abu Gallum Reserve" lub "Abu Galum Protected Area") – rezerwat na wybrzeżu Morza Czerwonego w Zatoce Akaba w południowo-wschodniej części półwyspu Synaj w muhafazie Synaj Południowy. Został ustanowiony w 1992 roku. Rozciąga się wokół przylądka Ras Abu Dżallum. Południowa granica rezerwatu leży ok. 6 km na północ od miejscowości Dahab, zachodnią granicą jest droga nr 35 Szarm el-Szejk – Taba wraz z Wadi al-Dżaib, od północy granicę wytycza szczyt Dżabal Suchn (925 m n.p.m.), a wschodnia granica znajduje się już na wodach Zatoki Akaba. Na 25-kilometrowym odcinku rezerwatu znajduje się kilka plaż i miejsc do nurkowania – z dziewiczymi rafami koralowymi z ogromną różnorodnością koralowców i ryb.

</doc>
<doc id="1151943" url="https://pl.wikipedia.org/wiki?curid=1151943" title="Ulica Prymasa Stefana Wyszyńskiego w Zamościu">
Ulica Prymasa Stefana Wyszyńskiego w Zamościu

Ulica Prymasa S. Wyszyńskiego – w całości dwujezdniowa ulica z rozdzielającym pasem zieleni, która jest jedną z głównych i nowo wybudowanych ulic Zamościa.
Historia.
Wprawdzie ulica ta istnieje na mapie miasta z 1976 roku, ale w rzeczywistości wówczas jej nie było. Została ona wybudowana dopiero ok. 1980 roku z okazji organizowanych dożynek.
Nazwa.
Pierwotnie ulica Długa (obecnie na oznaczeniu stacji transformatorowej obok kościoła Matki Bożej Królowej Polski jest słowo "Długa"), od roku 1980 al. W. Lenina, ostatecznie (po upadku PRL) przemianowana na ulicę Prymasa Stefana Wyszyńskiego, dla uhonorowania bliskiego przyjaciela Jana Pawła II.
Obecnie.
Ulica ta jest jedną z głównych w mieście, z której korzystają nie tylko mieszkańcy Zamościa, ale też Zamojszczyzny oraz podróżnicy poruszający się drogą krajową 74 - ulica stanowi fragment Obwodnicy Śródmiejskiej i jest najkrótszym połączeniem pomiędzy zachodnią, a wschodnią częścią DK 74 w mieście. 
Przy ulicy tej położone są m.in. kościół Matki Bożej Królowej Polski, nowy gmach Sądów Rejonowego i Okręgowego (przeniesionych tu w 2017 roku), Komenda Miejska Policji, centrum handlowe "E.Leclerc" (dawniej CH "Echo", później zmienione w CH "Atrium"), market Biedronka (dawniej PLUS), hipermarket Kaufland (naprzeciwko Policji), hotel "Jubilat". Niemal na całej długości (po północnej stronie) dostępna jest droga dla rowerów.

</doc>
<doc id="1151951" url="https://pl.wikipedia.org/wiki?curid=1151951" title="Lotnisko Łódź-Lublinek">
Lotnisko Łódź-Lublinek



</doc>
<doc id="1151957" url="https://pl.wikipedia.org/wiki?curid=1151957" title="Zastawa stołowa">
Zastawa stołowa

Zastawa stołowa – wszystkie naczynia i sztućce używane podczas posiłków, służące zarówno do spożywania, jak i podawania potraw oraz napojów. Niezaliczane są do niej naczynia kuchenne, służące do przygotowywania posiłków. Skład zastawy stołowej może się różnić w zależności od kręgu kulturowego i zależy od rodzaju i ilości serwowanych potraw.
Zastawa stołowa w kulturze europejskiej.
Współcześnie w europejskim kręgu kulturowym każdy ze spożywających posiłek ma do dyspozycji przeznaczone wyłącznie dla niego naczynia i sztućce. Są to przede wszystkim różnego rodzaju talerze (głębokie do zupy, duże i płytkie do dań głównych, mniejsze na przystawki czy sałatę oraz talerzyki deserowe), naczynia na napoje (kieliszki, szklanki, filiżanki, do codziennego użytku także kubki) oraz sztućce takie jak łyżki, noże i widelce. 
Prócz tego w skład zastawy stołowej wchodzą naczynia używane do serwowania potraw: wazy, różnego rodzaju półmiski i miski (salaterki i kompotiery). Do podawania napojów służą karafki i dzbanki. Istnieją także specjalne sztućce używane do nakładania potraw oraz naczynia na dodatki i przyprawy, jak sosjerki, maselniczki, solniczki, octowniki czy musztardniczki.
Skład zastawy stołowej zależy od rodzaju posiłku i oraz ilości i rodzaju spożywanych podczas niego potraw; inne naczynia i sztućce są używane podczas obiadu, inne podczas podwieczorku. Często istnieją także różnice między prostszą (zarówno pod względem wzornictwa jak i zróżnicowania naczyń i sztućców) zastawą używaną na co dzień a tą, która jest stawiana na stole podczas przyjmowania gości, a szczególnie podczas uroczystych przyjęć.
Tradycyjnie, zastawa stołowa stosowana podczas danego posiłku powinna stanowić komplet, w przypadku naczyń zwany serwisem. Serwisy oraz komplety sztućców są sprzedawane w ilości przeznaczonej dla 6, 12 albo 24 osób (liczby te są pochodnymi tuzina).

</doc>
<doc id="1151965" url="https://pl.wikipedia.org/wiki?curid=1151965" title="Rezerwat Nabk">
Rezerwat Nabk

Rezerwat Nabk ("Nabq Reserve") – rezerwat przy wybrzeżu Morza Czerwonego w Zatoce Akaba w południowo-wschodniej części półwyspu Synaj, w muhafazie Synaj Południowy. Obszar chroniony na południu rozciąga się od Nabk – północnej dzielnicy kurortu Szarm el-Szejk (około 6 km na północ od portu lotniczego w Szarm el-Szejk), zachodnią granicą jest droga nr 35 Szarm el-Szejk – Taba, od północy granicę wyznacza przylądek Ras Atantur niedaleko miejscowości Dahab, a wschodnia granica znajduje się na wodach Morza Czerwonego. Rezerwat rozciąga się wzdłuż wybrzeża na odcinku 47 km.
Obszar rezerwatu obejmuje obszar 577 km² (w tym 465 km² lądu i 122 km² obszaru morskiego), który został uznany za chroniony w 1992 roku, aby zachować naturalną równowagę ekologiczną tego nadbrzeżnego pasa Riwiery Morza Czerwonego.
W południowej części znajduje się rafa koralowa Al-Dżarkana z najbardziej wysuniętymi na północ w rejonie Morza Czerwonego i Oceanu Indyjskiego namorzynami.
W rezerwacie żyje mała społeczność Beduinów, którzy pomagają w prowadzeniu rezerwatu i pracach konserwacyjnych.
Do rezerwatu można dotrzeć główną szosą, która rozpoczyna się przy lotnisku w Szarm el-Szejk w dzielnicy Ras Nasrani.

</doc>
<doc id="1151966" url="https://pl.wikipedia.org/wiki?curid=1151966" title="Wystawa sprzętu lotniczego i wojskowego w Łodzi">
Wystawa sprzętu lotniczego i wojskowego w Łodzi

Wystawa sprzętu lotniczego i wojskowego w Łodzi – nieistniejąca już prywatna kolekcja poświęcona lotnictwu, znajdująca się w Łodzi przy lotnisku im. Władysława Reymonta (ul. Pilska).
Historia.
Prywatne muzeum zostało założone na terenie przyległym do lotniska przez Jerzego Lewandowskiego – posiadacza jednego z pierwszych w Łodzi prywatnych samolotów, pilota, członka Aeroklubu Łódzkiego i pasjonata lotnictwa. Po śmierci założyciela w 2003 roku kolekcja stała się tematem postępowania spadkowego, które miało zadecydować o jej przyszłości. Muzeum zostało formalnie zamknięte dla zwiedzających. W roku 2011 większość samolotów została wywieziona do innych muzeów lotnictwa lub na złom.
Eksponaty.
Pierwotnie na wystawie znajdowało się około 30 samolotów, między innymi: Tu-134A, Ił-14, Mi-6, LiM-5 (MiG-17F), Ił-28, LiM-1 (MiG-15), LiM-2 (MiG-15 bis), MiG-21, LiM-6, Su-7, TS-11 „Iskra” oraz Mirage F1. Ponadto ekspozycję główną uzupełniało kilka specjalistycznych samochodów (np. wojskowy wóz kierowania lotami) i silników lotniczych.
Muzeum Lotnictwa.
Istniał plan utworzenia Muzeum Lotnictwa – jako oddziału Muzeum Tradycji Niepodległościowych w Łodzi – na bazie tej kolekcji. Z kolekcji miały być wybrane najcenniejsze eksponaty, odnowione i przystosowane dla zwiedzających, ale większość potencjalnych eksponatów została przekazana do Muzeum Sił Powietrznych w Dęblinie.
Istniejące w Polsce muzea lotnictwa to: Muzeum Lotnictwa Polskiego w Krakowie, Muzeum Sił Powietrznych w Dęblinie oraz Muzeum Lotnicze Fundacji „Polskie Orły” w Góraszce. Zbiory lotnicze posiada też ogólnowojskowe Muzeum Wojska Polskiego w Warszawie.

</doc>
<doc id="1151972" url="https://pl.wikipedia.org/wiki?curid=1151972" title="Horoszów">
Horoszów

Horoszów (ukr. Хорошiв, "Chorosziw"; w latach 1927-2016 "Wołodarsk Wołyński"; hist. "Horoszki") - osiedle typu miejskiego na Ukrainie na Polesiu w centralnej części obwodu żytomierskiego, nad rzeką Irszą (dorzecze Dniepru), ok. 150 km od Kijowa; 7,7 tys. mieszkańców (2005); siedziba władz rejonu horoszowskiego.
Ośrodek wydobycia kamienia budowlanego i licowego (granit, labradoryt, gabro) oraz kamieni szlachetnych (kryształ górski, topaz, ilmenit, akwamaryn, beryl, morion, kwarc, czarny opal, cytryn).
Pomnik rosyjskiego dowódcy M. Kutuzowa, Memoriał Chwały - pomnik ku czci poległych w latach II wojny światowej.
Pod rozbiorami siedziba w powiecie żytomierskim guberni wołyńskiej.

</doc>
<doc id="1151977" url="https://pl.wikipedia.org/wiki?curid=1151977" title="Dizocylpina">
Dizocylpina

Dizocylpina (łac. "Dizolcipinum") – bardzo silny antagonista niewspółzawodniczący receptora NMDA, używany sporadycznie jako lek przeciwdrgawkowy.
Użycie rekreacyjne.
Dizocylpina posiada także działanie psychoaktywne. W dawkach zaledwie 50–100 μg (czyli porównywalnych ze standardowymi dawkami dwuetylowego amidu kwasu lizergowego) powoduje odczucia charakterystyczne dla innych dysocjantów, lecz z bardzo dużą liczbą efektów ubocznych. Działanie dizocylpiny jest dużo dłuższe niż ketaminy, czy fencyklidyny, bardziej przytłaczające, trudniejsze do zapamiętania i mniej atrakcyjne.

</doc>
<doc id="1151980" url="https://pl.wikipedia.org/wiki?curid=1151980" title="Łuhyny">
Łuhyny

Łuhyny – osiedle typu miejskiego w obwodzie żytomierskim na Ukrainie, siedziba władz rejonu łuhyńskiego.
Osada powstała w 1606, leży nad rzeką Żerew.
Pod rozbiorami siedziba w powiecie owruckim guberni wołyńskiej.

</doc>
<doc id="1151981" url="https://pl.wikipedia.org/wiki?curid=1151981" title="Maria Romanowa">
Maria Romanowa



</doc>
<doc id="1151982" url="https://pl.wikipedia.org/wiki?curid=1151982" title="Narodyczi">
Narodyczi

Narodyczi (ukr. Народичі, pol. "Narodycze") – osiedle typu miejskiego na Ukrainie, w obwodzie żytomierskim, siedziba władz rejonu narodyckiego.
Pierwsza wzmianka pochodzi z 1545. Leży nad rzeką Uż, liczy około 10 000 mieszkańców.
Pod rozbiorami siedziba w powiecie owruckim guberni wołyńskiej.
Tutaj urodził się Kazimierz Moszyński (3.03.1881–9.11.1966) – polski prawnik, urzędnik państwowy II Rzeczypospolitej, wojewoda tarnopolski w latach 1928–1933.

</doc>
<doc id="1151991" url="https://pl.wikipedia.org/wiki?curid=1151991" title="Puliny">
Puliny

Puliny (ukr. Пулини, "Pułyny"; w latach 1935-2016 "Czerwonoarmijśk") – osiedle typu miejskiego w obwodzie żytomierskim na Ukrainie, siedziba władz rejonu pulińskiego.
Historia.
W pobliżu miasteczka zachowało się kilka horodyszcz prehistorycznych. Okolice te, leżące na trakcie z Wołynia i z Litwy do Kijowa nazywane były Czertowym Lasem i wzmiankowane są kilka razy w latopisach ruskich. Za czasów litewskich miasteczko pod nazwą "Czartolesy” prawdopodobnie z nadania Świdrygiełły była własnością Kalenika Miszkowicza, protoplasty Tyszkiewiczów. Po powstaniu Chmielnickiego wcześnie wyzwolone przez Przyjemskiego, jednak „przez Kozaków i Ordę tak zdezelowane, że pustkami stały, i tylko gromadka z 10 ludzi zaledwie złożona, tułała się po lasach”. Od 1655 r. w dokumentach pojawia się nazwa „Czartolesy "alias" Puliny”. Emanuel Tyszkiewicz w 1701 sprzedał Puliny Wojciechowi Dzikowi. Po Dzikach Puliny dziedziczą Skorupkowie a po nich Hańscy. Gabriel Ochocki wspomina gościnny dom Hańskich w swoich pamiętnikach. Później były też własnością Karola Kaczkowskiego, który na skutek Powstania Styczniowego musiał odsprzedać je kolonistom Czechom. Pod rozbiorami siedziba w powiecie żytomierskim guberni wołyńskiej.
W roku 1935 sowieckie władze przemianowały je na "Czerwonoarmijsk".
W 1989 liczyło 5396 mieszkańców.
W maju 2016 władze ukraińskie przywróciły nazwę "Puliny".

</doc>
<doc id="1151999" url="https://pl.wikipedia.org/wiki?curid=1151999" title="Obrona przeciwawaryjna statku">
Obrona przeciwawaryjna statku

Obrona przeciwawaryjna (OPA) statku lub okrętu – ogół czynności mających na celu utrzymanie niezatapialności okrętu, gaszeniu pożarów oraz na naprawie uszkodzeń. Czynności te mają zapewnić zdolność morską jednostki pływającej, a w marynarce wojennej również zdolność bojową okrętu. Działania dotyczące OPA dzielą się na:
Sprzęt obrony przeciwawaryjnej rozmieszczony jest na statkach we wszystkich przedziałach oraz w korytarzach, zgodnie z wymaganiami towarzystwa klasyfikacyjnego i pomalowany jest na kolor czerwony. Można go używać wyłącznie w przypadku awarii lub w czasie ćwiczeń OPA. Musi być umieszczony w miejscu widocznym i łatwo dostępnym. Mocuje się go na burtach, grodziach lub przepierzeniach za pomocą uchwytów, bądź w specjalnych skrzyniach. Sprzęt ten powinien podlegać okresowym przeglądom i konserwacji zgodnie z odpowiednimi przepisami obowiązującymi w marynarce handlowej i wojennej.

</doc>
<doc id="1152002" url="https://pl.wikipedia.org/wiki?curid=1152002" title="The Arockalypse Special Edition">
The Arockalypse Special Edition



</doc>
<doc id="1152007" url="https://pl.wikipedia.org/wiki?curid=1152007" title="Tętnica Adamkiewicza">
Tętnica Adamkiewicza

Tętnica Adamkiewicza (łac. "arteria radicularis magna", ang. Adamkiewicz artery) – największa tętnica korzeniowa odcinka lędźwiowego rdzenia kręgowego. Ma szczególne znaczenie w chirurgii aorty piersiowej.
Tętnica Adamkiewicza jest zazwyczaj nieparzysta, odchodzi na wysokości Th9-Th10 od tętnicy międzyżebrowej lub tętnicy lędźwiowej i ma średnicę około 1 mm. Wnika do kanału kręgowego na wysokości między Th10 a L2 przez otwory międzykręgowe. Gałąź przednia tętnicy dzieli się na część wstępującą zaopatrującą rdzeń aż do dolnego odcinka piersiowego i część zstępującą, biegnącą do nici końcowej; unaczynia najczęściej stożek rdzeniowy (od Th9 do L2).
Zespół tętnicy Adamkiewicza.
Zator tętnicy Adamkiewicza prowadzi do zaburzenia w krążeniu rdzeniowym i niedokrwienia rdzenia. Obserwuje się wówczas niedowład spastyczny kończyn dolnych i zaburzenia sznurowe czucia bólu i temperatury.
Historia.
Tętnicę opisał jako "arteria radicularis anterior magna" w 1881 roku Albert Adamkiewicz, profesor patologii Akademii Krakowskiej. W swojej pracy przedstawił wyniki badań nad zmiennością unaczynienia rdzenia kręgowego.

</doc>
<doc id="1152009" url="https://pl.wikipedia.org/wiki?curid=1152009" title="Maurice Béjart">
Maurice Béjart

Maurice Béjart, właśc. Maurice-Jean Berger (ur. 1 stycznia 1927 w Marsylii, zm. 22 listopada 2007 w Lozannie) – francuski tancerz i choreograf, założyciel i kierownik cenionych w świecie zespołów baletowych Ballet de l’Etoile (zał. 1954), Balet XX wieku (zał. 1960 w Brukseli) oraz Béjart Ballet Lausanne (zał. 1987 w Lozannie). Założyciel kilku szkół baletowych, m.in. École Mudra w Brukseli oraz École-atelier Rudra w Lozannie. Od 1994 do śmierci – członek francuskiej Akademii Sztuk Pięknych ("l’Académie des Beaux-Arts"). W 2007 uzyskał obywatelstwo Szwajcarii.
Życiorys.
Urodził się w Marsylii jako najstarszy z trojga dzieci Germaine Capellieres i Gastona Bergera (1896-1960), filozofa. W 1934, gdy miał 7 lat zmarła jego matka. Zafascynowany występem Serge’a Lifara postanowił całkowicie poświęcić się tańcu. Od 11. roku życia trenował u Matyldy Krzesińskiej w Marseille Opera Ballet School w Marsylii, gdzie był jedynym chłopcem w klasie od 25 do 30 dziewcząt. Potem przeniósł się do Paryża, gdzie jego nauczycielami tańca byli: Lubov Egorova, Léo Staats, Roland Petit i Nora Kiss. Dzięki rekomendacji Margot Fonteyn, Béjart uczył się tańca w Londynie pod kierunkiem Very Volkovej. W 1949 dołączył do zespołu londyńskiego International Ballet tancerki baletowej Mony Inglesby, gdzie tańczy szereg znaczących ról m.in. pas de deux Błękitnego Ptaka w "Śpiącej królewnie".
W 1950 dołączył do zespołu Cullberg Ballet, gdzie po raz pierwszy zetknął się z tańcem współczesnym i spróbował swoich sił jako choreograf. W latach 1951–1952 tańczył też w The Royal Swedish Ballet w Szwecji. W 1952 stworzył swoją pierwszą choreografię do filmu "Ognisty ptak" ("Firebird") do muzyki Igora Strawinskiego w reżyserii Hasse Ekmana. W rolach głównych wystąpili: tancerka Ellen Rasch i włoski śpiewak operowy baryton Tito Gobbi.
W 1954 założył Ballet de l’Etoile, dla którego w 1955 stworzył choreografię do "Symphonie pour un homme seul" (muz. Pierre Schaeffer i Pierre Henry). W 1959 został zaangażowany przez Maurice Huismana, dyrektora Théâtre Royal de la Monnaie w Brukseli, gdzie opracował choreografię do "Święta wiosny".
W 1960 w Brukseli złożył zespół Ballet du XXe Siècle, dla którego przygotował choreografię do baletów: "Boléro" (1961), "Messe pour le temps présent" (1967) i "L’oiseau de feu" (1970).
W 1961 Béjart zapoczątkował karierę reżysera operowego "Opowieściami Hoffmanna" z muzyką Jacques’a Offenbacha. Kolejne opery jego w reżyserii to m.in.: "Potępienie Fausta" Hectora Berlioza i "Don Giovanni" Wolfganga A. Mozarta.
W 1987 Béjart zamieszkał w Lozannie w Szwajcarii, gdzie powstał Béjart Ballet Lausanne. W 1992 zmniejszył liczbę tancerzy do 30 osób w zespole, z którego powstał L’école-Atelier Rudra-Béjart. Kolejne choreografie Béjarta dla Béjart Ballet Lausanne to: "Cudowny mandaryn", "King Lear-Prospero", "À propos de Shéhérazade", "Lumière", "MutationX", "La Route de la soie", "Le Manteau", "Enfant-Roi", "La Lumière des eaux" i "Le Presbytère n’a rien perdu de son charme, ni le jardin de son éclat". W 2007 powstało jego ostatnie dzieło "Le Tour du monde en 80 minutes".
Béjart wydał też kilka książek, w tym "La Mort subite – journal intime", "Le Ballet des mots", "Le Même et un Autre", "Lettres à un jeune danseur", "L’Autre chant de la danse. Ce que la nuit me dit", "Mathilde ou le temps perdu", "Mémoires, tome 2: La Vie de qui?", "Théâtre: A-6-Roc" i "Un Instant dans la vie d’autrui. Mémoires".
W 1999 otrzymał Nagrodę Kioto w dziedzinie sztuki i filozofii. W 2003 został uhonorowany Prix Benois de la Danse za wybitne osiągnięcia.
Życie prywatne.
Otwarcie przyznał się do homoseksualizmu. Jego długoletni towarzysz, argentyński tancerz baletowy Jorge Donn, zmarł 30 listopada 1992 w wieku 45 lat na AIDS.
Zmarł 22 listopada 2007 w Lozannie w wieku 80 lat.

</doc>
<doc id="1152010" url="https://pl.wikipedia.org/wiki?curid=1152010" title="La Vacquerie-et-Saint-Martin-de-Castries">
La Vacquerie-et-Saint-Martin-de-Castries

La Vacquerie-et-Saint-Martin-de-Castries – miejscowość i gmina we Francji, w regionie Oksytania, w departamencie Hérault.
Według danych na rok 1990 gminę zamieszkiwały 103 osoby, a gęstość zaludnienia wynosiła 2 osoby/km² (wśród 1545 gmin Langwedocji-Roussillon La Vacquerie-et-Saint-Martin-de-Castries plasuje się na 799. miejscu pod względem liczby ludności, natomiast pod względem powierzchni na miejscu 54.).

</doc>
<doc id="1152011" url="https://pl.wikipedia.org/wiki?curid=1152011" title="Arteria radicularis magna">
Arteria radicularis magna



</doc>
<doc id="1152017" url="https://pl.wikipedia.org/wiki?curid=1152017" title="Tibor Csorba">
Tibor Csorba

Tibor Csorba (ur. 15 marca 1906 w Szepesváralja, zm. 5 września 1985 w Warszawie) – węgierski językoznawca, malarz, tłumacz, propagator polskiej literatury i badacz związków węgiersko-polskich w literaturze.
Życiorys.
Absolwent Akademii Sztuk Pięknych w Budapeszcie w 1929 i Wydziału Humanistycznego Uniwersytetu w Budapeszcie. W latach 20-lecia międzywojennego związany był z Polską: w 1938 ukończył Państwowy Instytut Robót Ręcznych w Warszawie.
W 1944 napisał pracę doktorską pt. "Batory jako humanista".
Od 1955 mieszkał w Polsce na stałe. W latach 1945–1949 pracował w Warszawie i Krakowie jako lektor języka węgierskiego. Był również wykładowcą literatury węgierskiej i kierownikiem Instytutu Węgierskiego w Krakowie.
Opracował słownik i podręcznik do nauki polskiego dla Węgrów: "Wielki słownik polsko-węgierski", "Uczmy się po węgiersku".
Zajmował się twórczością m.in. Jana Kochanowskiego, Cypriana Kamila Norwida, Leopolda Staffa, Jana Kasprowicza, Henryka Sienkiewicza. Pisał również o Adamie Czahrowskim, Juliuszu Słowackim, Norwidzie.
Wydał drukiem, m.in.:
Jako malarz wykorzystywał technikę akwareli, malował przede wszystkim pejzaże, w tym o tematyce tatrzańskiej. Od 1949 często wystawiał swe prace w Polsce i za granicą. W 1981 Ministerstwo Kultury i Sztuki, Związek Polskich Artystów Plastyków i Centralne Biuro Wystaw Artystycznych zorganizowały wystawę prac Csorby w warszawskiej „Zachęcie”.
W 1959–1969 wydał kilka tek pejzaży z własnym tekstem, m.in. "Szlakiem Lenina w Polsce", "Szlakiem M. Csombora po Polsce".
Zmarł w Warszawie. Został pochowany na cmentarzu Wojskowym na Powązkach (kwatera B 23-10-26).
Rodzina.
Żona, Helena Csorba, z domu Miller (starsza siostra prof. dr Romany Miller) była socjologiem medycyny, autorką m.in. książki "Szpital i pacjent" (Wrocław: Zakład Narodowy im. Ossolińskich, 1966).

</doc>
<doc id="1152019" url="https://pl.wikipedia.org/wiki?curid=1152019" title="Regionalny Zespół Pieśni i Tańca „Cepelia Fil Wilamowice”">
Regionalny Zespół Pieśni i Tańca „Cepelia Fil Wilamowice”

Regionalny Zespół Pieśni i Tańca "Cepelia FIL-Wilamowice" – zespół pieśni i tańca z Wilamowic, prezentujący folklor, stroje i pieśni śpiewane w języku wilamowskim.
Informacje ogólne.
Podstawę repertuaru zespołu stanowią miejscowe tańce i przyśpiewki zaczerpnięte z obyczajów kultywowanych w Wilamowicach przez mieszkańców miasteczka, potomków osadników przybyłych na teren Polski z ziem flamandzkich na początku XIII wieku. Zespół w swoim repertuarze posiada również tańce i piosenki prezentujące folklor z innych regionów Polski: suitę tańców cieszyńskich oraz tańce narodowe: Krakowiaka, Poloneza i Oberka.
Zespół działa przy Miejsko-Gminnym Ośrodku Kultury w Wilamowicach. Patronat nad zespołem sprawuje Fundacja „Cepelia” Polska Sztuka i Rękodzieło z Warszawy. Zespół jest członkiem Międzynarodowej Organizacji Rady Stowarzyszeń Folklorystycznych, Festiwali i Sztuki Ludowej (CIOFF). Kierownikiem zespołu i jego założycielką jest Jolanta Danek – absolwentka Wydziału Etnologii i Nauk o Edukacji Uniwersytetu Śląskiego.
Zespół wielokrotnie reprezentował Polskę na Międzynarodowych Spotkaniach Folklorystycznych CIOFF. Występował również w wielu krajach, takich jak: Belgia, Chorwacja, Czechy, Francja, Holandia, Litwa, Słowacja, Szwecja, Turcja, Węgry, Włochy. Występował na licznych estradach Tygodnia Kultury Beskidzkiej a także na Międzynarodowym Festiwalu Mniejszości Narodowych i Grup Etnicznych „Europa bez Granic” w Legnicy. Od kilku lat zespół prezentuje również swój dorobek artystyczny podczas Międzynarodowego Festiwalu Spółdzielczych Zespołów Artystycznych "Tęcza Polska" w Polanicy-Zdroju.

</doc>
<doc id="1152021" url="https://pl.wikipedia.org/wiki?curid=1152021" title="Holland (Michigan)">
Holland (Michigan)

Holland – miasto w stanie Michigan w Stanach Zjednoczonych, leżące na granicy hrabstw Ottawa i Allegan. 

</doc>
<doc id="1152027" url="https://pl.wikipedia.org/wiki?curid=1152027" title="Michajłówka">
Michajłówka

Michajłówka (, "Mychajliwka") – osiedle typu miejskiego na Ukrainie, w obwodzie zaporoskim, siedziba władz rejonu michajłowskiego.
Historia.
Osada powstała na początku XIX wieku w guberni taurydzkiej.
Status osiedla typu miejskiego posiada od 1965.
W 1989 liczyła 15 077 mieszkańców.
W 2013 liczyła 12 520 mieszkańców.

</doc>
<doc id="1152029" url="https://pl.wikipedia.org/wiki?curid=1152029" title="Asad ibn al-Furat">
Asad ibn al-Furat

Asad ibn al-Furat (arab. أسد بن الفرات) (ur. 759, zm. 828) – prawnik i teolog w Ifrikiji, który rozpoczął muzułmański podbój Sycylii.
Jego rodzina, pochodząca z Harranu w Mezopotamii, wyemigrowała razem z nim do Ifrikiji. Asad studiował w Medynie z Malikiem ibn Anasem, założycielem szkoły malikickiej, oraz w Kufie z uczniami Abu Hanify, założyciela tradycji hanafickiej. Zebrał swe poglądy na prawo religijne w "Asadijji", która miała wielki wpływ w Ifrikiji.
Po powrocie do Ifrikiji został sędzią w Kairuanie, gdzie wkrótce wszedł w konflikt z emirem Aghlabidów Zijadatem Allahem I (817-838) po skrytykowaniu jego zbytkownego i bezbożnego stylu życia. Żeby pozbyć się tej nieprzyjemnej krytyki, Zijadat mianował Asada przywódcą wyprawy do bizantyńskiej Sycylii. W 827 Asad wylądował z arabskimi siłami w Sycylii i po pokonaniu oddziałów bizantyjskich zaatakował Syrakuzy. Jednakże miasta nie udało się zdobyć, a wkrótce sam Asad zmarł na dżumę.
Asad miał znaczenie w zakładaniu hanafickiego mazhabu (szkoły prawnej) w Ifrikiji.

</doc>
<doc id="1152030" url="https://pl.wikipedia.org/wiki?curid=1152030" title="István Sőtér">
István Sőtér

István Sőtér (ur. 1 czerwca 1913 w Segedynie, zm. 7 października 1988 w Budapeszcie) – węgierski pisarz, historyk literatury, propagator polskiej literatury, badacz związków węgiersko-polskich i węgiersko-francuskich.
Studiował na Uniwersytecie Budapeszteńskim na wydziale filologii węgierskiej i francuskiej. Od 1952 był profesorem tej uczelni, zaś od 1963 – rektorem. Od 1957 pełnił również funkcję dyrektora Instytutu Nauki o Literaturze, w 1965 stał się członkiem węgierskiej Akademii Nauk. W 1960–1970 pracował jako prezes węgierskiego oddziału Pen Clubu; następnie został wiceministrem oświaty, a w latach 1971–1973 – prezesem Association Internationale de la Litteérature Comparée.

</doc>
<doc id="1152031" url="https://pl.wikipedia.org/wiki?curid=1152031" title="Allegan">
Allegan

Allegan – miasto w stanie Michigan, w hrabstwie Allegan, w Stanach Zjednoczonych. Największym pracodawcą w mieście jest Perrigo, największy prywatny producent leków dostępnych bez recepty w USA, którego główna siedziba znajduje się w tym mieście. Znajduje się tutaj także najstarszy teatr w stanie Michigan, Allegan Community Players.

</doc>
<doc id="1152035" url="https://pl.wikipedia.org/wiki?curid=1152035" title="Stara Wyżiwka">
Stara Wyżiwka



</doc>
<doc id="1152036" url="https://pl.wikipedia.org/wiki?curid=1152036" title="Rodolfo Volk">
Rodolfo Volk

Rodolfo Volk (czasami nazwisko pisane jako Rodolfo Volchi, ur. 14 stycznia 1906 we Fiume - zm. 2 października 1983 w Nemi) – piłkarz włoski grający na pozycji napastnika.
Kariera klubowa.
Volk urodził się w mieście Fiume (obecnie Rijeka), leżącym na terenie ówczesnego państwa Austro-Węgier. Po I wojnie światowej miasto przypadło Włochom. Karierę piłkarską rozpoczął w tamtejszym klubie US Fiumana, w barwach którego zadebiutował w Divisione Nazionale, ówczesnej lidze włoskiej. Przebywał w drużynie Fiorentiny, gdzie wystąpił w nieoficjalnym meczu pod nazwiskiem Boltieri (odbywał służbę wojskową i nie mógł występować jako zawodnik). W 1928 roku podpisał kontrakt z AS Roma, nowym zespołem włoskiej ligi. Zadebiutował 6 października w wygranym 3:1 meczu z Alessandrią. W swoim pierwszym sezonie strzelił 24 gole będąc najlepszym strzelcem klubu. 30 listopada 1929 był strzelcem pierwszego gola na nowym stadionie Romy Campo Testaccio (2:1 z Brescią Calcio). Natomiast 8 grudnia tego samego roku zdobył jedynego gola w pierwszych w historii Derby della Capitale (1:0 z S.S. Lazio). W sezonie 1929/1930 strzelił dla Romy 21 bramek, a w sezonie 1930/1931 z 20 golami na koncie został pierwszym królem strzelców pierwszej ligi w barwach Romy. Z Romą wywalczył wówczas wicemistrzostwo Włoch i dotarł do półfinału Pucharu Mitropa. W sezonie 1931/1932 uzyskał 17 trafień (3. miejsce Romy), a w 1932/1933 - 12 (5. pozycja). Dla Romy rozegrał łącznie 157 meczów i strzelił 103 gole, co czyni go trzecim w historii strzelcem klubu.
W 1933 roku Volk odszedł do Pisy Calcio z powodu konfliktu z innymi zawodnikami, Enrique Guaitą i Elvio Banchero. Rok później przeszedł do Triestiny, a w latach 1935-1941 występował w US Fiumana w rozgrywkach Serie C. W 1941 roku wywalczył awans do Serie B, a po roku zakończył karierę w wieku 38 lat.
Po zakończeniu kariery Volk pracował w roli dozorcy w Rzymie. Zmarł w 1983 roku w nędzy w mieście Nemi.
Kariera reprezentacyjna.
Volk w swojej karierze zaliczył 5 występów w reprezentacji Włoch B, w których zdobył 5 bramek.

</doc>
<doc id="1152038" url="https://pl.wikipedia.org/wiki?curid=1152038" title="Niszczyciele projektu 57">
Niszczyciele projektu 57



</doc>
<doc id="1152041" url="https://pl.wikipedia.org/wiki?curid=1152041" title="Niszczyciele projektu 61">
Niszczyciele projektu 61



</doc>
<doc id="1152042" url="https://pl.wikipedia.org/wiki?curid=1152042" title="Niszczyciele projektu 956">
Niszczyciele projektu 956



</doc>
<doc id="1152043" url="https://pl.wikipedia.org/wiki?curid=1152043" title="Niszczyciele typu Asagiri">
Niszczyciele typu Asagiri



</doc>
<doc id="1152044" url="https://pl.wikipedia.org/wiki?curid=1152044" title="Niszczyciele typu Takanami">
Niszczyciele typu Takanami



</doc>
<doc id="1152045" url="https://pl.wikipedia.org/wiki?curid=1152045" title="Niszczyciele typu Kongo">
Niszczyciele typu Kongo



</doc>
<doc id="1152046" url="https://pl.wikipedia.org/wiki?curid=1152046" title="Niszczyciele typu Hatsuyuki">
Niszczyciele typu Hatsuyuki



</doc>
<doc id="1152049" url="https://pl.wikipedia.org/wiki?curid=1152049" title="GeForce 8800GT">
GeForce 8800GT



</doc>
<doc id="1152052" url="https://pl.wikipedia.org/wiki?curid=1152052" title="Receptory serotoninowe">
Receptory serotoninowe

Receptory serotoninowe (określane często jako receptory 5-HT) – są to receptory umieszczone na błonie komórkowej neuronów i niektórych innych komórek m.in. mięśni gładkich. Receptory 5-HT pośredniczą w działaniu serotoniny, ich endogennego ligandu.
Do tej pory wyróżniono 7 rodzin tych receptorów, a w ich obrębie po kilka podtypów. Wszystkie z nich związane są z białkiem G, z wyjątkiem receptorów 5-HT3, należących do receptorów jonotropowych. Mechanizm działania substancji halucynogennych (LSD, DMT, meskalina) opiera się na działaniu agonistycznym na receptory serotoninowe, niektóre leki przeciwpsychotyczne są zaś ich antagonistami.

</doc>
<doc id="1152053" url="https://pl.wikipedia.org/wiki?curid=1152053" title="Droga wojewódzka nr 390">
Droga wojewódzka nr 390

Droga wojewódzka nr 390 (DW390) – droga wojewódzka o długości 28 km, łącząca Kamieniec Ząbkowicki z Lądkiem-Zdrojem. Droga biegnie przez Sosnową, prowadząc do Złotego Stoku, gdzie przecina DK46. Dalej poprzez liczne zakręty osiąga swój najwyższy punkt na Przełęczy Jaworowej (705 m n.p.m.), a następnie stromo opada do Orłowca. Dalej dość płaskim odcinkiem biegnie do Lądka Zdroju, mijając wcześniej dwa skrzyżowania: do Radochowa i Wójtówki. Droga atrakcyjna widokowo, przecina pasmo Gór Złotych.
Historia.
Droga nr 390 stanowi fragment drogi wybudowanej pod koniec XIX wieku przez królewnę Mariannę Orańską, dla połączenia zamku w Kamieńcu Ząbkowickim z Przełęczą Płoszczyna i dalej czeskiego Starégo Města pod Sněžníkem. Na drodze był kręcony polski film "Baza ludzi umarłych" (1958). W latach 80. i 90. drogą tą prowadziły rajdy samochodowe. 20 lutego 1993, na odcinku Lądek – Przełęcz Jaworowa, w czasie rajdu śmiertelnych obrażeń doznał kierowca wyścigowy i rajdowy Marian Bublewicz. Na miejscu wypadku stoi dziś tablica pamiątkowa. Po wypadku przez 25 lat nie prowadzono tą trasą rajdów. 19 i 20 maja 2018 na trasę powróciły samochody rajdowe podczas Rajdu Dolnośląskiego. Co roku, wieczorem 1 listopada fani rajdów spotykają się w miejscu wypadku Mariana Bublewicza.
Warunki.
Droga jest w złym stanie technicznym na odcinku Kamieniec Ząbkowicki – Złoty Stok oraz na krótkim odcinku powyżej wsi Orłowiec.
W 2015 i 2016 roku górski odcinek drogi został odnowiony. Mimo to ostre zakręty oraz brak poboczy sprawiają, że jazda na tym odcinku jest niebezpieczna nawet przy dobrych warunkach pogodowych. Na drodze miało miejsce wiele wypadków śmiertelnych, o czym świadczą liczne przydrożne krzyże oraz drzewa pozbawione kory.
W zimie na całym odcinku od Kamieńca do Lądka Zdroju jest ona rzadko odśnieżana. W czasie opadów śniegu panują na niej trudne warunki.
Droga ta jest w zimie uczęszczana przez narciarzy kierujących się do ośrodka Czarna Góra.
Paradoksalnie w czasie trudnych warunków, często jest to jedyna przejezdna droga dla aut osobowych do Lądka Zdroju od strony Wrocławia. DK8 jest często blokowana w Bardzie przez ciężarówki, a drogę DK46 ciężarówki blokują na odcinku pomiędzy Laskami a Mąkolnem. W 2010 r. podczas opadów śniegu zdarzyło się, że taka blokada trwała ponad dobę.
Istnieje trasa alternatywna do niej prowadząca przez Czechy, przez miejscowości Paczków, Javornik, Travna, Lutynia. Droga ta jest w lepszym stanie technicznym, ale jest także kręta oraz przechodzi przez górską przełęcz.

</doc>
<doc id="1152056" url="https://pl.wikipedia.org/wiki?curid=1152056" title="Synagoga w Pokoju">
Synagoga w Pokoju

Synagoga w Pokoju – nieistniejąca synagoga, która znajdowała się w Pokoju.
Synagoga została zbudowana w 1864 roku. Obok niej również wzniesiono dom rabina. Podczas nocy kryształowej, późnym popołudniem 9 listopada 1938 roku bojówki hitlerowskie spaliły synagogę. Po zakończeniu II wojny światowej nie została odbudowana.

</doc>
<doc id="1152059" url="https://pl.wikipedia.org/wiki?curid=1152059" title="Warszawskie Towarzystwo Łyżwiarskie">
Warszawskie Towarzystwo Łyżwiarskie

Warszawskie Towarzystwo Łyżwiarskie (WTŁ) – towarzystwo sportowe z siedzibą w Warszawie założone w roku 1893. Istniało do 1939.
Historia.
Swą działalność skupiało pierwotnie wokół lodowiska na zamarzającym stawie pośrodku toru kolarskiego na Dynasach, później kojarzone było nierozłącznie z Doliną Szwajcarską przy ul. Chopina. WTŁ zostało w roku 1898 członkiem Międzynarodowej Unii Łyżwiarskiej (ISU), wprowadzając tym samym łyżwiarstwo polskie do zorganizowanych struktur międzynarodowych. Propagowało także inne dyscypliny sportu m.in.: gimnastykę, szermierkę, tenis i jazdę na wrotkach.
W latach 1894-1896 członkowie towarzystwa zostali uwiecznieni na pierwszym w historii polskim filmie zrealizowanym przez wynalazcę oraz reżysera Kazimierza Prószyńskiego, który nagrał ślizgawkę w Warszawie gdzie regularnie ćwiczyli oni jazdę na łyżwach.
WTŁ prowadziło ożywioną działalność społeczno-kulturalną. patriotyczną i towarzyską. Lokal WTŁ należał do najwytworniejszych salonów Warszawy. Przed 1914 na terenie WTŁ prowadzono działalność konspiracyjną. 
W latach 1905-1908 wiceprezesem,a w roku 1908, prezesem Warszawskiego Towarzystwa Łyżwiarskiego był Adolf Daab przemysłowiec i radny Warszawy.

</doc>
<doc id="1152060" url="https://pl.wikipedia.org/wiki?curid=1152060" title="Milena Jesenská">
Milena Jesenská

Milena Jesenská (ur. 10 sierpnia 1896 w Pradze, zm. 17 maja 1944 w obozie koncentracyjnym Ravensbrück) – czeska dziennikarka, pisarka i tłumaczka, przyjaciółka Franza Kafki, matka Jany Černej.
Życiorys.
Urodziła się w rodzinie praskiego profesora uniwersyteckiego i stomatologa Jana Jesenského i jego żony Mileny. Kiedy miała szesnaście lat, zmarła jej matka, a Jesenská została sama z ojcem.
Uczęszczała do żeńskiego gimnazjum Minerva. Prowadząc tryb życia charakterystyczny dla bohemy, była bywalczynią kawiarni Arco, gdzie spotykała się społeczność niemiecko-żydowska Pragi, m.in. Max Brod oraz Franz Werfel.
Na życzenie ojca studiowała medycynę, przerwała jednak studia po kilku semestrach. W latach dwudziestych poznała Ernesta Pollaka, dziesięć lat starszego literata, który pracował jako tłumacz w jednym z praskich banków. Wbrew woli ojca wyszła za niego za mąż, a w roku 1918 przeprowadziła się do Wiednia. Z rodziną (częściowo przez nieakceptowany ślub) zerwała na jakiś czas prawie wszystkie kontakty.
Małżeństwo z Pollakiem bardzo szybko doczekało się kryzysu. Przez wzgląd na niskie dochody męża Jesenská zaczęła udzielać korepetycji z czeskiego (do jej uczniów należał m.in. pisarz Hermann Broch) oraz zajmować się tłumaczeniem i dziennikarstwem. Tłumaczyła teksty z języka niemieckiego dla czeskich dzienników, a także pisywała felietony do magazynów o modzie. W krótkim czasie zbudowała wokół siebie legendę znakomitej dziennikarki.
W roku 1919 zainteresowało ją opowiadanie niezbyt znanego wtedy pisarza Franza Kafki pt. "Der Heizer", w związku z czym napisała do autora z zapytaniem, czy może to opowiadanie przetłumaczyć na czeski. Tak zaczęła się ich współpraca i korespondencja, która zakończyła się w roku 1923 na krótko przed śmiercią Kafki. Ich znajomość była prawie wyłącznie korespondencyjna, spotkali się bowiem tylko dwa razy – raz na cztery dni w Wiedniu, a później na dzień w przygranicznym mieście Gmünd. "Der Heizer" był jej pierwszym przekładem, potem przetłumaczyła jeszcze m.in. "Proces" oraz "Wyrok".
Poza Kafką znała jeszcze Maksa Broda, Franza Werfela, Karela Čapka oraz Ferdinanda Peroutkę.
Krótko po śmierci Kafki rozstała się z mężem i przeprowadziła się wpierw do Drezna, a w roku 1925 z powrotem do Pragi, gdzie wyszła po raz drugi za mąż za czeskiego architekta Jaromíra Krejcara. W roku 1928 urodziła ich córkę Janę (znaną jako Jana Černá; Jana była autorką wspomnień o matce "Adresát Milena Jesenská", wydanych po polsku w 1993 roku pt. "Moja matka Milena i Franz Kafka").
Jesenská należała do praskiej sceny literackiej, przed wojną kosmopolitycznej, a największy sukces osiągnęła na płaszczyźnie dziennikarskiej. Poza publikowaniem w czasopiśmie „Přítomnost” pisywała także do dzienników „Tribuna”, „Národní listy”, „Lidové noviny”, magazynu „Pestré listy”, a pod koniec lat dwudziestych przez krótki czas była redaktorką tygodnika „Pestrý týden”. W latach 1938–1939 prowadziła „Přítomnost”.
Tak samo, jak część lewicowych intelektualistów i literatów, Jesenská krótko sympatyzowała z komunistami i pisała do gazety „Svět práce”, jednakże po tym, gdy się dowiedziała o zbrodniach stalinowskich, odeszła z KSČ w roku 1936.
Cierpiała na reumatyzm. Poważnie zachorowała po urodzeniu córki i uzależniła się od morfiny (udało jej się wyzwolić dopiero w 1938 roku). W międzyczasie rozwiodła się z Krejcarem.
Po aneksji Czech i Moraw przez Trzecią Rzeszę uczestniczyła w ruchu oporu i pomagała żydowskim rodzinom emigrować z kraju.
W listopadzie 1939 roku za swoją działalność została aresztowana. W następnym roku była deportowana do obozu koncentracyjnego Ravensbrück, gdzie pracowała w ambulatorium i była podporą moralną dla innych więźniarek. W obozie spotkała inną dziennikarkę, Margarete Buber-Neumann, która napisała o niej książkę po wojnie. Zmarła w Ravensbrück w roku 1944.
Mimo iż była wybitną czeską dziennikarką i tłumaczką, stała się znana na całym świecie jako bliska przyjaciółka Franza Kafki (obok Felice Bauer i Julie Wohryzek).
Jej twórczość – felietony, artykuły, świadectwa i reportaże o międzywojennej Europie Środkowej, problematyce jej społeczeństw i powiązań – doczekała się zasłużonego światowego uznania dopiero po II wojnie światowej. W roku 1996 przyznany jej został pośmiertnie Order Tomáša Garrigue Masaryka drugiej klasy. W roku 1995 instytut Jad Waszem w Jerozolimie uhonorował ją tytułem Sprawiedliwej wśród Narodów Świata.
Jest jedną z bohaterek książek: Mariusza Szczygła pt. "Gottland" (wydanie polskie – 2006), Mariusza Surosza "Pepiki. Dramatyczne stulecie Czechów" (wydanie polskie – 2010) oraz Hanny Krall pt. "Biała Maria" (wydanie polskie – 2011).

</doc>
<doc id="1152069" url="https://pl.wikipedia.org/wiki?curid=1152069" title="Zorgho">
Zorgho



</doc>
<doc id="1152074" url="https://pl.wikipedia.org/wiki?curid=1152074" title="Jasione montana">
Jasione montana



</doc>
<doc id="1152075" url="https://pl.wikipedia.org/wiki?curid=1152075" title="Partia Niezależności i Pracy">
Partia Niezależności i Pracy



</doc>
<doc id="1152077" url="https://pl.wikipedia.org/wiki?curid=1152077" title="Trylogia Fallota">
Trylogia Fallota

Trylogia Fallota (ang. trilogy of Fallot) – złożona wada serca, na którą składają się:
Pierwsze dwie składowe wady wchodzą również w skład tetralogii Fallota; jednak w tej drugiej wadzie stwierdza się defekt przegrody międzykomorowej, a nie międzyprzedsionkowej, i dodatkowo występuje tzw. aorta jeździec. Nazwa obu wad honoruje Etienne'a Fallota.

</doc>
<doc id="1152079" url="https://pl.wikipedia.org/wiki?curid=1152079" title="Walka z wodą na statku">
Walka z wodą na statku

Walka z wodą na statku lub okręcie jest częścią obrony przeciwawaryjnej. Jej celem jest utrzymanie pływalności (zdolności morskiej) jednostki w sytuacjach zagrożenia, a w marynarce wojennej również utrzymanie zdolności bojowej. Jednostka pływająca powinna być przygotowana do usunięcia ewentualnej awarii kadłuba i urządzeń w zakresie:
Wykrywanie uszkodzeń.
Bardzo ważną rolę w obronie przeciwawaryjnej pełni wczesne wykrycie napływu wody do wnętrza kadłuba i szybkie znalezienie uszkodzenia. W tym celu stosowane są następujące sposoby:
Podczas pływania wszystkie drzwi, luki i włazy położone poniżej linii wodnej powinny być zamknięte. W celu wykrycia miejsca przebicia dokonuje się przeglądu pomieszczeń od dziobu do rufy. Przechodząc do kolejnych pomieszczeń z lekka odkręca się dwa lub trzy zaciski drzwi, luków lub włazów i nasłuchuje. Jeżeli woda lub powietrze nie będzie uchodzić przez szczelinę z charakterystycznym świstem, to znaczy, że w danym przedziale wody nie ma. O zatopieniu przedziału świadczyć może również:
Przeciwdziałanie.
Przy uszkodzeniach związanych z napływem większej ilości wody do wnętrza kadłuba, oprócz wypompowywania wody, stosuje się:
W okrętach wojennych uszkodzenia wywołane działalnością nieprzyjaciela to głównie uszkodzenia:
W marynarce wojennej do walki z awariami w pomieszczeniach, przedziałach, nadbudówkach, magazynach, w których nie ma w czasie alarmu bojowego załogi lub liczba osób na tych stanowiskach nie gwarantuje skutecznej obrony, tworzy się grupy awaryjne.
Rodzaje uszkodzeń kadłuba statku i przyczyny ich powstawania.
Do grupy przyczyn uszkodzeń jednostek pływających podczas pokojowej eksploatacji można zaliczyć:
W wyniku działań bojowych okrętu wojennego jego kadłub, uzbrojenie i pozostałe wyposażenie techniczne może ulegać uszkodzeniom o szczególnie dużym zakresie oraz specyficznym umiejscowieniu i charakterze niespotykanym w przypadku normalnej eksploatacji w czasie pokoju. Te wyjątkowe cechy uszkodzeń i ich duża intensywność w czasie wojny nakazuje wyodrębnić działania bojowe jako oddzielną grupę przyczyn uszkodzeń okrętu. Uszkodzenia wymienione w pierwszej grupie mogą wystąpić również w okresie działań bojowych potęgując bezpośrednie skutki tych działań i przyczyniając się do dodatkowego obniżenia zdolności bojowej okrętu.
Rodzaje sprzętu do walki z wodą.
W Marynarce Wojennej RP stosuje się wystandaryzowany sprzęt do prowadzenia walki z wodą.
Warunki bezpieczeństwa.
Przy posługiwaniu się sprzętem etatowym OPA szczególną uwagę należy zwrócić na bezpieczeństwo w czasie usuwania uszkodzeń kadłuba czy też rurociągów, przez które napływa do wnętrza przedziału woda. Należy pamiętać, że wiele czynności walki z wodą wykonuje się w bardzo trudnych warunkach. Marynarze mogą doznać urazów przy niewłaściwym posługiwaniu się sprzętem OPA. Źle zakładany lub założony plaster sztywny o dużych rozmiarach, może spowodować obrażenia nóg itp.
Wszystkie narzędzia, którymi posługują się marynarze, muszą być w bardzo dobrym stanie technicznym oraz odpowiadać przepisom BHP.
Wymagania stawiane uszczelnieniom.
Usuwając dowolne przebicie w kadłubie statku, pokładach, grodziach zawsze należy pamiętać o uzyskaniu szczelności (brak przecieków wody). Stosując kliny i korki awaryjne szczelność uzyskujemy wtedy, gdy zapewniamy dostateczny nadzór nad usuniętymi przebiciami. Należy pamiętać, że w miarę upływu czasu wstrząsy i wibracje kadłuba osłabiają szczelność powodując wysuwanie się korków i klinów awaryjnych. Stosując rozporki drewniane i stalowe przy mocowaniu plastrów sztywnych i skrzynkowych należy pamiętać, by były one prostopadłe lub pod kątem zbliżonym do 90° w stosunku do punktów oparcia sprzętu. Przy stosowaniu plastrów awaryjnych sztywnych i skrzynkowych należy pamiętać o dobieraniu plastrów, tak aby ich powierzchnia była dwa razy większa od powierzchni przebicia, w innym wypadku uszczelnienie nie będzie szczelne.

</doc>
<doc id="1152080" url="https://pl.wikipedia.org/wiki?curid=1152080" title="Sissili">
Sissili

Sissili, Sisili – rzeka na pograniczu Ghany i Burkina Faso. Uchodzi do Wolty Białej.
Zobacz też: Prowincja Sissili w Burkina Faso.

</doc>
<doc id="1152083" url="https://pl.wikipedia.org/wiki?curid=1152083" title="Superkino">
Superkino



</doc>
<doc id="1152087" url="https://pl.wikipedia.org/wiki?curid=1152087" title="Zespół Schoenleina-Henocha">
Zespół Schoenleina-Henocha



</doc>
<doc id="1152089" url="https://pl.wikipedia.org/wiki?curid=1152089" title="HIV-2">
HIV-2



</doc>
<doc id="1152099" url="https://pl.wikipedia.org/wiki?curid=1152099" title="Język aleucki">
Język aleucki

Język aleucki ("Unangam Tunuu") – język z rodziny eskimo-aleuckiej, używany przez Aleutów () mieszkających w Archipelagu Aleutów, na Wyspach Pribyłowa i Komandorskich. W 1995 r. językiem posługiwało się 305 osób.
Dialekty.
Aleucki wchodzi wraz z językami eskimoskimi (inuickimi i jupik) w skład rodziny eskimo-aleuckiej. Podstawowy podział na dialekty to: grupa wschodnioaleucka (aleucka wschodnia), atkańska i attuański.
Grupa wschodnioaleucka obejmuje dialekty Unalaski, Zatoki Belkofskiego, wysp Akutan, Pribyłowa, Kashegi i Nikolskiego. Dialekt Wysp Pribyłowa ma najwięcej użytkowników spośród wszystkich dialektów aleuckich.
Na grupę atkańską składają się dialekty Wyspy Atka i Wyspy Beringa. W 2021 roku zmarła Wiera Tymoszenko, uważana za ostatnią osobą posługującą się dialektem Beringa. Nadal jednak żyje kilka osób posługujących się dialektem Atka.
Już wymarły attuański, używany na Wyspie Attu, był oddzielnym dialektem wykazującym wpływy atkańskie i wschodnioaleuckie. Wyspa Copper (Mednyj) została skolonizowana przez Attuańczyków, w wyniku czego powstał aleucki Wyspy Copper, który jest silnie skreolizowaną formą attuańskiego. Dzisiaj jednak używa się go wyłącznie na Wyspie Beringa, na którą mieszkańcy Wyspy Copper zostali ewakuowani w 1969 roku.
Wszystkie dialekty wykazują wpływ leksykalny rosyjskiego, a aleucki Wyspy Copper zapożyczył nawet wiele sufiksów fleksyjnych.
Fonologia.
Spółgłoski.
Fonemy spółgłoskowe różnych dialektów aleuckich są przedstawione poniżej.
W pierwszej linii podano zapis w ortografii aleuckiej, w drugiej – transkrypcję IPA. "Kursywą" zaznaczono fonemy zapożyczone z rosyjskiego bądź angielskiego, a wytłuszczeniem rodzime fonemy aleuckie. Niektóre fonemy występują jedynie w części dialektów.
Taff et al. (2001: 234) we współczesnych wschodnioaleuckich praktycznie nie ma opozycji dźwięczne: bezdźwięczne przy nosowych, sybilantach i sonorantach.
Samogłoski.
W języku aleuckim istnieje sześć fonemów rodzimych: krótkie "a" (), "i" () i "u" () oraz ich długie odpowiedniki "aa" (), "ii" () i "uu" ().
Przed i po spółgłoskach uwularnych "a" się skraca, "i" redukuje do , a "u" do . Przed i po spółgłoskach koronalnych "a" redukuje się do lub , a "u" przechodzi w i (Bergsland 1994: xix; Bergsland 1997: 21-22; p. też Taff et al. 2001: 247-49).
Gramatyka.
Zarys.
Większość słów w aleuckim daje się sklasyfikować jako rzeczowniki lub czasowniki. To, co w językach indoeuropejskich zazwyczaj wyraża się przymiotnikami lub przysłówkami, w aleuckim wyraża się zazwyczaj czasownikami lub afiksami słowotwórczymi.
Wszystkie rzeczowniki muszą zawierać sufiksy wyrażające liczbę (pojedyncza, podwójna, mnoga) i przypadek (Absolutiv: Relativ. Część badaczy, a przede wszystkim Anna Berge, nie zgadza się z opisem tej formy jako „przypadka”, ani nazwami „Absolutiv” i „Relativ”. To podejście do rzeczownika aleuckiego zostało zapożyczone z językoznawstwa eskimoskiego i terminy te istotnie mogą być mylące w odniesieniu do aleuckiego. Absolutiv jest formą podstawową rzeczownika, Relativ zaś opisuje stosunek rzeczownika do pozostałych części zdania, w szczególności także części, które nie zostały explicite wypowiedziane).
W konstrukcjach posesywnych (dzierżawczych) aleucki zaznacza tak posiadacza, jak przedmiot posiadany (possessum):
Posiadacz poprzedza possessum.
Tzw. „rzeczowniki pozycyjne” ("positional nouns") są szczególną, zamkniętą grupą rzeczowników, które mogą przyjmować sufiksy lokatiwu i ablatiwu. Morfosyntaktycznie rzeczowniki pozycyjne są prawie identyczne do wyrażeń posesywnych:
Czasowniki odmieniają się przez tryby (wszystkie) oraz osoby i liczby. Sufiksy osoby i liczby zgadzają się z podmiotem, o ile wszystkie nominalne fragmenty zdania są explicite wypowiedziane; ogólnie rzecz biorąc, jeśli dopełnienia lub przydawki (dopełnienie czasownika, konstrukcje z rzeczownikami pozycyjnymi, czy posiadacz konstrukcji posesywnej itd.) są opuszczone, to ich brak jest oznaczany przez sufiks anaforyczny przy czasowniku; w takiej sytuacji podmiot stoi zwykle w Relatiwie. Por.:
Kiedy opuszczona zostaje więcej niż jedna informacja, orzeczenie zgadza się z elementem, którego liczba gramantyczna jest największa. Może to prowadzić do niejednoznaczności:
I rzeczowniki, i czasowniki podlegają bardzo często derywacji. Słowa po aleucku zaczynają się od morfemu leksykalnego nazywanego rdzeniem lub tematem (bazą, podstawą; ang. "base"), po którym może następować dowolna liczba sufiksów derywacyjnych (ang. "postbase"). Sufiksy fleksyjne są obowiązkowe; w ogóle nie istnieje morfem zerowy.
Zasadniczym szykiem w aleuckim jest SVO (podmiot – orzeczenie – dopełnienie).
Porównanie do gramatyki eskimoskiej.
Choć aleucki wywodzi się z tego samego języka, co języki eskimoskie, to te dwie grupy wyewoluowały w całkiem odmienne strony i różnią się dziś istotnymi cechami typologicznymi. Aleucka fleksja została znacznie uproszczona w stosunku do pierwotnego systemu, który musiał charakteryzować praeskimo-aleucki: o ile w językach eskimoskich dopełnienia są wyrażane morfologicznie, o tyle aleucki opiera się raczej na sztywnym szyku.
W odróżnieniu od języków eskimoskich, aleucki nie jest językiem ergatywno-absolutywnym. Podmiot i dopełnienie nie mają w aleuckim odmiennych sufiksów w zależności od przechodniości; domyślnie oba zawierają sufiksy Absolutivu, a jeśli jakiś element zdania zostaje opuszczony, niezależnie od tego, czy odnosił się on do czasownika, czy rzeczownika, orzeczenie przyjmuje sufiks anaforyczny, a podmiot – Relativu.
Wspólną cechą typologiczną aleuckiego i języków eskimoskich jest polisyntetyczna morfologia derywacyjna, której „efektem ubocznym” są nieraz bardzo długie słowa:
Historia badań.
Pierwszy kontakt z aleuckim nastąpił w roku 1741, kiedy ekspedycja Vitusa Beringa zebrała aleuckie nazwy miejscowe i imiona spotkanych Aleutów. Pierwszy „słownik”, a właściwie dość prosta lista słów dialektu Unalaski, została zestawiona w 1778 roku przez kapitana Jamesa Kinga podczas wyprawy Cooka. Wtedy też, po otrzymaniu wiadomości o rosyjskich wyprawach handlowych, aleuckim zainteresowała się Imperialna Akademia Nauk w Petersburgu.
Katarzyna II Wielka, która planowała stworzenie wielkiego słownika porównawczego wszystkich języków ówczesnego Imperium rosyjskiego, zatrudniła Petera Simona Pallasa do zebrania materiałów m.in. aleuckich. Podczas ekspedycji z lat 1791–1792, Carl Heinrich Merck i Michael Rohbeck zebrali sporo słownictwa i przeprowadzili spis męskiej populacji Aleutów zawierający ich imiona sprzed chrystianizacji. Podróżnik Jurij Feodorovič Lisjanskij także zebrał trochę słownictwa; później zbiór ten poszerzył jeszcze w 1804 i 1805 roku pełnomocnik cara Nikolai Rezanov. Kilka lat później ukazała się podobna do projektu carycy Katarzyny praca Johanna Christopha Adelunga i Johanna Severina Vatera pt. "Mithridates oder allgemeine Sprachkunde 1806-1817", która pośród wielu skatalogowanych języków zawierała też aleucki.
Pierwszym profesjonalnym językoznawcą, który zajął się aleuckim był Duńczyk Rasmus Rask. W 1819 r. zebrał on słowa i paradygmaty odmiany od dwóch mieszkających w Petersburgu użytkowników wschodnioaleuckiego. W roku 1824 Innocenty z Alaski, kanonizowany kapłan prawosławny, de facto utworzył literacki aleucki oparty na dialekcie Unalaski. Stworzył dla niego ortografię (opartą na cyrylicy; ortografia łacińska pojawiła się później), przetłumaczył na aleucki Ewangelię Mateusza i kilka innych tekstów religijnych, a w 1846 roku wydał gramatykę wschodnioaleucką. Teksty tłumaczył przy pomocy przyjaciół Ivana Pan’kova, wodza Tigaldy i Jakuba Niecwietowa, kapłana z Atki, którzy obaj byli rodzimymi użytkownikami aleuckiego. Ten ostatni napisał także słownik atkańskiego aleuckiego. Po ukazaniu się prac Innocentego zainteresowanie aleuckim wzrosło w kręgach kościelnych. Ojciec Innocent Šajašnikov przetłumaczył na dialekt wschodnich Wysp Lisich katechizm, wszystkie cztery Ewangelie i Dzieje Apostolskie Nowego Testamentu; napisał też w tym języku własną pracę pt. "Krótkie zasady pobożnego żywota". Większość tych prac została wydana w 1902 roku, choć napisano je w latach 60. i 70. XIX wieku. Ojciec Lavrentii Salamatov napisał katechizm i przetłumaczył trzy Ewangelie (św.św. Marka, Łukasza i Jana) na dialekt zachodnioatkański. Spośród tych prac Ewangelia św. Marka została wydana w 1959 roku w nowej ortografii oraz w pierwotnej, dwujęzycznej (rosyjsko-aleuckiej) postaci w 2007 roku, wraz z katechizmem dla dzieci Wyspy Atka.
Do końca XIX w. jeszcze kilku badaczy zapisywało aleucki: w 1871 roku, czyli wkrótce po odkupieniu Alaski przez Stany Zjednoczone, Francuz Alphonse Pinart, potem Amerykanin Lucien M. Turner w 1878 roku, następnie Polak Benedykt Dybowski w 1881 roku (dialekt Wysp Komandorskich), wreszcie Rosjanin Nikolai Vasiljevič Sljunin w roku 1892 (również dialekt Wysp Komandorskich).
W latach 1909–1910 etnolog Waldemar Jochelson podróżował do Aleutów Unalaski, Atki, Attu i Nikolskiego i spędził w sumie 19 miesięcy na pracach terenowych. Zbierał on dane etnograficzne z pomocą dwóch rodzimych użytkowników, Alekseja Jačmeneva i Leontija Sivstova. Zapisał wiele opowiadań aleuckich, opowieści ludowych i mitów, liczne z nich także nagrał. Udało mu się odkryć wiele do tej pory nieznanych słów i zagadnień gramatycznych.
W latach 30. dwóch Aleutów stworzyło dzieła uznawane za przełom w historii literackiego aleuckiego. Afinogen K. Ermeloff literacko opisał historię katastrofy statku, a Ardelion G. Ermeloff przez dekadę spisywał po aleucku dziennik. W tym samym czasie językoznawca Melville Jacobs zebrał kilka tekstów od Sergeja Golleya, rodzimego Atkańczyka.
Dalsze badania dialektu Wyspy Pribyłowa prowadził John P. Harrington w roku 1941. W 1944 roku Departament Zasobów Wewnętrznych USA w ramach działań wojennych opublikował opartą na pracach Vieniaminova broszurę pt. "The Aleut Language", której zadaniem było umożliwić amerykańskim żołnierzom porozumienie z Aleutami.
W roku 1950 Knut Bergsland rozpoczął intensywne studia nad aleuckim. Ich efektem było opublikowanie w 1994 roku pełnego słownika aleuckiego, a w 1997 – gramatyki opisowej. Prace te nie byłyby możliwe bez współpracy ze strony Aleutów, a w szczególności atkańskiego językoznawcy Mosesa Dirksa.
Artykuły na temat aleuckiego publikowali m.in. Michael Krauss, Jeff Leer, Michael Fortescue i Jerrold Sadock.
Alice Taff prowadziła badania nad aleuckim od lat 70. XX wieku, zajmując się głównie szczegółowymi opisami aleuckiej fonetyki i fonologii.
Także Anne Berge prowadzi badania nad aleuckim. Jej podstawowym polem badań jest struktura dyskursu w aleuckim oraz morfosyntaksa, a także materiały do nauki, jak gramatyka konwersacyjna dialektu atkańskiego, napisana wraz z Mosesem Dirksem.
W 2005 roku Parafia Wszystkich Świętych Północnoamerykańskiego Kościoła Prawosławnego rozpoczęła ponowną publikację aleuckich tekstów historycznych z lat 1840–1903.

</doc>
<doc id="1152102" url="https://pl.wikipedia.org/wiki?curid=1152102" title="Trancestep">
Trancestep

Trancestep – podgatunek nurtu muzycznego drum and bass, określony też przez Johna B, potocznie, jako trance'n'bass.
Stanowi kombinację syntetycznych elementów melodycznych zaczerpniętych z gatunku muzycznego trance połączonych ze ścieżkami perkusyjnymi i liniami basowymi w stylistyce drum and bass.
Style ten najczęściej można spotkać w twórczości między innymi takich artystów jak: John B, Concord Dawn, Ill Skillz, Muffler, Vortex Involute, Plejik, Ben Sage, Subsonik, Seven Lions.
W Polsce do głównych promotorów trancestep zalicza się: Richard Murder, mrQmantra oraz Mr.EdwardizeR.

</doc>
<doc id="1152103" url="https://pl.wikipedia.org/wiki?curid=1152103" title="Choroba Kikuchi-Fujimoto">
Choroba Kikuchi-Fujimoto

Choroba Kikuchi-Fujimoto (ang. Kikuchi-Fujimoto disease, KFD, Kikuchi's disease, histiocytic necrotizing lymphadenitis) – niezwykle rzadka choroba, samoograniczająca się i o łagodnym przebiegu, charakteryzująca się bolesną limfadenopatią węzłów szyjnych, której zazwyczaj towarzyszy łagodna gorączka i nocne poty. Do rzadszych objawów należą utrata wagi, nudności, wymioty, suchość i ból gardła, wysypka. Wyjątkowo występuje zajęcie ośrodkowego układu nerwowego (pod postacią np. aseptycznego zapalenia opon mózgowo-rdzeniowych).
Choroba Kikuchi-Fujimoto jest bardzo rzadka; przypadki opisywano na całym świecie, częściej w populacji japońskiej. Obraz kliniczny, histopatologia i cechy immunohistochemiczne sugerują etiologię wirusową schorzenia, ale jak dotąd nie udowodniono tej hipotezy. Rozpoznanie stawiane jest zazwyczaj na podstawie wyniku biopsji powiększonych węzłów szyjnych. Choroba spontanicznie ustępuje w przeciągu 1-4 miesięcy. Chorobę opisali, niezależnie od siebie, Masahiro Kikuchi i Y. Fujimoto w 1972 roku.

</doc>
<doc id="1152105" url="https://pl.wikipedia.org/wiki?curid=1152105" title="Kokologho">
Kokologho



</doc>
<doc id="1152109" url="https://pl.wikipedia.org/wiki?curid=1152109" title="Choroba Kikuchiego">
Choroba Kikuchiego



</doc>
<doc id="1152110" url="https://pl.wikipedia.org/wiki?curid=1152110" title="Boulkiemdé">
Boulkiemdé



</doc>
<doc id="1152113" url="https://pl.wikipedia.org/wiki?curid=1152113" title="Giuliano Taccola">
Giuliano Taccola

Giuliano Taccola (ur. 28 czerwca 1942 w Uliveto Terme, zm. 16 marca 1969 w Cagliari) – piłkarz włoski grający na pozycji napastnika.
Życiorys.
Taccola wychował się w klubie Genoa CFC. W 1960 roku został włączony do kadry pierwszej drużyny, jednak przez 2 lata nie zdołał zaliczyć debiutu w Serie A. W 1962 roku przeszedł do drugoligowej Alessandrii, a następnie co roku zmieniał barwy klubowe. W sezonie 1963/1964 grał w drugoligowym AS Varese 1910, w sezonie 1964/1965 w trzecioligowej ACD Entella, a w kolejnym (1965/1966) w innej drużynie z trzeciej ligi, Savona 1907 FC. Latem 1966 powrócił do Genoi i w Serie B zdobył 4 gole, jednak nie wywalczył z tą drużyną awansu do ekstraklasy.
W 1967 roku trener Oronzo Pugliese ściągnął go do AS Roma. Debiut w Serie A nastąpił 24 września, a Roma zremisowała 1:1 na wyjeździe z Interem Mediolan i już w debiucie Taccola wpisał się na listę strzelców. W swoim premierowym sezonie w ekstraklasie zdobył 10 goli i był najlepszym strzelcem zespołu i szybko stał się ulubieńcem „tifosich”. Latem 1968 nowym trenerem „giallo-rossich” został Helenio Herrera i także postawił na Taccolę. W pierwszych 12 ligowych spotkaniach zawodnik strzelił 8 bramek. W grudniu zauważono zły stan zdrowia Taccoli, jednak badania lekarskie nie wykryły jego przyczyny. Doktor Romy Visalli postawił diagnozę o nawrocie kardiologicznej choroby zawodnika, jednak 16 marca 1969 Herrera postanowił wystawić zawodnika w wyjazdowym meczu z Cagliari Calcio. Po zakończeniu meczu i udzieleniu wywiadu Giuliano przewrócił się na ziemię i mimo szybkiej reanimacji zmarł. Pogrzeb zawodnika odbył się kilka dni później w bazylice św. Pawła za Murami. Zdobyty kilka miesięcy później Puchar Włoch zawodnicy zadedykowali zmarłemu Giuliano.

</doc>
<doc id="1152116" url="https://pl.wikipedia.org/wiki?curid=1152116" title="Polska nowela fantastyczna">
Polska nowela fantastyczna

Polska nowela fantastyczna – seria wydawnicza, w której skład wchodzi sześć tomów antologii polskiej noweli fantastycznej. Seria wydawana była w latach 1983–1986 przez Wydawnictwa Alfa w wyborze i opracowaniu Stefana Otcetena i opracowaniu graficznym Andrzeja Pągowskiego.
Seria jest wznowieniem, a jednocześnie „uzupełnieniem i kontynuacją” słynnej antologii zredagowanej przez Juliana Tuwima z ilustracjami Jana Marcina Szancera pod takim samym tytułem, która ukazała się początkowo w jednym tomie w 1949 nakładem Państwowego Instytutu Wydawniczego. W 1952 Tuwim dokonał reedycji, rozbił książkę na 2 tomy, usunął jedno opowiadanie i dodał kilka nowych utworów. Na tym wydaniu wzorowały się wszystkie następne wznowienia, m.in. w latach 70. w serii Biblioteka Klasyki Polskiej i Obcej Wydawnictwa Literackiego. Wznowione przez Stefana Otcetena w 1983 dwa tomy antologii Tuwima zapoczątkowały sześciotomową rozbudowaną reedycję. 
W każdym z tomów na końcu zamieszczono krótkie biogramy autorów antologii. Utwory w tomach ułożone są chronologicznie. 
Wydania od 1952.
Tom I: "Ja gorę".
Prezentowane w tym tomie utwory powstały od końca XVIII w. do dwudziestolecia międzywojennego. Tytuł został nadany w wydaniu z 1983.
Tom II: "Władca czasu".
Prezentowane w tym tomie utwory powstały od końca XVIII w. do dwudziestolecia międzywojennego. Tytuł został nadany w wydaniu z 1983.
Wydanie z lat 1984-1986.
Tomy I i II są takie same jak w poprzednich wydaniach.
Tom III: "Podróż na Księżyc" (1984).
Zawiera utwory napisane od połowy XVII w. do lat 80. XIX w. Jednym z kryteriów doboru utworów do tomu był fakt niepublikowania ich po 1945 roku (z jednym wyjątkiem – Sygurd Wiśniowski "Drzewo latające").
Tom IV: "Król powietrza" (1985).
Zawiera utwory z lat 1894-1918. Jednym z kryteriów doboru utworów do tomu był fakt niepublikowania ich po 1945 roku.
Tom V: "Niezwykły kryształ" (1986).
Zawiera utwory napisane w okresie dwudziestolecia międzywojennego, z wyjątkiem noweli Stanisława Balińskiego, napisanej w czasie wojny na emigracji i wydanego po wojnie poza granicami Polski.
Tom VI: "Przepowiednia" (1986).
Zawiera mniej znane utwory napisane w latach 1958-1984: wczesne utwory uznanych pisarzy (np. Boruń, Wnuk-Lipiński), utwory autorów, którzy w momencie publikacji nie opublikowali autorskiego wyboru opowiadań (np. Stoff, Oramus), nowe utwory popularnych w momencie publikacji pisarzy (np. Baraniecki, Zajdel). Autor wyboru dodał do niego również mało znany utwór fantastyczny poety Andrzeja Bursy.

</doc>
<doc id="1152119" url="https://pl.wikipedia.org/wiki?curid=1152119" title="Hiena (film)">
Hiena (film)

Hiena – polski horror z 2006 roku w reżyserii Grzegorza Lewandowskiego. Zdjęcia do filmu powstały na Górnym Śląsku i trwały 20 dni.
Fabuła.
W małym, śląskim miasteczku zaczynają znikać i umierać ludzie. „Mały” (Jakub Romanowski) nie wierzy w śmierć ojca, którego ciała nie odnaleziono. Wśród mieszkańców krąży legenda o hienie, która uciekła z pobliskiego zoo i zamieszkała na Martwym Polu.
Nagrody.
Rok 2006:
Rok 2007: 

</doc>
<doc id="1152120" url="https://pl.wikipedia.org/wiki?curid=1152120" title="Murowana Oszmianka">
Murowana Oszmianka

Murowana Oszmianka (biał. "Мураваная Ашмянка") – wieś na Białorusi w rejonie oszmiańskim obwodu grodzieńskiego, 11 km na północny wschód od Oszmiany. Centrum administracyjne sielsowietu, zamieszkane przez 338 mieszkańców (1999). W pobliżu wsi początek bierze rzeka Oszmianka. We wsi znajduje się szpital i szkoła średnia oraz parafialny kościół katolicki pw. Najświętszego Imienia Maryi (1790). 
Historia.
Wieś szlachecka położona była w końcu XVIII wieku w powiecie oszmiańskim województwa wileńskiego. W dwudziestoleciu międzywojennym wieś leżała w Polsce, w województwie wileńskim, w powiecie oszmiańskim, w gminie Polany. Niegdyś Murowana Oszmianka stanowiła ośrodek znacznego majątku. Do dziś zachowały się jeszcze ruiny dawnej drukarni. 
Po agresji ZSRR na Polskę w 1939 roku wieś znalazła się w granicach BSRR. W latach 1941-1944 była pod okupacją niemiecką. W maju 1944 roku ciężkie, zwycięskie walki (bitwa pod Murowaną Oszmianką) z litewskimi formacjami stoczyły tu oddziały Armii Krajowej. Od 1944 wieś ponownie leżała w BSRR. Od 1991 roku w Republice Białorusi.

</doc>
<doc id="1152127" url="https://pl.wikipedia.org/wiki?curid=1152127" title="Boulgou">
Boulgou



</doc>
<doc id="1152131" url="https://pl.wikipedia.org/wiki?curid=1152131" title="Koulpélogo">
Koulpélogo



</doc>
<doc id="1152137" url="https://pl.wikipedia.org/wiki?curid=1152137" title="Metoda BSM">
Metoda BSM



</doc>
<doc id="1152142" url="https://pl.wikipedia.org/wiki?curid=1152142" title="Korowód (film)">
Korowód (film)

Korowód – polski dramat obyczajowy z 2007 roku w reżyserii Jerzego Stuhra. Zdjęcia do filmu kręcono w Warszawie, Krakowie, Rzeszowie, w Bieszczadach i na Majorce.
Fabuła.
Zdzisław Dąbrowski (Jan Frycz), idealny mąż, wspaniały ojciec, znika z życia swoich bliskich. Bartek Wilkosz (Kamil Maćkowiak), student niewahający się kłamać, oszukiwać i sprzedawać brukowej prasie fikcyjne historie o znanych osobach, zaczyna nagle zastanawiać się nad swoim postępowaniem. Kasia (Karolina Gorczyca), dziewczyna Bartka, jest w stanie znieść każde kłamstwo i żyć w ułudzie sielskiego związku.
Nagrody.
32. Festiwal Polskich Filmów Fabularnych w Gdyni:
Polskie Nagrody Filmowe – Orły 2008:

</doc>
<doc id="1152147" url="https://pl.wikipedia.org/wiki?curid=1152147" title="Wąsosz Konecki">
Wąsosz Konecki

Wąsosz Konecki – przystanek kolejowy w Wąsoszu, w województwie świętokrzyskim, w Polsce. Na stacji zatrzymywały się pociągi jeżdżące na trasie ze Skarżyska-Kamiennej do Opoczna, Tomaszowa Mazowieckiego. Od 1 sierpnia 2009 roku ruch na tej trasie został zawieszony, a 12 grudnia 2021 roku został przywrócony.
Przystanek znajduje się na terenie Lasów Koneckich.

</doc>
<doc id="1152148" url="https://pl.wikipedia.org/wiki?curid=1152148" title="Kossi">
Kossi



</doc>
<doc id="1152149" url="https://pl.wikipedia.org/wiki?curid=1152149" title="Ibrahim I ibn al-Aghlab">
Ibrahim I ibn al-Aghlab

Ibrahim I ibn al-Aghlab (arab. إبراهيم بن الأغلب) (ur. 756, zm. 812) był pierwszym emirem z dynastii Aghlabidów w Ifrikijji w latach 800–812.
Ibrahim pochodził z mudaryckiego plemienia Tamim. Był synem al-Aghlaba, który z powodzeniem stłumił pod koniec VIII wieku bunt charydżytów w Ifrikijji. W 800 Ibrahim został emirem i założył dynastię Aghlabidów, gdy jako dziedziczny władca został uznany przez kalifa Haruna ar-Raszida. W zamian za nominację zgodził się płacić kalifowi rocznie 40 tysięcy dinarów.
Po spacyfikowaniu kraju założył rezydencję w al-Abbasiji by trzymać się z dala od niespokojnych prawników z Kairuanu ("fukaha"), którzy zawsze byli gotowi podburzyć lud do buntu. Utworzył straż przyboczną złożoną z 5000 murzyńskich niewolników z Sudanu po to by uniknąć całkowitej zależności od arabskich oddziałów ("dżund"). Jej przydatność poświadczyły bunty arabskich wojsk w 802, 805 i 810. Ibrahim rozwinął struktury silnej administracji państwowej, która położyła fundamenty dobrobytu Ifrikijji w następnym stuleciu.
Jego następcą został jego syn Abdallah I ibn Ibrahim (812–817).

</doc>
<doc id="1152153" url="https://pl.wikipedia.org/wiki?curid=1152153" title="Pora umierać">
Pora umierać

Pora umierać – polski czarno-biały dramat filmowy z 2007 w reżyserii i według scenariusza Doroty Kędzierzawskiej. Bohaterką filmu jest sędziwa Aniela (Danuta Szaflarska), mieszkająca wraz ze swoją suczką w opustoszałej drewnianej willi w Warszawie. "Pora umierać" została wyprodukowana ze wsparciem Polskiego Instytutu Sztuki Filmowej, z cyfrowymi zdjęciami Artura Reinharta. Film odniósł znaczący sukces festiwalowy, otrzymując nagrody za dźwięk i rolę Szaflarskiej na Festiwalu Polskich Filmów Fabularnych, Orła za rolę Szaflarskiej na rozdaniu Polskich Nagród Filmowych, a także szereg wyróżnień na międzynarodowych festiwalach filmowych. W analizach filmowych zwracano uwagę na subtelnie podjęte przez Kędzierzawską motywy umierania, stosunku do śmierci, współistnienia z organizmami nieludzkimi.
Fabuła.
Bohaterka filmu, sędziwa pani Aniela, mieszka wraz z suczką Filą w przedwojennej, rozpadającej się drewnianej willi w Warszawie. Po latach dzielenia mieszkania z licznymi lokatorami pozbywa się ostatniego z nich. Jednakże syn Witek, który odwiedza ją od czasu do czasu z żoną Marzenką oraz otyłą wnuczką, nie zamierza mieszkać w jej rodzinnym domu. Na dodatek staruszkę nachodzą wysłannicy jej sąsiada, który nosi się z myślą przejęcia jej działki i zburzenia willi.
Aniela jednak nie wyobraża sobie sprzedaży domu, w którym spędziła młodość, zachowała liczne pamiątki oraz z którym łączą ją liczne wspomnienia. Staruszka ma nadzieję, że syn nie zgodzi się na wywieranie na nią nacisków przez sąsiada. Okazuje się jednak, że Witek potajemnie odwiedził willę wraz z żoną sąsiada i pertraktuje w sprawie sprzedaży działki. Wzburzona zdradą syna Aniela zamierza umrzeć. Odwołuje telefonicznie dalsze wizyty syna, zakrywa kirem lustra, zatrzymuje stary zegar, wkłada czarną suknię, zapala świecę i z różańcem w rękach układa się na łóżku, by czekać na śmierć. Wkrótce potem jednak dochodzi do wniosku, że może zmienić los mieszkania. Decyduje się oddać dom na cele społeczne, zachowując prawo do przeżycia w willi ostatnich dni swego życia. Miejsce szybko wypełnia się młodocianymi lokatorami. Pewnego dnia jedno z dzieci dostrzega, że Aniela zniknęła ze swojego fotela. Kamera „wylatuje” przez okno, pokazując z daleka przestrzeń domu Anieli.
Obsada.
"Źródło: Filmpolski.pl"
Produkcja.
Za produkcję "Pory umierać" odpowiadały studia Kid Film oraz Tandem Taren-To, przy współudziale Polskiego Instytutu Sztuki Filmowej. Łączny budżet filmu wyniósł 1 690 980 zł.
Przygotowania, obsada.
Reżyser filmu Dorota Kędzierzawska napisała scenariusz do filmu specjalnie z myślą o Danucie Szaflarskiej, która występowała także w innych filmach reżyserki ("Diabły, diabły", 1991; "Nic", 1998). Kędzierzawska w jednym z wywiadów opowiadała, że na rolę Anieli Szaflarska czekała szesnaście lat: „Nieraz mnie pośpieszała, mówiła: «Dorotko, pisz szybciej, bo ja ci kipnę»”. W filmie wystąpili także Krzysztof Globisz, Małgorzata Rożniatowska, Agnieszka Podsiadlik, Marta Waldera oraz aktorzy nieprofesjonalni. Proces produkcyjny filmu był ryzykowny, jako że prace zdjęciowe rozpoczynały się niemal bez budżetu. Szczęście jednak sprzyjało ekipie zdjęciowej: „W pierwszym tygodniu pracy dostaliśmy dotację z PISF, pół roku później dołączyła się telewizja”. Specjalna rola przypadła psu głównej bohaterki, wyłonionemu w castingu. Jak opisywała pracę z nim Kędzierzawska: „Miał mądre oczy i tak kochał swoją treserkę, że cały czas z nią rozmawiał. Otwierania drzwi nauczył się w piętnaście minut, odbierania telefonu – w dziesięć. Na każde wezwanie był gotowy do pracy. […] Był rzeczywiście fenomenem”.
Zdjęcia.
Za zdjęcia do "Pora umierać" odpowiadał życiowy partner Kędzierzawskiej Artur Reinhart, który kręcił film w czerni i bieli. Wybór zdjęć monochromatycznych był świadomą decyzją Kędzierzawskiej, która argumentowała, że „w czerni zderzonej z bielą jest czystość i szlachetność”. Film był kręcony od 16 maja do 26 czerwca 2006 w Otwocku. Muzykę do filmu natomiast zrealizował Włodzimierz Pawlik, którego ścieżka dźwiękowa została wydana w 2011 przez Polskie Radio. Jak opisywał ścieżkę Krzysztof Kowalewicz z „Gazety Wyborczej”: „Pawlik tym razem korzysta ze skromnego instrumentarium, a do tego oszczędnie sięga po dźwięki. Nostalgiczny przewodni temat fortepianowy ciągnie się tak bardzo, że słuchacz wręcz wyczekuje kolejnych dotknięć klawiszy […] Z fortepianem Pawlika współgrają smyki, trąbka, a przede wszystkim harfa”.
Rozpowszechnianie.
12 i 13 września 2007 "Pora umierać" była wyświetlana na Międzynarodowym Festiwalu Filmowym w Toronto, gdzie została owacyjnie przyjęta przez publiczność. Premiera kinowa "Pory umierać" w Polsce odbyła się 19 października 2007. Film Kędzierzawskiej cieszył się szczególnym powodzeniem w Japonii podczas tamtejszej premiery w 2011, gdzie oglądały go przeważnie starsze kobiety.
W 2008 wydawnictwo Best Film rozpoczęło dystrybucję filmu na płytach DVD.
Odbiór.
Frekwencja kinowa.
Wedle statystyk Polskiego Instytutu Sztuki Filmowej "Porę umierać" obejrzało w kinach 54 076 widzów, co dawało jej 12. miejsce na liście najczęściej oglądanych polskich filmów za rok 2007.
Recepcja krytyczna.
"Pora umierać" była sukcesem artystycznym Kędzierzawskiej, choć film zwracał uwagę recenzentów głównie z powodu kreacji Danuty Szaflarskiej. Zdzisław Pietrasik z pisma „Polityka” pisał: „Chwalić należy Dorotę Kędzierzawską, autora zdjęć Artura Reinharta też jak najbardziej, ale "Pora umierać" to przede wszystkim popis aktorski Danuty Szaflarskiej”. Marek Sadowski w recenzji dla „Rzeczypospolitej” zaznaczał, iż postać Anieli: „nie ma w sobie starczej bierności. Ona wie, czego chce. Gdy coś uzna za właściwe, działa zdecydowanie i konsekwentnie”. Łukasz Maciejewski w recenzji dla „Dziennika Polskiego” chwalił grę Szaflarskiej, nazywając ją „wielką damą polskiego kina” i doceniając jej nietuzinkową kreację: „Aniela w niczym nie przypomina dobrej babci z dobranocek. Nie robi na drutach i nie słucha Radia Maryja. Moherowy berecik schowała głęboko na dno szafy, jest zbyt ciekawa ludzi i świata, żeby wierzyć w jakiekolwiek dogmaty”. Jerzy Płażewski z czasopisma „Kino” również wychwalał aktorstwo Szaflarskiej: „Dziękuję Pani, pani Danuto, za sumę przeżyć, które – jak w finałowym travellingu ku niebu, brawurowo zaaranżowanym przez autora zdjęć Arthura Reinharta – prowadzą nas, widzów, daleko poza przyziemne horyzonty”. "Pora umierać" irytowała natomiast Jacka Szczerbę z „Gazety Wyborczej”, który film ocenił jako „średni” i oskarżał duet Kędzierzawska–Reinhart o jałowy estetyzm: „chwilami autorzy wprost delektują się urodą swych obrazków: płynnością konturów w scenach wspomnień i kolażem odbić w taflach szkła”.
Przeważały jednak głosy pozytywne. Błażej Hrapkowicz z „Kina” pisał, iż:
"Pora umierać" cieszyła się też powodzeniem za granicą. Alissa Simon z „Variety” pisało o Szaflarskiej, że ta „aktorka o inteligencji, wdzięku i urodzie, która wygląda na co najmniej dwie dekady młodszą, jest wspierana przez wspaniałą, barokowo szczegółową pracę kamery Reinharta oraz najlepiej wyszkolonego i najbardziej fotogenicznego psa polskiego kina”. Według czasopisma „The Hollywood Reporter” Szaflarska i pies Tokaj „w pięknych monochromatycznych obrazach, zręcznie sfotografowanych dzięki wysokiej jakości cyfrowym zdjęciom Arthura Reinharta, tworzą cudowną dziwną parę, kręcącą się po niegdyś wspaniałej, a teraz na wpół zniszczonej rezydencji”.
Analizy i interpretacje.
Daria Mazur pozytywnie oceniła film, upatrując w nim swoistego filmowego odpowiednika monodramu i twierdząc, iż „poprzez plastycznie wyrafinowany, niejednoznaczny, tajemniczy i w świadomy sposób wypreparowany filmowy portret wiekowej lokatorki stylowej willi udało się reżyserce zajmująco opowiedzieć o doświadczeniu kobiecej starości”. Mazur zaznaczyła też, że film Kędzierzawskiej wyróżnia się na tle rodzimej kinematografii, w której „trudno odnaleźć porównywalny, równie konsekwentny obraz ufundowany na kobiecych doświadczeniach, skoncentrowany na żeńskiej perspektywie”. Małgorzata Masłowska-Taffel zauważała, że ogromne znaczenie dla przesłania filmu miało powierzenie głównej roli Danucie Szaflarskiej, która przeżyła traumę II wojny światowej oraz gwałtowne zmiany społeczne zaobserwowane podczas jej życia: „Trudne doświadczenia nie zgasiły w niej pogody ducha, nie odebrały zadowolenia z życia”. Iwona Grodź i Robert Stefanowski zauważyli, że willa Anieli jest przestrzenią odrealnioną, na pograniczu miasta i prowincji; „staje się dla niej miejscem wspomnień, oczekiwań, radości i smutku, nadziei i śmierci”.
Małgorzata Radkiewicz interpretowała film Kędzierzawskiej przez pryzmat filozofii . Zdaniem Radkiewicz „poszczególne przedmioty i fragmenty drewnianej architektury – weranda, schody, poręcze – układają się w żywą historię, jednocześnie ludzką i nieludzką”. Radkiewicz dodawała, iż „kobieta koegzystuje w opustoszałej willi na równych warunkach z psem i zgromadzonymi sprzętami”, a w momencie przekazania domu na cele społeczne „niejako uwalnia go z dominującej humanistycznej narracji”.

</doc>
<doc id="1152154" url="https://pl.wikipedia.org/wiki?curid=1152154" title="Bazéga">
Bazéga



</doc>
<doc id="1152155" url="https://pl.wikipedia.org/wiki?curid=1152155" title="Knabstrub">
Knabstrub



</doc>
<doc id="1152157" url="https://pl.wikipedia.org/wiki?curid=1152157" title="Hans Christoph Kaergel">
Hans Christoph Kaergel

Hans Christoph Kaergel (ur. 6 lutego 1889 w Strzegomiu; zm. 9 maja 1946 we Wrocławiu) – niemiecki pisarz i dramaturg.
Rodzice Hansa Christopha Kaergela byli nauczycielami. On sam ukończył seminarium nauczycielskie w Bolesławcu. W latach 1910-1921 pracował jako nauczyciel w Weißwasser/Oberlausitz. W 1921 roku założył organizację Bühnenvolksbund für Sachsen i przeprowadził się do Drezna. W okresie międzywojennym pisał dramaty o wschodnim pograniczu Rzeszy skierowane przeciw Polakom i Czechom: "Volk ohne Heimat" (1922) oraz "Hockewanzel, Andreas Hollmann" (1933). Widoczne są w nich wpływy twórczości Gerharta Hauptmanna. Pisał również powieści nawiązujące do antychrześcijańskiej teologii Hermanna Stehra i Josepha Wittiga: "Heinrich Budschigk" (1925) oraz "Ein Mann stellt sich dem Schicksal" (1929). Po roku 1933 opowiedział się po stronie nazistów. Od 1936 mieszkał w Przesiece w Karkonoszach. W 1939 roku został szefem na teren Śląska Izby Pisarzy Rzeszy. Po II wojnie światowej został aresztowany. Zmarł w więzieniu przy ul. Kleczkowskiej we Wrocławiu.

</doc>
<doc id="1152160" url="https://pl.wikipedia.org/wiki?curid=1152160" title="Nightwatching">
Nightwatching

Nightwatching – zrealizowany w międzynarodowej koprodukcji film biograficzny z 2007 roku w reżyserii Petera Greenawaya.
Opis fabuły.
Akcja filmu rozpoczyna się w 1642 roku, w roku, w którym Rembrandt przyjmuje zamówienie na grupowy portret amsterdamskiej kompanii strzeleckiej. Obraz ten, nazwany "Straż nocna", posłużył Rembrandtowi jako dowód oskarżenia w sprawie ujawnienia spisku, jaki miał wybuchnąć wśród kupców, którzy należeli do owej amsterdamskiej kompanii.

</doc>
<doc id="1152168" url="https://pl.wikipedia.org/wiki?curid=1152168" title="Jere Lehtinen">
Jere Lehtinen

Jere Lehtinen (ur. 24 czerwca 1973 w Espoo) – fiński hokeista, reprezentant Finlandii, pięciokrotny olimpijczyk. Działacz hokejowy.
Kariera.
Wychowanek klubu EJK w rodzinnym Espoo. W drafcie NHL 1992 został wybrany w 4 rundzie z numerem 88 przez Minnesota North Stars, jednak nie znalazł miejsca w składzie drużyny i do 1995 roku nadal grał w lidze fińskiej w klubach Kiekko-Espoo i TPS. W międzyczasie amerykański klub został przeniesiony do miasta Dallas i zaczął funkcjonować jako Dallas Stars. W 1995 roku Lehtinen został jego zawodnikiem. Tymczasowo przekazano go do drużyny filialnej Michigan K-Wings, jednak wystąpił w niej tylko w jednym meczu i powrócił do Dallas.
W lidze NHL zadebiutował w sezonie 1995/1996. Od tej pory miał stałe miejsce w składzie i należał do czołowych zawodników drużyny "Gwiazd". W tym czasie zdobył z drużyną Puchar Stanleya w 1999 roku. Łącznie rozegrał w klubie 14 sezonów ligowych.
Wielokrotny reprezentant Finlandii. Uczestniczył turniejach o Mistrzostwach Świata w 1992, 1994, 1995, 2007, Pucharu Świata 1996, 2004 oraz zimowych igrzyskach olimpijskich 1994, 1998, 2002, 2006 i 2010.
8 grudnia 2010 poinformował oficjalnie o zakończeniu kariery sportowej.
Był menedżerem reprezentacji Finlandii podczas turniejów MŚ w 2015, 2016.
Prywatnie jest fanem zespołów muzycznych Metallica i Slayer.
Sukcesy.
Do 2011 pozostawał jedynym Finem, który zdobył zarówno Puchar Stanleya oraz mistrzostwo Świata. Reprezentował swój kraj na pięciu kolejnych turniejach olimpijskich w latach 1994–2010. Jest jednym z siedmiu hokeistów w historii, którzy wystąpili aż w pięciu turnieju zimowych igrzysk olimpijskich i jednym z sześciu graczy w historii, którzy zdobyli na cztery medale na zimowych igrzyskach.

</doc>
<doc id="1152169" url="https://pl.wikipedia.org/wiki?curid=1152169" title="Kadiogo">
Kadiogo



</doc>
<doc id="1152170" url="https://pl.wikipedia.org/wiki?curid=1152170" title="Związek gmin Steinlach-Wiesaz">
Związek gmin Steinlach-Wiesaz

Związek gmin Steinlach-Wiesaz – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Tybinga. Siedziba związku znajduje się w miejscowości Gomaringen.
Związek zrzesza trzy gminy wiejskie:

</doc>
<doc id="1152174" url="https://pl.wikipedia.org/wiki?curid=1152174" title="Port lotniczy Dakar">
Port lotniczy Dakar

Port lotniczy Dakar – międzynarodowy port lotniczy w Senegalu, położony 11 km na zachód od centrum Dakaru, w pobliżu miejscowości Yoff. Był największym portem lotniczym kraju do 2017, kiedy zastąpił go Port lotniczy Dakar-Diass.
Linie lotnicze i połączenia.
Obecnie port lotniczy nie obsługuje regularnego ruchu pasażerskiego. Budowa lotniska zastępczego, Dakar-Diass, 45 km dalej, rozpoczęła się w 2007 roku. Początkowo budowa miała trwać 30 miesięcy, a początkowa przepustowość lotniska wynosić 3 miliony pasażerów rocznie – prawie dwa razy więcej niż liczba pasażerów obsługiwanych przez stare lotnisko. Budowa nowego lotniska była kilkakrotnie opóźniana i ostatecznie nowe lotnisko otwarto w dniu 7 grudnia 2017 r. Od marca 2020 r. lotnisko obsługuje wyłącznie loty towarowe, ale nie regularne loty pasażerskie.

</doc>
<doc id="1152176" url="https://pl.wikipedia.org/wiki?curid=1152176" title="Wspólnota administracyjna Mössingen">
Wspólnota administracyjna Mössingen

Wspólnota administracyjna Mössingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Tybinga. Siedziba wspólnoty znajduje się w mieście Mössingen.
Wspólnota administracyjna zrzesza jedno miasto i dwie gminy wiejskie:

</doc>
<doc id="1152178" url="https://pl.wikipedia.org/wiki?curid=1152178" title="Jan Cervus Tucholczyk">
Jan Cervus Tucholczyk



</doc>
<doc id="1152179" url="https://pl.wikipedia.org/wiki?curid=1152179" title="Jacek Pruszcz">
Jacek Pruszcz



</doc>
<doc id="1152183" url="https://pl.wikipedia.org/wiki?curid=1152183" title="Wspólnota administracyjna Rottenburg am Neckar">
Wspólnota administracyjna Rottenburg am Neckar

Wspólnota administracyjna Rottenburg am Neckar – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Tybinga. Siedziba wspólnoty znajduje się w mieście Rottenburg am Neckar.
Wspólnota administracyjna zrzesza jedno miasto i trzy gminy wiejskie:

</doc>
<doc id="1152184" url="https://pl.wikipedia.org/wiki?curid=1152184" title="Nagroda Nemmersa">
Nagroda Nemmersa

Nagroda Nemmersa – wyróżnienie przyznawane za wybitne osiągnięcia naukowe lub kulturalne przez Uniwersytet Northwestern, ustanowione dzięki pośmiertnej darowiźnie byłego profesora Northwestern, Erwina Essera Nemmersa oraz jego brata Frederica. Nagrody z ekonomii i matematyki przyznawane są od 1994 roku co dwa lata. W 2004 roku została ustanowiona trzecia nagroda w dziedzinie muzyki. Wraz ze wzrostem zasobów funduszu nagrody będą oferowane w kolejnych dziedzinach. Laureaci zazwyczaj spędzają 10 tygodni gościnnie oferując wykłady na Uniwersytecie Northwestern w dziedzinie, z której zostali wyróżnieni.
Bracia Nemmers, ustanawiając w testamencie nagrodę darowizną w wysokości 14 milionów, założyli, że będzie ona przyznawana nie tylko z ekonomii i matematyki, ale również w innych dziedzinach, takich jak geologia, inżynieria, muzyka czy medycyna. Mieli również nadzieję, że nagroda z czasem stanie się równie prestiżowa jak Nagroda Nobla. Mimo że nagroda ma charakter stypendium a jej wysokość w 2011 roku wynosi 175 tysięcy dolarów amerykańskich – znacząco mniej niż wysokość Nagrody Nobla – uważa się powszechnie, że jest to najwyższa nagroda pieniężna przyznawana w Stanach Zjednoczonych w tych dziedzinach nauki. Fundusz nagrody wciąż rośnie dzięki zyskom inwestycyjnym, a wraz z jego wzrostem wysokość nagrody ma wzrosnąć i zostaną ustanowione nagrody w dodatkowych dyscyplinach.
Do nagrody Nemmersa nie mogą być nominowani pracownicy akademiccy Northwestern University oraz laureaci Nagrody Nobla.
Nagroda Erwina Pleina Nemmersa w dziedzinie ekonomii.
Erwin Plein Nemmers Prize in Economics ("nagroda Erwina Pleina Nemmersa w dziedzinie ekonomii") została nazwana imieniem ojca fundatora. Do tej pory jej laureatami zostali:
Mimo że laureaci Nagrody Nobla nie mogą być nominowani do Nagrody Nemmersa, siedmiu z laureatów nagrody Nemmersa z ekonomii zostało później laureatami Nagrody Banku Szwecji im. Alfreda Nobla w dziedzinie ekonomii. Byli to:
Nagroda Frederica Essera Nemmersa w dziedzinie matematyki.
Frederic Esser Nemmers Prize in Mathematics ("nagroda Frederica Essera Nemmersa w dziedzinie matematyki") została nazwana imieniem brata głównego fundatora. Do tej pory jej laureatami zostali:
Nagroda Michaela Ludwiga Nemmersa w dziedzinie muzyki.
Michael Ludwig Nemmers Prize in Music Composition ("nagroda Michaela Ludwiga Nemmersa w dziedzinie muzyki") przyznawana jest od 2004 roku, jako wyróżnienie dla kompozytorów. Do tej pory jej laureatami zostali:
Wysokość tej nagrody wynosi 100 tysięcy dolarów amerykańskich. Wybrane utwory laureata są wykonywane na specjalnym koncercie przez Chicagowską Orkiestrą Symfoniczną.

</doc>
<doc id="1152186" url="https://pl.wikipedia.org/wiki?curid=1152186" title="Tam i z powrotem (film)">
Tam i z powrotem (film)

Tam i z powrotem – polski film kryminalny z 2001 w reżyserii Wojciecha Wójcika. Inspiracji dla filmu dostarczył napad na bank w Łodzi w 1965 roku.
Opis fabuły.
Rok 1965. Zdolny lekarz, z powodu przeszłości spędzonej w Armii Krajowej i konsekwentnej apolityczności, nie może otrzymać paszportu, a przez to – spotkać się z żoną i córką mieszkającymi w Australii. Jeden z pacjentów, malarz borykający się z problemami finansowymi, który marzy o ucieczce z Polski, niespodziewanie proponuje wyjście z sytuacji: paszport trzeba kupić, a jedynym sposobem zdobycia znacznej sumy pieniędzy jest napad na bank. Podjęcie ryzykownej decyzji o napadzie to dla nich obu dopiero początek drogi wiodącej do ucieczki. W trakcie realizacji planu pojawiają się bowiem komplikacje.
Nagrody.
2002:
2003:

</doc>
<doc id="1152188" url="https://pl.wikipedia.org/wiki?curid=1152188" title="Kingfisher Airlines">
Kingfisher Airlines

Kingfisher Airlines – indyjskie linie lotnicze z siedzibą w Bengaluru. Obsługiwały połączenia krajowe. Były reklamowane na bolidach zespołu Force India F1 startującego w F1 od 2008 roku. Linia nigdy nie wypracowała zysku. W związku z brakiem płynności firmy leasingowe wycofały z linii swoje samoloty (głównie Airbusy i ATR), ograniczając jej flotę z 64 do 16 samolotów. Linia miała przystąpić do sojuszu Oneworld w lutym 2012, ale zgodę zawieszono do czasu poprawy jej sytuacji finansowej, co nigdy nie nastąpiło. W lutym 2013 rząd cofnął jej licencję. 31 grudnia 2013 Airbus anulował wcześniejsze zamówienia linii m.in. na A350 i A380.

</doc>
<doc id="1152193" url="https://pl.wikipedia.org/wiki?curid=1152193" title="Międzynarodowy Port Lotniczy Dakar-Yoff-Léopold Sédar Senghor">
Międzynarodowy Port Lotniczy Dakar-Yoff-Léopold Sédar Senghor



</doc>
<doc id="1152214" url="https://pl.wikipedia.org/wiki?curid=1152214" title="Emilio de’ Cavalieri">
Emilio de’ Cavalieri

Emilio de’ Cavalieri (ok. 1550 w Rzymie, zm. 11 marca 1602 tamże) – kompozytor włoski muzyki baroku. Członek Cameraty florenckiej. 
Życiorys.
Był przez długie lata intendentem koncertów w Rzymie i Florencji. Jego najważniejszym dziełem było "Rappresentatione di Anima, et di Corpo" (1600), będące prekursorem oper i oratoriów.

</doc>
<doc id="1152222" url="https://pl.wikipedia.org/wiki?curid=1152222" title="Copa Felix Bogado">
Copa Felix Bogado

Copa Felix Bogado – rozgrywany w latach 1976–1983 turniej towarzyski między reprezentacjami Paragwaju i Argentyny. Pierwsza edycja była rozgrywana w ramach Copa del Atlantico.

</doc>
<doc id="1152228" url="https://pl.wikipedia.org/wiki?curid=1152228" title="Copa Ramon Castilla">
Copa Ramon Castilla

Copa Ramon Castilla (Copa Mariscal Ramón Castilla) – rozgrywany w latach 1972–1978 turniej towarzyski między reprezentacjami Peru i Argentyny w piłce nożnej.

</doc>
<doc id="1152256" url="https://pl.wikipedia.org/wiki?curid=1152256" title="Michael">
Michael



</doc>
<doc id="1152262" url="https://pl.wikipedia.org/wiki?curid=1152262" title="Can’t Get You Out of My Head">
Can’t Get You Out of My Head

Can’t Get You Out of My Head – piosenka nagrana przez australijską piosenkarkę Kylie Minogue, wydana na singlu promującym album "Fever" (2001). Był to pierwszy singiel pochodzący z albumu. Piosenka została stworzona i wyprodukowana przez Cathy Dennis oraz Roba Davisa. Utwór zawiera rytmy lat 90. – dance-pop. Singiel z piosenką – wydany w sierpniu 2001 roku – szybko znalazł się na 1. miejscach list przebojów w wielu państwach. Utwór znalazł się na 11. miejscu najlepiej sprzedających się singli XXI wieku.
Teledysk.
Cały teledysk wyreżyserowała Dawn Shadforth. Początkowo ukazuje on Minogue jadącą żółtym De Tomaso Mangusta. Piosenkarka przedstawiona jest w nim w wielu różnych kostiumach, m.in. w czarnym stroju podczas jazdy, białej skromnej kreacji z charakterystycznym wycięciem, czy błyszczącej sukience. Jego akcja rozgrywa się w futurystycznym mieście,z dominującą wysoką zabudową, w którym Minogue wykonuje choreografię razem z ludźmi-robotami. W 2002 roku teledysk otrzymał nagrodę MTV Video Music Awards za najlepszą choreografię oraz został sklasyfikowany na 3. miejscu jako najlepszy klip uznany przez włoski oddział MTV.
Nagrody.
Oprócz wyróżnienia za najlepszą choreografię, Dennis i Davis jako kompozytorzy wygrali Ivor Novello Awards za najlepszy dobór muzyki do tekstu. Minogue otrzymała również kilka światowych nagród, m.in. ARIA Awards za najlepiej sprzedający się australijski singel roku i najlepsze nagranie pop. Piosenkarka dostała również wyróżnienie ARIA Awards w kategorii „Specjalne osiągnięcie” w karierze.
Listy przebojów.
„Can’t Get You out of My Head” został sprzedany w ponad 306 tys. kopii w pierwszym tygodniu po wydaniu w Wielkiej Brytanii i ponad milion w tym samym państwie do końca roku. Był to jeden z najlepiej sprzedających się w ciągu 16 tygodni singli w Europie. Piosenka stała się szybko przebojem w Stanach Zjednoczonych. Powstało także wiele remiksów utworu. W ponad 50 krajach przez długi czas piosenka utrzymywała się na 1. miejscach na listach przebojów.

</doc>
<doc id="1152264" url="https://pl.wikipedia.org/wiki?curid=1152264" title="Analiza dzieła literackiego">
Analiza dzieła literackiego



</doc>
<doc id="1152266" url="https://pl.wikipedia.org/wiki?curid=1152266" title="Nur Hassan Hussein">
Nur Hassan Hussein

Nur Hassan Hussein, pop. Nur Adde (ur. 16 lutego 1937 w Mogadiszu, zm. 1 kwietnia 2020 w Londynie) – somalijski polityk, premier Somalii od 24 listopada 2007 do 14 lutego 2009, kandydat w wyborach prezydenckich w 2009.
Życiorys.
Nur Adde jest byłym oficerem służb policyjnych. Karierę rozpoczynał we włoskiej policji kolonialnej na początku lat 50. Służył w specjalnej jednostce o nazwie "Guardia di Finanza", która zajmowała się ochroną dochodów podatkowych.
Nur Adde ukończył studia prawnicze na Narodowym Uniwersytecie Jamacadda Ummadda w Mogadiszu. Następnie uczył się w akademii policyjnej we Włoszech i w USA, gdzie wyspecjalizował się w kryminalistyce oraz prawie międzynarodowym.
Po powrocie do kraju, dzięki zdobytemu doświadczeniu, został wiceprzewodniczącym tzw. "Sądu Zbawienia" - sądu wojskowego, który zajmował się sprawami przestępstw finansowych i podatkowych w czasach rządów prezydenta Siada Barrego. W 1987 objął funkcję prokuratora generalnego, którym pozostał do 1991.
Po upadku władzy Barre w 1991 w Somalii rozpoczęła się długoletnia, trwająca de facto do dziś, wojna domowa. Nur Adde od 1991 zajmował stanowisko przewodniczącego Somalijskiego Czerwonego Półksiężyca. Był uważany za sprawnego zarządcę organizacji.
Nur Adde wywodzi się z somalijskiego klanu Hawiye, jednego z dwóch największych w kraju.
Premier.
22 listopada 2007 prezydent Abdullah Yusuf Ahmed mianował go nowym szefem rządu. Nur Adde został wybrany jako kompromisowy kandydat z listy osób, polityków i technokratów. Głównym celem gabinetu i premiera miało być zaprowadzenie porządku w kraju, w którym wciąż toczą się walki islamistów i sił rządowych wspieranych m.in. przez USA i Etiopię. 24 listopada 2007 został oficjalnie zaprzysiężony na stanowisku i uzyskał zatwierdzenie Parlamentu Federalnego. W głosowaniu jego kandydaturę poparło 211 z 212 deputowanych.
2 grudnia 2007 ogłosił skład swojego gabinetu. Znalazły się w nim aż 73 osoby: 31 ministrów, 11 ministrów stanu i 31 wiceministrów. Premier został skrytykowany za mianowanie tak dużego rządu. Jednak skład swojego gabinetu argumentował potrzebą odpowiedniego podziału stanowisk między czterema głównymi i wieloma mniejszymi grupami etnicznymi w kraju. Mimo to, już następnego dnia część jego ministrów zrezygnowało z posad ze względu na nierówny podział ministerialnych stanowisk. W tej sytuacji 17 grudnia 2007 premier zapowiedział stworzenie nowego, mniejszego i efektywniejszego gabinetu. 4 stycznia 2008 Nur Hassan Hussein mianował drugi gabinet, składający się z 15 ministrów i 4 wiceministrów. 10 stycznia 2008 Parlament Federalny udzielił gabinetowi wotum zaufania.
Rząd Husseina kontynuował działania, zmierzające do zakończenia wojny domowej w Somalii, toczonej przez siły rządowe i powstańców islamskich. 9 czerwca 2008 Hussein, podczas międzynarodowej konferencji w Dżibuti, podpisał porozumienie z Sojuszem na rzecz Wyzwolenia Somalii (ARS, "Alliance for the Re-liberation of Somalia"), islamską organizacją zbrojną i polityczną. Porozumienie przewidywało 90-dniowy rozejm, wycofanie w ciągu 120 dni sił etiopskich z Somalii i rozmieszczenie w ich miejscu pokojowych sił międzynarodowych, a także nieograniczony dostęp organizacji humanitarnych do rejonów dotkniętych działaniami wojennymi.
Latem 2008 w rządzie Husseina doszło do wewnętrznego kryzysu i konfliktu premiera z prezydentem Yusufem. 30 lipca 2008 premier zdymisjonował burmistrza Mogadiszu, Mohameda Omara Habeeba, oskarżając go o niekompetencję, liczne defraudacje i nadużycie władzy. Habeeb sprzeciwił się jednak decyzji premiera, powołując się na poparcie prezydenta. Między prezydentem a premierem doszło wówczas do konfliktu. W odpowiedzi na odwołanie burmistrza, 2 sierpnia 2008 z rządu odeszło 10 ministrów, popierających stanowisko prezydenta. 25 sierpnia 2008 zwolennicy prezydenta w parlamencie wysunęli przeciw rządowi wniosek o wotum nieufności, zarzucając mu porażki w uchwalaniu budżetu i przywracaniu pokoju. W obliczu poważnego kryzysu, między premierem i prezydentem Yusufem doszło następnego dnia do negocjacji. W ich wyniku osiągnięto porozumienie, które zakładało zmiany w gabinecie, dymisję administracji lokalnej w Mogadiszu oraz niepopieranie wotum nieufności. 1 września 2008 w parlamencie odbyło się głosowanie nad wotum nieufności, które zdecydowaną większością głosów zostało odrzucone.
Do kolejnego, poważniejszego konfliktu premiera z prezydentem doszło w grudniu 2008. 14 grudnia 2008 prezydent Yusuf zdymisjonował premiera Husseina, zarzucając mu niekompetencję i brak sukcesów w procesie pokojowym w kraju . Ruchu tego nie zaakceptował jednak parlament, który następnego dnia zdecydowaną większością głosów udzielił premierowi Husseinowi wotum zaufania. 16 grudnia 2008 prezydent, wbrew woli parlamentu, mianował Mohameda Mohamuda Guleda nowym szefem rządu. Premier Hussein nie uznał tego faktu. Zgodnie z prawem parlament musi udzielić zgody na dymisję i mianowanie nowego premiera. 24 grudnia 2008 Mohamed Mohamud Guled zrezygnował z funkcji premiera-elekta, tłumacząc iż nie chce stanowić przeszkody w procesie pokojowym.
Nur Hassan Hussein 15 stycznia 2009 ogłosił, że będzie ubiegał się o urząd prezydenta w nadchodzących wyborach prezydenckich 30 stycznia 2009. W pierwszej turze głosowania zajął trzecie miejsce, uzyskując tylko 59 głosów poparcia, przez co całkowicie wycofał się z wyborów. Wybory wygrał Sharif Sheikh Ahmed, pochodzący z tego samego klanu Hawiye. Ponieważ prezydent, premier i przewodniczący parlamentu wedle przepisów prawa musieli pochodzić z różnych grup etnicznych, Hassan Hussein nie mógł pozostać na stanowisku szefa rządu. 14 lutego 2009 nowym premierem został Omar Abdirashid Ali Sharmarke.

</doc>
<doc id="1152276" url="https://pl.wikipedia.org/wiki?curid=1152276" title="Różowy Most">
Różowy Most



</doc>
<doc id="1152277" url="https://pl.wikipedia.org/wiki?curid=1152277" title="Sporangium">
Sporangium



</doc>
<doc id="1152281" url="https://pl.wikipedia.org/wiki?curid=1152281" title="Haarlemsche Football Club Haarlem">
Haarlemsche Football Club Haarlem



</doc>
<doc id="1152286" url="https://pl.wikipedia.org/wiki?curid=1152286" title="Archidiecezja mińsko-mohylewska">
Archidiecezja mińsko-mohylewska

Archidiecezja mińsko-mohylewska (biał. "Мінска-Магілёўская архідыяцэзія"; "Менска-Магілёўская архідыяцэзія"; łac. "Archidioecesis Minscensis Latinorum-Mohiloviensis") – jedna z czterech diecezji obrządku łacińskiego na Białorusi, wchodząca w skład metropolii mińsko-mohylewskiej. Diecezja obejmuje obecnie swoim zasięgiem obwód miński i obwód mohylewski.
Historia.
Diecezję erygował Jan Paweł II 13 kwietnia 1991 roku, formalnie łącząc diecezję mińską i archidiecezję mohylewską (w rzeczywistości niemal od nowa przywracając struktury kościelne).
Obszar nowej archidiecezji pokrywać się miał z terytorium aż trzech obwodów Białorusi: mińskiego, mohylewskiego i witebskiego. W 1999 roku z archidiecezji wyłączono jednak terytorium tego ostatniego, tworząc diecezję witebską.
Struktura i wierni.
Terytorium diecezji (69,8 tysiąca kilometrów kwadratowych) zamieszkuje około 4,709 miliona osób w tym 610 000 katolików (czyli 13% ogółu ludności). Według stanu na 2008 rok, w diecezji zorganizowano 20 dekanatów, do których należało łącznie 222 parafii.
W 2013 roku został wprowadzony nowy podział terytorialny archidiecezji. Zredukowano liczbę dekanatów do 11 i liczbę parafii z 220 do 122. Zlikwidowano dekanaty: dzierżyński, iwieniecki, kościukowicki, łohojski, mścisławski, rubieżewicki, słucki i czerwieński. Mińsk, który przedtem był podzielony na 5 dekanatów został podzielony na 2. Dekanat budsławski zmienił nazwę na miadziolski. Utworzono 3 nowe dekanaty: stołpecki, wilejski i wołożyński. Zlikwidowano między innymi parafie, w których nie było kościoła i nie było szans na jego budowę w najbliższym czasie.
Instytucje.
Klerycy diecezji kształcą się w Międzydiecezjalnym Wyższym Seminarium Duchownym im. św. Tomasza z Akwinu w Pińsku.
Święci i błogosławieni.
Wśród świętych i błogosławionych związanych z archidiecezją mińsko-mohylewską znajdują się:

</doc>
<doc id="1152287" url="https://pl.wikipedia.org/wiki?curid=1152287" title="Czwórzespół Fallota">
Czwórzespół Fallota



</doc>
<doc id="1152292" url="https://pl.wikipedia.org/wiki?curid=1152292" title="Taking Chances">
Taking Chances

Taking Chances – to 13. anglojęzyczny i 35. z kolei album Céline Dion, wydany 7 listopada 2007 roku w Japonii i Południowej Afryce, pomiędzy 9 a 12 listopada 2007 roku w Europie, 10 listopada 2007 roku w Australii i Nowej Zelandii, i 13 listopada 2007 roku w Ameryce Północnej. Kolekcjonerska edycja, która zawiera płytę CD, DVD i perfumy w specjalnym opakowaniu została wydana 11 grudnia 2007 roku w Ameryce Północnej i 8 lutego 2008 roku w Europie. Do dzisiaj sprzedano około 3,1 milionów kopii albumu na świecie.
Informacje o albumie.
Céline Dion pracowała nad tym albumem z wieloma różnymi producentami, tworząc piosenki pop, rock i R&amp;B. Piosenki były nagrywane głównie podczas letnich wakacji Dion, pomiędzy 15 kwietnia a 2 lipca 2007 roku.
Promocja albumu.
W październiku i listopadzie 2007 roku Céline Dion promowała „Taking Chances” w Europie (Wielka Brytania, Francja, Włochy i Niemcy) i Ameryce Północnej. Odwiedziła ponownie Francję w styczniu 2008 roku. 14 lutego 2008 roku w RPA Dion rozpoczęła swoją światową trasę koncertową „Taking Chances Tour”. Po odwiedzeniu 5 kontynentów, trasa została zakończona 30 stycznia 2009 roku w USA.
Sukces albumu.
Do dzisiaj album sprzedał się w nakładzie około 3,1 mln kopii na świecie. Został certyfikowany jako złoty, platynowy i multi-platynowy w wielu różnych krajach. Sukces albumu jest szczególnie nadzwyczajny w Kanadzie, gdzie doszedł on do pierwszego miejsca na oficjalnej liście albumów i jest albumem z największą sprzedażą w pierwszym tygodniu sprzedaży w 2007 roku (79,354 sprzedanych kopii w pierwszym tygodniu). W Kanadzie „Taking Chances” jest również jednym z najlepiej sprzedających się albumów 2007 roku (320,000 sprzedanych kopii). W Wielkiej Brytanii sprzedano dotychczas 350.000 kopii krążka i certyfikowano go platyną. W Japonii album jest największym sukcesem Dion od czasów "A New Day Has Come" ze sprzedażą 125,000 kopii. W USA "Taking Chances" zadebiutował na trzecim miejscu listy Billboard 200 ze sprzedażą 214,556 kopii, a do dzisiaj sprzedał się w nakładzie 1,000,000 kopii i uzyskał status platynowej płyty. Album zadebiutował również na drugiej pozycji w United World Chart ze sprzedażą 454,000 kopii (509,550 razem z krajami, których nie pokrywa United World Chart).
Wersje albumu.
Wydania fizyczne :
Wydania cyfrowe :
Sprzedaż w Polsce.
W Polsce album sprzedał się w nakładzie 10 000 kopii i 12 października 2007 uzyskał status złotej płyty.

</doc>
<doc id="1152298" url="https://pl.wikipedia.org/wiki?curid=1152298" title="Tom Rapp">
Tom Rapp

Tom Rapp, właśc. Thomas Dale Rapp (ur. 8 marca 1947 w Bottineau, zm. 11 lutego 2018 w Melbourne) – amerykański wokalista i gitarzysta folkowy, autor tekstów i kompozytor. Jest najbardziej znany jako lider grupy Pearls Before Swine zaliczanej do avant-folku (awangardowego folku) lub psychodelicznego folku. Po ukończeniu studiów został prawnikiem związanym z obroną praw człowieka.
Życiorys.
Początkowe lata.
Tom Rapp urodził się w Bottineau w Dakocie Północnej. Jego rodzice byli nauczycielami. Po przeprowadzce do Minnesoty zaczął się w wieku 6 lat uczyć gry na gitarze. Później opanował także grę na ukulele. Prawdopodobnie po raz pierwszy spotkał się z Bobem Dylanem (jeszcze jako Bobbym Zimmermanem) ok. 1955 r. podczas konkursu na wykonanie piosenek Elvisa Presleya. Tom zajął w nim miejsce drugie, a Bobby piąte.
Później rodzina przeprowadziła się do Pensylwanii, a w 1963 r. do Eau Gallie na Florydzie. Pod wpływem albumu Dylana "The Freewheelin' Bob Dylan" i późniejszych płyt Joan Baez i The Byrds został piosenkarzem folkowym i zaczął występować z kolegami ze szkoły: Wayne’em Harleyem (bandżo), Rogerem Crissingerem (organy, tamburyn) i Lane’em Ledererem (gitara basowa). Był to pierwszy skład jego grupy Pearls Before Swine (1965). Jego piosenka "Be a Man, Join the Klan" była wykonywana przez wielu artystów z florydzkiego kręgu folkowego, który był wówczas zdominowany przez Freda Neila.
Okres firmy ESP Records.
Tom Rapp posłał nagrania demo grupy do firmy ESP Records. W maju 1967 r. nagrali w ciągu czterech dni i nocy swój album "One Nation Underground" w Nowym Jorku w małym studiu Impact. Mimo że firma znajdowała się w Nowym Jorku, artyści w niej nagrywający mieli w warstwie kulturalnej więcej wspólnego z rodzącą się psychodeliką Zachodniego Wybrzeża niż z Greenwich Village (eksperymentowali, nosili długie włosy, związani byli z kontrkulturą i dążyli do konfrontacji politycznej). Jeśli chodzi o samą muzykę, to byli bardziej związani z Greenwich Village. "One Nation Underground" był albumem łączącym 3 style: psychodeliczny folk, swoisty punk i minimalizm. Były na nim utwory, które zawierały w sobie wszystkie te style ("I Shall Not Care"). Album ten sprzedał się w ilości pomiędzy 100 000 a 250 000 egzemplarzy i był największym komercyjnym sukcesem firmy ESP.
Rok później grupa nagrała drugi album "Balaklava" już wyraźnie polityczny, z przesłaniem przeciw wojnie wietnamskiej. Od strony muzycznej rozwijał on pomysły naszkicowane na poprzednim albumie, ale grupę cechowała już pewność siebie i lepsze opanowanie rzemiosła. W nagraniu albumu wzięli także udział Joe Farrel i Lee Crabtree, którzy uzupełnili płytę grą na różnych instrumentach. Muzyka stała się jeszcze bardziej złożona, a cechowało ją także intrygujące brzmienie: szepty, flety, efekty (np. echo), akustyczne gitary itd. W tym czasie także Roger Crissinger został zastąpiony przez Jima Bohannona. Odtąd skład grupy zmieniał się nieustannie.
W sierpniu 1968 r. Rapp poślubił Dunkę Elisabeth Joosten, która stała się najstarszym członkiem grupy.
Okres firmy Reprise.
Trzeci album "These Things Too" (1969) został nagrany dla firmy Reprise, która dysponowała większymi pieniędzmi, ale eksperymentujący Rapp lubił skromne warunki i znów, chociaż tylko częściowo, wykorzystał studio Impact. Ten album został nagrany z dwoma nowymi muzykami: Elisabeth Rapp (de domo Joosten) i multiinstrumentalistą Jimem Fairsem, który grał przedtem w grupie The Cryan Shames. Do tego doszli jak zwykle studyjni muzycy. Album sygnalizuje odejście Rappa od poprzedniego, zakręconego stylu; jest zdecydowanie bardziej subtelny i intelektualny. Natomiast jako autor tekstów popadł w niespójność, a część tekstów jest właściwie niezrozumiała, być może przez nadużywanie średniowiecznych fraz.
Grupa ta miała charakter właściwie całkowicie studyjny, prawdopodobnie na skutek skomplikowanych aranżacji, wykorzystywania czasem dziwnych i rzadko spotykanych instrumentów. Również łagodny i dość słaby głos Rappa niezbyt dobrze wypadał na koncertach. Wiadomo że w 1968 r. występowali w Nowym Jorku wspólnie z Country Joe &amp; The Fish, Electric Flag i Chuckiem Berrym, ale ponownie pojawili się na scenie dopiero w 1971 r.
W 1969 r. Tom i Elizabeth przeprowadzili się do Holandii, gdyż zapragnęli dokonać nagrań w Anglii, których producentem miał być znany (dzięki The Animals) Mickie Most. Przebywali tam ok. roku i w tym czasie Tom napisał kilka utworów, które znalazły się później na następnym albumie grupy. Po powrocie do Stanów mieszkali w kolonii artystów w Woodstock w stanie Nowy Jork (w tym samym czasie byli tam także Fred Neil i Tim Hardin).
W 1970 r. ukazał się kolejny album zespołu "The Use of Ashes". Został on nagrany w ciągu trzech dni w studiu w Nashville przy pomocy głównych muzyków skupionych w kręgu zwanym Area Code 615. Chociaż album był sygnowany przez Pearls Before Swine, to Rapp był już ostatnim członkiem pozostałym z oryginalnego składu. Płyta ta zawierała najbardziej znany jego utwór "Rocket Man"
W 1971 r. ukazał się album "City of Gold", tym razem pod nazwiskiem Toma Rappa. Był on także jego producentem. Jest to niewątpliwie najbardziej konwencjonalna płyta wydana przez tego artystę, prezentująca utwory pod wyraźnym wpływem muzyki country i folku. Płyta ma wręcz minimalistycznie zaaranżowaną muzykę, dzięki albumowi Boba Dylana "John Wesley Harding", który mocno wpłynął na artystę. Na albumie znów grali muzycy z Area Code 615.
Również w tym samym roku ukazuje się album "...beautiful lies you could live in" podpisany tym razem jako Tom Rapp/Pearls Before Swine, który został częściowo nagrany w Woodstock, co usprawiedliwia wpływy grupy The Band. Płytą tą artysta powraca do stylu zaprezentowanego na "These Things Too" i "The Use of Ashes".
W 1972 r. Rapp wydaje ostatni album dla firmy Reprise i zatytułowany "Familiar Songs". Składa się on z utworów, z których część była już znana z poprzednich albumów, ale zostały tu one zaprezentowane w wersjach niedokończonych. Jest to niewątpliwie najmniej wartościowa płyta Rappa.
Ostatnie lata kariery.
Po rozstaniu się z Reprise artysta wydał w 1973 r. dwa albumy dla firmy Blue Thumb. Pierwszy – "Stardancer" – jest przez samego Rappa uważany za najlepszy. Miał też całkowitą kontrolę nad tym, co i jak chce nagrać. Trzy utwory związane były z kosmosem, co dało mu reputację autora kosmicznych piosenek. Rapp od dzieciństwa był wielkim miłośnikiem literatury science fiction, a jego zainteresowania podsycało także to, że na Florydzie mieszkał tuż obok Cape Canaveral, gdzie obserwował starty rakiet.
Pod koniec tego roku wychodzi drugi album "Sunforest". Muzyka została poddana procesowi zwanemu Apex, który miał czynić cuda z dźwiękiem, ale niestety tylko go zepsuł. I ta płyta stała się już ostatnią.
W 1976 r. Rapp porzucił muzykę i po ukończeniu studiów prawniczych na Harvardzie został prawnikiem. W 1976 małżeństwo Toma i Elizabeth rozpadło się. W 1995 r. Tom poślubił swoją wieloletnią partnerkę Lynn Madison.
Nieoczekiwanie w 1997 r. w wieku 50 lat i po 21-letniej przerwie Rapp powrócił na scenę występując na festiwalu muzyki alternatywnej Terrastock w Providence, Rhode Island (organizowanym przez niezależny magazyn Ptolemaic Terrascope wydawany przez undergroundowego gitarzystę, kompozytora i wokalistę znanego jako Bevis Frond, ale pod nazwiskiem Nick Saloman). Rapp wystąpił tam ze swoim synem Davidem. Później pojawił się także w Bostonie i Nowym Jorku a w 1999 r. wystąpił na trzecim festiwalu Terrastock, który odbył się w Londynie.
W 1999 r. ukazał się nowy album artysty "Journals from the Plague Year", który zebrał dobre recenzje. Ukazał się on w firmie Salomana Woronzow.

</doc>
<doc id="1152305" url="https://pl.wikipedia.org/wiki?curid=1152305" title="Complexo Poliesportivo Pinheirão">
Complexo Poliesportivo Pinheirão

Complexo Poliesportivo Pinheirão (zwany również Pinheirão) – stadion wielofunkcyjny w Curytybie, Parana (stan), Brazylia, na którym swoje mecze rozgrywa klub Paraná Clube.
Nazwę stadion zawdzięcza drzewu Araukarii brazylijskiej, która jest zwana w Brazylii "pinheiro-do-paraná".
Historia.
1970 – początek budowy. Według projektu ma on pomieścić 126,000 osób. W międzyczasie z powodu braku środków finansowych budowa staje. Projekt zostaje zmieniony.
1985 – inauguracja. Pierwszym strzelcem zostaje Catatau zawodnik stanu Santa Catarina
2003 – przebudowa stadionu w celu organizacji meczu eliminacji do mistrzostw świata w 2006 roku, pomiędzy Brazylią a Urugwajem

</doc>
<doc id="1152309" url="https://pl.wikipedia.org/wiki?curid=1152309" title="Biskupi mińsko-mohylewscy">
Biskupi mińsko-mohylewscy

Biskupi mińsko-mohylewscy – administratorzy apostolscy, biskupi diecezjalni i biskupi pomocniczy diecezji, a od 1991 archidiecezji mińsko-mohylewskiej.

</doc>
<doc id="1152332" url="https://pl.wikipedia.org/wiki?curid=1152332" title="Wspólny kanał przedsionkowo-komorowy">
Wspólny kanał przedsionkowo-komorowy

Wspólny kanał przedsionkowo-komorowy (ubytek poduszeczek wsierdzia, ubytek przegrodowo-komorowy, ang. "atrioventricular septal defect", "common atrioventricular canal", "endocardial cushion defect") – grupa wad wrodzonych serca spowodowanych nieprawidłowym połączeniem górnych i dolnych poduszeczek wsierdziowych. Wada obejmuje przegrodę przedsionkową, komorową i przedsionkowo-komorową oraz obie zastawki przedsionkowo-komorowe. U 25–40% pacjentów z całkowitym kanałem przedsionkowo-komorowym rozpoznaje się zespół Downa.
Anatomia wady.
Nieprawidłowy rozwój poduszeczek wsierdzia może powodować różnego stopnia wadę serca;
Objawy i przebieg.
W przypadku częściowego kanału przedsionkowo-komorowego objawy często nie występują, zwłaszcza gdy przeciek jest nieduży, a niedomykalność lewej zastawki przedsionkowo-komorowej jest nieznaczna. Całkowity kanał przedsionkowo-komorowy ujawnia się wcześnie, a do zastoinowej niewydolności krążenia może dojść w ciągu pierwszego półrocza życia.
W częściowym kanale przedsionkowo-komorowym objawy są słabo zaznaczone; zwiększenie przepływu płucnego może prowadzić do opóźnienia rozwoju fizycznego, nawracających zakażeń dolnych dróg oddechowych, duszności i (lub) tachypnoe. Niekiedy w okresie niemowlęcym rozwija się zastoinowa niewydolność krążenia. Osłuchowo stwierdza się wzmożenie pierwszego tonu serca i trwałe, szerokie rozdwojenie drugiego tonu.
W CAVC w okresie niemowlęcym stwierdza się częste zakażenia dróg oddechowych, niechęć do ssania, opóźnienie rozwoju psychoruchowego, duszność, sinicę. W EKG obserwuje się odchylenie osi elektrycznej w lewo (patologiczny lewogram), wydłużenie odcinka PR, cechy przewagi prawej komory. U starszych chorych może wystąpić trzepotanie lub migotanie przedsionków.
Historia naturalna.
W częściowym kanale przedsionkowo-komorowym obserwuje się przebieg od bezobjawowego do wystąpienia objawów niewydolności krążenia z dusznością, zaburzeniami rytmu serca oraz z rozwojem nadciśnienia w krążeniu płucnym.
W przypadku całkowitego kanału przedsionkowo-komorowego przebieg jest bardziej burzliwy. Połowa dzieci z nieleczonym CAVC umiera w pierwszym roku życia. Główną przyczyną śmierci w okresie niemowlęcym jest niewydolność serca lub zapalenie płuc. U pacjentów, którzy przeżyli, z nieskorygowanym CAVC, nieodwracalne zmiany w naczyniach płucnych stają się coraz częstsze i dotyka to praktycznie wszystkich pacjentów w wieku powyżej 2 lat. Rokowanie odległe u pacjentów z nieodwracalnym nadciśnieniem płucnym jest złe.
Leczenie.
Jedyną skuteczną metodą leczenia wady jest jedno- lub dwuetapowe leczenie chirurgiczne. U dzieci z wyraźnymi objawami niewydolności krążenia w pierwszych miesiącach życia wykonuje się w pierwszej kolejności zabieg opaskowanie tętnicy płucnej. Całkowita postać kanału przedsionkowego wymaga leczenia w 6–12 miesiącu życia.
Wyniki leczenia.
Śmiertelność waha się w granicach 5–10%. Przeżycie odległe wynosi 90–95%. Po leczeniu chirurgicznym, dzieci szybko wracają do pełnej sprawności, powikłania takie jak zaburzenia rytmu serca zdarzają się rzadko. Dziecko wymaga dalszej kontroli kardiologicznej oraz wykonanie okresowych badań echokardiograficznych. Reoperacje z powodu zwężenia lub niedomykalności zastawek zdarzają się sporadycznie. Zamknięcie rozszczepu płatka mitralnego wydłuża czas do ponownej operacji.

</doc>
<doc id="1152333" url="https://pl.wikipedia.org/wiki?curid=1152333" title="Ubytek poduszeczek wsierdzia">
Ubytek poduszeczek wsierdzia



</doc>
<doc id="1152336" url="https://pl.wikipedia.org/wiki?curid=1152336" title="Kanał przedsionkowo-komorowy">
Kanał przedsionkowo-komorowy



</doc>
<doc id="1152337" url="https://pl.wikipedia.org/wiki?curid=1152337" title="Zespół wypadania płatka zastawki mitralnej">
Zespół wypadania płatka zastawki mitralnej



</doc>
<doc id="1152339" url="https://pl.wikipedia.org/wiki?curid=1152339" title="Salsolinol">
Salsolinol

Salsolinol – organiczny związek chemiczny, produkt kondensacji dopaminy z aldehydem octowym, powstaje w organizmie przy regularnym spożywaniu alkoholu.
Sugerowano, że może mieć udział w powstawaniu uzależnienia od alkoholu etylowego. W doświadczeniach na szczurach wykazano, że podanie salsolinolu do pola brzusznego nakrywki (VTA) wywołuje aktywację lokomotoryczną, a efekt ten jest blokowany przez naltrekson.

</doc>
<doc id="1152342" url="https://pl.wikipedia.org/wiki?curid=1152342" title="Marianka (gmina Strzelce)">
Marianka (gmina Strzelce)

Marianka – wieś w Polsce położona w województwie łódzkim, w powiecie kutnowskim, w gminie Strzelce.
W latach 1975–1998 miejscowość należała administracyjnie do województwa płockiego.

</doc>
<doc id="1152344" url="https://pl.wikipedia.org/wiki?curid=1152344" title="Pierwszy kataster gruntowy Galicji">
Pierwszy kataster gruntowy Galicji

Pierwszy kataster gruntowy Galicji (tzw. metryka józefińska) – kataster nieruchomości położonych na terenie Galicji, utworzony na podstawie patentu cesarza Józefa II z 12 kwietnia 1785.
Akta zawierają opisy granic gmin, protokoły delimitacji, szczegółowy opis gruntów, właścicieli i obszaru gruntu, wydajności gruntu, spisy budynków, akta podatkowe. Metryka jest źródłem dla badań gospodarczych, demograficznych i geograficznych. Przy braku odpowiednich ksiąg metrykalnych służy też do badań genealogicznych.

</doc>
<doc id="1152347" url="https://pl.wikipedia.org/wiki?curid=1152347" title="Metryka Józefińska">
Metryka Józefińska



</doc>
<doc id="1152349" url="https://pl.wikipedia.org/wiki?curid=1152349" title="Drugi kataster gruntowy Galicji">
Drugi kataster gruntowy Galicji

Drugi kataster gruntowy Galicji (tzw. Metryka Franciszkańska) – kataster nieruchomości położonych na terenie Galicji, utworzony na podstawie patentu cesarza Franciszka II z 23 grudnia 1817.
Podstawowym elementem katastru gruntowego była parcela katastralna, czyli część gruntu należąca do tego samego posiadacza, stanowiąca ten sam użytek lub grunt wolny od podatku. Kataster rejestrował zmiany kształtu, powierzchni i kategorii gruntu oraz służył celom fiskalnym i innym celom gospodarki. Stanowił także podstawę zakładania w sądach ksiąg gruntowych dla każdej gminy katastralnej, które składały się z wykazów hipotecznych oznaczonych dla poszczególnych nieruchomości. 
Akta zawierają zestawienia zbiorcze; indeksy właścicieli gruntów, opisy gleb, bilansy zmian przy dochodach z gruntów, indywidualne arkusze przychodu z gruntów, reklamacje, umowy kupna-sprzedaży, darowizny. Przy braku odpowiednich ksiąg metrykalnych służy też do badań genealogicznych.

</doc>
<doc id="1152352" url="https://pl.wikipedia.org/wiki?curid=1152352" title="Metryka Franciszkańska">
Metryka Franciszkańska



</doc>
<doc id="1152354" url="https://pl.wikipedia.org/wiki?curid=1152354" title="Niedrzew Drugi">
Niedrzew Drugi

Niedrzew Drugi – wieś w Polsce położona w województwie łódzkim, w powiecie kutnowskim, w gminie Strzelce.
W latach 1975–1998 miejscowość należała administracyjnie do województwa płockiego.

</doc>
<doc id="1152355" url="https://pl.wikipedia.org/wiki?curid=1152355" title="Glinice (Kozia Góra)">
Glinice (Kozia Góra)

Glinice – część wsi Kozia Góra w Polsce, położona w województwie łódzkim, w powiecie kutnowskim, w gminie Strzelce.
W latach 1975–1998 Glinice należały administracyjnie do województwa płockiego.

</doc>
<doc id="1152356" url="https://pl.wikipedia.org/wiki?curid=1152356" title="Glinice">
Glinice



</doc>
<doc id="1152365" url="https://pl.wikipedia.org/wiki?curid=1152365" title="Antonowszczyzna">
Antonowszczyzna



</doc>
<doc id="1152366" url="https://pl.wikipedia.org/wiki?curid=1152366" title="Niedrzakówek">
Niedrzakówek

Niedrzakówek – część wsi Niedrzaków w Polsce, położona w województwie łódzkim, w powiecie kutnowskim, w gminie Strzelce.
W latach 1975–1998 Niedrzakówek należał administracyjnie do województwa płockiego.

</doc>
<doc id="1152375" url="https://pl.wikipedia.org/wiki?curid=1152375" title="Gadadhara Pandita">
Gadadhara Pandita

Gadadhara Pandit lub Śri Gadadhara Pandita Goswami (ur. ok. 1490 n.e.) – święty w gaudija wisznuizmie, jeden z Pięciu Aspektów Boga (Panća Tattwa), uznawany za częściowego awatarę Radhy – Twórczej Energii Boga Kryszny (czasem uważa się, że był połączoną inkarnacją Radhy i Lality – jednej z "gopi" oraz Rukmini). Przyjaciel i bliski współpracownik Ćajtanji Mahaprabhu.
Życiorys.
Jego ojciec Madhwa Misra i matka Ratnawati mieszkali niedaleko domu rodziców Ćajtanji Mahaprabhu, a Matka Saći była bliską przyjaciółką Ratnawati. Gadadhara był o kilka lat młodszy od Ćajtanji, lecz od wczesnego dzieciństwa chłopcy przyjaźnili się, byli nierozłączni i razem uczyli się w szkole.
Teolodzy krysznaizmu uznają, że ta bliska przyjaźń wynikała z faktu, że Ćajtanja był wcieleniem Najwyższej Osoby Boga, czyli samym Kryszną, połączonym z Radhą, a Gadadhara był wcieleniem wewnętrznej Energii Najwyższego Boga, czyli częściową inkarnacją Radhy – wiecznej ukochanej Boga. Dlatego w gaudija wisznuizmie mówi się o boskiej parze Śri Gaura-Gadadhara (Gaura to inne imię Ćajtanji), która reprezentuje nierozerwalny związek między Bogiem i wieczną duszą, zamkniętą w niezliczonych żywych istotach.
Wasudewa Ghosa pisał: "„Pan Gaurasundara, który jest ponad zapowiedziami pism i ponad Brahmanem, a nawet ponad Wedami, nigdy nie może być poznany przez ateistów, których inteligencja jest zaćmiona. Pan Nitjananda jest Jego wieczną Osobą. Pan Ćajtanja jest samym Panem Gowindą, a Pandita Gadadhara jest nikim innym jak Śri Radhą.”"
Od dzieciństwa Gadadhara wyróżniał się głęboką religijnością i odrazą dla materializmu. Inicjację przyjął od Pundarika Widjanidhi na prośbę Ćajtanji. Razem z Ćajtanją propagowali bezgraniczną miłość i oddanie dla Kryszny i często pogrążali się w ekstazie na sam dźwięk imienia Boga. Podczas gdy Ćajtanja był przedsiębiorczy, aktywny i porywczy, to Gadadhara wolał spokojną medytację i cierpliwą służbę Bogu. Tylko przebywając razem stawali się doskonałością, tak jak Kryszna z Radhą.
Ze względu na skomplikowaną teologię, dotyczącą boskiej pary Śri Gaura-Gadadhara, w gaudija wisznuizmie czczą ją tylko wielbiciele zaawansowani w wiedzy religijnej.

</doc>
<doc id="1152384" url="https://pl.wikipedia.org/wiki?curid=1152384" title="Tolerancja">
Tolerancja

Tolerancja (łac. "tolerantia" – cierpliwość, wytrwałość, znoszenie) – termin oznaczający "poszanowanie czyichś poglądów, wierzeń, upodobań, różniących się od własnych". Stosowany w socjologii, badaniach nad kulturą i religią, oznacza "postawę zgody na wyznawanie i głoszenie poglądów oraz wierzeń z którymi się nie zgadzamy, jak i praktykowanie sposobu życia, którego zdecydowanie nie aprobujemy, a więc zgody na to, aby społeczność do której przynależymy, była różnorodna w aspektach dla nas istotnych".
Tolerancja polega na uszanowaniu obcej narodowości i związanych z nią różnic kulturowych. Oznacza także, wyrozumiałość dla odmienności. Jest poszanowaniem poglądów, pochodzenia, opinii, upodobań itp. W skrócie, szacunek dla wolności innych ludzi, którzy maja odmienny styl życia od naszego. Są to także jednostki, które według innych nie wpisują się w „normę”, czyli ludzie ze swoimi własnymi opiniami, które niekoniecznie są przychylne większości, więc są obce, np. reprezentujące swój styl bycia poprzez wyszukane stylizacje. Taka odmienność pobudza ludzką kreatywność do działania w tym niezliczonym wachlarzu wyboru, który wzbogaca społeczeństwo, daje poczucie wolności, ponieważ każdy może być tym, kim chce. „Tolerancji” towarzyszą takie formuły jak: traktuj innego tak, jak sam chciałbyś być traktowany, szanuj godność istot ludzkich, postaw się w czyjejś sytuacji nim go osądzisz, nie toleruj złoczyńcy, nie troszcząc się o ofiarę jego czynu. Wszystkie takie próby zakładają uniwersalną ważność podstawowych norm etycznych. Ma to znaczenie priorytetowe w kontekście wychowania, które powinno przygotować jednostkę do spotkania z wszelką innością- zarówno kulturową, wyznaniową, narodową i etniczną, jak też tą wynikającą z płci, seksualności, różnic pokoleniowych, choroby czy niepełnosprawności. Należy to rozumieć jako proces ukierunkowany na kształtowanie ciekawości i otwartości w obliczu inności, rozwijanie umiejętności poszanowania różnic i rozwiązywania konfliktów na drodze dialogu i wzajemnego zrozumienia. Powinno też oznaczać działania ukierunkowane na rozwijanie takich kompetencji międzykulturowych, które ukierunkowują postawy i działania ludzi nie tylko na poznawanie Innego, ale też na budowanie z nim wspólnoty ponad różnicami. Jej znaczenie podkreślają największe organizacje międzynarodowe, które z założenia działać mają na rzecz budowania ładu pokojowego na świecie.
Etymologia.
Słowo jest polisemiczne i w zależności od kontekstu może przyjmować inne znaczenie. Pochodzi z (łac. "tolerantia" – często tłumaczonego jako „cierpliwa wytrwałość”; od łac. czasownika "tolerare" – „wytrzymywać”, „znosić”, „przecierpieć”, „ścierpieć”). Na przestrzeni lat w różnych językach indoeuropejskich pojęcie przybiera rozmaite postacie. W roku 1765 w języku angielskim tolerancję definiowano jako „postawę wykluczającą dyskryminację ludzi z powodu ich wierzeń”. Tolerancje zaczęto definiować w kontekście nauk ścisłych i prowadzonych w nich badań jako "dopuszczalna wielkość zmiany" od roku 1868. Znaczenie tego słowa w kontekście fizjologicznym pojawiło się pierwszy raz w roku 1875 i oznaczało ono "zdolności do przyjmowania dużych dawek"
Tolerancja w ujęciu historycznym.
W praktyce rządy zawsze musiały decydować, które grupy i postępowania należy tolerować, a które prześladować. Na przykład Imperium rzymskie musiało zmierzyć się z problemem tolerancji na zaanektowanych terytoriach. Władze zmuszone były zdecydować, które przekonania i grupy społeczne należy tolerować, a które potępiać. Miało to ważne znaczenie w zetknięciu z plemiennymi kulturami religii monoteistycznych Azji Mniejszej i północnej Afryki: zoroastryzmem, judaizmem i chrześcijaństwem. Fakt, że zwyczaje i kultura samego Rzymu opierały się na politeizmie ułatwiał tolerancję wobec innych wierzeń i zwyczajów. Podobna sytuacja miała miejsce w średniowieczu, kiedy to przywódcy Europy chrześcijańskiej i Bliskiego Wschodu tylko czasami tolerowali mniejszości religijne. W szczególności Żydzi poddani byli prześladowaniom antysemickim w tym okresie. W okresie podbojów kolonialnych europejskie potęgi chrześcijańskie musiały dokonywać tych wyborów przy kolonizacji Azji, Oceanii, Afryki i obu Ameryk.
Wczesnym głosicielem idei tolerancji był Polak Paweł Włodkowic, który na soborze w Konstancji twierdził, iż narody pogańskie mają prawo do zachowania swych wierzeń. Mimo działań Włodkowica poważna dyskusja na temat tolerancji rozpoczęła się w Europie dopiero w XVI i XVII wieku w odpowiedzi na reformację, wojny religijne oraz prześladowania, które poprzedzone były rozłamem Kościoła katolickiego zapoczątkowanego przez Marcina Lutra, Huldrycha Zwinglego i innych. Pisarze tacy jak Sebastian Castellio i Michel de Montaigne kwestionowali teorię prześladowań usprawiedliwiającą wojny religijne, egzekucje osób oskarżonych o herezje oraz uprawianie czarnej magii, w zamian przedstawiając argumenty przemawiające za tolerancją.
W ramach kontrastu, ówczesna Polska była wyjątkiem na skalę światową – gdy Europa krwawiła w wyniku licznych wojen, Polska była stabilna, gdyż tolerancja już była fundamentem państwowości polsko-litewskiej. W owych czasach Polska była znana pod przydomkiem „schronienie dla heretyków”, a jej pozycja jako kraju otwartego na inność i obcość była usankcjonowana w pierwszym europejskim edykcie tolerancji – Konfederacji Warszawskiej z 1573.
Pierwsze, znaczące i obszerne prace na temat tolerancji powstały w Wielkiej Brytanii w XVII wieku w trakcie wojny domowej. Po tym jak Oliver Cromwell zezwolił na powrót Żydów do Anglii, John Milton wraz z radykalnymi parlamentarzystami, między innymi Gerrardem Winstanleyem, twierdzili, że wszelkie wyznania chrześcijańskie i żydowskie powinny być chronione.
Wszystkie te początkowe teorie na temat tolerancji były niepełne. Nie uwzględniały członków kościoła rzymskokatolickiego (którzy uważani byli za nielojalnych wobec kraju) oraz ateistów (którzy pozbawieni byli moralnych podstaw). John Locke w traktatach "List o tolerancji" (1689) i "Dwa traktaty o rządzie" (1689) zaproponował bardziej szczegółową i usystematyzowaną teorię tolerancji uwzględniającą zasadę rozdziału państwa od kościoła. Dała ona podwaliny pod system demokracji konstytucyjnej. Brytyjska ustawa o tolerancji z 1689 roku ("Toleration Act of 1689") była rezultatem siedemnastowiecznych teorii oraz trudnej sytuacji politycznej kraju. Pomimo że miała ona ograniczony zakres była kluczowym momentem w historii tolerancji i pomogła przywrócić większą równowagę polityczną na Wyspach Brytyjskich.
Filozofowie i pisarze oświecenia, zwłaszcza Wolter i Lessing, promowali i rozwijali zagadnienie tolerancji religijnej. Nie wystarczyło to jednak, aby powstrzymać okrucieństwa rządów Wielkiego Terroru. Prawdopodobnie bardziej skuteczny był Thomas Jefferson, który wcielił teorie tolerancji Locka do Konstytucji Stanów Zjednoczonych Ameryki.
Termin "tolerancja" z założenia rozumiany był do XX wieku jako "tolerancja religijna" i odnosił się do stanowiących mniejszość sekt religijnych, których członkowie byli zwolennikami Reformacji. Mimo tego, słowo "tolerancja" staje się coraz bardziej popularne i jest używane w znacznie szerszym zakresie. Umieszczane jest coraz częściej w kontekście odmiennej orientacji czy praktyk seksualnych, kontrowersyjnych partii politycznych czy też budzących powszechny sprzeciw poglądów. Zmiany w zastosowaniu i rozumieniu tego terminu często stają się przyczyną ogromnych trudności, jakie pojawiają się podczas dyskusji na ten temat. Przykładowo, czasami dostrzega się różnice między pojęciem zwykłej "tolerancji" a nieco szerszym pojęciem "wolności religijnej":
Z tego powodu, dyskusje na temat tolerancji podzielone były często pomiędzy tych, dla których słowo tolerancja oznacza minimalną i być może nawet historyczną wartość oraz tych, postrzegających tolerancję jako pojęcie wciąż przepełnione witalnością, którego używają przy rozważaniu współczesnych kwestii dotyczących dyskryminacji na tle rasowym, narodowym, seksualnym oraz na tle niepełnosprawności i innych przypadków. Pojawiały się również dyskusje na tematy dotyczące faktów historycznych, które przyczyniły się do powstania zasady tolerancji, jak również spory dotyczące odpowiednich powodów dla których tolerancja powinna być zachowana. Niektórzy sądzą, iż wzrost sceptycyzmu był ważnym, a nawet niezbędnym czynnikiem podczas rozwoju tolerancji. Inni natomiast utrzymują, że przekonanie religijne, czy też rozwijające się pojęcie szacunku dla jednostki, było lub jest podstawą do praktykowania tolerancji.
Tolerowanie nietolerancji.
Filozof Karl Popper stwierdził w swej książce "Społeczeństwo otwarte i jego wrogowie" (1963), że możliwe jest odmówienie tolerancji wobec nietolerancji:
oraz
Filozof John Rawls poświęca jeden rozdział książki "Teoria sprawiedliwości" następującemu problemowi: czy społeczeństwo powinno, czy też nie powinno tolerować nietolerancję oraz powiązaną z tą kwestią problem – czy w jakimkolwiek społeczeństwie ludzie nietolerancyjni mają jakiekolwiek prawo narzekać, gdy sami nie są tolerowani.
Rawls doszedł do wniosku, iż społeczeństwo musi być tolerancyjne, a więc ludzie nietolerancyjni muszą być akceptowani, gdyż w innym wypadku społeczeństwo byłoby nietolerancyjne, czyli niesprawiedliwe. Niemniej jednak Rawls uzasadnia swą opinię, obstając przy tym, że społeczeństwo i jego instytucje mają uzasadnione prawo do samoobrony, co wypiera zasadę akceptacji. Tak więc ludzie nietolerancyjni muszą być tolerowani, jednak "tylko do momentu gdy nie zagrożą tolerancyjnemu społeczeństwu i jego instytucjom".
Kontynuując, twierdzi, że podczas gdy ludzie nietolerancyjni mogą zrezygnować z prawa do narzekania w momencie, gdy sami nie są tolerowani, pozostali członkowie społeczeństwa mają prawo, a może nawet obowiązek, narzekać na ich zachowanie tak długo, jak samo społeczeństwo nie jest zagrożone przez tych nietolerancyjnych osobników. ACLU ("American Civil Liberties Union", Amerykański Związek Wolności Obywatelskich) jest przykładem instytucji społecznej, która chroni prawa ludzi nietolerancyjnych i często staje w obronie prawa wolnego słowa tak nietolerancyjnych organizacji jak Ku Klux Klan.

</doc>
<doc id="1152388" url="https://pl.wikipedia.org/wiki?curid=1152388" title="Jakub de Voragine">
Jakub de Voragine

Jakub de Voragine (; ur. ok. 1228–1230, zm. 13 lub 14 lipca 1298) – średniowieczny włoski hagiograf, kaznodzieja i pisarz religijny, arcybiskup Genui, błogosławiony Kościoła katolickiego.
Życiorys.
Urodził się prawdopodobnie w Genui. W 1244 Jakub wstąpił do zakonu dominikanów. W latach 1267-1286 był prowincjałem w Lombardii. W 1288 został wybrany arcybiskupem Genui, ale stanowisko to objął dopiero w 1292 roku. Nosił przydomek "de Voragine".
Głównym dziełem Jakuba de Voragine jest "Legenda aurea" (Złota legenda) powstała w latach 1260-1270. Zbiór ten, na który składają się narracyjne opowieści i rozważania o świętych, był przeznaczony do czytania na szczególne dni i uroczystości roku liturgicznego.
W 1816 papież Pius VII ogłosił go błogosławionym.
Wspomnienie liturgiczne bł. Jakuba de Voragine obchodzone jest w Kościele katolickim w "dies natalis" (14 lipca).

</doc>
<doc id="1152390" url="https://pl.wikipedia.org/wiki?curid=1152390" title="Rick Miller (komik)">
Rick Miller (komik)

Rick Miller – kanadyjski aktor, komik i dramatopisarz. Znany przede wszystkim z prowadzenia programu "Just For Laughs" amerykańskiej telewizji ABC, w którym emitowane są fragmenty kanadyjskiego "Just for Laughs Gags".
Sławę przyniosło mu także wykonywanie utworu "Bohemian Rhapsody" zespołu Queen, podczas którego Miller parodiuje 25 najbardziej rozpoznawalnych głosów przemysłu muzycznego (w tym m.in. Jona Bon Jovi, Guns N’ Roses, Aerosmith, Boba Dylana).
Rick Miller wystąpił również w dwóch znanych spektaklach: "Bigger than Jesus" i "MacHomer".

</doc>
<doc id="1152397" url="https://pl.wikipedia.org/wiki?curid=1152397" title="Sune Andersson">
Sune Andersson

Sune Andersson (ur. 22 lutego 1921 w Södertälje, zm. 29 kwietnia 2002 w Solnie) – szwedzki piłkarz, pomocnik. Brązowy medalista MŚ 50. Obdarzany przydomkiem "Mona Lisa".
Jego pierwszym klubem był Ekerö IK, gdzie grał w latach 1934-1939. Następnie był piłkarzem Hagalunds IS (1939-1946). W 1946 trafił do AIK Fotboll, w 1950 – po udanych dla Szwedów mistrzostwach świata w Brazylii – wyjechał do Włoch. Wraz z rodakami Stigiem Sundqvistem oraz Knutem Nordahlem podpisał kontrakt z Romą. W rzymskim klubie rozegrał dwa sezony (59 meczów, 12 trafień). Po powrocie do ojczyzny rozpoczął karierę trenerską. W 1956 wrócił na boisko w barwach IFK Eskilstuna, grał także w zespołach z niższych lig.
W reprezentacji Szwecji w latach 1947-1950 zagrał 28 razy i strzelił 3 bramki. Podczas MŚ 50 był podstawowym graczem zespołu, wystąpił we wszystkich pięciu meczach Szwecji (2 gole). Wcześniej, w 1948 wraz z kolegami został złotym medalistą igrzysk w Londynie.
Jako trener Andersson prowadził takie kluby jak: Iggesunds IK, IFK Eskilstuna, Kalmar FF, Finspångs AIK, Södertälje SK i Hagalunds IS.

</doc>
<doc id="1152407" url="https://pl.wikipedia.org/wiki?curid=1152407" title="GJ 1245">
GJ 1245

GJ 1245 (inna nazwa to V1581 Cygni) – jeden z najbliższych układów potrójnych. Znajduje się w gwiazdozbiorze Łabędzia w odległości ok. 14,81 lat świetlnych od Słońca. Jego składniki to trzy słabo świecące czerwone karły (A, B i C), których jasność obserwowana wynosi odpowiednio +13,41m, +13,99m i +17,50m. Gwiazdy A i B (i prawdopodobnie C) są gwiazdami zmiennymi. Gwiazdy A i C tworzą zwartą parę (oddaloną od siebie o ok. 4 au), którą można rozdzielić tylko przez najlepsze teleskopy.

</doc>
<doc id="1152408" url="https://pl.wikipedia.org/wiki?curid=1152408" title="Marek Staszak">
Marek Staszak

Marek Staszak (ur. 6 kwietnia 1957 we Wrześni) – polski prawnik, prokurator, radca prawny, adwokat, były członek Trybunału Stanu, w latach 2001–2003 podsekretarz stanu w Ministerstwie Sprawiedliwości, w latach 2007–2009 prokurator krajowy, przewodniczący Krajowej Rady Prokuratury.
Życiorys.
Absolwent Wydziału Prawa i Administracji Uniwersytetu im. Adama Mickiewicza w Poznaniu (1980). Po ukończeniu studiów pracował w Prokuraturze Rejonowej w Międzyrzeczu (1980–1984) oraz prokuraturze rejonowej w okręgu poznańskim.
Był prokuratorem Prokuratury Rejonowej w Środzie Wielkopolskiej w latach 1985–1989. Następnie praktykował jako radca prawny oraz adwokat. W latach 1993–1997 zasiadał w Trybunale Stanu z rekomendacji PSL. Od 1996 do 2001 kierował Biurem Prawnym Telewizji Polskiej S.A.
Zajmował stanowisko podsekretarza stanu w Ministerstwie Sprawiedliwości w okresie, gdy kierowali nim Barbara Piwnik i Grzegorz Kurczuk tj. od 2001 do 2003. Od 2003 do 2007 pracował jako prokurator Prokuratury Krajowej (w Biurze Spraw Konstytucyjnych, następnie w Zespole Postępowania Sądowego w Sprawach Karnych w Biurze Postępowania Sądowego).
21 listopada 2007 został powołany na stanowisko prokuratora krajowego. 20 stycznia 2009 został odwołany ze stanowiska. Pracował następnie w Prokuraturze Generalnej. W październiku 2015 wybrany na przewodniczącego Krajowej Rady Prokuratury, która zakończyła działalność w marcu 2016. Po likwidacji Prokuratury Generalnej został przesunięty do jednej z warszawskich prokurator rejonowych.

</doc>
<doc id="1152412" url="https://pl.wikipedia.org/wiki?curid=1152412" title="Łomna Dolna">
Łomna Dolna

Łomna Dolna (cz. , niem. "Nieder Lomna") – wieś gminna na Śląsku Cieszyńskim w Czechach, w kraju morawsko-śląskim (powiat Frydek-Mistek) nad potokiem Łomna.
Historia.
Nazwa wsi pochodzi od potoku Łomna, dopływu Olzy. Zasiedlanie terenów dzisiejszej Łomnej Dolnej rozpoczęło się w 1646 roku. Przy ujściu Łomnej do Olzy zaczęli się najpierw osiedlać jabłonkowianie. Powstała osada, zwana Łomną Miejską, stała się przedmieściem Jabłonkowa. Następnym etapem było zasiedlenie środkowego biegu potoku i powstanie Łomnej, nazwanej później Łomną Dolną dla odróżnienia od jeszcze wyżej położonej jednostki osadniczej, Łomnej Górnej.
Najstarsze osiedla założyli Ondraszkowie na łąkach Kohucionce i Mostarczonce. W XVIII w., kiedy osadnictwo w dolinie Łomnej nabrało rozmachu, zarząd dóbr cieszyńskich w rozmaity sposób zaczął ograniczać już swobodną hodowlę owiec w górskich lasach, dlatego w Łomnej powstawały głównie sałasze dla bydła rogatego. W latach 1720 i 1721 obie części krówskiego sałaszu Mały Krzynów nabył od Komory Cieszyńskiej wojewoda jabłonkowski Jerzy Sikora. W 1837 r. Sikorowie, w liczbie 59, byli już posiadaczami największej części osady. Osadnicy w Łomnej pochodzili prawie bez wyjątku z wsi podbeskidzkich, od Trzycieży i Śmiłowic po Piosek i Bukowiec. Pomiędzy ich nazwiskami znaleziono jedynie kilka nieznanych w tych wsiach.
Jako jednostka administracyjna pojawia się Łomna w roku 1730. W roku 1770 Łomną zamieszkiwało 489 mieszkańców. Wszystkich osadników obowiązywała danina. Pierwszą prywatną szkołę otwarto w roku 1830. Według austriackich spisów w roku 1843 gminę zamieszkiwało 817 obywateli w 58 gospodarstwach. W trzech młynach pracowało 3 robotników, a w 5 tartakach 10 robotników. Lata 1844–1847 to lata głodowe ze znaczną liczbą zmarłych. Pierwsza polska szkoła publiczna rozpoczęła działalność w roku 1852. Nowe budynki szkół otwarto w latach 1873 a 1894. Nowy kościół wyświęcono w roku 1896. Podział wsi Łomna na Łomnę Dolną i Łomnę Górną nastąpił 1 stycznia 1890. Według austriackiego spisu ludności z roku 1910 w Łomnej Dolnej mieszkało 911 obywateli z tego 866 (95,1%) byli Polacy, 13(1.4%) Czesi a 32(3.5%) Niemcy.
2 października 1938 r. wraz z innymi miejscowościami Zaolzia przyłączona została do Polski. W latach 1975–1990 wieś była częścią Jabłonkowa.
Ludność.
Według spisu powszechnego z 2001 r., Łomnę Dolną zamieszkiwało 564 Czechów, 269 Polaków i pojedyncze osoby innych narodowości. W wyniku wyborów, do siedmioosobowej Rady Gminy w 2006 r. dostało się czterech Polaków. W miejscowości znajduje się także polska szkoła podstawowa.
Festiwal.
W Łomnej organizowany jest także co roku w każdy drugi weekend września (począwszy od 1969 r.) międzynarodowy festiwal folkowy „Śląskie Dni”.

</doc>
<doc id="1152414" url="https://pl.wikipedia.org/wiki?curid=1152414" title="Gorlice Glinik">
Gorlice Glinik

Gorlice Glinik – przystanek kolejowy w Gorlicach, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.
Zmiany nazwy przystanku:
Od 12 grudnia 2010 do 11 grudnia 2011 przystanek był obsługiwany przez zastępczą komunikację autobusową Przewozów Regionalnych. Na przystanku zatrzymywały się trzy pary autobusów linii Stróże – Biecz i Biecz – Stróże. W roku 2016 został przywrócony ruch pasażerski na linii 110 – do centrum Gorlic. Pociągi zatrzymują się na stacji w weekendy – w piątki i w niedziele.

</doc>
<doc id="1152416" url="https://pl.wikipedia.org/wiki?curid=1152416" title="Droga krajowa B475 (Niemcy)">
Droga krajowa B475 (Niemcy)

Droga krajowa 475 () – niemiecka droga krajowa przebiegająca na osi północny zachód-południowy wschód i jest połączeniem drogi B65 w Rheine z drogą B1 i autostradą A44 koło Soest w Nadrenii Północnej-Westfalii.
Droga jest oznakowana jako B475 od połowy lat 60. XX w.

</doc>
<doc id="1152420" url="https://pl.wikipedia.org/wiki?curid=1152420" title="Droga krajowa B474n (Niemcy)">
Droga krajowa B474n (Niemcy)



</doc>
<doc id="1152427" url="https://pl.wikipedia.org/wiki?curid=1152427" title="Michal Malacka">
Michal Malacka

Michal Malacka (ur. 8 czerwca 1973) – czeski prawnik, naukowiec i działacz akademicki.
W latach 2001−2007 piastował urząd dziekana Wydziału prawa Uniwersytetu Palackiego w Ołomuńcu. W chwili objęcia urzędu był on najmłodszym dziekanem na świecie.

</doc>
<doc id="1152440" url="https://pl.wikipedia.org/wiki?curid=1152440" title="Tanja Mairhofer">
Tanja Mairhofer

Tanja Mairhofer (ur. 31 maja 1979 w Johannesburgu) – austriacka prezenterka telewizyjna i aktorka.
Prowadziła programy w stacjach muzycznych MTV, Viva Zwei oraz dziecinnym "KI.KA". W 2003 roku należała do prowadzących widowisko estradowe pt. "The Dome".

</doc>
<doc id="1152442" url="https://pl.wikipedia.org/wiki?curid=1152442" title="Legionowo Piaski">
Legionowo Piaski

Legionowo Piaski – stacja kolejowa w Legionowie, w województwie mazowieckim, na linii kolejowej nr 10 Legionowo – Tłuszcz. . Do roku 1944 funkcjonowała pod nazwą Lajski, a do 1995 Łajski. Ostateczna zmiana nazwy związana była z nazwą dzielnicy Legionowa – Piaskami (dużym osiedlem, na którym znajduje się m.in. jednostka wojskowa i Centrum Szkolenia Policji).
Na stacji dziennie zatrzymuje się ok. 50 pociągów. Są to przede wszystkim składy Szybkiej Kolei Miejskiej w Warszawie linii S3 kursującej do stacji Warszawa Lotnisko Chopina oraz S9 kursującej do Warszawy Zachodniej (peron 8; tylko w dni powszednie), obsługiwanej przez nowoczesne wagony Pesa Elf. W styczniu 2012 roku wprowadzono również 4 połączenia Kolei Miejskiej.
W roku 2018 stacja obsługiwała 1500–2000 pasażerów na dobę.
Opis stacji.
Na stacji znajduje się jeden peron wyspowy. Powierzchnia peronu jest pokryta kostką brukową. Na peronie znajdują się 2 tablice z nazwą stacji i sześć zadaszonych ławek dla oczekujących na pociąg, oraz rozkład jazdy pociągów.
Wejście na peron od alei Legionów (przejazd kolejowy), oraz od ulicy Piaskowej.
Około 200 metrów od peronu w stronę Wieliszewa zachował się nasyp po historycznej trasie kolejowej do Nasielska. Obok przystanku znajduje się mały bunkier betonowy, obecnie nieużywany.

</doc>
<doc id="1152444" url="https://pl.wikipedia.org/wiki?curid=1152444" title="Azotek krzemu">
Azotek krzemu

Azotek krzemu (Si3N4) – nieorganiczny związek chemiczny, azotek pierwiastka krzemu na IV stopniu utlenienia.
Właściwości.
Azotek krzemu ma stosunkowo niską gęstość, bardzo dużą odporność termiczną i chemiczną oraz twardość.
Zastosowania.
Elektronika.
Azotek krzemu jest wykorzystywany jako izolator i bariera chemiczna – przewyższa on w tym zastosowaniu SiO2. Stanowi dobrą barierę dla czynników, przed którymi nie chroni SiO2, na przykład jonów Na+ i H+ (mających szkodliwy wpływ na stabilność przyrządów półprzewodnikowych).
Najczęściej wytwarza się warstwę Si3N4 metodami chemicznymi: przez rozpylanie katodowe lub osadzanie z fazy lotnej. Do wad należą: trudności związane z obróbką fotochemiczną tych warstw i gorsze właściwości elektrofizyczne obszaru granicznego -Si niż SiO2.
Ceramika.
Łożyska z ceramiki Si3N4 są stosowane w dyskach twardych.
Azotek krzemu jest składnikiem sialonu.

</doc>
<doc id="1152447" url="https://pl.wikipedia.org/wiki?curid=1152447" title="Marie Storms">
Marie Storms

Marie Storms (ur. 1886) – belgijska tenisistka, odnosząca największe sukcesy sportowe w latach dwudziestych XX wieku.
W 1920 roku Storms w parze z rodaczką Fernande Arendt zajęła czwarte miejsce w konkurencji gry podwójnej kobiet na letnich igrzysk olimpijskich rozgrywanych w Antwerpii. Zawodniczki gospodarzy przegrały mecz o brązowy medal z Francuzkami Suzanne Lenglen i Elisabeth d'Ayen, ale mimo to odnotowały najlepszy występ spośród wszystkich Belgijek startujących w turnieju olimpijskim. W grze pojedynczej odpadła w pierwszej rundzie. W 1924 roku startowała także w Paryżu. W grze pojedynczej została wyeliminowana w drugiej rundzie.

</doc>
<doc id="1152453" url="https://pl.wikipedia.org/wiki?curid=1152453" title="Józef Pater">
Józef Pater

Józef Pater (ur. 13 kwietnia 1944 w Rumnie) – polski duchowny katolicki, historyk dziejów Kościoła, protonotariusz apostolski.
Życiorys.
Urodził się w 1944 roku w Rumnie. Po ukończeniu szkoły średniej studiował filozofię i teologię w Seminarium Duchownym we Wrocławiu, które ukończył w 1969 roku, otrzymując święcenia kapłańskie.
Został skierowany do pracy duszpasterskiej w parafii św. Piotra i Pawła w Świebodzicach, gdzie pełnił funkcję wikariusza i katechety (do 1972). W tym roku został przeniesiony do wrocławskiej parafii Świętej Rodziny (do 1974). Na Papieskim Wydziale Teologicznym we Wrocławiu w 1973 roku uzyskał licencjat, a trzy lata później doktorat z teologii na podstawie pracy "Nauka Abrahama Bzowskiego o prymacie papieża".
W 1974 roku znalazł zatrudnienie jako asystent w Muzeum Archidiecezjalnym, a w 1976 roku na PWT, gdzie został adiunktem. W 1976 roku odbył podróż naukową do Francji, a w 1981 roku był rocznym stypendystą w Paderborn. Od 1978 roku pełni obowiązki sędziego prosynodalnego. 1 czerwca 1984 roku został wicedyrektorem Archiwum i Muzeum Archidiecezjalnego oraz Biblioteki Kapitulnej we Wrocławiu. W 1982 został członkiem kurialnej Komisji do spraw Sztuki Sakralnej, w 1987 roku przedstawicielem kurialnym w Obywatelskiej Radzie Rewaloryzacji i Odbudowy Starego Miasta we Wrocławiu, w 1989 roku członkiem Komisji Episkopatu Polski do spraw Sztuki Sakralnej. W 1990 roku otrzymał godność kapelana papieskiego, a w 1995 został kanonikiem gremialnym wrocławskiej kapituły katedralnej. W 1998 roku otrzymał stopień naukowy doktora habilitowanego na podstawie rozprawy "Wrocławska Kapituła Katedralna w XVIII wieku". W 1999 roku otrzymał stanowisko profesora nadzwyczajnego na PWT. Pełnił tam w latach 2001–2004 obowiązki prorektora, a w latach 2004–2007 rektora. W 2014 roku został uhonorowany Śląską Nagrodą im. Juliusza Ligonia.
W 2019 został odznaczony Srebrną Odznaką Honorową Wrocławia.

</doc>
<doc id="1152457" url="https://pl.wikipedia.org/wiki?curid=1152457" title="Droga do gwiazd">
Droga do gwiazd



</doc>
<doc id="1152462" url="https://pl.wikipedia.org/wiki?curid=1152462" title="Droga krajowa B474 (Niemcy)">
Droga krajowa B474 (Niemcy)

Droga krajowa 474 () – niemiecka droga krajowa przebiegająca na osi południowy zachód - północny wschód i jest połączeniem drogi B54 w Epe z drogą B235 w Olfen w Nadrenii Północnej-Westfalii.
Droga, jest oznakowana jako B474 od początku lat 60. XX w.
Droga rozpoczyna się na węźle "Dülmen-Nord" autostrady A43 i stanowi północno-wschodnią obwodnicę Dülmen. Obecnie łączy centrum miasta z autostradą. Planowane jest przedłużenie drogi dalej na południowy wschód gdzie po około 7 km połączy się z B474 i przeniesie ruch z terenu miasta.

</doc>
<doc id="1152463" url="https://pl.wikipedia.org/wiki?curid=1152463" title="Świat Żużla">
Świat Żużla

Świat Żużla – kwartalnik wydawany w całej Polsce o tematyce żużlowej. Przeważnie ma stałą treść:

</doc>
<doc id="1152473" url="https://pl.wikipedia.org/wiki?curid=1152473" title="Polisom">
Polisom



</doc>
<doc id="1152475" url="https://pl.wikipedia.org/wiki?curid=1152475" title="Darfur Zachodni">
Darfur Zachodni

Darfur Zachodni (arab. غرب دارفور = "Gharb Darfur") – prowincja w zachodnim Sudanie.
W jej skład wchodzi 7 dystryktów:

</doc>
<doc id="1152486" url="https://pl.wikipedia.org/wiki?curid=1152486" title="Oczy anioła">
Oczy anioła

Oczy Anioła (ang. "Angel Eyes") – amerykański thriller romantyczny z 2001 roku, w reżyserii Luisa Mandokiego.
Fabuła.
Akcja filmu rozgrywa się w Chicago. Podczas pościgu za podejrzanym przestępcą policjantka Sharon Pouge cudem unika śmierci. Ratuje ją nieznajomy mężczyzna Catch. Ich znajomość szybko przeradza się w miłość. Jednak oboje dręczą traumatyczne wspomnienia z przeszłości. Sharon wychowała się w domu, w którym ojciec stosował przemoc wobec bliskich, a Catch stracił żonę i syna w wypadku samochodowym.

</doc>
<doc id="1152489" url="https://pl.wikipedia.org/wiki?curid=1152489" title="Wypiek">
Wypiek

Wypiek

</doc>
<doc id="1152494" url="https://pl.wikipedia.org/wiki?curid=1152494" title="Materiały drewnopochodne">
Materiały drewnopochodne

Materiały drewnopochodne – materiały, do których produkcji używa się odpadów, powstałych podczas uzyskiwania tarcicy (trociny, wióry, gałęzie drzew) oraz paździerzy.
Materiały drewnopochodne: 
Zalety materiałów drewnopochodnych: 
Wady materiałów drewnopochodnych:
Dzięki swoim zaletom materiały drewnopochodne znalazły szerokie zastosowanie w: 

</doc>
<doc id="1152497" url="https://pl.wikipedia.org/wiki?curid=1152497" title="Shame (singel Monrose)">
Shame (singel Monrose)

„Shame” to debiutancki singel niemieckiego trio Monrose o gatunku pop. Wydany 1 grudnia 2006 przez The Jiant &amp; Snowflakers. Utwór ten odniósł sukces w Niemczech, Austrii i Szwajcarii zajmując szczyty list przebojów. Z biegiem czasu, singel kupowało coraz więcej ludzi, dzięki czemu Shame stał się debiutem roku oraz najlepiej sprzedającym się singlem roku 2006.
Teledysk.
Teledysk do singla „Shame” miał premierę na oficjalnej stronie zespołu dnia 1 grudnia 2006, tego samego co wpuszczenie go na rynek muzyczny.
Videoclip posiada wątek, lecz mało rozbudowany. Wszystko odbywa się w tle podchodzącym pod zieleń. Zaczyna się od pobudki, Bahar wstaje i kieruje się do łazienki. Efektowne jest przecieranie pary z lustra, po czym piosenkarka się zmienia na Sennę. Następnie Mandy i pozostała część. 'Shame' z języka ang. oznacza wstyd. Domyślić się można, że bohaterki videoklipu rozpaczają za swoimi mężczyznami. Pod koniec wszystko wraca do poprzedniego porządku.

</doc>
<doc id="1152499" url="https://pl.wikipedia.org/wiki?curid=1152499" title="Śriwasa Thakura">
Śriwasa Thakura

Śriwasa Thakura (żył na przełomie XV w. i XVI w.) – święty w gaudija wisznuizmie, jeden z Pięciu Aspektów Boga (Panća Tattwa), uznawany za awatarę mędrca Narady, jeden z głównych propagatorów sankirtanu i bhaktijogi. Opisywany jako przykład doskonałego wielbiciela Kryszny.
Życiorys.
Urodził się w rodzinie bramińskiej w Majapurze (replika jego domu rodzinnego znajduje się tam do dziś). Aż do wieku 10 lat był okrutny, bezbożny i dumny. Wówczas boski głos powiedział, że został mu tylko rok życia. Odtąd Śriwasa postanowił resztę życia poświęcić Krysznie. Za rok rzeczywiście umarł, jednak Bóg postanowił wcielić w jego ciało duszę mędrca Narady i Śriwasa zmartwychwstał, aby pomagać inkarnacji Kryszny w osobie Ćajtanji Mahaprabhu podczas jego misji na Ziemi.
Śriwasa jest przykładem wielbiciela Boga, który pogodził założenie rodziny z misją duchową (jego żoną była Malini). Jemu pierwszemu Ćajtanja objawił swoją boską naturę, dlatego Śriwasę określa się jako pierwszego wielbiciela ("adi-bhakta") Ćajtanji-Gaurangi. Rodzina Śriwasy przyjaźniła się z rodzicami Ćajtanji, a Malini pomagała przy jego urodzeniu. W młodości Ćajtanja organizował pierwsze sankirtany na podwórzu domu Śriwasy. Wychwalał także Śriwasę jako swojego „ojca duchowego”. Śriwasa jest uznawany za założyciela „linii czystych wielbicieli Najwyższej Osoby Boga”.

</doc>
<doc id="1152501" url="https://pl.wikipedia.org/wiki?curid=1152501" title="Himba">
Himba

Himba (Ovahimba) – grupa etniczna zamieszkująca północno-zachodnią część Namibii (region Kunene, dawniej "Kaokoland"). Jej liczebność szacowana jest na ok. 20–50 tys. Himba są blisko powiązani z Herero, posiadają m.in. wspólny język. Prowadzą koczowniczy tryb życia, zajmują się przede wszystkim pasterstwem. Hodują głównie kozy i bydło.
Historia.
Plemię Himba pojawiło się około 1870 roku. W tym czasie pasterzy Herero w Kaokoland regularnie atakował lud Nama. Zmuszeni byli przeprawić się przez rzekę Kunene i szukać schronienia w Angoli. Zwrócili się do plemienia buszmeńskiego Ngambwe z prośbą o odstąpienie pastwisk. Od tamtej pory nazywano ich ovaHimba, co w wolnym tłumaczeniu znaczy „lud żebraczy”. W 1920 r. Himba kierowani przez wodza Vita powrócili na swoje dawne ziemie. Przez pół wieku zesłania ich droga rozeszła się całkowicie z pozostałymi Herero, którzy w międzyczasie poddali się wpływom kolonizatorów niemieckich. Przejęli od nich niektóre zwyczaje: począwszy od rolnictwa osiadłego po fasony ubiorów. Na początku XX w. Himba razem z Herero byli ofiarą eksterminacyjnej polityki prowadzonej przez niemieckie wojska kolonialne pod dowództwem Lothara von Trothy. Himba byli bliscy wyginięcia w latach 80., kiedy to długotrwała susza doprowadziła do redukcji stad bydła o 90%. Jednakże udało im się ostatecznie przetrwać, a wielu z nich obecnie zamieszkuje specjalnie wydzielone rezerwaty.
Tryb życia.
Podstawowym składnikiem w jadłospisie Himba jest mleko. Kobiety wspomagane przez starsze dzieci odganiają cielęta od wymion krów. Młode zostają zamknięte w corralu, a kobiety związują sznurem tylne nogi krów, po czym zaczynają doić mleko do drewnianych wiaderek. Po napełnieniu naczyń jedna z nich kieruje się ku wodzowi, który czerpie dłonią mleko i wypija je. Po chwili podchodzi druga oraz trzecia kobieta i scena powtarza się. Przy następnych wódz ogranicza się już tylko do umoczenia palców i symbolicznego dotknięcia ich do ust. Dopiero po zakończeniu tego rytuału mleko może być spożyte przez mieszkańców osady. U Himba ceremoniał ten powtarza się każdego dnia. Jest to jedna z ważniejszych chwil w życiu tej społeczności. Służy zachowaniu szacunku i jedności grupy. Po spełnieniu gestu lojalności mieszkańcy mogą zająć się swoimi stałymi czynnościami. Mężczyźni wyprowadzają żywy inwentarz na pastwisko, starsze dzieci pilnują kóz w oddzielnym zagrodzeniu, mamy i babcie poświęcają czas dla małych dzieci. Pozostałe kobiety wyplatają kosze, rozcierają między dwoma kamieniami kukurydzę, wiążą sobie nawzajem włosy, niektóre noszą wodę w dzbanach z odległej studni, inne spulchniają poletko z mizerną kukurydzą.
Przywództwo sprawuje najstarszy mężczyzna plemienia, który zostaje w wiosce wraz z kobietami, podczas gdy inni mężczyźni udają się na wypas kóz i bydła. Aby móc zagościć w wiosce Himba trzeba najpierw porozmawiać z wodzem i uzyskać jego przyzwolenie. W takiej chwili najlepiej jest go przekupić drobnymi podarunkami i droga do wioski wolna. Wódz nie ma aspiracji straszenia wojną sąsiadów, jego rodzina żyje skromnie od setek lat zgodnie z wielowiekowymi tradycjami. Za pomocą rąk swoich dzieci i żon zapewnia dostatek jedzenia całej rodzinie.
Kobiety zajmują tu bardzo ważne miejsce – przygotowują wyprawy pasterskie mężów, wychowują dzieci, garbują skóry, robią zapasy żywności. Za to są szanowane i powszechnie respektowane. Kobiety noszą zwykle spódniczkę z bordowej koziej skóry. Z wiekiem, kiedy walory młodości ustępują, skóra kobiet plemion Himba wciąż pozostaje gładka jak jedwab. Jest to zasługa specyficznego makijażu, jaki stosują („otjize”). Pokrywają swoje ciała i włosy mazią robioną z tłuszczu z mleka krowiego, ekstraktu z roślin, popiołu i ceglasto-czerwonej ochry. Makijaż ma wyrazisty brunatno – czerwony kolor. Przyciąga uwagę, chroni przed insektami, słońcem i odwodnieniem organizmu oraz ma ewidentnie kosmetyczne walory utrzymujące skórę kobiecą w doskonałym stanie.
Mężczyźni pasą kozy i bydło. Przy tym zajęciu spędzają większą część swojego życia. Trzoda stanowi podstawę egzystencji i odwiecznych zwyczajów ludu. Przemieszczają się o dziesiątki kilometrów od swojej osady aby zapewnić zwierzętom pastwiska nawadniane przez okresowe deszcze, ochronić przed atakami wygłodniałych hien, napoić w nielicznych wodopojach, które wysychają w porze suchej.
Domy zbudowane są z gałęzi drzew i liści palmy makalani umocnione odchodami bydła.
Wygląd.
Charakterystyczną cechą Himba są ich włosy. W czasie dojrzewania włosy dziewczynek plecione są z przodu, by zakryć jej twarz przed zalotami mężczyzn. Kobiety, które osiągnęły już dojrzałość i są gotowe do zamążpójścia wiążą włosy z tyłu głowy sznurkiem z palmy makalani. Kobiety zamężne noszą na czubku głowy skórzaną embre. Natomiast wdowy zdejmują embrę z głowy na znak żałoby.
Młodzi chłopcy mają na czubku głowy warkocz. Kiedy stają się mężczyznami warkocz ten rozdziela się na dwa. Żonaci mężczyźni noszą na głowie turban z owczej skóry. Podkreśla to również ich status wojenny. Po śmierci żony, mężczyzna ścina warkocz i nosi odkrytą głowę przez cały rok.
Cały strój kobiety waży ok. 12 kg, składają się na niego liczne bransolety na ręce i nogi, metalowe obroże, pas, korale, a także inne ozdoby, z których większość wykonana jest ze skóry, kości i metalu, pokrytych ochrą i tłuszczem. Kobiety noszą na szyi naszyjniki z muszelek, które symbolizują płodność, a liczba bransolet na kostkach nóg odpowiada liczbie posiadanych dzieci. Strój mężczyzn – jest mniej ozdobny niż strój kobiet. Każdy z nich na szyi nosi ozdoby z muszelek, u pasa uwiązaną ma spódniczkę podobną do spódniczki kobiet, a na nogach sandały z koziej skóry.
Religia.
Wierzenia Himba wywodzą się z wierzeń ludów Bantu, do których należeli przodkowie Himba. Życie religijne pasterzy kręci się wokół duchów, matki ziemi i modlitwy o pastwiska i wodę dla bydła. Większość bóstw Himba uosabia płeć żeńską.
Zagrożenia.
Jednym z niebezpieczeństw dla plemienia Himba jest brak dostatecznej ilości wody. Często głodują podczas przenoszenia swych domostw w inne bardziej żyzne i wilgotne tereny, których jest coraz mniej. Brak wody zmusza ich do utrzymywania higieny w dość niekonwencjonalny sposób. Himba myją się ziemią, a intymne części ciała podkładają pod dym unoszący się z kadzideł.
Namibia i Angola planują budowę ogromnej zapory wodnej na granicznej rzece Kunene, której koszt ma wynieść ponad 500 milionów dolarów. Tama doprowadzi do zalania 300 km² terenów i pozbawi żywności 100 tysięcy sztuk bydła. Dużym problemem pozostaje AIDS. Himba znajdują się jeszcze poza zasięgiem epidemii, która od lat dziesiątkuje ludność afrykańską. Szacuje się, że na budowę ściągnie 5 tysięcy robotników, którzy z pewnością przyczynią się do rozsiania tej choroby. O tamie mówi się już od 1996 r. i od wielu lat głosy protestów Himba pozostają bez echa dlatego, że w kołach rządowych zagłada kultury Himba uważana jest bardziej za dobrodziejstwo niż tragedię.

</doc>
<doc id="1152504" url="https://pl.wikipedia.org/wiki?curid=1152504" title="Szósty okręg wyborczy w Maryland">
Szósty okręg wyborczy w Maryland

Szósty okręg wyborczy w Maryland co dwa lata wybiera swojego przedstawiciela do Izby Reprezentantów Stanów Zjednoczonych. W skład okręgu wchodzą hrabstwa Garrett, Allegany, Washington, Frederick oraz Carroll, a także części hrabstw Montgomery, Baltimore i Harford. Przedstawicielem okręgu w 113. Kongresie Stanów Zjednoczonych jest demokrata, John Delaney.

</doc>
<doc id="1152510" url="https://pl.wikipedia.org/wiki?curid=1152510" title="Kazimierz Dola">
Kazimierz Dola

Kazimierz Stanisław Dola (ur. 18 października 1934 w Zabrzu) – ksiądz, protonotariusz apostolski (infułat), profesor (od 1996), historyk dziejów Kościoła, szczególnie zainteresowania jego obejmują dzieje Kościoła na Śląsku oraz Kościoła powszechnego z okresu starożytności i średniowiecza, jak również czasy reformacji.
Życiorys.
28 grudnia 1957 w Zabrzu przyjął święcenia kapłańskie. W latach 1983–1994 pełnił funkcję rektora Wyższego Seminarium Duchownego w Nysie. Do 2005 kierownik Katedry Historii Kościoła i Patrologii Wydziału Teologicznego Uniwersytetu Opolskiego. Mieszka w Nysie przy parafii Św. Franciszka z Asyżu.
Od 3 maja 2009 celebrans Mszy w nadzwyczajnej formie rytu rzymskiego w kościele Św. Sebastiana w Opolu.
W 2011 został laureatem Nagrody im. Wojciecha Korfantego.

</doc>
<doc id="1152519" url="https://pl.wikipedia.org/wiki?curid=1152519" title="Tryumf pana Kleksa">
Tryumf pana Kleksa

Tryumf pana Kleksa – książka dla dzieci napisana w roku 1965 przez Jana Brzechwę. Opowiada o przygodach Adama Niezgódki i pana Kleksa w Alamakocie.
Książka jest kontynuacją Podróży pana Kleksa.

</doc>
<doc id="1152520" url="https://pl.wikipedia.org/wiki?curid=1152520" title="Zamach stanu (film)">
Zamach stanu (film)

Zamach stanu – polski film historyczny opisujący przewrót majowy przeprowadzony przez marszałka Józefa Piłsudskiego w dniach 12–15 maja 1926 roku, a także jego następstwa, m.in. sądowe procesy polityczne, mające na celu uniemożliwienie dalszej działalności publicznej oponentom Piłsudskiego i ich stronnikom.

</doc>
<doc id="1152525" url="https://pl.wikipedia.org/wiki?curid=1152525" title="AMD Phenom">
AMD Phenom

Phenom - linia wielordzeniowych mikroprocesorów firmy AMD z serii AMD K10, opartej na architekturze AMD64, wypuszczona na rynek w 2007 roku. Mimo że konkurencyjna firma Intel w tym samym czasie proponowała mikroprocesory wykonane w technologii 45 nm, AMD pozostała przy wykorzystywanej wcześniej, w procesorach Athlon 64 "Lima" i Athlon 64 X2 "Brisbane", technologii 65 nm. Produkcja procesorów Phenom w technologii 45 nm została zapowiedziana na 4 kwartał 2008 roku. Cała seria K10 wykorzystuje podstawki AM2 oraz AM2+ (późniejsze modele także AM3) oraz F+. Procesory Phenom charakteryzują się współdzieloną 2 MB pamięcią cache trzeciego poziomu (L3), wykorzystaniem technologii HyperTransport 3.0 o szybkości 3,6 GHz (najszybsza szyna w procesorach Intel Core 2 osiąga 1,6 GHz, dla Core i7 6,4GT/s) i 3DNow!, zwiększonym IPC, sporymi usprawnieniami architektury, zwiększoną wydajnością (do 30% w stosunku do K8), natywną czterordzeniowością, oraz dodaniem instrukcji SSE4A (brak wsparcia dla SSE3, SSE4.1 oraz SSE4.2). Phenom jest następcą serii procesorów Athlon64. Konkurentami procesorów AMD Phenom są procesory Intel Core 2, Intel Core 2 Duo i Core 2 Quad.
Phenom obsługuje następujące technologie:
Modele.
Dwurdzeniowa wersja jest oznaczona jako Athlon X2 i Phenom X2 ("Kuma"), czterordzeniowa Phenom X4 ("Agena"), a trzyrdzeniowa Phenom X3 ("Toliman"). Wersja trzyrdzeniowa jest procesorem Phenom X4 z wyłączonym jednym rdzeniem. Zapowiadana jest także wersja Phenom FX ("Agena FX") na platformę AMD Quad FX.

</doc>
<doc id="1152526" url="https://pl.wikipedia.org/wiki?curid=1152526" title="Wybory parlamentarne w Estonii 2007">
Wybory parlamentarne w Estonii 2007



</doc>
<doc id="1152527" url="https://pl.wikipedia.org/wiki?curid=1152527" title="Aksjomaty Zermelo-Fraenkla">
Aksjomaty Zermelo-Fraenkla



</doc>
<doc id="1152543" url="https://pl.wikipedia.org/wiki?curid=1152543" title="Franciszek Żertka">
Franciszek Żertka

Franciszek Żertka (ur. 5 stycznia 1862 w Górkach Wielkich, zm. 13 maja 1961) – polski pamiętnikarz i gawędziarz, związany ze Śląskiem Cieszyńskim.
Syn Franciszka i Zuzanny z domu Sporysz. Prowadził gospodarstwo (7 hektarów) w Górkach Wielkich. Znał liczne opowiadania, podania, dowcipy, teksty i melodie ludowe, z których setki zostały nagrane i udokumentowane przez zbieraczy kultury ludowej. Autor pamiętnika "Z hańdowych lat". Dwa razy do roku prowadził procesje pątnicze do Frydku, Piekar, Kalwarii Zebrzydowskiej i Częstochowy. Pochowany został na góreckim cmentarzu. W 1995 roku została wydana przez Towarzystwo im. Zofii Kossak w Górkach Wielkich i Drukarnię Jerzego Małysza z Górek Małych poświęcona mu podzielona na pięć części książka pt. "Opowieści góreckiego stulatka", na którą składają się gawędy i pieśni Franciszka Żertki.

</doc>
<doc id="1152545" url="https://pl.wikipedia.org/wiki?curid=1152545" title="Hollandse smoushond">
Hollandse smoushond

Hollandse smoushond – jedna z ras psów, należąca do grupy psów w typie pinczera i sznaucera, molosów, szwajcarskich psów pasterskich oraz innych ras. Zaklasyfikowana do sekcji psów w typie pinczera i sznaucera, w podsekcji pinczerów. Nie podlega próbom pracy.
Rys historyczny.
W XIX wieku w Niemczech dużą popularnością cieszyły się szorstkowłose pinczery, zwłaszcza o umaszczeniu czarnym. Kiedy w miocie pojawiały się szczenięta płowe – eliminowano je. Dzięki działaniom holenderskiego handlarza, nazwiskiem Abraas, część niepożądanych, płowych osobników trafiła do Amsterdamu, do właścicieli stajni, gdzie sprawdzały się jako szczurołapy.
Liczba pinczerów stajennych zmniejszyła się na skutek działań II wojny światowej. W latach 70. XX wieku odtworzono hodowlę dzięki staraniom m.in. hodowczyni H. M. Barkman z Drenthe.
Współczesny hollandse smoushond jest rasą wyrównaną eksterierowo oraz charakterologicznie.
Wygląd.
Pinczer holenderski ma małe, czarne oczy, czarny nos i trójkątne uszy, osadzone wysoko i załamane ku przodowi.
Szata i umaszczenie.
Sierść jest twarda, średniej długości, szorstka, na głowie tworzy wąsy, brwi i brodę.
Zachowanie i charakter.
Hollandse smoushond jest psem żywym, oddanym właścicielowi, dostatecznie opanowanym. Lubi polować na szczury i inne gryzonie.

</doc>
<doc id="1152552" url="https://pl.wikipedia.org/wiki?curid=1152552" title="Linia kolejowa nr 361">
Linia kolejowa nr 361

Linia kolejowa nr 361 – nieczynna obecnie i częściowo rozebrana linia kolejowa w Wielkopolsce, pierwotnie o długości 5 km. Budowę linii rozpoczęto w 1910, całą linię otwarto 1 listopada 1912. Celem budowy linii była obsługa ruchu pasażerskiego dla mieszkańców Poznania, którzy chcieli wypocząć w okolicy Jeziora Budzyńskiego. Pobliskie Ludwikowo funkcjonowało wtedy jako kurort co jest widoczne na widokówkach z początku XX wieku.
W roku 1969 linia została zelektryfikowana (3000 V) a pierwszy skład elektryczny wyruszył na tę trasę z Poznania w dniu 31 maja 1969. Największą popularnością cieszyły się kursy w wakacje, w szczytowym okresie kursowało nawet 7 pociągów dziennie. Trasa popularna była także zimą - niedaleko końcowej stacji w Osowej Górze funkcjonował wyciąg narciarski. 
Rozwój transportu samochodowego w latach 90. XX wieku spowodował spadek zainteresowania przewozami kolejowymi na tej trasie. 30 września 1999 do Osowej Góry dojechał ostatni pociąg pasażerski. Od 1 stycznia 2001 linia była nieczynna także dla ruchu towarowego. Mimo pomysłów na reaktywację połączeń kolejowych ostatecznie ich nie uruchomiono. Nieużywana infrastruktura linii stopniowo ulegała dewastacji. W 2002 zdemontowano resztki trakcji elektrycznej. W roku 2006 linia została usunięta z ewidencji PKP PLK. W trakcie modernizacji linii kolejowej numer 271 Wrocław Główny – Poznań Główny zdemontowano około 1,5-kilometrowy fragment toru biegnący bezpośrednio wzdłuż remontowanego odcinka.
Dawniej na stacji Osowa Góra znajdowały się dwa tory, obecnie na całej pozostałej linii (ok. 3,5 kilometra) do kozła oporowego w Osowej Górze składa się z jednego toru bez rozjazdów i odgałęzień.
Na części trasy (w stronę Osowej Góry) linia przebiega przez tereny Wielkopolskiego Parku Narodowego
Kolej drezynowa.
Pod koniec 2007 roku Stowarzyszenie Miłośników Kolejnictwa "S2" z Poznania rozpoczęło działanie mające na celu rewitalizację linii przez uruchomienie na niej kolei drezynowej.
23 lipca 2013 roku Członkowie Stowarzyszenia Grodziska Kolej Drezynowa rozpoczęli pracę nad udrożnieniem linii kolejowej. Pracę zakończono 12 sierpnia 2013 roku. Trasa znów stała się przejezdna i gotowa do wprowadzenia drezynowego ruchu turystycznego.

</doc>
<doc id="1152553" url="https://pl.wikipedia.org/wiki?curid=1152553" title="Zespół dyskoneksji">
Zespół dyskoneksji

Zespół dyskoneksji (ang. disconnection syndrome) – koncepcja teoretyczna wprowadzona przez Normana Geschwinda, obejmująca zespoły zaburzeń związanych z uszkodzeniami szlaków kojarzeniowych włókien nerwowych. 
Włókna nerwowe mogą mieć różnego rodzaju charakter w zależności od tego jakie informacje są przenoszone. Szlaki kojarzeniowe (asocjacyjne) mogą przebiegać w obrębie jednej półkuli (wewnątrzpółkulowe) lub między dwiema półkulami (międzypółkulowe, spoidłowe).
Pola recepcyjne nie mają połączeń między sobą tylko połączenia do nowej kory okolicami asocjacyjnymi. Okolice asocjacyjne w obrębie każdego zmysłu, każdej okolicy wysyłają sygnały do innych okolic asocjacyjnych tej samej półkuli i do przeciwnej (integracja). Okolice asocjacyjne łączą się już ze sobą za pośrednictwem włókien asocjacyjnych kojarzeniowych w obrębie jednej półkuli i między dwiema. W ramach integracji międzypółkulowej są połączenia między okolicami asocjacyjnymi prawej i lewej półkuli i te są czasem bardzo długie (to długie pęczki, włókna kojarzeniowe) łączą odległe okolice mózgowe ale tylko okolice asocjacyjne (nie recepcyjne, nie percepcyjne).
Wyróżnienie dyskoneksji trzech rodzajów: 

</doc>
<doc id="1152556" url="https://pl.wikipedia.org/wiki?curid=1152556" title="Krzeszówka (rzeka)">
Krzeszówka (rzeka)

Krzeszówka – rzeka będąca górnym biegiem Rudawy. Jej zlewnia znajduje się w województwie małopolskim, w mezoregionach Wyżyna Olkuska i Rów Krzeszowicki.
Górna część Krzeszówki, powyżej ujścia potoku Czernka opisywana była dawniej jako potok Eliaszówka (np. na mapach turystycznych i na mapie Geoportalu w wersji skany map topograficznych). W wykazie wód płynących Polski, na lotniczej mapie Geoportalu i na nowej mapie Wyżyny Krakowsko-Częstochowskiej taki potok już nie istnieje, aż do samego źródła jest to Krzeszówka. 
Ma źródło na wysokości 368 m w porośniętej lasem górnej części doliny Eliaszówki. Spływa dnem tej doliny początkowo w kierunku południowo-wschodnim, następnie południowym, W Krzeszowicach opuszcza Wyżynę Olkuską i wpływa do Rowu Krzeszowickiego. Płynie przez krzeszowickie osiedle Czatkowice Dolne (w tej okolicy znajduje się ujęcie i zrzut oczyszczonych ścieków – 63 m³ na dobę – z K.W. "Czatkowice"), gdzie wpływa Miękinia (prawobrzeżny dopływ od strony północno-zachodniej), a następnie w Krzeszowicach przepływa pod drogą krajową nr 79 i linią kolejową Kraków – Katowice. Tuż za tartakiem przyjmuje z prawobrzeżny dopływ - rzekę Dulówkę. Potem Krzeszówka płynie na zachód, tworząc granice między Krzeszowicami a Tenczynkiem. Płynie poniżej wzgórza Ułańskie Zdrowie (przy "Starej Sztolni"), w tym miejscu do rzeki odprowadzane są oczyszczone ścieki z pobliskiej oczyszczalni mechaniczno-biologicznej i za ul. Czycza w Krzeszowicach-Gwoźdźcu, płynie na północny wschód jako granice Krzeszowic i Nawojowej Góry, przepływa ponownie pod drogą krajową nr 79 i płynie na południowy wschód, (przy osiedlu Żbik wpływają nieoczyszczone ścieki z kombinatu ogrodniczego "PHRO Sp. z o.o.". Płynąc na wschód, na południe od wsi Pisary. Tam też Krzeszówka jest kontrolowana na długości 3,4 km w punkcie pomiarowo-kontrolnym. W okolicach wsi Młynka wpływa prawobrzeżnie Borowcówka, 200 metrów dalej w miejscowości Rudawa łączy się z lewobrzeżnym ujściem Rudawka i odtąd przybiera nazwę Rudawa.

</doc>
<doc id="1152559" url="https://pl.wikipedia.org/wiki?curid=1152559" title="Beat ’Em Up">
Beat ’Em Up

Beat ’Em Up – trzynasty album solowy Iggy’ego Popa wydany w 2001 roku.

</doc>
<doc id="1152560" url="https://pl.wikipedia.org/wiki?curid=1152560" title="Radio Active">
Radio Active

Radio Active - drugi studyjny album grupy Queens. Po prawie roku od rozpoczęcia na nim prac album został zakończony w listopadzie 2007 roku. Pierwszym singlem z płyty jest utwór "Ocalić świat" wyprodukowany przez Marka Hojde. Album ten miał być wydany już na wiosnę 2007 roku jednak jego premierę wielokrotnie przekładano ze względu na chęć dopracowania wszystkich piosenek. Album zadebiutował na miesięcznym wydaniu listy przebojów OLiSu na pozycji 79, wydanie to zliczało sprzedaż w grudniu 2007 roku. Na wiosnę 2008 roku zapowiedziano re-edycje albumu.

</doc>
<doc id="1152561" url="https://pl.wikipedia.org/wiki?curid=1152561" title="Mistrzostwa Europy w Pływaniu 1927">
Mistrzostwa Europy w Pływaniu 1927

II Mistrzostwa Europy w Pływaniu odbyły się w Bolonii we Włoszech w dniach 31 sierpnia – 4 września 1927 roku. Rozegrano zawody w jedenastu konkurencjach pływackich, czterech konkurencjach skoków do wody i turniej piłki wodnej. Po raz pierwszy w zawodach wzięły udział kobiety. Klasyfikację medalową wygrała reprezentacja Republiki Weimarskiej.

</doc>
<doc id="1152562" url="https://pl.wikipedia.org/wiki?curid=1152562" title="Hubal (film)">
Hubal (film)

Hubal – polski film wojenny w reżyserii Bohdana Poręby z 1973 r. opisujący losy oddziału kawalerii majora Henryka Dobrzańskiego (pseud. "Hubal"), ostatniej, regularnej jednostki wojsk II Rzeczypospolitej, który nie złożył broni po przegranej kampanii wrześniowej.
Historia.
Według wspomnień reżysera, na początku lat 70. XX wieku wezwano go do Ministerstwa Kultury, gdzie okazano mu gotowy scenariusz autorstwa Jana Józefa Szczepańskiego, jednocześnie proponując nakręcenie filmu. Bohdan Poręba propozycję przyjął, wymógł jednak usunięcie kilku scen (romansu dowódcy z chłopką i rozstrzelania jeńców niemieckich). Gotowy film nie uniknął problemów z cenzurą – zamierzano wyciąć scenę z mszy porannej w Boże Narodzenie, w trakcie której intonowana jest pieśń "Boże, coś Polskę". Reżyser uniknął tego dzięki opinii ministra obrony narodowej, gen. Wojciecha Jaruzelskiego, który zwięźle pochwalił film po zaimprowizowanym specjalnie dla niego pokazie.
Film nie ma scenarzysty w czołówce, gdyż Jan Józef Szczepański wycofał się po zmianach wprowadzonych przez reżysera.
Obsada.
Gościnnie:

</doc>
<doc id="1152568" url="https://pl.wikipedia.org/wiki?curid=1152568" title="Linia kolejowa Kętrzyn - Węgorzewo">
Linia kolejowa Kętrzyn - Węgorzewo



</doc>
<doc id="1152571" url="https://pl.wikipedia.org/wiki?curid=1152571" title="Paleosuchus trigonatus">
Paleosuchus trigonatus



</doc>
<doc id="1152572" url="https://pl.wikipedia.org/wiki?curid=1152572" title="Vom Bordstein bis zur Skyline">
Vom Bordstein bis zur Skyline

Vom Bordstein bis zur Skyline – pierwszy studyjny album niemieckiego rapera Bushido nagrana w lipcu 2003 roku jeszcze w wytwórni Aggro Berlin. Płytę promowały utwory "Bei Nacht" oraz "Gemein wie 10". Jest to jego pierwsza płyta, która została zakazana przez niemieckie BPjM (Federal Department for Media Harmful to Young Persons).

</doc>
<doc id="1152575" url="https://pl.wikipedia.org/wiki?curid=1152575" title="Linia Kłodzko - Wałbrzych">
Linia Kłodzko - Wałbrzych



</doc>
<doc id="1152576" url="https://pl.wikipedia.org/wiki?curid=1152576" title="Jämthund">
Jämthund

Jämthund – jedna z ras psów, należąca do grupy szpiców i psów pierwotnych, zaklasyfikowana do sekcji północnych szpiców myśliwskich. W krajach skandynawskich podlega próbom pracy.
Rys historyczny.
Nazwa jämthund pochodzi od krainy Jämtlandii. Szpic ten jest popularny w Szwecji, jednak rzadko spotykany poza nią. Spokrewniopny z norweskim elkhundem występuje od dawna głównie w północnej Szwecji. W 1946 roku jämthunda uznano za odrębna rasę.
Wygląd.
Jämthund przypomina wyglądem norweskiego elkhunda, jest jednak o około 10 cm wyższy i ma jasne znakowania na pysku.
Szata i umaszczenie.
Umaszczenie u jämthunda jest szare z jaśniejszymi znaczeniami na kufie oraz na policzkach, gardle i spodzie ciała.
Użytkowość.
Jämthund został wyhodowany do polowań na grubą zwierzynę, taką jak: m.in. łosie, niedźwiedzie i wilki. Współcześnie jest wykorzystywany do polowań na różnorodną zdobycz.
Zachowanie i charakter.
Jämthund jest psem pewnym siebie i inteligentnym. Toleruje dzieci, potrzebuje dużo ruchu i regularnego szczotkowania sierści.

</doc>
<doc id="1152581" url="https://pl.wikipedia.org/wiki?curid=1152581" title="Larry E. Page">
Larry E. Page



</doc>
<doc id="1152585" url="https://pl.wikipedia.org/wiki?curid=1152585" title="Mistrzostwa Afryki w Piłce Siatkowej Kobiet 2007">
Mistrzostwa Afryki w Piłce Siatkowej Kobiet 2007

XVI Mistrzostwa Afryki w piłce siatkowej od 5 do 11 września 2007 roku zostały rozegrane w Kenii. Turniej, po raz szósty w historii, wygrały gospodynie, które wyprzedziły reprezentantki Algierii i Tunezji.
MVP turnieju wybrana została Dorcas Ndasaba z Kenii.

</doc>
<doc id="1152587" url="https://pl.wikipedia.org/wiki?curid=1152587" title="Linia kolejowa Munina - Hrebenne">
Linia kolejowa Munina - Hrebenne



</doc>
<doc id="1152593" url="https://pl.wikipedia.org/wiki?curid=1152593" title="Emu małe">
Emu małe

Emu małe ("Dromaius novaehollandiae baudinianus") – wymarły podgatunek emu, nielotnego ptaka z podrodziny emu (Dromaiinae) w rodzinie kazuarowatych (Casuariidae). Podobnie jak w przypadku emu czarnego ("Dromaius novaehollandiae minor") kwestią sporną pozostaje, czy był to osobny gatunek, czy też podgatunek emu zwyczajnego ("Dromaius novaehollandiae"). Zamieszkiwał niegdyś Wyspę Kangura leżącą we wschodniej części Wielkiej Zatoki Australijskiej, u południowych wybrzeży Australii.
Opis i ekologia.
Ptak ten był, podobnie jak blisko spokrewnione z nim emu czarne, znacznie mniejszy od kontynentalnego emu zwyczajnego.
Oficjalnie został odkryty przez angielskiego podróżnika Matthew Flindersa w 1802, jednak jest wielce prawdopodobne, że ptaki tego gatunku spotykane były już wcześniej przez łowców fok i wielorybów, którzy mogli sporadycznie na nie polować.
Ekologia tych ptaków została słabo poznana. Wiadomo tylko, że zamieszkiwały najbardziej niedostępne, lesiste części wyspy, a wieczorami wychodziły także na wybrzeże.
Przyczyny i okoliczności wymarcia.
Zostały wytępione przez europejskich osadników, którzy dotarli tu wkrótce po odkryciu wyspy przez Matthew Flindersa w 1802 (wcześniej wyspa była niezamieszkana). Możliwe również, że do wyginięcia tych ptaków przyczyniło się zmniejszenie ich siedlisk wskutek pożarów lasów. Z 1837 pochodzi wzmianka, że nie spotkano żadnego osobnika od 10 lat; za datę wymarcia przyjmuje się rok 1827.
Znany jest wyłącznie z relacji obserwatorów oraz ze szczątków kostnych, przechowywanych m.in. w South Australian Museum w Adelaide; pierwsze znalezisko (1903) pochodzi ze wzgórz w zachodniej części przylądka Gantheaume na Wyspie Kangura.
Domniemany okaz tego ptaka znajduje się w Geneve Museum w Genewie, lecz nie jest do końca pewne, czy jest to emu małe, czy tylko młody osobnik emu zwyczajnego.

</doc>
<doc id="1152597" url="https://pl.wikipedia.org/wiki?curid=1152597" title="Prezentyzm">
Prezentyzm

Prezentyzm (z łac. "praesens" „obecny” i gr. "ismos" „wiedza”) – kierunek analizy historycznej polegający na ocenie zdarzeń, faktów, poglądów i ocen z przeszłości ze współczesnej perspektywy.
Nurtem, z którego wyrósł prezentyzm, jest pragmatyzm. Główni zwolennicy to Karl Mannheim, Benedetto Croce oraz tzw. kolumbijska szkoła w historiografii amerykańskiej. Głównymi oponentami byli marksiści. Zajmowali oni generalnie pozycje krytyczne wobec pragmatyzmu.
Geneza pojęcia.
Nazwa ta została nadana przez marksistów dwudziestowiecznej metodologii badań historycznych i historiografii rozpowszechnionej głównie w USA.
Hasło to po raz pierwszy pojawiło się w Słowniku Oksfordzkim w 1916 r., a funkcjonowało prawdopodobnie od wczesnych lat 70. XIX wieku. Historyk David Hackett Fischer uważa prezentyzm za sofizmat, znany także jako "sofizmat nunc pro tunc". Przykładem takiego podejścia jest historiografia wigów. Otóż niektórzy XVIII- i XIX-wieczni brytyjscy historycy wigowscy spisywali historię w sposób, jaki współgrał z ich własnymi poglądami. Była to interpretacja prezentywna, ponieważ nie przedstawiała przeszłości obiektywnie, a w świetle ówczesnych poglądów politycznych wigów. Akcentując wpływ historii na teraźniejszość, kwestie, które nie wydawały się im istotne, owi historycy opisywali lakonicznie lub pomijali, fałszując tym samym obraz przeszłości. Wyrażenia „historia wigów” lub "wigizm" (ang. „whiggishness”) często traktowane są jako synonim prezentyzmu, zwłaszcza gdy ocenie przeszłości podlegają sprawy teologiczne czy tryumfalizm.
Prezentyzm a sądy moralne.
Prezentyzm powiązany jest zarówno z historią, jak i etyką. Historycy ortodoksyjne przykładanie dzisiejszej miary moralnej do przeszłości nazywają błędem prezentyzmu. Aby go uniknąć, niektórzy historycy ograniczają się do opisywania minionych zdarzeń i powstrzymują się od ferowania wyroków moralnych. Np. niektórzy uważają, że przy przedstawianiu czasów, gdy niewolnictwo było szeroko akceptowane, nie powinno używać się słów „nieprawidłowy” czy „zły” w stosunku do niewolnictwa, gdyż jest to przykład prezentyzmu.
Są też obrońcy prezentyzmu. Argumentują oni, że unikanie ocen moralnych jest w istocie relatywizmem moralnym. Niektórzy historycy, zwłaszcza związani z Kościołem, podkreślają, że moralność jest ponadczasowa, gdyż została ustanowiona przez Boga. Według nich przykładanie wartości ponadczasowych do zdarzeń przeszłych nie jest anachronizmem. Argumentują, że obyczaje mogą się zmieniać, ale moralność jest niezmienna.
Jeszcze inni uważają, że historycy, podobnie jak i inni ludzie, nie mogą być naprawdę obiektywni. W związku z tym w ich pracach zawsze znajdą się elementy osądu moralnego. David Hackett Fischer twierdzi, że historycy nie mogą unikać ocen, a nawet powinni je ferować. Niemniej jednak będąc świadomymi swych ludzkich ograniczeń powinni starać się opisywać historię bez wykrzywiania jej faktycznego obrazu.

</doc>
<doc id="1152599" url="https://pl.wikipedia.org/wiki?curid=1152599" title="Viola persicifolia">
Viola persicifolia



</doc>
<doc id="1152600" url="https://pl.wikipedia.org/wiki?curid=1152600" title="Obłęd alkoholowy">
Obłęd alkoholowy



</doc>
<doc id="1152605" url="https://pl.wikipedia.org/wiki?curid=1152605" title="Knut Nordahl">
Knut Nordahl

Knut Erik Alexander Nordahl (ur. 13 stycznia 1920 w Hörnefors, zm. 28 października 1984) – szwedzki piłkarz, obrońca. Mistrz olimpijski. Brązowy medalista MŚ 50.
W latach 1941-1950 grał w IFK Norrköping, kilkakrotnie zostając mistrzem kraju. W 1949 otrzymał nagrodę Guldbollen dla najlepszego szwedzkiego piłkarza. W 1950 - po udanych dla Szwedów mistrzostwach świata w Brazylii - wyjechał do Włoch. Wraz z rodakami Stigiem Sundqvistem oraz Sune Anderssonem podpisał kontrakt z Romą. W rzymskim klubie rozegrał dwa sezony.
W reprezentacji Szwecji zagrał 26 razy. Podczas MŚ 50 wystąpił w trzech pierwszych meczach Szwecji. Wcześniej, w 1948 wraz z kolegami został złotym medalistą igrzysk w Londynie.
Futbol na wysokim poziomie uprawiali także jego bracia Bertil, Gunnar, Gösta i Göran oraz bratanek Thomas.

</doc>
<doc id="1152608" url="https://pl.wikipedia.org/wiki?curid=1152608" title="(7004) Markthiemens">
(7004) Markthiemens

(7004) Markthiemens (1979 OB9) – planetoida z pasa głównego asteroid okrążająca Słońce w ciągu 3 lat i 197 dni w średniej odległości 2,32 j.a. Została odkryta 24 lipca 1979 roku w "Siding Spring Observatory" w Australii przez Schelte Busa. Nazwa planetoidy pochodzi od "Marka Thiemensa" (ur. 1950), profesora chemii na Uniwersytecie Kalifornijskim w San Diego, badającego wczesną atmosferę Marsa na podstawie marsjańskich meteorytów.

</doc>
<doc id="1152611" url="https://pl.wikipedia.org/wiki?curid=1152611" title="Czernka">
Czernka

Czernka – potok, prawy dopływ Krzeszówki. Nazywany jest także potokiem Czerniówka.
Wypływa na wysokości 396 m ze źródła w północnej części wsi Czerna (w przysiółku "Wzgórze"). Spływa początkowo w kierunku południowo-wschodnim, potem prawie południowym, przepływa dnem Doliny Czernki i na wysokości około 300 m uchodzi do Krzeszówki. Głównym dopływem jest lewobrzeżny potok Bucze, pozostałe dopływy to potoki Krzyk, Wądole i Zakopane.
Zlewnia potoku obejmuje wzniesienia Wyżyny Olkuskiej, w większości zbocza Doliny Czernki. Administracyjnie tereny te znajdują się w województwie małopolskim, w powiecie krakowskim, w gminie Krzeszowice.

</doc>
<doc id="1152612" url="https://pl.wikipedia.org/wiki?curid=1152612" title="Paranoja alkoholowa">
Paranoja alkoholowa



</doc>
<doc id="1152613" url="https://pl.wikipedia.org/wiki?curid=1152613" title="David Fumero">
David Fumero

David Fumero, właściwie Joseph Sentielo-Fumero (ur. 29 grudnia 1972 roku w Hawanie, na Kubie) – kubańsko-amerykański aktor i model.
Życiorys.
Dorastał wraz z młodszym bratem Joel'em. Swoją karierę rozpoczął jako model dla agencji Irene Marie Models w Miami Beach, na południowej Florydzie. Reklamował także wyroby Hugo Boss. W 1997 roku pojawił się w teledysku Mariah Carey do piosenki "Honey". Sławę zawdzięcza telewizyjnej kreacji Cristiana Vegi w operze mydlanej ABC "Tylko jedno życie" ("One Life to Live", 1998, 2003, 2004, 2005, 2007), za którą w 1999 roku otrzymał nominację do nagrody American Latino Media Arts (ALMA). Na dużym ekranie zadebiutował w melodramacie komediowym "Greetings from the Shore" (2007). W 2014 wystąpił w horrorze komediowym "Crazy Bitches", przy boku Guinevere Turner i Blake'a Berrisa.
Linki zewnętrzne.
 

</doc>
<doc id="1152615" url="https://pl.wikipedia.org/wiki?curid=1152615" title="Miękinia (potok)">
Miękinia (potok)

Miękinia ("Miękinka") – potok, prawy dopływ Krzeszówki o długości 4,88 km i powierzchni zlewni 7,93 km².
Potok płynie w województwie małopolskim. Wypływa z Wyżyny Olkuskiej, pomiędzy miejscowościami Miękinia a Nowa Góra, następnie płynie przez Dolinę Miękini, a w krzeszowickim osiedlu Czatkowice Dolne poniżej Bartlowej Góry wpływa do Krzeszówki.

</doc>
<doc id="1152616" url="https://pl.wikipedia.org/wiki?curid=1152616" title="Harry Potter i Śmiertelne Relikwie">
Harry Potter i Śmiertelne Relikwie



</doc>
<doc id="1152617" url="https://pl.wikipedia.org/wiki?curid=1152617" title="NACIŚNIJ ENTER■">
NACIŚNIJ ENTER■

NACIŚNIJ ENTER■ (oryg. ang. "Press ENTER■"), opowiadanie science fiction amerykańskiego pisarza Johna Varleya. Nagrodzone Hugo, Nebulą, Nagrodą Locusa, a także SF Chronicle Award w 1985 r. oraz Seiun Award w 1987.
W polskim tłumaczeniu Wiktora Bukato ukazało się w antologii "Don Wollheim proponuje – 1985: Najlepsze opowiadania science fiction 1984" (wyd. Alfa, 1985), a następnie w antologii "Rakietowe szlaki" 3 (wyd. Solaris, 2011).
Opowiada o możliwych zagrożeniach, wynikających z nadmiernego zaangażowania komputerów w życie ludzkie oraz niebezpieczeństwie samorzutnych narodzin sztucznej inteligencji.

</doc>
<doc id="1152620" url="https://pl.wikipedia.org/wiki?curid=1152620" title="Puchar UEFA (1982/1983)">
Puchar UEFA (1982/1983)

Puchar UEFA 1982/1983 () – 12. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 15 września 1982 – 18 maja 1983. W rozgrywkach zwyciężyła drużyna RSC Anderlecht.

</doc>
<doc id="1152621" url="https://pl.wikipedia.org/wiki?curid=1152621" title="Park Narodowy Kahuzi-Biéga">
Park Narodowy Kahuzi-Biéga

Park Narodowy Kahuzi-Biéga (fr. "Parc national de Kahuzi-Biéga") – park narodowy we wschodniej części Demokratycznej Republiki Konga, w okolicach Jeziora Kivu przy granicy z Rwandą, o powierzchni ok. 6000 km², założony w 1970 roku. Od 1980 roku park znajduje się na liście światowego dziedzictwa UNESCO. 
Jego nazwa pochodzi od położonych na jego terenie dwóch wygasłych wulkanów – Kahuzi (3308 m n.p.m.) i Biéga (2790 m n.p.m.).
Na obszarze parku żyje jedna z nielicznych na świecie populacji wschodnich goryli nizinnych ("Gorilla beringei graueri"). Z powodu wojny domowej w Kongu, a także kłusownictwa, nielegalnego górnictwa i wyrębu drzew liczebność goryli drastycznie maleje i w 1997 roku organizacja UNESCO uznała park za dziedzictwo zagrożone.

</doc>
<doc id="1152622" url="https://pl.wikipedia.org/wiki?curid=1152622" title="Park Narodowy Kahuzi-Biega">
Park Narodowy Kahuzi-Biega



</doc>
<doc id="1152624" url="https://pl.wikipedia.org/wiki?curid=1152624" title="Kahuzi-Biéga">
Kahuzi-Biéga



</doc>
<doc id="1152625" url="https://pl.wikipedia.org/wiki?curid=1152625" title="Kahuzi-Biega">
Kahuzi-Biega



</doc>
<doc id="1152629" url="https://pl.wikipedia.org/wiki?curid=1152629" title="Eliaszówka (dopływ Krzeszówki)">
Eliaszówka (dopływ Krzeszówki)



</doc>
<doc id="1152630" url="https://pl.wikipedia.org/wiki?curid=1152630" title="Józef Mandziuk">
Józef Mandziuk

Józef Mandziuk (ur. 10 sierpnia 1941 w Jackówce w ówczesnym woj. stanisławowskim) – polski duchowny katolicki, prezbiter, historyk Kościoła katolickiego, profesor nauk humanistycznych.
Życiorys.
Dzieciństwo spędził w rodzinnych stronach. Był drugim z trojga dzieci. Jego ojciec, Michał, był cieślą, zaś matka prowadziła gospodarstwo domowe. Podczas II wojny światowej stracił ojca, który zmarł w szpitalu po odniesionych na froncie pod Wadowicami ranach. W dobie powojennych przesiedleń znalazł się na Dolnym Śląsku. Ukończył I Liceum Ogólnokształcące im. Henryka Pobożnego w Legnicy oraz Metropolitalne Wyższe Seminarium Duchowne we Wrocławiu. Święcenia kapłańskie przyjął 27 czerwca 1965 w Legnicy, z rąk biskupa Wincentego Urbana. Posługiwał jako wikariusz we Wrocławiu-Leśnicy (1965-1966) oraz w Złotym Stoku (1967-1974). Na przełomie lat 60. i 70. studiował w Akademii Teologii Katolickiej w Warszawie. Tam też obronił doktorat w 1974 i habilitację w 1985 z historii. Od 1993 był profesorem nadzwyczajnym tej uczelni. W 1997 otrzymał tytuł profesora nauk humanistycznych.
Równolegle z działalnością na ATK spełniał obowiązki kapłańskie w swojej archidiecezji, m.in. jako sędzia prosynodalny we Wrocławiu (1978-1988). 
Był także adiunktem na Papieskim Fakultecie Teologicznym we Wrocławiu (1980-1986).
Wykładał historię Kościoła na Uniwersytecie Kardynała Stefana Wyszyńskiego w Warszawie, gdzie był kierownikiem Katedry Historii Nowożytnej na Wydziale Nauk Historycznych i Społecznych. W 2000 objął stanowisko profesora zwyczajnego UKSW. Został nauczycielem akademickim Politechniki Rzeszowskiej w Zakładzie Nauk Humanistycznych na Wydziale Zarządzania i Marketingu.
Wypromował ponad 60 doktorów.
Głównym tematem badawczym Józefa Mandziuka jest historia Kościoła na Śląsku ze szczególnym uwzględnieniem bibliofilstwa i bibliotekoznawstwa kościelnego. Był redaktorem naczelnym czasopisma "Saeculum Christianum", w którym dominuje tematyka religijno-społeczna.
W 2015 otrzymał tytuł honorowego obywatela gminy Złoty Stok.
Wybrane publikacje.
Ponadto jest autorem wielu artykułów i recenzji zamieszczonych w czasopismach naukowych i religijnych, dotyczących głównie historii Kościoła na Śląsku, a także współczesnych zagadnień religijnych.

</doc>
<doc id="1152632" url="https://pl.wikipedia.org/wiki?curid=1152632" title="François-Alphonse Forel">
François-Alphonse Forel

François-Alphonse Forel (ur. 2 lutego 1841 w Morges w Szwajcarii - zm. 7 sierpnia 1912 r. również w Morges) - szwajcarski lekarz i przyrodnik, profesor, pionier badań Jeziora Genewskiego, twórca limnologii.

</doc>
<doc id="1152634" url="https://pl.wikipedia.org/wiki?curid=1152634" title="Po prostu Echo">
Po prostu Echo

Po prostu Echo – pierwszy album zespołu Echo. Producentem całego albumu jest Dena. Płyta została wydana w 2000 roku przez wytwórnię Blend Records.

</doc>
<doc id="1152640" url="https://pl.wikipedia.org/wiki?curid=1152640" title="Park Narodowy Kafue">
Park Narodowy Kafue

Park Narodowy Kafue (ang. "Kafue National Park") – park narodowy w Zambii, w dorzeczu Kafue, w płn. części z terenami bagiennymi (Bagna Busanga), założony w 1924 roku. Zajmuje powierzchnię 22400 km², co czyni go jednym z największych parków narodowych świata. Administracyjnie leży w obszarze trzech prowincji: Północno-Zachodniej, Centralnej i Południowej. 
Park Narodowy Kafue uchodzi za obszar o największej liczebności antylop w całej Afryce. Środowisko geograficzne jest zróżnicowane - występują tu widne lasy miombo, mopane, sawanny, a także podmokłe łąki. W południowej części parku krajobraz zdradza silny wpływ Kalahari.

</doc>
<doc id="1152643" url="https://pl.wikipedia.org/wiki?curid=1152643" title="Herb Kowalewa Pomorskiego">
Herb Kowalewa Pomorskiego

Herb Kowalewa Pomorskiego – jeden z symboli miasta Kowalewo Pomorskie i gminy Kowalewo Pomorskie w postaci herbu, ustanowiony przez Radę Miejską 17 grudnia 2019 r. Autorem opracowania rysunku herbu jest Alfred Znamierowski.
Wygląd i symbolika.
Herb przedstawia w polu czerwonym księżyc złoty między takimiż gwiazdami nad połurybą srebrną.
Historia.
W czasach przynależności Kowalewa do państwa krzyżackiego istniały dwa godła Kowalewa: miejskie oraz godło komturii. Godło miejskie zawierało te same elementy, co dzisiejszy herb, natomiast godło komturii przedstawiało dwie czerwone ryby w słup, łukowato wygięte ku sobie głowami i ogonami. Chorągiew z godłem kowalewskiej komturii zdobyli polscy rycerze podczas bitwy pod Grunwaldem z rąk poległego w niej komtura Nicolausa von Viltz i przekazali królowi Władysławowi Jagielle, on z kolei oddał ją wraz z innymi zdobycznymi sztandarami Katedrze na Wawelu.
Herb przyjęty w 2019 rekonstruuje pierwotne barwy godeł i pola. Herb stosowany przed rokiem 2019 przedstawiał w polu srebrnym księżyc złoty między takimiż gwiazdami nad połurybą czerwoną. Takie układ barw powodował naruszenie zasad alternacji.

</doc>
<doc id="1152647" url="https://pl.wikipedia.org/wiki?curid=1152647" title="Mistrzostwa Afryki w Piłce Siatkowej Kobiet 2005">
Mistrzostwa Afryki w Piłce Siatkowej Kobiet 2005

XV Mistrzostwa Afryki w piłce siatkowej zostały rozegrane w nigeryjskiej Abudży w dniach 8–15 września 2005. Turniej, po raz piąty w historii, wygrały Kenijki, które wyprzedziły reprezentantki Nigerii i Egiptu.
MVP tunieju wybrana została Tahani Toson z Egiptu.
Faza grupowa.
Grupa A.
1. 
2. 
3. 
4. 
Grupa B.
1. 
2. 
3. 
4. 

</doc>
<doc id="1152648" url="https://pl.wikipedia.org/wiki?curid=1152648" title="Parasol grzewczy">
Parasol grzewczy

Parasol grzewczy – urządzenie emitujące promieniowanie podczerwone, zasilane gazem płynnym. 
Najczęściej wykorzystywany jest w ogródkach kawiarnianych lub restauracyjnych przy niskiej temperaturze powietrza w celu zapewnienia ludziom komfortu przebywania na świeżym powietrzu. Dzięki temu, zastosowanie parasoli grzewczych wpływa na sezonowe obroty tego typu lokali. Parasole grzewcze mogą być również wykorzystywane w warunkach domowych (np. w przydomowych ogrodach). 
Typowe parasole grzewcze wykonane są ze stali nierdzewnej lub malowanej proszkowo, dzięki czemu są on odporne na działanie promieniowania UV, brudu i pleśni oraz są łatwe w czyszczeniu. Najczęściej wyposażone są one w palnik ze stali szlachetnej, zapalnik piezoelektryczny oraz zabezpieczenie zapłonu. Daszek parasola zapewnia efektywną dystrybucję ciepła oraz odporność na niekorzystne warunki atmosferyczne np. deszcz. Niektóre modele parasoli posiadają również uchylny reflektor umożliwiający sterowanie kierunkiem strumienia ciepła. Zasięg grzewczy typowego parasola wynosi od 5 do 9 m, a odczuwalna temperatura wynosi od 18-20 stopni Celsjusza.
Zaletami parasola grzewczego są mobilność, ekonomiczność, długa żywotność, bezpieczeństwo transportu oraz użytkowania (posiada on zabezpieczenia w postaci czujników odcinających dopływ gazu w przypadku zaniku jego dopływu), a także zasilanie dostępnym powszechnie gazem z butli. Nie wymaga on także podłączenia do prądu.

</doc>
<doc id="1152650" url="https://pl.wikipedia.org/wiki?curid=1152650" title="Czerwieniec (wzgórze)">
Czerwieniec (wzgórze)

Czerwieniec (dawniej "Kozłowa Góra") – zalesione wzgórze o wysokości 380,3 m n.p.m. na Wyżynie Krakowsko-Częstochowskiej.
Znajduje się w Lesie Zwierzyniec na Garbie Tenczyńskim w województwie małopolskim, pomiędzy miejscowościami Tenczynek (na jego terenie administracyjnym) a Nawojowa Góra w gminie Krzeszowice na Szlaku Dawnego Górnictwa.
Mieści się tutaj geologiczne stanowisko dokumentacyjne na terenie dawnego kamieniołomu piaskowca.
Bibliografia.
Zobacz też: Czerwieniec

</doc>
<doc id="1152653" url="https://pl.wikipedia.org/wiki?curid=1152653" title="Dekanat rypiński">
Dekanat rypiński

Dekanat rypiński – dekanat w diecezji płockiej z siedzibą w Rypinie. Obecnie obejmuje 11 parafii.
Lista parafii:
"stan na dzień 01.07.2020"

</doc>
<doc id="1152654" url="https://pl.wikipedia.org/wiki?curid=1152654" title="Stig Sundqvist">
Stig Sundqvist

Stig Sundqvist (ur. 19 lipca 1922 w Boden, zm. 3 sierpnia 2011) – szwedzki piłkarz, napastnik. Brązowy medalista MŚ 50. Zyskał przydomek "Vittjärv".
W latach 40. grał w IFK Norrköping. W 1950 - po udanych dla Szwedów mistrzostwach świata w Brazylii - wyjechał do Włoch. Wraz z rodakami Knutem Nordahlem oraz Sune Anderssonem podpisał kontrakt z Romą. W rzymskim klubie rozegrał trzy sezony.
W reprezentacji Szwecji w latach 1949-1950 zagrał 11 razy i strzelił 3 bramki. Podczas MŚ 50 wystąpił we wszystkich pięciu meczach Szwecji (3 gole).

</doc>
<doc id="1152655" url="https://pl.wikipedia.org/wiki?curid=1152655" title="Mikołaj Mikołajewicz">
Mikołaj Mikołajewicz



</doc>
<doc id="1152656" url="https://pl.wikipedia.org/wiki?curid=1152656" title="Jan Orgelbrand">
Jan Orgelbrand

Jan Krzysztof Orgelbrand (ur. 25 lipca 1948 w Warszawie) – polski prawnik, dziennikarz, wydawca i polityk, instruktor Związku Harcerstwa Polskiego, harcmistrz, zastępca naczelnika ZHP (1989–1990), przewodniczący Naczelnego Sądu Harcerskiego ZHP (2009).
Życiorys.
Po ukończeniu Liceum im. Tadeusza Reytana w Warszawie (1966) podjął studia na Uniwersytecie Warszawskim. Brał udział w wydarzeniach marcowych w 1968. W latach 70. współpracował z Ośrodkiem Dokumentacji i Studiów Społecznych (utworzonym przez Janusza Zabłockiego), pracował w redakcji tygodnika „Za i Przeciw”.
W 1980 został członkiem NSZZ „Solidarność”, był wiceprzewodniczącym komisji zakładowej. W marcu 1981 brał udział w głodówce stanowiącej protest wobec działań władz Chrześcijańskiego Stowarzyszenia Społecznego.
W latach 1990–1992 pełnił funkcję redaktora naczelnego „Świata Młodych”. Reaktywował Wydawnictwo Orgelbrandów (założone w 1829). Później związany z instytucjami ochrony zdrowia, był dyrektorem zakładu opieki zdrowotnej, a od 2005 pracownikiem Ministerstwa Zdrowia (m.in. jako zastępca dyrektora departamentu). Od 1 stycznia 2008 do sierpnia 2012 był zastępcą głównego inspektora sanitarnego. W latach 2013-2022 członek zarządu Mazowieckiego Centrum Rehabilitacji STOCER.
Należał do Chrześcijańsko-Demokratycznego Stronnictwa Pracy i partii Suwerenność-Praca-Sprawiedliwość, został też sekretarzem generalnym Chrześcijańsko-Demokratycznego Instytutu im. Ignacego Paderewskiego. Od 2001 był związany z Platformą Obywatelską, objął funkcję przewodniczącego jej struktur na Mokotowie, kandydował też z jej ramienia m.in. w 2001 i 2015 do Sejmu. W 2022 dołączył do partii Centrum dla Polski.
Od 1965 instruktor harcerski w Związku Harcerstwa Polskiego. W 1989 był zastępcą komendanta Chorągwi Stołecznej ZHP, a w latach 1989–1990 – zastępcą naczelnika ZHP. Następnie był członkiem Naczelnego Sądu Harcerskiego ZHP, w 2006–2009 pełnił funkcję wiceprzewodniczącego, a od stycznia do grudnia 2009 – przewodniczącego tego organu. Ponownie w składzie NSH w latach 2005–2013 i 2017–2022, był jego wiceprzewodniczącym.
Rodzina.
Praprawnuk Samuela, prawnuk Hipolita, wnuk Bolesława.

</doc>
<doc id="1152657" url="https://pl.wikipedia.org/wiki?curid=1152657" title="Sambar filipiński">
Sambar filipiński

Sambar filipiński ("Rusa marianna") – gatunek ssaka parzystokopytnego z rodziny jeleniowatych (Cervidae), blisko spokrewniony z sambarem sundajskim i sambarem jednobarwnym, najmniejszy z sambarów.
Występowanie i biotop.
Naturalny zasięg występowania gatunku obejmuje Filipiny. Jego siedlisko to wilgotne lasy i tereny trawiaste. Został introdukowany na Wyspach Mariańskich i w Japonii.
Charakterystyka ogólna.
Morfologia.
Ubarwienie ciemnobrązowe, spodem jaśniejsze. Poroże krótkie, 30-40 cm. Żywi się trawami i ziołami.
Zagrożenia i ochrona.
Populacja sambara filipińskiego jest uważana za stabilną. Za potencjalne zagrożenie uznaje się polowania oraz ograniczony zasięg występowania. Nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU ("vulnerable" – narażony na wyginięcie)

</doc>
<doc id="1152658" url="https://pl.wikipedia.org/wiki?curid=1152658" title="Cervus mariannus">
Cervus mariannus



</doc>
<doc id="1152659" url="https://pl.wikipedia.org/wiki?curid=1152659" title="Rusa marianna">
Rusa marianna



</doc>
<doc id="1152660" url="https://pl.wikipedia.org/wiki?curid=1152660" title="Bukowa Góra (Garb Tenczyński)">
Bukowa Góra (Garb Tenczyński)

Bukowa Góra – zalesione wzgórze o wysokości 378 m n.p.m. terytorialnie należące do wsi Nielepice w województwie małopolskim, w powiecie krakowskim, w gminie Zabierzów (działka nr 527 i 531).
Znajduje się w Lesie Zwierzyniec na Garbie Tenczyńskim będącym częścią Wyżyny Krakowsko-Częstochowskiej w obrębie Tenczyńskiego Parku Krajobrazowego. Wzniesienie Bukowej Góry oddziela dwie orograficznie lewe odnogi Nielepickiej Doliny: Dolinę Borowca z Borowcówką od Pierunkowego Dołu. Przy północno-zachodnim zboczu Bukowej Góry znajduje się Kamieniołom Wapienia Nielepice w Młynce. Na wschodnim zboczu znajduje się Jaskinia przy Kamyku (Jaskinia Pańskie Kąty) z centrum edukacyjno-zabawowym "Pańskie Kąty".

</doc>
<doc id="1152662" url="https://pl.wikipedia.org/wiki?curid=1152662" title="Nachylenie prostej">
Nachylenie prostej



</doc>
<doc id="1152663" url="https://pl.wikipedia.org/wiki?curid=1152663" title="Mistrzostwa Afryki w piłce siatkowej mężczyzn">
Mistrzostwa Afryki w piłce siatkowej mężczyzn

Mistrzostwa Afryki w piłce siatkowej mężczyzn są organizowane przez Afrykańską Konfederację Piłki Siatkowej (CAVB). Obecnie są rozgrywane co dwa lata. Pierwsze odbyły się w 1967 roku.

</doc>
<doc id="1152664" url="https://pl.wikipedia.org/wiki?curid=1152664" title="Mistrzostwa Afryki w piłce siatkowej kobiet">
Mistrzostwa Afryki w piłce siatkowej kobiet

Mistrzostwa Afryki w piłce siatkowej kobiet są organizowane przez Afrykańską Konfederację Piłki Siatkowej (CAVB). Obecnie są rozgrywane co dwa lata. Pierwsze odbyły się w 1976 roku.

</doc>
<doc id="1152665" url="https://pl.wikipedia.org/wiki?curid=1152665" title="CAVB">
CAVB



</doc>
<doc id="1152666" url="https://pl.wikipedia.org/wiki?curid=1152666" title="Aeternus">
Aeternus

Aeternus - norweski zespół metalowy, grający death metal.
Aeternus powstał w 1993 jako trio. Założycielem zespołu był Ares. Aeternus ma na koncie 6 pełnych albumów. Koncertował m.in. z Deicide, Mayhem, Cannibal Corpse czy Emperor.

</doc>
<doc id="1152667" url="https://pl.wikipedia.org/wiki?curid=1152667" title="Buca Góra">
Buca Góra

Buca Góra – wzgórze o wysokości 369 m n.p.m., znajdujące się na Garbie Tenczyńskim (jako jedno z najwyższych jego wzniesień) w miejscowości Zalas w województwie małopolskim.
Buca Góra to najwyższe wzniesienie w miejscowości, które rozdziela wieś na część północną (Obora, Podlesie) i południową (Cygański Koniec). Na południowym stoku znajduje się źródło wody pitnej (ul. Źródlana). Przez szczyt z punktem widokowym przechodzi żółty szlak turystyczny. Przy szczycie znajduje się przekaźnik telefonii komórkowej. Pod wzgórzem działały liczne zakłady garncarskie (obecna ul. Garncarska), które glinę pozyskiwali m.in. z wyrobisk znajdujących się na stokach Bucej Góry. Pod koniec XVIII w. w Zalasie było 30 garncarzy, a w XIX w. już ponad 60.

</doc>
<doc id="1152668" url="https://pl.wikipedia.org/wiki?curid=1152668" title="Zalaska">
Zalaska

Zalaska – wzgórze o wysokości 380 m n.p.m. Znajduje się na Garbie Tenczyńskim w miejscowości Zalas w województwie małopolskim.

</doc>
<doc id="1152669" url="https://pl.wikipedia.org/wiki?curid=1152669" title="Wielka Góra (Garb Tenczyński)">
Wielka Góra (Garb Tenczyński)

Wielka Góra – wzgórze o wysokości 385,9 m n.p.m. Znajduje się na Garbie Tenczyńskim, w miejscowości Sanka (Głuchówki) w województwie małopolskim. Na szczycie wznosi się nadajnik sieci Orange. Obecnie szczytem biegnie granica pomiędzy gminą Krzeszowice i gminą Czernichów.
W 1579 nosiła nazwę Golisówka, i była granicą pomiędzy Rybną a Sosnką (obecną Sanką).

</doc>
<doc id="1152670" url="https://pl.wikipedia.org/wiki?curid=1152670" title="Angelo Sormani">
Angelo Sormani

Angelo Benedicto Sormani (ur. 3 lipca 1939 w Jaú) – włoski piłkarz pochodzenia brazylijskiego grający na pozycji napastnika.
Kariera klubowa.
Sormani piłkarską karierę rozpoczął w klubie Santos FC. W 1958 roku zadebiutował w jego barwach w lidze brazylijskiej. Już w pierwszym sezonie wywalczył mistrzostwo stanu São Paulo, a w 1960 roku powtórzył ten sukces. W 1961 roku po raz trzeci zdobył mistrzostwo stanowe.
Latem 1961 Sormani wyjechał do Włoch. Jego pierwszym klubem w tym kraju była pierwszoligowa AC Mantova. W lidze zadebiutował 27 sierpnia w zremisowanym 1:1 wyjazdowym meczu z Juventusem Turyn. We Mantovie grał w ataku i wykazał wysoką skuteczność. W sezonie 1961/1962 zdobył 16 goli w lidze i został wicekrólem strzelców, a rok później uzyskał 13 trafień i także plasował się w czołówce strzelców. Latem 1963 za 500 milionów lirów przeszedł do silniejszej Romy. W rzymskim klubie spędził jeden sezon, ale zdołał wywalczyć Puchar Włoch. Już po roku był piłkarzem Sampdorii, ale i tu grał tylko przez 12 miesięcy.
W 1965 roku po Sormaniego zgłosił się A.C. Milan. W klubie tym stał się gwiazdą i miał pewne miejsce w ataku. W sezonie 1965/1966 strzelił 21 bramek, jednak to Luis Vinicio z Lanerossi Vicenza został królem strzelców. Swój pierwszy sukces w barwach "rosso-nerich" Sormani osiągnął w 1967 roku, gdy zdobył swój drugi Puchar Włoch. W 1968 roku natomiast sięgnął po swoje pierwsze "scudetto", a także po Puchar Zdobywców Pucharów (wystąpił przez 90 minut w wygranym 2:0 finale z Hamburger SV). W 1969 roku zdobył z Milanem Puchar Mistrzów, walnie przyczyniając się do tego bramką strzeloną w wygranym 4:1 finale z Ajaksem Amsterdam. W tym samym roku wygrał także Puchar Interkontynentalny.
W 1970 roku Sormani opuścił Mediolan i przeniósł się na południe do Neapolu. W drużynie tamtejszego SSC Napoli, gdzie także grał w wyjściowej jedenastce. W swoim pierwszym sezonie w tym klubie zajął 3. miejsce w lidze, ale w kolejnym dopiero 8. W sezonie 1972/1973 reprezentował barwy Fiorentiny (4. miejsce). Ostatnim jego klubem w karierze był Lanerossi Vicenza, w którym grał przez 3 lata, ale nie osiągnął większych sukcesów. Karierę zakończył w 1976 roku. Liczył sobie wówczas 37 lat.
Kariera reprezentacyjna.
Sormani nie występował nigdy w reprezentacji Brazylii. Po przyjeździe do Włoch przyjął tamtejsze obywatelstwo. W 1962 roku został powołany przez selekcjonerów Paola Mazzę i Giovanniego Ferrariego do kadry na Mistrzostwa Świata w Chile, mimo że nie zaliczył debiutu w kadrze narodowej. Swój pierwszy mecz rozegrał 7 czerwca, a Włochy pokonały w meczu grupowym Szwajcarię 3:0, ale odpadły z dalszej rywalizacji. W "Squadra Azzurra" wystąpił w 7 meczach i zdobył 2 gole (w dwóch wygranych meczach: 1:0 z Turcją i 3:0 z Brazylią).
Kariera trenerska.
Po zakończeniu kariery piłkarskiej Sormani przez krótki okres był trenerem. W 1980 roku bez sukcesów prowadził SSC Napoli. W 1986 roku został pierwszym szkoleniowcem Romy i zajął z nią 7. miejsce w Serie A, a po sezonie został zastąpiony przez Szweda Nilsa Liedholma. Obecnie jest komentatorem dla stacji sportowej Stream TV.

</doc>
<doc id="1152672" url="https://pl.wikipedia.org/wiki?curid=1152672" title="Angelo Benedicto Sormani">
Angelo Benedicto Sormani



</doc>
<doc id="1152673" url="https://pl.wikipedia.org/wiki?curid=1152673" title="Nawrót choroby">
Nawrót choroby

Nawrót choroby – ponowne wystąpienie objawów choroby po okresie poprawy. W medycynie znanych jest szereg takich chorób, które po pierwszym zachorowanie ustępują, jednak czynnik etiologiczny choroby pozostał, co prowadzi do powtórnego wystąpienia choroby i powrotu objawów. Nawrót choroby nie jest równoznaczny z nieuleczalnością choroby. Pojęcie to dotyczy między innymi chorób nowotworowych, chorób reumatycznych, chorób autoimmunologicznych, zaburzeń psychicznych i niektórych chorób zakaźnych.

</doc>
<doc id="1152674" url="https://pl.wikipedia.org/wiki?curid=1152674" title="Kowalska Góra">
Kowalska Góra

Kowalska Góra – wzgórze o wysokości 439 m n.p.m. Znajduje się na Wyżynie Olkuskiej w północno-wschodniej części wsi Filipowice przy granicy z Miękinią w województwie małopolskim. Na południe od niej rozciąga się Dolina Kamienic. W czasie pradawnych wybuchów wulkanów następowało wyrzucanie materiału, z którego w okresie karbońsko-permskim powstały tzw. "tufy filipowickie". Nieczynny kamieniołom takich tufów znajduje się na południowym zboczu Kowalskiej Góry.
Szczyt wzgórza, zbudowany jest z wapiennych utworów dolnego triasu. W zboczu, w dolnej części odsłonięcia występują zlepieńce myślachowickie z tufami. Mają barwę czerwoną, różową z jaśniejszymi plamkami. Wykorzystywane były w budownictwie w tym rejonie. Eksploatowane były również dla przemysłu szklarskiego dzięki obecności potasu, a także jako materiał bloczny o walorach termoizolacyjnych. Nieczynny kamieniołom "Skała Czerwona" znajduje się na południowo-wschodnim zboczu wzgórza.

</doc>
<doc id="1152676" url="https://pl.wikipedia.org/wiki?curid=1152676" title="Miękińska Góra">
Miękińska Góra

Miękińska Góra (443,5 m) – wzniesienie na Wyżynie Olkuskiej, w miejscowości Miękinia w województwie małopolskim, w powiecie krakowskim, w gminie Krzeszowice. 
Miękińska Góra znajduje się po zachodniej stronie drogi łączącej Miękinię z Nową Górą. Jest bezleśna, pokryta polami uprawnymi. Na południowym stoku znajduje się nieczynny Kamieniołom porfiru w Miękini W roku 2011 na południowym stoku przy Drodze Tęczyńskiej została założona winnica.
Szlaki turystyczne.
Przez Miękińską Górę prowadzi dalekobieżny szlak rowerowy.

</doc>
<doc id="1152677" url="https://pl.wikipedia.org/wiki?curid=1152677" title="Major League Lacrosse">
Major League Lacrosse

Major League Lacrosse (w skrócie MLL) to profesjonalna liga lacrosse w Stanach Zjednoczonych. Założona została w 1999 roku, a pierwszy sezon rozgrywek odbył się w 2001 roku. Wybrane mecze ligi są transmitowane w Polsce przez stację telewizyjną ESPN America.
Obecnie w lidze MLL występuje 8 drużyn: Boston Cannons, Long Island Lizards, Charlotte Hounds, Chesapeake Bayhawks, Rochester Rattlers, Denver Outlaws, Hamilton Nationals, Ohio Machine, 

</doc>
<doc id="1152679" url="https://pl.wikipedia.org/wiki?curid=1152679" title="A New Day Has Come">
A New Day Has Come

A New Day Has Come – dziewiąty anglojęzyczny studyjny album Céline Dion, wydany 25 marca 2002 roku. Krążek jest pierwszym anglojęzycznym studyjnym wydawnictwem piosenkarki od 1997 roku. Płyta osiągnęła bardzo duży sukces na całym świecie. Na pierwszym singlu ukazała się piosenka tytułowa, która stała się międzynarodowym przebojem. Jeszcze większy sukces odniósł drugi singel „I'm Alive” który był zarazem motywem przewodnim filmu "Stuart Malutki 2". Na trzeci i zarazem ostatni komercyjny singel wybrano balladę „Goodbye's (The Saddest Word)”, w której gościnnie w chórkach udzieliła się Shania Twain.
Na amerykańskiej i kanadyjskiej wersji albumu nie umieszczono utworu „Super Love”. Utwór „Aún Existe Amor” jest hiszpańskojęzyczną wersją piosenki „L’amour Existe Encore” pochodzącej z wydanego w 1991 roku albumu Céline "Dion chante Plamondon". W program płyty weszły także klasyki „Nature Boy” Nat King Cole’a oraz „At Last” nagrany pierwotnie przez Glen Miller w 1941 roku. „At Last” trafił w grudniu 2002 roku do amerykańskich stacji radiowych, jedynie jako singel promocyjny. Piosenka „The Greatest Reward” została wydana w dłuższej wersji na amerykańskiej limitowanej edycji albumu. „Have You Ever Been In Love” został umieszczony na trackliście następnego studyjnego albumu Dion "One Heart". Utwór nawet został wydany na singlu. Na "One Heart" trafiła także wolniejsza wersja „Sorry for Love”.
Album zadebiutował na 1. miejscu list albumów w 17 krajach. W Stanach Zjednoczonych w pierwszym tygodniu sprzedano 527000 egzemplarzy płyty. Został on tam certyfikowany jako potrójnie platynowy. Do dziś w USA sprzedano blisko 3,3 mln kopii tego albumu.

</doc>
<doc id="1152680" url="https://pl.wikipedia.org/wiki?curid=1152680" title="Góra Skałka">
Góra Skałka

Góra Skałka – wzgórze o wysokości 455 m n.p.m. Znajduje się na Wyżynie Olkuskiej na północ od centrum miejscowości Paczółtowice w województwie małopolskim.
Znajduje się tu pole golfowe i wyciąg narciarski.
Zobacz też: Skałka

</doc>
<doc id="1152681" url="https://pl.wikipedia.org/wiki?curid=1152681" title="Barbara Jaruzelska">
Barbara Jaruzelska

Halina Barbara Jaruzelska z domu Ryfa (ur. 23 stycznia 1931 w Lublinie, zm. 29 maja 2017 w Warszawie) – polska germanistka, doktor nauk humanistycznych, w latach 1989–1990 pierwsza dama Polski jako żona generała Wojciecha Jaruzelskiego, prezydenta PRL i prezydenta III RP. Pracowała jako wykładowczyni w Instytucie Lingwistyki Stosowanej Uniwersytetu Warszawskiego.
Życiorys.
Pochodziła z Lublina. Była córką Heleny z Jaskólskich i Czesława Ryfy, który był cukiernikiem i leśnikiem. W chwili poznania przyszłego męża była artystką wojskowego zespołu pieśni i tańca. Związek małżeński zawarli w 1960 w Szczecinie; Wojciech Jaruzelski był wtedy dowódcą stacjonującej tam 12. Dywizji Zmechanizowanej Wojska Polskiego. Było to jej drugie małżeństwo. Już po ślubie ukończyła korespondencyjne liceum dla pracujących. Kształciła się w szkole baletowej. Studiowała germanistykę. W 1969 obroniła pracę magisterską pt. "Aproksymatywne systemy nauczania niemieckiego w szkołach średnich".
Z Wojciechem Jaruzelskim miała córkę Monikę (ur. w 1963, stylistkę, projektantkę mody, dziennikarkę i polityk samorządową). Mieszkała wraz z rodziną w Warszawie na Mokotowie, w domu przy ulicy Ikara.
6 czerwca 2017, po mszy świętej w kościele św. Karola Boromeusza, urna z jej prochami została złożona na Starych Powązkach.

</doc>
<doc id="1152686" url="https://pl.wikipedia.org/wiki?curid=1152686" title="Adam Rutkowski">
Adam Rutkowski

Adam Rutkowski (właśc. Abram Rosenberg ur. 9 stycznia 1912 w Radomiu, zm. 10 sierpnia 1987 w Paryżu) – polski uczony żydowskiego pochodzenia, jeden z najwybitniejszych badaczy Holocaustu.
Życiorys.
Rutkowski pochodził z rodziny kupieckiej, rodowe nazwisko Abram Rosenberg zmienił krótko po zakończeniu II wojny światowej. W 1939 ukończył studia historyczne na Sorbonie w Paryżu. W czasie II wojny światowej przebywał na terenie Związku Radzieckiego, gdzie m.in. pracował jako redaktor gazety. Cała rodzina zginęła w latach 1941–1942 w getcie radomskim, zamojskim lub w obozie zagłady w Treblince.
W 1946 jako repatriant wrócił do Polski i od tego czasu był etatowym pracownikiem Centralnej Żydowskiej Komisji Historycznej. Od 1948 był pracownikiem Żydowskiego Instytutu Historycznego i współzałożycielem powstałego w 1951 Stowarzyszenia ŻIH. Pełnił funkcję redaktora i sekretarza redakcji "Biuletynu ŻIH", a w latach 60. był zastępcą dyrektora Instytutu. W 1968 po antysemickiej nagonce, będącej następstwem wydarzeń marcowych wyemigrował do Francji. Podjął pracę jako archiwista w Centrum Badania Współczesnych Dziejów Żydów (Le Centre de documentation juive contemporaine) w Paryżu, które później stało się częścią Muzeum Pamięci Shoah w Paryżu. 
Został pochowany w Paryżu. Jego symboliczny grób znajduje się na cmentarzu żydowskim przy ulicy Okopowej w Warszawie.
Publikacje.
Wydał m.in. "Faschismus – Ghetto – Massenmord" (1961), "Akcja pomocy Żydom w Polsce w latach 1939-1945" (1963) oraz "Listy z Litzmannstadt" (1967). Był także pierwszym redaktorem "Pamiętnika Dawida Rubinowicza" (1960).
W latach 60. planował wspólnie z profesorem Bernardem Ber Markiem wydanie książki o pogromie żydowskim w Kielcach w 1946. Śmierć profesora Marka i trudności w zgromadzeniu materiału uniemożliwiły realizację zamierzenia.

</doc>
<doc id="1152687" url="https://pl.wikipedia.org/wiki?curid=1152687" title="Sakmar">
Sakmar

Sakmar (ang. "Sakmarian") 
Nazwa pochodzi od rzeki Sakmary – dopływu Uralu (Ural Południowy, Rosja).

</doc>
<doc id="1152688" url="https://pl.wikipedia.org/wiki?curid=1152688" title="4-Way Diablo">
4-Way Diablo

4-Way Diablo to ósmy studyjny album amerykańskiego stonerrockowego zespołu Monster Magnet. Nagrany został w różnych studiach nagraniowych: Sound City Studios, American Studios, The Sunset Lodge i Hydeaway Studios w roku 2006 i 2007. 19 września 2007 kopia promocyjna albumu przeciekła do internetu. Płyta wydana została 6 listopada 2007.
Lista utworów.
Słowa Dave Wyndorf z wyjątkiem utworu 6, który jest coverem piosenki zespołu The Rolling Stones

</doc>
<doc id="1152689" url="https://pl.wikipedia.org/wiki?curid=1152689" title="Gharb Darfur">
Gharb Darfur



</doc>
<doc id="1152696" url="https://pl.wikipedia.org/wiki?curid=1152696" title="Artinsk">
Artinsk

Artinsk (ang. "Artinskian") 
Nazwa pochodzi od miejscowości Arti nad rzeką Ufą (Ural, Rosja).

</doc>
<doc id="1152697" url="https://pl.wikipedia.org/wiki?curid=1152697" title="Super Pit">
Super Pit

The Super Pit – potoczna nazwa australijskiej odkrywkowej kopalni złota The Fimiston Open Pit, będącej największym tego typu obiektem w tym kraju. Jednocześnie jest to największa kopalnia odkrywkowa na południe od równika.
Kopalnia The Super Pit jest położona nieopodal autostrady Goldfields, na południowo-wschodnim brzegu miasta Kalgoorlie w Zachodniej Australii.
Większość złota wydobywanego w kopalni The Super Pit jest wydobywana w formie złotych samorodków, które są zawarte w stosunkowo małym masywie skalnym nazywanym "Złotą milą". Jednakże w rzeczywistości ten masyw skalny jest większy, gdyż samorodki złota znajdowane są na obszarze o szerokości ponad 2km i głębokości do 1 km. Aktualnie kopalnia Super Pit zajmuje obszar o długości 3,5km, szerokości 1,5 km i głębokości 360 m. Obszar kopalni może być powiększony do 3,9 km długości, 1,6 km szerokości i głębokości przekraczającej 500 m. Od roku 1893, kiedy to irlandczyk Paddy Hannan dokonał swojego słynnego odkrycia, z kopalni złota Super Pit wydobyto ponad 50 milionów uncji (1550 ton) złota.
Początkowo na obszarze dzisiejszej kopalni odkrywkowej The Super Pit istniało wiele małych podziemnych kopalni złota. Pierwszą próbę konsolidacji małych podziemnych kopalń w jedną dużą kopalnię odkrywkową, przeprowadził biznesmen Alan Bond, jednakże nie udało mu się całkowicie zakończyć tej operacji. Całkowita konsolidacja wszystkich małych podziemnych kopalń została przeprowadzona w 1989 przez firmę Kalgoorlie Consolidated Gold Mines Pty Ltd, będącą spółką joint venture firm Normandy Australia i Homestake Gold of Australia Limited.
Od roku 2005 firma Kalgoorlie Consolidate Gold Mines Pty Ltd jest zależna od dwóch australijskich korporacji – Barrick Gold i Newmont Mining Corporation, a jej roczna produkcja wynosi max. 900 000 uncji (około 28 ton) czystego złota.
Kopalnia Super Pit jest otwarta dla zwiedzających codziennie w godzinach od 7.00 do 21.00. Jednakże w ten sposób można kopalnię oglądać tylko ze specjalnego stanowiska obserwacyjnego. Prawie codziennie z tego stanowiska można obserwować proces wydobywania skał zawierających złoto, metodą regularnych i planowanych detonacji znacznych ilości materiałów wybuchowych. Stanowisko obserwacyjne jest zlokalizowane pobliżu autostrady Goldfields w dzielnicy Boulder miasta Kalgoorlie-Boulder.
Kopalnię można zwiedzać bardziej dokładnie tylko raz w miesiącu, podczas darmowej wycieczki objazdowej, organizowanej w okresie dni targowych miasta Boulder. Podczas tej wycieczki można z bliska zobaczyć sprzęt górniczy stosowany w kopalni oraz przyjrzeć się niektórym operacjom górniczym. Jednakże największą atrakcją jest możliwość spojrzenia na kopalnię z "wewnętrznego" stanowiska obserwacyjnego zwanego OBR (Oroya Bypass Road).

</doc>
<doc id="1152699" url="https://pl.wikipedia.org/wiki?curid=1152699" title="Eugen Schauman">
Eugen Schauman

Eugen Schauman (ur. 10 maja 1875 r. w Charkowie, zm. 16 czerwca 1904 w Helsinkach) – fiński nacjonalista, który zamordował generał-gubernatora Finlandii Nikołaja Bobrikowa.
Życiorys.
Urodził się w rodzinie szwedzko-fińskiej. Według legendy, stał się patriotą, po tym jak jego matka czytała mu "Opowieści chorążego Ståla" autorstwa Johana Ludwika Runeberga, fińskiego poety narodowego. Pracował jako urzędnik w Senacie i jednocześnie organizował kursy strzeleckie dla studentów.
Zamach.
Nikołaj Bobrikow został generałem-gubernatorem Finlandii w 1898 roku. Za jego rządów rozpoczęła się rusyfikacja Finlandii, która polegała m.in. na wprowadzeniu praw rosyjskich bez porozumienia z fińską administracją, zastępowaniu języka fińskiego przez język rosyjski w administracji publicznej i likwidacji armii fińskiej. Bobrikow był za to powszechnie znienawidzony.
Kiedy Bobrikow przybył 16 czerwca 1904 roku do Senatu, Schauman strzelił do niego trzy razy, następnie dwukrotnie do siebie. Schauman zginął na miejscu, a Bobrikow został zoperowany przez Richarda Faltina, ale nazajutrz rano zmarł w szpitalu. W liście pożegnalnym zamachowiec napisał, że akt ten był karą za politykę gubernatora.
Schauman został pochowany w nieoznakowanym grobie w Helsinkach. Później jego szczątki przeniesiono do rodzinnego grobowca w Porvoo, gdzie postawiono mu pomnik.

</doc>
<doc id="1152700" url="https://pl.wikipedia.org/wiki?curid=1152700" title="Kungur (geologia)">
Kungur (geologia)

Kungur (ang. "Kungurian")
Nazwa pochodzi od miasta Kungur koło Permu (Ural, Rosja).

</doc>
<doc id="1152702" url="https://pl.wikipedia.org/wiki?curid=1152702" title="Piła oscylacyjna">
Piła oscylacyjna

Piła oscylacyjna (rotacyjna) – narzędzie głównie używane w medycynie do zdejmowania opatrunku gipsowego. Powszechnie nazywa się ją "piła oscylacyjna" lub "piła do gipsu". Elementem tnącym jest tarcza z zębami. Tarcza umieszczona jest na osi, która jest wprowadzana w oscylacje. Oscylacje są tak dobrane aby ruch zębów tnących na obwodzie tarczy był na tyle mały aby nie uszkodził skóry człowieka nawet wtedy gdy zęby tnącej piły dotkną jej. Skóra jest elastyczna i ulega lekkim odkształceniom bez skaleczenia. Jednocześnie oscylacje te są na tyle duże, że tną twardy materiał (np. gips) bez problemu. Umożliwia to cięcie gipsu na człowieku bez skaleczenia go w przypadku krótkiego kontaktu piły ze skórą.
Zęby piły mają kształt i ostrza tak dobrane aby cięły w obu kierunkach ruchu oscylującej tarczy.
Mimo niewątpliwych zalet piły oscylacyjnej należy pamiętać, że:
Piła oscylacyjna (posuwisto-zwrotna) – narzędzie służące do cięcia, w którym brzeszczot porusza się ruchem posuwisto zwrotnym. Zęby brzeszczotu w tym przypadku tną tylko w jednym kierunku. Praca piły ma 2 cykle cięcie i powrót. Przykładem takiej piły jest wyrzynarka.

</doc>
<doc id="1152704" url="https://pl.wikipedia.org/wiki?curid=1152704" title="József Viola">
József Viola

József Viola (ur. 10 czerwca 1896 w Komáromie, zm. 18 sierpnia 1949 w Bolonii) – węgierski piłkarz i trener z pierwszej połowy XX wieku.
Przebieg kariery.
Po występach w klubach węgierskich i niemieckich od 1922 roku występował i trenował tylko wyłącznie drużyny włoskie, gdzie był znany jako "Giuseppe Viola". Podczas kariery piłkarskiej występował w Fiorentinie, Juventusie i Interze. Jako trener prowadził m.in. Juventus, Inter, Milan i Lazio. W 1920 roku zaliczył 1 występ w reprezentacji Węgier.

</doc>
<doc id="1152708" url="https://pl.wikipedia.org/wiki?curid=1152708" title="Italo Zamberletti">
Italo Zamberletti

Italo Zamberletti (ur. 14 marca 1904 w Mediolanie, zm. 16 stycznia 1981 w Padwie) – włoski piłkarz i trener.
Największe osiągnięcia Zamberlettiego wiążą się z Interem Mediolan, w którym grając na pozycji bramkarza, zaliczył 49 występów w latach 1921–1927. W 1941 roku przez krótki okres był trenerem w tym klubie.

</doc>
<doc id="1152713" url="https://pl.wikipedia.org/wiki?curid=1152713" title="Tony Cargnelli">
Tony Cargnelli

Anton "Tony" Cargnelli (ur. 1 lutego 1889 w Wiedniu, zm. 27 czerwca 1974 w Albendze) – austriacki piłkarz, reprezentant kraju, trener włoskich klubów.
Kariera piłkarska.
Tony Cargnelli w czasie kariery piłkarskiej reprezentował barwy klubów: dwukrotnie Germanii Schwechat (do 1913, 1922–1923) oraz AF Wiener (1913–1920).
Kariera reprezentacyjna.
Tony Cargnelli swój jedyny mecz w reprezentacji Austrii rozegrał 30 maja 1909 roku w Budapeszcie w zremisowanym 1:1 wyjazdowym meczu towarzyskim z reprezentacją Węgier.
Kariera trenerska.
Tony Cargnelli po zakończeniu kariery piłkarskiej wyjechał do Włoch w celu rozpoczęcia kariery trenerskiej, gdzie trenował kluby: trzykrotnie FC Torino (1927–1929, 1934–1936, 1940–1942 – mistrzostwo Włoch 1928, wicemistrzostwo Włoch 1929, Puchar Włoch 1936), US Palermo (1930–1931), US Foggia (1932–1933), dwukrotnie AS Bari (1933–1934, 1936–1938), Ambrosianę (1938–1940 – Puchar Włoch 1939, mistrzostwo Włoch 1940), Ligurię Calcio (1942–1943), AC Cuneo (1943–1944), Lazio Rzym (1946–1948), Lucchese Libertas (1948) oraz FC Bologna (1948–1949).
Sukcesy.
Trenerskie.
FC Torino
Ambrosiana
Śmierć.
Antonio Janni zmarł 27 czerwca 1974 roku w Albendze w wieku 85 lat.

</doc>
<doc id="1152720" url="https://pl.wikipedia.org/wiki?curid=1152720" title="Kobieta publiczna">
Kobieta publiczna

Kobieta publiczna (fran. "La femme publique") – francuski film fabularny z 1984 roku w reżyserii Andrzeja Żuławskiego inspirowany powieścią Fiodora Dostojewskiego – "Biesy".
Fabuła.
Młoda niedoświadczona aktorka Ethel, utrzymująca się z pozowania do nagich sesji zdjęciowych, dostaje główną rolę kobiecą w filmie "Biesy", reżyserowanym na podstawie powieści Dostojewskiego, przez charyzmatycznego Lucasa, czeskiego imigranta mieszkającego w Paryżu. Ethel traci rozeznanie, co jest fikcją, a co rzeczywistością, wikłając się w trójkąt miłosny z dwoma mężczyznami – Lucasem oraz Milanem, innym czeskim imigrantem, zamachowcem politycznym.

</doc>
<doc id="1152722" url="https://pl.wikipedia.org/wiki?curid=1152722" title="Jan Kołder">
Jan Kołder

Jan Kołder (ur. 1843 w Mnisztwie, zm. 17 czerwca 1898) – polski nauczyciel i działacz społeczny, zastępca burmistrza Ustronia.
Absolwent dwurocznej preparandy dla nauczycieli w Cieszynie, nauczyciel w Olbrachcicach, od 1866 roku w prywatnej szkole ewangelickiej w Ustroniu, a od 1875 roku w tamtejszej szkole publicznej nr 1. Działacz samorządowy. Organista w miejscowym kościele ewangelickim.

</doc>
<doc id="1152724" url="https://pl.wikipedia.org/wiki?curid=1152724" title="Carabane">
Carabane

Carabane (fr. "Île de Carabane", także: "Karabane") - wyspa o powierzchni 52 km² w południowym Senegalu, w estuarium rzeki Casamance. Na wyspie położona jest miejscowość Carabane - kurort wypoczynkowy. 
Carabane słynie z malowniczych krajobrazów - turystów przyciągają tu piaszczyste, tropikalne plaże.
Od początku czasów kolonialnych wyspa i położona na niej osada były ważnym posterunkiem handlowym u ujścia Casamance do Atlantyku. Do naszych czasów zachowały się z tamtego okresu w większości zrujnowane budynki, wznoszone dawniej przez francuskich kolonizatorów. Wciąż działa tu jednak stary, zabytkowy kościół.

</doc>
<doc id="1152726" url="https://pl.wikipedia.org/wiki?curid=1152726" title="Karabane">
Karabane



</doc>
<doc id="1152727" url="https://pl.wikipedia.org/wiki?curid=1152727" title="Tracz nowozelandzki">
Tracz nowozelandzki

Tracz nowozelandzki, tracz auklandzki ("Mergus australis") – gatunek wymarłego ptaka z rodziny kaczkowatych (Anatidae). Zamieszkiwał niegdyś Wyspy Auckland leżące ok. 500 km na południe od Nowej Zelandii.
Opis i ekologia.
Wielkością zbliżony do szlachara ("Mergus serrator"), dł. ciała ok. 50–60 cm. Dorosłe ptaki miały ciemno czerwono-brązową głowę, szyję i grzbiet oraz niebieskawo-czarny tułów i szare skrzydła. Samice nieznacznie mniejsze od samców.
Mimo że miały skrzydła, nie potrafiły w pełni latać, przez co były bardziej masywne i ociężałe.
Niewiele wiadomo o ich ekologii. Był raczej ptakiem słodkowodnym brodzącym w strumieniach, estuariach i okazjonalnie w osłoniętych zatokach.
Odkrycie i występowanie.
Został odkryty w 1840 roku przez podróżnika Jules’a Dumonta d’Urville’a podczas francuskiej ekspedycji statkami "L’Astrolabe" i "La Zelee". W chwili jego odkrycia występował jedynie na Wyspach Auckland, jednak znalezione szczątki kaczkowatych z rodzaju "Mergus" na Wyspie Południowej i wyspie Stewart mogą świadczyć o występowaniu tego gatunku również i tam, co pozwala powiększyć jego historyczny zasięg przynajmniej o te wyspy. Znaleziono też podobne szczątki na wyspie Chatham, które mogły należeć do jego podgatunku lub do gatunku z nim spokrewnionego.
Przyczyny i okoliczności wymarcia.
Wśród głównych przyczyn wymarcia tego gatunku wymienia się polowania – głównie dla mięsa przez łowców fok i wielorybów okolicznych wód, a także pierwszych osadników tych wysp – oraz wyparcie czy wytrzebienie przez wprowadzone przez człowieka zwierzęta – świnie, psy, koty i przywleczone szczury.
Ciekawym jest również fakt, że z braku naturalnych wrogów w swoim otoczeniu, ptaki te znajdowały się w początkowej fazie ewolucyjnego zatracania zdolności do latania (co jest rzadkością w świecie ptaków, a przerwanie tego procesu jest jedynym znanym takim przypadkiem). Mogło się to przyczynić do ich wymarcia, bowiem przez to miały mniejsze szanse ucieczki przed intruzami.
Łącznie do muzeów pozyskano przynajmniej 26 osobników – ostatnią parę widziano i zastrzelono 9 stycznia 1902. Poszukiwania w 1909 zakończyły się fiaskiem. Również ekspedycja z lat 1972–1973, której zadaniem było poszukiwanie przetrwałych osobników gatunku nie odniosła skutku.

</doc>
<doc id="1152740" url="https://pl.wikipedia.org/wiki?curid=1152740" title="Beverly Byron">
Beverly Byron

Beverly Barton Butcher Byron (ur. 27 lipca 1932 w Baltimore, Maryland) – amerykańska polityk z Maryland związana z Partią Demokratyczną. W latach 1979–1993 była przedstawicielką szóstego okręgu wyborczego w stanie Maryland w Izbie Reprezentantów Stanów Zjednoczonych. Zastąpiła na tym stanowisku swojego zmarłego męża, Goodloe Byrona.

</doc>
<doc id="1152741" url="https://pl.wikipedia.org/wiki?curid=1152741" title="Goodloe Byron">
Goodloe Byron

Goodloe Edgar Byron (ur. 22 czerwca 1929 w Williamsport, Maryland, zm. 11 października 1978 w Hagerstown, Maryland) – amerykański polityk z Maryland związany z Partią Demokratyczną. Od 1971 roku do śmierci 11 października 1978 roku był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych. Po śmierci, na tym stanowisku zastąpiła go wdowa po nim, Beverly Byron.
Jego ciało pochowane jest na Narodowym Cmentarzu Antietam w Sharpsburgu, Maryland.
Goodloe Edgar Byron pochodzi z rodziny o tradycjach politycznych. Jego pradziadek Louis Emory McComas, rodzice William Devereux Byron i Katharine Edgar Byron, i żona Beverly Byron byli również wybrani do Izby Reprezentantów Stanów Zjednoczonych z szóstego okręgu wyborczego w Maryland. Jego pradziadek Louis Emory McComas był także senatorem Stanów Zjednoczonych z tego stanu.

</doc>
<doc id="1152742" url="https://pl.wikipedia.org/wiki?curid=1152742" title="Karsten Niebuhr">
Karsten Niebuhr

Karsten Niebuhr (ur. 17 marca 1733, zm. 26 kwietnia 1815) – niemiecki podróżnik. Najważniejsze jego dokonania dotyczą badań dziejów Mezopotamii oraz pisma klinowego.
Życiorys.
Urodził się w Lüdingworth (dzisiaj część Cuxhaven) w Dolnej Saksonii w rodzinie rolniczej. W roku 1761 stanął na czele ekspedycji badawczej wysłanej przez króla Danii i Norwegii Fryderyka V Oldenburga w celu przeprowadzania badań archeologicznych na Bliskim Wschodzie.
Owocem tej wyprawy było dzieło "Reisebeschreibung von Arabien und anderen umliegenden Ländern" ("Opis podroży do Arabii i innych krajów ościennych") wydane w roku 1778. Zawierało ono opis aktualnej sytuacji w krajach Bliskiego Wschodu, zachowanych zabytków z przeszłości. W dziele tym Niebuhr zaproponował również podział pisma klinowego na trzy klasy, każda reprezentująca inny język (np. klasę I zaklasyfikował jako język staroperski). Po powrocie osiadł na stałe w Meldorf, gdzie pracował jako urzędnik i zmarł w roku 1815.

</doc>
<doc id="1152743" url="https://pl.wikipedia.org/wiki?curid=1152743" title="Darfur Południowy">
Darfur Południowy

Darfur Południowy () – prowincja w zachodnim Sudanie.
W jej skład wchodzi 9 dystryktów:

</doc>
<doc id="1152744" url="https://pl.wikipedia.org/wiki?curid=1152744" title="Antoni Wereszczyński">
Antoni Wereszczyński



</doc>
<doc id="1152746" url="https://pl.wikipedia.org/wiki?curid=1152746" title="Giuseppe Peruchetti">
Giuseppe Peruchetti

Giuseppe Peruchetti (ur. 30 października 1907 w Gardone Val Trompia, zm. 21 maja 1995 tamże) włoski piłkarz, grający na pozycji bramkarza, mający epizod trenerski w Interze Mediolan w latach 1940–1941.
Jako piłkarz występował w Brescii (1928–1936), Interze Mediolan (1936–1940) oraz Juventusie (1941–1944). W reprezentacji Włoch zaliczył 2 mecze w 1936 roku.

</doc>
<doc id="1152747" url="https://pl.wikipedia.org/wiki?curid=1152747" title="Rumień">
Rumień

Rumień – termin medyczny oznaczający miejscowe zaczerwienienie skóry.
Zaczerwienienie jest wynikiem rozszerzenia powierzchownych naczyń krwionośnych. Może wystąpić z przyczyn emocjonalnych, alergii, przegrzania, ale często jest oznaką stanów chorobowych.
Rodzaje:

</doc>
<doc id="1152748" url="https://pl.wikipedia.org/wiki?curid=1152748" title="Antoni Wereszczyński (oficer)">
Antoni Wereszczyński (oficer)

Antoni Wereszczyński (ur. 17 grudnia 1890 w Winnikach, zm. 4 września 1953 w Warszawie) – oficer artylerii Wojska Polskiego w II Rzeczypospolitej, pułkownik ludowego Wojska Polskiego. Mianowany pośmiertnie generałem brygady.
Życiorys.
Urodził się 17 grudnia 1890 roku w Winnikach, pow. lwowski jako syn Marcelego. W Wojsku Polskim od listopada 1918. Brał udział w wojnie polsko-bolszewickiej 1919–1920. Zweryfikowany po wojnie w stopniu kapitana sł. st. art. ze starszeństwem od 1 czerwca 1919. W 1923 pełnił służbę w 22 pułku artylerii polowej w Rzeszowie. W następnym roku służył w Oddziale Szkolnym Oficerskiej Szkoły dla Podoficerów, pozostając oficerem nadetatowym 22 pap. Cztery lata później dowodził I dywizjonem 1 pułku artylerii polowej Legionów w Wilnie. W 1932 roku pełnił służbę w dowództwie 1 Grupy Artylerii w Warszawie na stanowisku oficera sztabu. W czerwcu 1934 roku, po awansie na podpułkownika, wyznaczony został na stanowisko zastępcy dowódcy 14 pułku artylerii lekkiej w Poznaniu. Od grudnia 1937 roku do listopada 1938 roku dowodził 11 dywizjonem artylerii konnej w Bydgoszczy.
Do mobilizacji, w sierpniu 1939 roku, dowodził 25 pułkiem artylerii lekkiej w Kaliszu, a następnie objął stanowisko dowódcy artylerii dywizyjnej 25 Dywizji Piechoty.
W kampanii wrześniowej walczył nad Bzurą i w obronie Warszawy. Po kapitulacji stolicy, w niemieckiej niewoli, w Oflagu Marburg. 
W 1945 roku wrócił do Polski i przyjęty został do Wojska Polskiego. Od 1 września 1946 pełnił służbę na stanowisku okręgowego inspektora artylerii w Dowództwie Łódzkiego Okręgu Wojskowego, a od 11 grudnia 1946 do 1948 na stanowisku okręgowego inspektora artylerii w Dowództwie Pomorskiego Okręgu Wojskowego w Bydgoszczy. Zamordowany 4 września 1953 w Głównym Zarządzie Informacji w Warszawie. Grób symboliczny znajduje się w Kwaterze „Na Łączce” na Cmentarzu Wojskowym na Powązkach w Warszawie.

</doc>
<doc id="1152749" url="https://pl.wikipedia.org/wiki?curid=1152749" title="Antietam National Cemetery">
Antietam National Cemetery

Antietam National Cemetery (pol. "Narodowy Cmentarz Antietam") – historyczny cmentarz wojskowy położony w pobliżu miejscowości Sharpsburg w stanie Maryland w Stanach Zjednoczonych. Pochowanych na nim jest 4 776 żołnierzy Unii Stanów Zjednoczonych poległych w bitwie pod Antietam i innych działaniach wojennych mających miejsce w Maryland podczas wojny secesyjnej. Wśród pochowanych jest 1 836 bezimiennych. Narodowy Cmentarz Antietam jest jednym z około 130 cmentarzy narodowych w Stanach Zjednoczonych. Wchodzi w skład Antietam National Battlefield i zarządzany jest przez National Park Service.
Historia.
Bitwa pod Antietam, która miała miejsce podczas wojny secesyjnej 17 września 1862 roku w okolicach Sharpsburga w stanie Maryland była tragiczną kulminacją pierwszej inwazji generała Roberta E. Lee na północ. W dniu bitwy ponad 23 110 żołnierzy zostało zabitych, rannych lub zaginęło. Liczbę zabitych szacuje się na 4 000, a wielu żołnierzy zmarło w kolejnych dniach na skutek odniesionych ran. Sharpsburg, będący do tej pory spokojną wioską, zamienił się w olbrzymi szpital i miejsce pochówku.
Zabitych grzebano w pośpiechu i bez należytej uwagi. Żołnierze byli chowani w indywidualnych grobach, jak i w zbiorowych mogiłach, w których chowano wspólnie nawet kilkaset ciał. Niekiedy rodzina lub przyjaciele wracali po pochowane ciała, aby zabrać je w rodzinne strony. Niedokładnie pochowane ciała nierzadko bywały odsłonięte i wystawione na działanie słońca i powietrza. W marcu 1864 roku stało się jasne, że sytuacja wymaga zdecydowanego działania.
W 1864 roku stanowy senator, Lewis P. Firey, zaproponował w stanowej legislaturze plan ustanowienia cmentarza stanowego lub narodowego dla ofiar poległych podczas kampanii w 1862 roku. Plan został wcielony w życie 23 marca 1865 roku, gdy stan zakupił 4,55 hektara ziemi za 1 161 dolarów i 75 centów. 
Początkowe plany zakładały pochowanie na cmentarzu ciał poległych żołnierzy walczących po obu stronach. Jednak uraza i pamięć niedawno zakończonego konfliktu, jak i niezdolność stanów Południa, aby zorganizować niezbędne fundusze spowodowały, że na cmentarzu pochowano wyłącznie poległych żołnierzy Unii Stanów Zjednoczonych. Ciała poległych konfederatów pochowane zostały na lokalnych cmentarzach w Hagerstown, Frederick w stanie Maryland oraz na cmentarzu w Shepherdstown w Wirginii Zachodniej. Łącznie na tych trzech cmentarzach pochowano około 2 800 ciał konfederatów, z których około 60% pozostało bezimiennych.
W kolejnych latach dwóch miejscowych mężczyzn, Aaron Good i Joseph Gill, mozolnie lokalizowało mogiły i identyfikowało pochowane w nich zwłoki. Identyfikacji dokonywano na podstawie listów, pamiętników, fotografii, przedmiotów osobistych, a także przesłuchując krewnych i świadków. Dzięki darowiźnie w wysokości 70 tysięcy dolarów przekazanej przez osiemnaście stanów Północy oraz pracy wykonanej przez byłych żołnierzy budowa cmentarza została ukończona we wrześniu 1867 roku. Dnia 17 września 1867 roku, w piątą rocznicę bitwy pod Antietam, cmentarz został uroczyście otwarty. W ceremonii uczestniczył ówczesny prezydent Stanów Zjednoczonych, Andrew Johnson, który wygłosił przemówienie, oraz inni wysocy urzędnicy państwowi.
Pomnik nieznanego żołnierza.
Pośrodku cmentarza stoi pomnik ku czci pochowanych na cmentarzu bezimiennych żołnierzy. Pomnik przedstawia stojącego żołnierza piechoty Unii zwróconego twarzą ku rodzinnej północy. Pomnik ma wysokość 13,5 metra, waży 250 ton i zbudowany jest z 27 bloków granitu. Sama postać żołnierza ma około 6,5 metra wysokości i waży około 30 ton. Zaprojektowany przez Jamesa G. Batersona z Hartford, Connecticut i wyrzeźbiony przez Jamesa Pollette z Westerly, Rhode Island pomnik kosztował 32 tysiące dolarów i został wzniesiony w Filadelfii w 1876 roku. Stamtąd po rozmontowaniu na części został przewieziony do Sharpsburga.
Podróż nie obyła się bez przygód i została opóźniona o kilka miesięcy, gdy część pomnika wpadła do rzeki w okolicach Waszyngtonu. Ostatecznie statua została oficjalnie odsłonięta 17 września 1880 roku, w osiemnastą rocznicę bitwy pod Antietam. Na pomniku wyryty jest napis: "Not for themselves, but for their country.", co można przetłumaczyć jako "Nie dla siebie, lecz dla swojego kraju."
Cmentarz dziś.
Narodowy Cmentarz Antietam jest jednym ze 130 cmentarzy narodowych powstałych w Stanach Zjednoczonych po wojnie secesyjnej. Pochowanych na nim jest 4 776 ciał żołnierzy Unii Stanów Zjednoczonych, spośród których 1 836, około 38%, jest bezimiennych. Pochowani żołnierze polegli w bitwach pod Antietam, pod South Mountain, pod Monocacy i innych walkach na terenie stanu Maryland podczas wojny secesyjnej. Każdy grób zaznaczony jest niewielkim, kwadratowym kamieniem. Na każdym kamieniu wygrawerowane są dwie liczby: kolejny numer grobu oraz liczba ciał, które zawiera. 
Ponadto na cmentarzu pochowanych jest około 200 osób niezwiązanych z wojną secesyjną. Są wśród nich weterani wojny amerykańsko-hiszpańskiej, pierwszej i drugiej wojny światowej oraz wojny koreańskiej lub ich rodziny. Ostatecznie pochówku na cmentarzu zaprzestano w 1953 roku, jednak od czasu do czasu robi się od tej zasady wyjątek. Na cmentarzu pochowany jest Goodloe Edgar Byron, wieloletni przedstawiciel szóstego okręgu wyborczego w Maryland w Izbie Reprezentantów Stanów Zjednoczonych. 
Na cmentarzu znajduje się także kilka grobów położonych na uboczu. Pochowanych jest w nich kilku Afroamerykanów poległych podczas pierwszej wojny światowej. Jest to o tyle ironiczne, że wynik bitwy pod Antietam był bezpośrednią przyczyną ogłoszenia Proklamacji Emancypacji przez prezydenta Stanów Zjednoczonych, Abrahama Lincolna.
Ostatnią osobą pochowaną na cmentarzu jest marynarz Patrick Howard Roy, który zginął podczas ataku na niszczyciel "USS Cole". Jego ciało pochowano na Narodowym Cmentarzu Antietam 29 października 2000 roku.

</doc>
<doc id="1152754" url="https://pl.wikipedia.org/wiki?curid=1152754" title="Toruński Hufiec Zuchów i Harcerek „Katarzynki”">
Toruński Hufiec Zuchów i Harcerek „Katarzynki”

Toruński Hufiec Zuchów i Harcerek „Katarzynki” – jednostka terenowa Organizacji Harcerek Związku Harcerstwa Rzeczypospolitej, działająca na terenie Torunia. Hufiec należy do Kujawsko-Pomorskiej Chorągwi Harcerek „Sól ziemi”.

</doc>
<doc id="1152755" url="https://pl.wikipedia.org/wiki?curid=1152755" title="Anna Micińska">
Anna Micińska

Anna Ludwika Micińska (ur. 22 grudnia 1939 w Paryżu, zm. 21 marca 2001 w Warszawie) – polski historyk literatury, krytyk literacki, eseistka i edytor.
Życiorys.
Jej ojcem był Bolesław Miciński, a matką Halina z d. Krauze. Uczęszczała do szkoły we Francji, dzięki czemu biegle mówiła po francusku. Wraz z matką zamieszkała po wojnie w Zakopanem, gdzie ich dom stał się miejscem spotkań środowiska artystycznego. Ukończyła filologię polską na Uniwersytecie Jagiellońskim (praca magisterska o powieści Witkacego "622 upadki Bunga" pod opieką Kazimierza Wyki). Po studiach pracowała w zakopiańskim Muzeum Tatrzańskim, gdzie porządkowała spuściznę po Witkacym. Potem zamieszkała w Warszawie.
Całe swe życie naukowe Anna Micińska poświęciła osobie Stanisława Ignacego Witkiewicza. Witkiewicz był bliskim przyjacielem jej ojca, a ona sama twierdziła, że odczuwa duchowe pokrewieństwo z autorem "Szewców". Jako jeden z powodów tego pokrewieństwa przedstawiała „symboliczne spotkanie” we wrześniu 1939, gdy na dworcu kolejowym w Łukowie, w tłumie uchodźców z ostrzeliwanej Warszawy spotkali się po raz ostatni Witkacy i Bolesław Miciński, któremu towarzyszyła brzemienna żona (Anna przyszła na świat wkrótce potem, w grudniu).
Micińska odkryła w archiwaliach i opublikowała w miesięczniku „Dialog” (1965, nr 8) jego "iuvenilia" – dramaty pisane przez 8-letniego „Stasia Witkiewicza”. Przygotowała pierwodruki dzieł niewydanych za życia pisarza: powieści "622 upadki Bunga, czyli Demoniczna kobieta" (1972) i eseju "Niemyte dusze" (1975; wydała go wraz ze wznowioną książką eseistyczną Witkiewicza "Narkotyki"). Wydała, z Bożeną Danek-Wojnowską, "Listy do syna" Stanisława Witkiewicza (ojca) (1969). Z jej inicjatywy zaczęła ukazywać się edycja krytyczna – "Dzieła zebrane" Witkacego (od 1992, w PIW-ie). Przygotowała dla niej m.in. opracowane edytorsko powieści "Pożegnanie jesieni" (1992) oraz "Jedyne wyjście" (1993; była to pierwsza poprawna edycja krytyczna tej, niewydanej za życia pisarza, powieści). Wykonała też odpis listów pisarza do żony Jadwigi i przygotowywała do nich komentarz, jednak wskutek choroby nowotworowej, pracy tej nie dokończyła.
Osobne znaczenie miały opracowane przez nią albumy: ""wistość tych rzeczy jest nie ze świata tego". Stanisława Ignacego Witkiewicza wiersze i rysunki" (1977; po raz pierwszy reprodukowane rysunki artysty, wraz z pierwodrukiem jego wierszy; praca wykonana z siostrą przyrodnią Urszulą Kenar) i "Witkacy. Życie i twórczość" (1990; szczegółowe kalendarium życia, liczne fotografie przedstawiające Witkacego, reprodukcje jego prac).
Opracowała też edytorsko "Pisma" swego ojca (1970) oraz "Wiersze wybrane" Aleksandra Wata (z Janem Zielińskim; 1987).
Rozprawy naukowe i eseje Anny Micińskiej wydano już pośmiertnie w wersji książkowej (tomy "Istnienie poszczególne" oraz "Wędrówki bez powrotu").
Jej mężem był Włodzimierz Zagórski.
W lipcu 2009 roku Kapsyda Kobro-Okołowicz zaczęła realizować projekt poświęcony pamięci Anny Micińskiej w ramach którego zrealizowała „Hommage a Małgorzata „Mao Star” Starowieyska (1956–2006)”. Podsumowaniem projektu jest książka pt. "Mao Star. Instynktowne zanikanie w przestrzeni" – listy i materiały do biografii Małgorzaty Starowieyskiej (1953–2006), wydana przez wydawnictwo „słowo/obraz terytoria” 28 maja 2015 roku.
Anna Micińska została pochowana na cmentarzu Powązkowskim (kwatera 299a-6-14).

</doc>
<doc id="1152760" url="https://pl.wikipedia.org/wiki?curid=1152760" title="Miciński">
Miciński



</doc>
<doc id="1152767" url="https://pl.wikipedia.org/wiki?curid=1152767" title="Sh (dwuznak)">
Sh (dwuznak)

Sh – dwuznak używany m.in. w języku angielskim i albańskim. Czyta się go podobnie jak polskie "sz".

</doc>
<doc id="1152770" url="https://pl.wikipedia.org/wiki?curid=1152770" title="Języki austroazjatyckie">
Języki austroazjatyckie

Języki austroazjatyckie – rodzina językowa skupiająca języki używane w południowo-wschodniej Azji oraz na małych obszarach rozrzuconych po Indiach i Bangladeszu. Termin „austroazjatyckie” pochodzi od łacińskiego słowa , oznaczającego południe i nazwy kontynentu – Azja. Należą do niej między innymi języki: mundajskie (munda), staromalakijskie, khasyjskie, nikobarskie oraz mon-khmerskie z językiem khmerskim. Wymienić tu jeszcze można grupę mieszaną z językami czam, radai i sedang, które powstały z nawarstwienia się dialektów austroazjatyckich na substrat austronezyjski.
Z rzeczonych języków tylko wietnamski, khmerski i mon mają długą tradycję piśmienniczą, a tylko wietnamski i khmerski oficjalny status (odpowiednio w Wietnamie i Kambodży). Reszta języków austroazjatyckich jest używana przez mniejszości etniczne. Powszechnie sądzi się, że pierwotny ich zasięg obejmował południowo-wschodnią Azję i wschodnią część subkontynentu indyjskiego, a dominacja na tych ziemiach innych języków – w tym indoeuropejskich, dajskich, drawidyjskich i sino-tybetańskich jest rezultatem późniejszych migracji ludności (na dowód podaje się m.in. zapożyczenia austroazjatyckie w tybeto-birmańskich językach wschodniego Nepalu).
Podejmowano próby udowodnienia pokrewieństwa między nimi a językami austronezyjskimi, tworząc tym samym nadrodzinę języków austryckich.
Klasyfikacja.
Językoznawcy tradycyjnie rozdzielali języki austroazjatyckie na dwie podrodziny: mon-khmer – używanych na terenach południowo-wschodniej Azji, północno-wschodnich Indii i na Nikobarach oraz języków munda czy mundajskich – zajmujących obszary we wschodnich i środkowych Indiach i Bangladeszu.
Ethnologue identyfikuje 168 języków austroazjatyckich, z czego 147 to języki mon-khmerskie, a 21 mundajskie. Nie opublikowano jednak dowodów za taką właśnie systematyką i istnieje możliwość, iż jest ona efektem sugerowania się różnicami antropologicznymi między użytkownikami języków tych podrodzin (użytkownicy języków mon-khmerskich należą do rasy żółtej, a mundajskich prezentują wygląd typowy dla mieszkańców Indii).
Przy tym pokrewieństwo między nimi jest nadal przedmiotem dyskusji. Na uwagę zasługuje fakt, że z dwóch współczesnych propozycji podziału, żadna nie wyróżnia podjednostki mon-khmerskiej. Trzeba ponadto zaznaczyć, że niewiele dotychczas opublikowano na temat konkurencyjnych propozycji, a tym samym nie można mieć też pewności co do tutaj przedstawionych.
Klasyfikacja Gérarda Difflotha (z 1974).
Najczęściej cytowana jest poniższa klasyfikacja. Oparto na niej hasło w "Encyclopædia Britannica". Brakuje w niej jednak języków, które były wówczas nieznane.
Klasyfikacja Ilii Peirosa (z 2004).
Klasyfikacja Peirosa ma charakter leksykostatystyczny, a więc jest oparta na procencie wspólnego słownictwa. Taka klasyfikacja nie oddaje jednak wiernie rzeczywistości, bo nie uwzględnia zapożyczeń, a tym samym może pełnić tylko funkcje pomocnicze i przygotowawcze dla właściwej klasyfikacji.
Klasyfikacja Gérarda Difflotha (z 2005).
Jest to druga pełna klasyfikacja autorstwa Difflotha. W przeciwieństwie do Peirosa nie liczy słów o wspólnym źródłosłowie, a rekonstruuje prajęzyki kolejnych poziomów i próbuje porównać je pod względem wspólnych innowacji.
Prócz powyższych istnieje również kilka niesklasyfikowanych języków, w południowych Chinach.

</doc>
<doc id="1152775" url="https://pl.wikipedia.org/wiki?curid=1152775" title="Buczyna (Garb Tenczyński)">
Buczyna (Garb Tenczyński)

Buczyna – zalesione wzgórze o wysokości 330 m n.p.m. na Garbie Tenczyńskim, położone w województwie małopolskim, w miejscowości Tenczynek.
Wzgórze pokryte jest lasem modrzewiowym i bukowym, w którym drzewa osiągają wiek ok. 150 lat. W kilku miejscach pokazują się wapienne skałki jurajskie. Skałka, wznosząca się po zachodniej stronie wzgórza, stanowi punkt widokowy na całą Kotlinę Tenczynka. Na niej stoi drewniany krzyż, ustawiony i poświęcony 14 września 2008, który zastąpił poprzedni umieszczony w 1994. W XIX w. w stokach "Buczyny" dla potrzeb miejscowego browaru wykuto w skale liczne piwnice, których wyloty znajdowały się także po przeciwnej – północnej stronie góry, które opada do Rowu Krzeszowickiego, po wschodniej stronie łączy się z wzgórzem Ponetlica.

</doc>
<doc id="1152782" url="https://pl.wikipedia.org/wiki?curid=1152782" title="Góra Debruska">
Góra Debruska

Góra Debruska – wzgórze o wysokości 338,9 m n.p.m.. Znajduje się na Wyżynie Olkuskiej na wschód od centrum miejscowości Filipowice w województwie małopolskim. W pobliżu znajduje się Dolina Kamienic. Na zachodnich zboczach położona jest Skała Debruska (Widynowa).

</doc>
<doc id="1152784" url="https://pl.wikipedia.org/wiki?curid=1152784" title="Nestea">
Nestea

Nestea – niegazowany, bezalkoholowy napój herbaciany przeznaczony do spożywania na zimno, zarejestrowany znak towarowy Société des Produits Nestlé S.A. Obecnie napój produkowany jest przez Maspex.
Od 2001 do końca 2017 roku za produkcję i dystrybucję napojów odpowiedzialny był koncern The Coca-Cola Company na podstawie joint-venture BPW zawartego między Nestlé i Coca Colą. W ramach porozumienia kończącego współpracę Coca-Cola zachowała licencję na produkcję i sprzedaż Nestea w Kanadzie, Hiszpanii, Portugalii, Andorze, Rumunii, na Węgrzech oraz w Bułgarii.
Na początku 2018 roku firma Hoop Polska podpisała umowę z Nestlé, zgodnie z którą firma przejęła wyłączną licencję w zakresie dystrybucji napojów Nestea w Polsce. Koncern Hoop Polska zdecydował się wówczas na zmianę komunikacji wizualnej (w tym zmianę logo) i składu produktów.
W maju 2019  roku Maspex  otrzymał od Nestle licencję na produkcję i dystrybucję marki na terenie Rumunii, Węgier  i Bułgarii, a w 2020 roku została ona rozszerzona o terytorium Albanii i Północnej Macedonii.  Również w 2020 roku Maspex otrzymał licencję obejmującą Polskę, Litwę, Łotwę, Estonię, Czechy i Słowację. Wówczas napój wrócił do starej szaty graficznej i składu z czasów produkcji przez The Coca-Cola Company.
Od sierpnia 2019 roku wznowiono dystrybucję napojów Nestea w Austrii i Niemczech w poprzednim składem i grafiką. Stało się tak dzięki nowo zawartej współpracy Columbus Drinks, a Nestlé.
Certyfikaty.
Produkty marki Nestea posiadają certyfikat Rainforest Alliance (RFA). Certyfikat ten przyznawany jest markom, które przykładają wyjątkową uwagę do warunków zatrudniania pracowników oraz dbają o zrównoważony rozwój.

</doc>
<doc id="1152786" url="https://pl.wikipedia.org/wiki?curid=1152786" title="Winnica (Nawojowa Góra)">
Winnica (Nawojowa Góra)

Góra Winnica – wzgórze o wysokości 324 m n.p.m. Znajduje się na Garbie Tenczyńskim w miejscowości Nawojowa Góra w województwie małopolskim. Na jej wschodnim zboczu znajduje się cmentarz komunalny do której prowadzi ulica o nazwie "Winnica".
Góra jest najbardziej na północ wysuniętym zrębem Garbu Tenczyńskiego, rozciąga się stąd widok na Rów Krzeszowicki i południowe krańce Wyżyny Olkuskiej. Na północnych zboczach piętrzą się ogromne hałdy i nieczynne wyrobiska kamieniołomów.

</doc>
<doc id="1152787" url="https://pl.wikipedia.org/wiki?curid=1152787" title="Góra Sołtyska">
Góra Sołtyska

Góra Sołtyska – wzgórze o wysokości 457 m n.p.m. Znajduje się na Wyżynie Olkuskiej na wschodnim krańcu wsi Lgota, pomiędzy miejscowościami Ostrężnica a Gorenice w województwie małopolskim.

</doc>
<doc id="1152788" url="https://pl.wikipedia.org/wiki?curid=1152788" title="Propaganda Due">
Propaganda Due

Propaganda Due – nielegalna loża paramasońska, zwana w skrócie P-2. 
Organizacja razem z Lożą Monte Carlo należała do powojennego podziemia faszystowskiego we Włoszech. Na jej czele stał Licio Gelli, organizator „władzy równoległej”, która miała uniemożliwić, by do władzy doszli we Włoszech w drodze wyborów komuniści. Do loży należeli m.in. wysokiej rangi oficer armii Giovanni Torrisi, szefowie tajnych służb Giuseppe Santovito i Giulio Grassini, szef policji skarbowej Orazio Giannini, ministrowie, 30 generałów, 8 admirałów, przemysłowcy, wydawcy gazet, potentaci telewizyjni, bankierzy – wśród nich rozsławieni aferą Banku Watykańskiego Roberto Calvi i Michele Sindona. Oskarżana była o stosowanie tzw. strategii napięcia (m.in. inspirowanie zamachu w Bolonii w 1980 roku).
Początkowo była częścią Wielkiego Wschodu Włoch, ale w 1974 roku została wyrzucona z organizacji. 
Poza Włochami P-2 aktywna była również w: Urugwaju, Brazylii i Argentynie.

</doc>
<doc id="1152790" url="https://pl.wikipedia.org/wiki?curid=1152790" title="Góra Kadzielnia">
Góra Kadzielnia

Góra Kadzielnia – wzgórze o wysokości 417 m n.p.m. Znajduje się na Wyżynie Olkuskiej w miejscowości Witeradów w województwie małopolskim.

</doc>
<doc id="1152792" url="https://pl.wikipedia.org/wiki?curid=1152792" title="Czyżowa Góra">
Czyżowa Góra



</doc>
<doc id="1152794" url="https://pl.wikipedia.org/wiki?curid=1152794" title="Bzieniec">
Bzieniec



</doc>
<doc id="1152798" url="https://pl.wikipedia.org/wiki?curid=1152798" title="Jamthund">
Jamthund



</doc>
<doc id="1152799" url="https://pl.wikipedia.org/wiki?curid=1152799" title="Porąbka (Garb Tenczyński)">
Porąbka (Garb Tenczyński)

Porąbka – zalesione wzgórze o wysokości 361 m n.p.m. Znajduje się na Garbie Tenczyńskim w najbardziej na południe wysuniętej części Lasu Zwierzyniec pomiędzy miejscowościami Tenczynek a Nawojowa Góra (ok. 1,5 km na zachód od centrum wsi) w województwie małopolskim. Opada na południe do Rowu Krzeszowickiego (rejon Gwoźdźca).
Jest to najlepiej zachowana partia Lasu Zwierzyniec pod względem przyrodniczym, obejmująca typowy fragment buczyny karpackiej z domieszką grabu.

</doc>
<doc id="1152802" url="https://pl.wikipedia.org/wiki?curid=1152802" title="Popówka (Garb Tenczyński)">
Popówka (Garb Tenczyński)

Popówka (343 m) – wzgórze w obrębie wsi Brzoskwinia w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim będącym częścią Wyżyny Krakowsko-Częstochowskiej.
Północno-wschodnie zbocza Popówki opadają do Doliny Aleksandrowickiej, południowo-zachodnie i południowe do Doliny Brzoskwini. Wzniesienie jest w większości porośnięte lasem. Na jego szczycie znajduje się radar lotniczy obsługujący Port lotniczy Kraków-Balice.
Na stokach wzgórza archeolodzy P. Umiński i A. H. Kirkor w 1878 odkryli późnopaleolityczną i neolityczną pracownię krzemieniarską, która należy do jednej z najstarszych osad w okolicach Krakowa. Pierwsze ślady osadnictwa na tym terenie datuje się na XII w.

</doc>
<doc id="1152803" url="https://pl.wikipedia.org/wiki?curid=1152803" title="Winna Góra (Garb Tenczyński)">
Winna Góra (Garb Tenczyński)

Winna Góra – wzgórze na Garbie Tenczyńskim w miejscowości Aleksandrowice, przy granicy z wsią Burów (południowa część wsi) w województwie małopolskim. Mapa Geoportalu podaje dwie jego koty: 329 m i 327 m, przewodnik turystyczny 333 m. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego. Północno-zachodnie stoki Winnej Góry opadają do porośniętego lasem wąwozu Zbrza, południowo-zachodnie do bezleśnego dna Doliny Aleksandrowickiej, północno-wschodnie do doliny miejscowości Burów, południowo-wschodnie do Obniżenia Cholerzyńskiego.
Winna Góra swą nazwę wywodzi od winnic, jakie na jej południowych stokach założył w XVI w. Seweryn Boner. Założył też gaje, brzoskwiniowe, morelowe i figowe, które należały do pierwszych hodowli owoców południowych na ziemiach polskich. Obecnie znajduje się częściowo zachowany park z aleją bukową, który rozciąga się w północnej części wsi Aleksandrowice, był on pierwotnie parkiem tarasowym, o renesansowym charakterze.

</doc>
<doc id="1152804" url="https://pl.wikipedia.org/wiki?curid=1152804" title="Goła Góra (Garb Tenczyński)">
Goła Góra (Garb Tenczyński)

Goła Góra – wzgórze o wysokości 255 m n.p.m. Znajduje się na Garbie Tenczyńskim w południowo-wschodniej części miejscowości Rząska przy granicy z Krakowem w województwie małopolskim.
Zobacz też: Goła Góra (Pieniny)

</doc>
<doc id="1152807" url="https://pl.wikipedia.org/wiki?curid=1152807" title="Słoneczna Góra">
Słoneczna Góra

Słoneczna Góra – wzgórze o wysokości 436,8 m n.p.m. Znajduje się na Wyżynie Olkuskiej, na terenie Ojcowskiego Parku Narodowego w województwie małopolskim.

</doc>
<doc id="1152809" url="https://pl.wikipedia.org/wiki?curid=1152809" title="Bycza Góra (Wyżyna Olkuska)">
Bycza Góra (Wyżyna Olkuska)

Bycza Góra – wzgórze o wysokości 369 m n.p.m. na Wyżynie Olkuskiej. Znajduje się na terenie Dłubniańskiego Parku Krajobrazowego w województwie małopolskim.

</doc>
<doc id="1152812" url="https://pl.wikipedia.org/wiki?curid=1152812" title="Góra Borkowa">
Góra Borkowa

Góra Borkowa – zalesione wzgórze o wysokości 363,5 m n.p.m. Znajduje się na Wyżynie Miechowskiej na terenie Dłubniańskiego Parku Krajobrazowego w województwie małopolskim.

</doc>
<doc id="1152813" url="https://pl.wikipedia.org/wiki?curid=1152813" title="Andrzej Cinciała">
Andrzej Cinciała

Andrzej Cinciała (ur. 8 czerwca 1825 w Kozakowicach Górnych, zm. 18 lutego 1898 w Cieszynie) – polski prawnik, folklorysta, etnograf, wydawca, działacz narodowy na Śląsku Cieszyńskim.
Rodzina.
Pochodził z chłopskiej rodziny. Jego rodzicami byli Andrzej, tkacz, i Anna z Rańdców. Poślubił Matyldę z Klugów, z którą miał córki Marię i Melanię oraz syna Władysława. Jego wnukiem był Jan Stanisław Bystroń.
Życiorys.
Ukończył szkołę ludową w Goleszowie. W 1839 roku zaczął się uczyć w gimnazjum w Cieszynie. W 1842 roku zrezygnował z nauki i udał się do Krakowa, gdzie odbył praktykę księgarską. W 1846 roku wznowił przerwaną edukację i powrócił do gimnazjum. 8 września 1847 roku założył „Towarzystwo uczących się języka polskiego w ewangelickim gimnazjum w Cieszynie”. W sierpniu 1847 roku udawał się pieszo, wspólnie z Pawłem Stalmachem, do Krakowa, aby przenieść zapas polskich książek dla nowej organizacji. Kółko upadło w 1848 roku, gdy język polski wprowadzono do programu zajęć. Jesienią 1848 roku rozpoczął studia na Wydziale Prawa Uniwersytetu Jagiellońskiego. Po ukończeniu studiów w 1853 roku wrócił do Cieszyna, gdzie był pisarzem ziemskim odbywając praktykę adwokacką u Ludwika Kluckiego. Pracował jako notariusz w Cieszynie, rejent w Schildbergu na Morawach, Frysztacie i ponownie od 1881 w Cieszynie. Obok Pawła Stalmacha był czołowym działaczem polskim na Śląsku Cieszyńskim.
Twórczość.
Przyczynił się do założenia „Tygodnika Cieszyńskiego”, Czytelni Ludowej i Towarzystwa Rolniczego. Opublikował m.in. "Pamiętnik prawniczy", "Zbiór przysłów śląskich", "Pieśni ludu śląskiego z okolic Cieszyna" i "Słownik dialektologiczny Śląska Cieszyńskiego". W 1848 roku napisał broszurę "Nowości niesłychane dla śląskich chłopów" oraz współpracował z powstałym w tym czasie „Tygodnikiem Cieszyńskim”. W 1889 roku jego "Słownik dialektyczny Śląska Cieszyńskiego" został nagrodzony przez Akademię Umiejętności. Był autorem pamiętników, wydanych w 1931 roku przez Jana Stanisława Bystronia.
Miejsce pochówku.
Jest pochowany na cmentarzu ewangelickim w Cieszynie.

</doc>
<doc id="1152814" url="https://pl.wikipedia.org/wiki?curid=1152814" title="Michael Wolgemut">
Michael Wolgemut

Michael Wolgemut (ur. 1434 w Norymberdze, zm. 30 listopada 1519 tamże) – niemiecki malarz i drzeworytnik, nauczyciel Albrechta Dürera.
Kształcił się zapewne we Flandrii. Zaraz po 1460 powrócił do Norymbergi. W 1465 pracował w pracowni Pleydenwurffa nad "Ołtarzem z Hof", gdzie namalował sceny "Zmartwychwstania" i "Górę Oliwną". W latach 1470–1471 pracował w Monachium u Gabriela Mälesskirchera. W 1473 roku przejął pracownię malarską po Hansie Pleydenwurffie; rok wcześniej poślubił wdowę po nim. Pierwszym dziełem, którego autorstwo jest udokumentowane jest "Ołtarz w Zwickau" z 1479 roku. 
Uczniem Michaela Wolgemuta był Albrecht Dürer, a jego sztuka inspirowała prawdopodobnie większość dzieł Mistrza ołtarza z Gościszowic. 
Wraz ze swoim pasierbem Wilhelmem Pleydenwurffem zilustrował "Kronikę Świata" Hartmanna Schedla.

</doc>
<doc id="1152815" url="https://pl.wikipedia.org/wiki?curid=1152815" title="Jozsef Viola">
Jozsef Viola



</doc>
<doc id="1152816" url="https://pl.wikipedia.org/wiki?curid=1152816" title="Dokdo">
Dokdo

Dokdo (, "Dokdo/Tokto", „samotne wyspy”; jap. 竹島, "Takeshima", „wyspy bambusowe”; ) – grupa wysp na Morzu Japońskim składająca się z ok. 90 wysepek i raf (w tym 37 zaklasyfikowanych jako stały ląd), z których największe wyspy to "Seodo" (pow. 8,864 ha) i "Dongdo" (7,33 ha). Wszystkie wysepki i rafy zajmują łączną powierzchnię 18,745 ha – a najwyższy ich wierzchołek wznosi się na 169 m n.p.m. Wyspy administracyjnie należą do południowokoreańskiej prowincji Kyŏngsang Północny i znajdują się 87 km od wybrzeży Półwyspu Koreańskiego. Wyspy mają tylko 1 stałą mieszkankę, lecz dzięki stałemu połączeniu promowemu odwiedza je około 2000 turystów rocznie.
Koreańskie źródła, w tym mapy, pokazują, że wysypy były znane Koreańczykom wcześniej niż Japończykom i znajdowały się pod koreańską kontrolą. Jednocześnie japońskie źródła nie wskazują na znajomość wysp przez Japończyków przed XVII w., a późniejsze wskazują na świadomość ich koreańskiej przynależności. W okresie Meiji rząd japoński nie zmienił początkowo stosunku do Dokdo, nie protestował także, gdy w 1900 r. Korea ogłosiła włączenie wysp do powiatu Ulleung. 22 lutego 1905 r. Japonia zaanektowała jednak archipelag, uznając go za ziemie niczyje, a gubernator prefektura Shimane ogłosił wprowadzenie nazwy "Takeshima" dla archipelagu. W czasie wojny z Rosją Japonia dostrzegła strategiczne znaczenie wysp i zaczęła budować na nich infrastrukturę wojskową.
Po II wojnie światowej amerykańskie władze okupacyjne Japonii wyłączyły Dokdo spod władzy japońskiej i stały się one częścią terytorium Korei. Również po wybuchu wojny koreańskiej w 1950 r., gen. MacArthur objął wyspę jako część Korei osłoną sił USA. W 1951 r. szkice traktatu z San Francisco pominęły Dokdo na liście wysp wyłączonych spod władzy Japonii. Wśród sygnatariuszy tego traktatu nie było jednak władz Korei. 18 stycznia 1952 r., pomiędzy podpisaniem i wejściem w życie tego traktatu, koreański prezydent Rhee Syng-man ogłosił wyspę terenem koreańskim i nakazał przeganiać japońskich rybaków. Japonia uznaje koreańską obecność na wyspach za okupację i naruszenie prawa międzynarodowego. Wyspy zostały zajęte przez Koreę Południową w 1952 roku. Korea utrzymuje obecnie na wyspie stały posterunek policji.

</doc>
<doc id="1152818" url="https://pl.wikipedia.org/wiki?curid=1152818" title="Centralna Żydowska Komisja Historyczna">
Centralna Żydowska Komisja Historyczna

Centralna Żydowska Komisja Historyczna – komisja historyczna, jeden z organów Centralnego Komitetu Żydów Polskich, funkcjonująca w latach 1944-1947, a na szczeblach lokalnych do 1950 roku. Zajmowała się dokumentacją Holokaustu przede wszystkim Żydów polskich i prowadzeniem działalności wydawniczej.
Historia działalności.
Powstała w końcu 1944 r. w Lublinie (oswobodzonym przez Sowietów spod okupacji niemieckiej z dniem 22 lipca 1944 r.), z inicjatywy Centralnego Komitetu Żydów Polskich i Związku Literatów, Dziennikarzy i Artystów Żydowskich w Polsce. 
Z końcem stycznia 1945 r. Komisji została przeniesiona do Łodzi, do domu przy ul. Narutowicza 25. Wśród jej najaktywniejszych pracowników byli m.in. Filip Friedman, Józef Kermisz, Bernard Ber Mark, Szymon Datner, Józef Gitler-Barski, Nachman Blumental, Artur Eisenbach i Adam Rutkowski.
W Lublinie stan zatrudnienia Komisji to tylko dwie osoby, ale po przeniesieniu do Łodzi i szybkim jej rozwoju o oddziały zamiejscowe, na początku 1946 r. w Komisji pracowało już ponad 100 osób, w tym 30 w "Centrali" w Łodzi. 
Komisja miała oddziały ("wojewódzkie żydowskie komisje historyczne") we wszystkich ówczesnych miastach wojewódzkich i "komisje historyczne" w większych skupiskach ludności żydowskiej, np. w Dzierżoniowie, Wałbrzychu, Częstochowie, Kutnie, Włocławku i Żarach. Jednym z jej największych osiągnięć było zabezpieczenie w Łodzi prawie całej dokumentacji żydowskiej i niemieckiej łódzkiego getta, z jego "Kroniką getta" na czele.
Archiwa komisji przejęły w latach 1947-1950 Żydowskie Towarzystwo Kultury, Towarzystwo Społeczno-Kulturalne Żydów w Polsce i Żydowski Instytut Historyczny, który kontynuował wydawanie periodyków komisji: "Jidisze Szriftn" i "Bleter far Geszichte". Natomiast dokumentacja łódzkiego getta, po różnych perturbacjach, ostatecznie znalazła się prawie w całości w zbiorach Archiwum Państwowego w Łodzi. 
Cel i formy działalności.
W sytuacji dużego zdecentralizowania prac Komisji "(...) "siłą rzeczy wysunęły się na pierwszy plan zagadnienia metodologiczne. Należy dbać o to, be rozsiane po wszystkich miastach i ośrodkach żydowskich komisje regionalne i korespondenci, sympatycy i przyjaciele CŻKH, pracowali według pewnego jednolitego planu, by nie tracili niepotrzebnie czasu i energii na samodzielne szukanie dróg i metod pracy. By zaradzić temu, powołano dożycia instytucję instruktorów, którzy objeżdżają różne ośrodki, udzielając wskazówek i skierowując prace na właściwe tory. Ponadto zapraszani bywają do Łodzi kierownicy poszczególnych oddziałów, którzy tu na miejscu zapoznają się z pracą Centrali. (...) Od samego początku istnienia Komisji szły zatem wysiłki kierownictwa w tym kierunku, by dostarczyć wszystkim pracownikom zarówno w Centrali, jak i w terenie wskazówek na piśmie, dotyczących metod zbierania materiałów. W tym celu zostały opracowane instrukcje dla zbierających materiały w czterech następujących działach: historycznym, etnograficznym, przeżyć dzieci i lekarskim". (...)".
Dorobek wydawniczy CŻKH.
Zestawienie wybranych wydawnictw CŻKH, w układzie chronologicznym:

</doc>
<doc id="1152821" url="https://pl.wikipedia.org/wiki?curid=1152821" title="Roboty bosmańskie">
Roboty bosmańskie



</doc>
<doc id="1152822" url="https://pl.wikipedia.org/wiki?curid=1152822" title="Campanula persicifolia">
Campanula persicifolia



</doc>
<doc id="1152825" url="https://pl.wikipedia.org/wiki?curid=1152825" title="Bitwa pod Starym Wielisławiem">
Bitwa pod Starym Wielisławiem

Bitwa pod Starym Wielisławiem (zwana również bitwą pod Czerwoną Górą) – starcie zbrojne, które miało miejsce 27 grudnia 1428 podczas wojen husyckich.
Okoliczności i przebieg bitwy.
Po zwycięstwie nad krzyżowcami w 1427 roku, husyci zaatakowali Śląsk. Atak był karą za pomoc udzieloną przez książąt śląskich krzyżowcom, którzy w ramach czwartej krucjaty zaatakowali Czechy. W grudniu siły husyckie (Sierotki) pod dowództwem Jana Královca wkroczyły do Kotliny Kłodzkiej i rozbiły się warownym obozem między Starym Wielisławiem a Szalejowem Dolnym w okolicy góry Czerwoniak (Czerwona Góra). Obóz był doskonale zabezpieczony, a husyci pod jego osłoną dokonywali grabieży okolicznych terenów oraz szachowali załogę Kłodzka. Stacjonarny charakter husyckiej wyprawy próbował wykorzystać książę Jan ziębicki, głównodowodzący armią śląskiego rycerstwa. Książę zerwał zawarte przymierze z husytami i na czele dowodzonych oddziałów rycerstwa śląskiego wkroczył na ziemię kłodzką.
Podczas szybkiego marszu, późnym popołudniem 27 grudnia oddziały Jana ziębickiego natknęły się na siły husyckie w rejonie wsi Stary Wielisław. Pomimo braków własnych taborów, książę ziębicki zdecydował się na walną bitwę. Przeprawił siły przez Bystrzycę Dusznicką i z marszu uderzył na utworzony przez siły czeskie szyk taborowy (wagenburg). Nierozważny, frontalny atak ciężkozbrojnego rycerstwa śląskiego zakończył się militarną katastrofą. Pod siłą husyckiego ognia uderzenie błyskawicznie się załamało, a armia Jana ziębickiego poszła w rozsypkę. Dzieła zniszczenia dokończyło kontruderzenie sił czeskich. Książę Jan ziębicki poległ opuszczony przez własne rycerstwo.
Szacuje się, że w bitwie poległo około 700 Ślązaków. Wraz ze śmiercią Jana ziębickiego wygasła linia Piastów ziębickich, a księstwo ziębickie włączono bezpośrednio do Korony Czech.
Bitwa w kulturze i sztuce.
Wydarzenia bitwy pod Czerwoną Górą były kilkukrotnie inspiracją dla batalistów:

</doc>
<doc id="1152828" url="https://pl.wikipedia.org/wiki?curid=1152828" title="Dzwonek rapunkokształtny">
Dzwonek rapunkokształtny



</doc>
<doc id="1152831" url="https://pl.wikipedia.org/wiki?curid=1152831" title="Svn">
Svn



</doc>
<doc id="1152833" url="https://pl.wikipedia.org/wiki?curid=1152833" title="Parafia Matki Bożej Nieustającej Pomocy w Hucie">
Parafia Matki Bożej Nieustającej Pomocy w Hucie

Parafia Matki Bożej Nieustającej Pomocy w Hucie – jest to rzymskokatolicka parafia dekanatu szydłowieckiego, przynależącego do diecezji radomskiej. Wyłoniona z parafii Chlewiska.
Historia.
Parafia została erygowana 1 sierpnia 1987 przez bp. Edwarda Materskiego. Kościół pw. Matki Bożej Nieustającej Pomocy, według projektu arch. Stanisława Dworaka, zbudowano w stanie surowym w latach 1989–1996 staraniem ks. Stanisława Pałkiewicza. Kościół jest budowlą jednonawową. 
Kościół filialny pw. Miłosierdzia Bożego w Budkach, według projektu arch. Tadeusza Bedyńskiego zbudowany w latach 1988–1992 staraniem ks. Stanisława Pałkiewicza. Kościół jest z cegły czerwonej i siporeksu, a fundamenty z kamienia. Jest budowlą jednonawową. 
Stan obecny.
Parafia posiada dwa kościoły: kościół parafialny Matki Bożej Nieustającej Pomocy oraz kościół filialny Bożego Miłosierdzia w Budkach II z cmentarzem grzebalnym.
Grupy parafialne.
Liturgiczna Służba Ołtarza

</doc>
<doc id="1152838" url="https://pl.wikipedia.org/wiki?curid=1152838" title="Glögg">
Glögg

Glögg – rodzaj grzanego wina, wywodzący się ze Szwecji, ale popularny w całej Skandynawii oraz w Finlandii i w Estonii. Napój przyrządza się, podgrzewając wymieszane ze sobą składniki: czerwone wino, miód, przyprawy (cynamon, goździki, imbir), skórkę pomarańczową oraz bakalie - najczęściej migdały i rodzynki, napój można wzmocnić również alkoholem: wódką, akvavitem lub koniakiem. W sklepach można kupić gotowy glögg, który często jest w wersji bezalkoholowej. 
Glögg jest bardzo popularnym napojem w Skandynawii w okresie Świąt Bożego Narodzenia. Tradycyjnie podaje się go w kubkach wraz z rodzynkami i migdałami.

</doc>
<doc id="1152840" url="https://pl.wikipedia.org/wiki?curid=1152840" title="Glogg">
Glogg



</doc>
<doc id="1152841" url="https://pl.wikipedia.org/wiki?curid=1152841" title="CŻKH">
CŻKH



</doc>
<doc id="1152842" url="https://pl.wikipedia.org/wiki?curid=1152842" title="Kombajn górniczy">
Kombajn górniczy

Kombajn górniczy – maszyna górnicza wykonująca równocześnie kilka operacji wchodzących w skład procesu wybierania kopaliny użytecznej; maszyny te najczęściej łączą dwie lub trzy operacje: urabianie calizny, ładowanie urobku i transportowanie urobku, stąd też bywają urabiająco-ładujące, ładująco-transportujące lub urabiająco-ładująco-transportujące.
Dalszy podział maszyn przeprowadza się na podstawie sposobów urabiania calizny, ładowania oraz transportowania urobku. 
Maszyny urabiająco-ładujące dzielą się, ze względu na sposób urabiania na:
Z maszyn ładująco-transportujących największe znaczenie ma zgarniarka ładująca - maszyna kołowrotowa z narzędziem roboczym w postaci zgarniaka ciągnionego liną; umieszczona jest na pomoście, na którym nabrany przez zgarniak urobek podnoszony jest do góry i wsypywany do wozów. Z maszyn urabiająco-ładująco-transportujących najczęściej stosowane są frezoprzenośniki ślimakowe, w których obracający się frez ślimakowy o zwojach zaopatrzonych w noże równocześnie urabia, ładuje i transportuje urobek, oraz wręboprzenośniki łańcuchowe, które za pomocą łańcuchów ze zgrzebłami równocześnie wycinają urobek z calizny, ładują go i transportują po spągu wyrobiska.

</doc>
<doc id="1152844" url="https://pl.wikipedia.org/wiki?curid=1152844" title="LiM-5">
LiM-5



</doc>
<doc id="1152846" url="https://pl.wikipedia.org/wiki?curid=1152846" title="LiM-1">
LiM-1



</doc>
<doc id="1152851" url="https://pl.wikipedia.org/wiki?curid=1152851" title="Kod da Vinci (gra komputerowa)">
Kod da Vinci (gra komputerowa)

Kod da Vinci (z ang. "The Da Vinci Code") — gra wideo bazująca na powieści Dana Browna "Kod Leonarda da Vinci", wydana na platformy PlayStation 2, Xbox i Microsoft Windows. Gra nie jest powiązana z filmem, więc postacie w grze nie przypominają tych, znanych z adaptacji filmowej.
"Kod da Vinci" to trzecioosobowa przygodowa gra akcji. Jej fabuła oparta jest na książce o tym samym tytule i zawiera kilka elementów, które nie występują ani w powieści, ani w filmie. Gra została zaprezentowana na targach E3 w Los Angeles 10 maja 2006 r. Została stworzona przez The Collective i wydana 15 maja 2006 r. przez 2K Games.
Celem w grze jest odnalezienie Świętego Graala. Aby to osiągnąć, gracz musi zbierać wskazówki, rozwiązywać łamigłówki i omijać lub pokonywać przeciwników.
Tworzenie gry.
Według głównego artysty gry, Davida Roberta Donatucciego, tworzenie gry rozpoczęło się na początku 2005 r.
Odbiór gry.
Gra została odebrana przez krytyków raczej w większości kiepsko. Krytykowana była za słabą realizację i zabugowaną rozgrywkę. BBC News powiedziało o grze, że jest to "frustrująca adaptacja z niekończącymi się scenami dialogowymi i niejednolitą rozgrywką.(...) Większa część gry to bezwiedne poruszanie się po kościołach, galeriach sztuki i majestatycznych domach". GameSpy nazwał grę "kiepską próbą zarobienia pieniędzy na udanej serii" o kiepskiej oprawie i frustrującym systemie walki. W czasopiśmie CD-Action gra otrzymała ocenę 4/10 i została opisana jako gra o kiepskim interfejsie i braku logiki w fabule.

</doc>
<doc id="1152857" url="https://pl.wikipedia.org/wiki?curid=1152857" title="Parafia Podwyższenia Krzyża w Majdowie">
Parafia Podwyższenia Krzyża w Majdowie

Parafia Podwyższenia Krzyża Świętego w Majdowie – rzymskokatolicka parafia dekanatu szydłowieckiego, przynależącego do diecezji radomskiej. Parafia erygowana w 1957 roku, wyłoniona z parafii św. Zygmunta w Szydłowcu. 
Historia.
Jeszcze przed wojną nabożeństwa we wsi odprawiano przy przydrożnym krzyżu lub w szkole. W latach 1944–1946 drewniany kościół na boisku szkolnym należącym do Lasów Państwowych zbudowali bez pozwolenia mieszkańcy wsi. Poświęcił go 26 sierpnia 1948 roku pełniący funkcje dziekana ks. Jan Węglicki. Po podpisaniu umowy dzierżawy placu na którym stał kościół biskup Jan Kanty Lorek erygował parafię 16 stycznia 1957 roku. Pierwszym proboszczem został ks. Jan Stępień. Kościół w Majdowie odnowiono w 1974 roku, a przebudowano na murowany w latach 1983–1996. Poświęcenia kościoła dokonał w 1987 roku, bp. Edward Materski. Jest świątynią murowaną z cegły czerwonej. 
Grupy parafialne.
LSO, KŻR, KSM, Grupa Modlitewna "Margaretka", schola "Animato"

</doc>
<doc id="1152858" url="https://pl.wikipedia.org/wiki?curid=1152858" title="WSK-Mielec">
WSK-Mielec



</doc>
<doc id="1152861" url="https://pl.wikipedia.org/wiki?curid=1152861" title="Teltow">
Teltow

Teltow − miasto w Niemczech w kraju związkowym Brandenburgia, w powiecie Potsdam-Mittelmark, od północy graniczące z berlińską dzielnicą Steglitz-Zehlendorf. Liczy 21 226 mieszkańców (stan na 31 grudnia 2008).
W mieście rozwinął się przemysł elektroniczny, farmaceutyczny oraz precyzyjny.
Współpraca.
Miejscowości partnerskie:

</doc>
<doc id="1152863" url="https://pl.wikipedia.org/wiki?curid=1152863" title="Ruandyjskie Siły Powietrzne">
Ruandyjskie Siły Powietrzne



</doc>
<doc id="1152875" url="https://pl.wikipedia.org/wiki?curid=1152875" title="Zijadat Allah I">
Zijadat Allah I

Zijadat Allah I ibn Ibrahim (arab. زيادات الله الأول) (ur. 788, zm. 838) był trzecim emirem z dynastii Aghlabidów w Ifrikijji w latach 817–838.
Abu Muhammand Zijadat Allah I objął tron po swoim bracie Abdallahu I (812–817) jako emir Ifrikijji. Podczas jego rządów stosunki między dynastią panującą z jednej strony a prawnikami z Kairuanu ("fukaha") i oddziałami arabskimi ("dżund") z drugiej strony pozostawały napięte.
Bunty arabskich oddziałów miały miejsce już w czasie rządów Ibrahima I, ojca Zijadata i pierwszego emira Ifrikijji z dynastii Aghlabidów. Nowy bunt wybuchł w 823 w mieście Kasrin. Dowódca buntowników Amr ibn Muawija, został pojmany i stracony razem z dwoma synami. Nie zakończyło to buntów, bo w lipcu 824 pod Tunisem doszło do starcie z wojskami Mansura at-Tunbudiego, który pokonał oddziały Aghlabidów i 3 września zajął Kairuan, a potem rozpoczął oblężenie Zijadata Allaha I w Al-Abbasiji.
W październiku 824 Zijadata Allaha I pokonał część zbuntowanych oddziałów dżundu. Pozostali buntownicy ukryli się w byłych bizantyjskich zamkach i w maju następnego roku pod wodzą Amira ibn Nafiego pokonali straż przyboczną emira złożoną z murzyńskich wojowników i ponownie oblegli Zijadata Allaha I w Al-Abbasiji.
Rebelianci zajęli większą część emiratu, a Aghlabidzi utrzymywali się jedynie na wybrzeżu między Susą a Gabesem oraz na pobrzeżu Trypolitanii. Bunt dżundu udało się stłumić przy pomocy Berberów z plemienia Zenata z pogranicza trypolitańskiego. W bitwie pod Tajkus niedaleko Tuzar oddziały Amira ibn Nafiego zostały rozbite, później wśród powstańców wybuchły walki wewnętrzne, co umożliwiło emirowi spacyfikowanie do 833 pozostałości rebelii.
Zijadat Allaha I rozpoczął kampanie we Włoszech by skierować tam niezdyscyplinowane oddziały arabskie. 15 czerwca 827 10-tysięczną armia opuściłą port w Susie i rozpoczęła podbój Sycylii z rąk Cesarstwa Bizantyjskiego, pod wodzą sędziwego kadiego Kairuanu Asada ibn al-Furata. Po trzech dniach żeglugi wojska zeszły na ląd w Mazara na zachodzie Sycylii. Mimo początkowego odparcia przez Bizantyjczyków, udało im się podbić Palermo we wrześniu 831. Walki o władzę na stałym lądzie we Włoszech dostarczyły dalszych możliwości do podbojów i grabieży — prośba o pomoc księcia Neapolu umożliwiła utworzenie punktu oparcia w południowych Włoszech i rozpoczęcie rozległych wypadów przeciw chrześcijanom. Podbój Sycylii został zakończony w 902 roku.
Kondycja gospodarcza królestwa, wbrew politycznym rozruchom, umożliwiała znaczący program budowlany. Meczet Ukba ibn Nafiego w Kairuanie został odnowiony i przebudowany, a obronność miasta rozbudowana.
Po śmierci Zijadata Allaha I emirem został jego brat Al-Aghlab ibn Ibrahim (838–841).

</doc>
<doc id="1152877" url="https://pl.wikipedia.org/wiki?curid=1152877" title="Campanula bohemica">
Campanula bohemica



</doc>
<doc id="1152879" url="https://pl.wikipedia.org/wiki?curid=1152879" title="Campanula baumgartenii">
Campanula baumgartenii



</doc>
<doc id="1152880" url="https://pl.wikipedia.org/wiki?curid=1152880" title="Droga krajowa B473 (Niemcy)">
Droga krajowa B473 (Niemcy)

Droga krajowa 473 () – niemiecka droga krajowa przebiegająca na osi północ - południe i jest połączeniem drogi B67 w Bocholt przez autostradę A3 na węźle "Hamminkeln" z drogą B8 w Wesel w Nadrenii Północnej-Westfalii.
Droga, jest oznakowana jako B473 od początku lat 60. XX w.

</doc>
<doc id="1152890" url="https://pl.wikipedia.org/wiki?curid=1152890" title="Clive Nolan">
Clive Nolan

Clive Ashley Nolan, brytyjski kompozytor, wokalista, klawiszowiec i producent, reprezentujący rock neoprogresywny, członek licznych zespołów: Arena, Pendragon, Shadowland, Neo, Casino, Strangers On A Train i innych.
Przebieg kariery.
Clive Nolan sławę zyskał jako klawiszowiec zespołu Pendragon, do którego to wciągnął go przyjaciel z dzieciństwa, Nick Barrett. Od tego czasu brał udział w wielu progresywnych projektach.

</doc>
<doc id="1152894" url="https://pl.wikipedia.org/wiki?curid=1152894" title="Siemion Bogdanow">
Siemion Bogdanow

Siemion Ilijcz Bogdanow, (ur. w Petersburgu, zm. 12 marca 1960 w Moskwie) – radziecki dowódca wojskowy, marszałek wojsk pancernych ZSRR, dowódca wojsk pancernych i zmechanizowanych RKKA (1948–1953), komendant Akademii Wojsk Pancernych (1954–1956), dwukrotny Bohater Związku Radzieckiego (1944, 1945).
Życiorys.
Urodził się w Petersburgu w rodzinie robotniczej. Uczestnik I wojny światowej. W czerwcu 1918 wstąpił do Armii Czerwonej, uczestnik wojny domowej, uczestniczył w tłumieniu powstania tambowskiego oraz w wojnie polsko-bolszewickiej.
Po zakończeniu wojny domowej, w 1923 ukończył Wyższą Wojskową Szkołę Pedagogiczną i zajmował stanowiska sztabowe. W 1930 ukończył wyższy kurs strzelecko-taktyczny i został dowódcą pułku strzeleckiego, a następnie szkolnego pułku zmechanizowanego. W 1936 ukończył kurs przy Akademii Wojskowej Mechanizacji i Motoryzacji. 1 maja 1938 został aresztowany i do 27 października 1939 był osadzony w więzieniu, w grudniu 1939 przywrócono go do służby wojskowej W marcu 1941 został dowódcą 30 Dywizji Pancernej 14 Korpusu Zmechanizowanego Zachodniego Specjalnego Okręgu Wojskowego.
Po ataku Niemiec na ZSRR dowodził w stopniu pułkownika 30 Dywizją Pancerną uczestnicząc w próbie odblokowania broniącej się twierdzy Brześć. W marcu 1942 mianowany dowódcą wojsk pancernych 10 Armii. Od 19 maja 1942 do 7 września 1942 dowódca 12 Korpusu Pancernego. 21 lipca 1942 mianowany generałem majorem. Od 1942 należał do WKP(b). 26 września 1942 został dowódcą 6 Korpusu Zmechanizowanego (9 stycznia 1943 przemianowany na 5 Gwardyjski Korpus Zmechanizowany), którą to funkcję pełnił do 25 lutego 1943, a następnie od 11 marca do 24 sierpnia 1943 dowódca 9 Korpusu Pancernego. 7 lipca 1943 awansował do stopnia generała porucznika.
W sierpniu 1943 został dowódcą 2 Armii Pancernej (20 października 1944 przemianowana na 2 Gwardyjską Armię Pancerną). Jako dowódca armii uczestniczył w walkach pod Moskwą, a następnie w ofensywach wojsk radzieckich, m.in. w operacji orłowskiej (1943), operacji korsuń-szewczenkowskiej, humańsko-botoszańskiej i brzesko-lubelskiej. Dowodził armią w walkach na terenie Polski a następnie Niemiec, 23 lipca 1944 został ciężko ranny w rejonie Lublina i przez 5 miesięcy przebywał w szpitalu; wrócił na front w styczniu 1945 i wziął udział w operacji wiślańsko-odrzańskiej. Dowodził armią w operacji berlińskiej oraz w szturmie Berlina.
11 marca 1944 po raz pierwszy nagrodzony tytułem Bohatera Związku Radzieckiego za dowodzenie armią w walkach pod Humaniem na Ukrainie. 6 kwietnia 1945 po raz drugi nagrodzony tytułem Bohatera Związku Radzieckiego za rozgromienie wojsk niemieckich w rejonie Warszawy, za dowodzenie wojskami w trakcie forsowania Noteci i Odry oraz zajęcia Pomorza Zachodniego, mianowany na stopień generała pułkownika.
Po zakończeniu II wojny światowej nadal dowodził 2 Gwardyjską Armią Pancerną, a 1 czerwca 1945 został mianowany na stopień marszałka wojsk pancernych. W maju 1947 został dowódcą wojsk pancernych radzieckiej Grupy Wojsk Okupacyjnych w Niemczech. W sierpniu 1948 mianowany I zastępcą dowódcy, a w listopadzie 1948 dowódcą wojsk pancernych i zmechanizowanych Armii Radzieckiej, funkcję tę pełnił do 1953. W latach 1953–1954 dowódca 7 Armii Zmechanizowanej, a następnie w latach 1954–1956 komendant Akademii Wojsk Pancernych.
W maju 1956 roku z powodu choroby przeniesiony do rezerwy.
Zmarł w dniu 12 marca 1960 roku w Moskwie i został pochowany na Cmentarzu Nowodziewiczym. Jego imieniem nazwano ulicę w Moskwie. W Petersburgu ustawiono jego popiersie.
Odznaczenia.
i inne

</doc>
<doc id="1152897" url="https://pl.wikipedia.org/wiki?curid=1152897" title="Dudleya">
Dudleya

Dudleya – rodzaj sukulentów z rodziny gruboszowatych. Do rodzaju należy 46 gatunków. Występują one w zachodniej części Stanów Zjednoczonych oraz w północno-zachodnim Meksyku.
Systematyka.
Rodzaj "Dudleya" należy do podrodziny "Sempervivoideae", rodziny gruboszowatych ("Crassulaceae"), do rzędu skalnicowców ("Saxifragales") i wraz z nim do okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Saxifraganae" Reveala, rząd skalnicowce ("Saxifragales" Dumort.), rodzina gruboszowate ("Crassulaceae" DC. in Lam. &amp; DC.), rodzaj "Dudleya".

</doc>
<doc id="1152902" url="https://pl.wikipedia.org/wiki?curid=1152902" title="C. K. Sąd powiatowy w Birczy">
C. K. Sąd powiatowy w Birczy

C. K. Sąd powiatowy w Birczy – sąd powiatowy, znajdujący się w Birczy od utworzenia powiatu birczańskiego w 1850, przez jego likwidację 30 września 1876 i włączenie do powiatu dobromilskiego, aż do końca obecności władz austro-węgierskich w 1918. Funkcjonował on później jako Sąd Powiatowy w Birczy przez okres międzywojenny i okres II wojny światowej, oraz krótko po niej, do 1948, jako sąd rejonowy.
C.K. Sąd powiatowy w Birczy podlegał C.K. Sądowi Obwodowemu w Sanoku.
W roku 1881.
W 1881 sąd składał się z jednego sędziego (Henryk Emil Janiszewski), jednego adiunkta (Ludwik Riss), jednego kancelisty (Karol Salaryk) i dwóch woźnych.
Kasa sądu znajdowała się w c.k. urzędzie podatkowym w Dobromilu.
W roku 1884.
W 1884 sąd składał się z jednego sędziego (jw.), jednego adiunkta (jw.), jednego kancelisty (Cyryl Ochnicz) i dwóch woźnych. Kasa sądu była w c.k. urzędzie podatkowym w Dobromilu. Notariuszem był Władysław Zawadzki.
Według informacji prasowej z 16 sierpnia 1896 cały skład osobowy sądu w Birczy (od naczelnika po woźnego) wniósł prośbę o przeniesienie.
W roku 1900.
W roku 1900 sąd składał się z jednego sędziego (radca Maryan Mayer), trzech adiunktów (Jan Józef Dębicki, Bronisław Ludwik Świderski, Samuel Nebenzahl), pięciu urzędników kancelarii (oficjel Mikołaj Machłaj, oficjel Franciszek Stenitschka, kanclerz Henryk Bocheński, kanclerz Stanisław Weinar, kanclerz Stanisław Bukowski), trzech woźnych.
Kasa sądu znajdowała się w c.k. urzędzie podatkowym w Birczy. Notariuszem był Antoni Dobrzański.
W roku 1911.
Radca i naczelnik i sądu: Jan Wacław Hroboni.
W roku 1913.
W 1913 Sąd składał się z jednego naczelnika sądu (Jan Wacław Hroboni), jednego sędziego powiatowego (Mark Leon Leib), dwóch sędziów (Ludwik Kantor, Stanisław Rutkowski), czterech urzędników (starszy oficjel Apolinary Andrzejowski, oficjel Wiktor Miśniakiewicz, kanclerz Konstanty Melnyk, kanclerz Ambroży Kostyszyn) i trzech woźnych.
Kasa sądu znajdowała się w C.K. Urzędzie podatkowym w Birczy.
Taksatorami dóbr dla okręgu Sądu powiatowego byli: Jan Janiszewski z Leszczawy Dolnej i Kazimierz Nowosielecki z Kuźminy, notariuszem był Wincenty Gabryelski.

</doc>
<doc id="1152903" url="https://pl.wikipedia.org/wiki?curid=1152903" title="Takeo Miki">
Takeo Miki

 – japoński polityk, premier Japonii.
Życiorys.
Był politykiem Partii Liberalno-Demokratycznej, a w latach 1974–1976 jej przewodniczącym. W latach 1966–1968 był ministrem spraw zagranicznych. Od 1972 do 1974 był wicepremierem, a od grudnia 1974 do grudnia 1976 roku premierem.

</doc>
<doc id="1152906" url="https://pl.wikipedia.org/wiki?curid=1152906" title="Sam na sam (album Ewy Farnej)">
Sam na sam (album Ewy Farnej)

Sam na sam – trzeci studyjny (pierwszy polski) album Ewy Farnej wydany 9 listopada 2007 roku nakładem Universal Music Polska.
Utwory z albumu są polskimi przekładami kompozycji z wydanego w języku czeskim debiutanckiego krążka Ewy – "Měls mě vůbec rád". Na płycie znajduje się 11 utworów wykonanych w języku polskim, utrzymanych w stylistyce pop rock.
14 grudnia 2011 roku album uzyskał status złotej płyty. 
Twórcy.
Zespół:
Mix i mastering:

</doc>
<doc id="1152907" url="https://pl.wikipedia.org/wiki?curid=1152907" title="Muhammad II ibn Ahmad">
Muhammad II ibn Ahmad

Muhammad II ibn Ahmad (Abu al-Gharanik) (arab. محمد الثاني ابن أحمد) (? – zm. 875)
był ósmym emirem z dynastii Aghlabidów w Ifrikiji w latach 864-875.
Objął tron po swym stryju Zijadacie Allahu II (863-864), odziedziczywszy po poprzednikach
stabilne i dobrze prosperujące państwo. Jako esteta lubujący się w winie i polowaniach, dobrze się czuł, gdy oddawał się
skrajnemu zbytkowi i przejawom przepychu. Jego królestwo dokonało podboju Malty (870), a wypady na stały ląd
Włoch wystarczyły by wymusić trybut od papieża Jana VIII.
Pod koniec jego rządów karawana pielgrzymów z Mekki sprowadziła dżumę do Ifrikiji – to oraz nastanie
głodu doprowadziło do poważnego wyludnienia i osłabienia królestwa.
Jego następcą został jego brat Ibrahim II ibn Ahmad (875-902).

</doc>
<doc id="1152908" url="https://pl.wikipedia.org/wiki?curid=1152908" title="Zofia Kozłowska-Budkowa">
Zofia Kozłowska-Budkowa

Zofia Kozłowska-Budkowa (ur. 1 grudnia 1893 w Lipnicy, zm. 29 sierpnia 1986 w Krakowie) – polska historyczka, mediewistka, profesor Uniwersytetu Jagiellońskiego.
Życiorys.
Pochodziła z rodziny ziemiańskiej o tradycjach patriotycznych Jej dziadek Leon Strasburger był uczestnikiem powstania styczniowego. Jej rodzicami byli właściciel Lipnicy i Rembieszyc Romuald Rafał Ksawery Kozłowski (ur. 1864) i Lucyna ze Strasburgerów (1873-1944). Miała liczne rodzeństwo: dwie siostry: Helenę (1894-1945) i Annę (1896-1944) oraz dwóch braci: Kazimierza (ur. 1897) i Edwarda (ur. 1899). Siostra Helena Kozłowska-Dąbrowska była jedną z pierwszych studentek na Akademii Sztuk Pięknych w Krakowie – studiowała u Ignacego Pieńkowskiego.
Zofia po otrzymaniu wykształcenia domowego uczyła się w szkole Marii Krzyżanowskiej, a następnie do 1911 w Polskiej Szkole Handlowej w Kielcach. Maturę zdała w gimnazjum w Rydze (1912). Od 1913 studiowała początkowo jako wolna słuchaczka na Uniwersytecie Jagiellońskim. W tym czasie zaangażowała się w niepodległościową działalność polityczną w stowarzyszeniu młodzieży socjalistycznej „Promień” i w Oddziale Żeńskim Związku Strzeleckiego w Krakowie. Należała do grona założycielek Ligi Kobiet Polskich Pogotowia Wojennego w kwietniu 1913 r. w Warszawie. W latach I wojny światowej po powtórnym zdaniu matury Zakopanem w pracowała jako nauczycielka w Kielcach. Była wówczas działaczką okręgu kieleckiego Ligi Kobiet Polskich Pogotowia Wojennego, a także członkinią Polskiej Organizacji Wojskowej. Była także od IX 1915 członkinią Rady LKP PW oraz członkiem redakcji „Ziemi Kieleckiej”. Pod koniec 1916 powróciła na studia historyczne na UJ. Podjęła także działalność w krakowskim kole Ligi Kobiet Galicji i Śląska. W 1918 roku przystąpiła do młodzieżowego koła Polskiej Partii Socjalistycznej.
W 1918 roku Zofia napisała memoriał do Senatu Akademickiego o dopuszczenie kobiet na Wydział Prawa, który specjalna delegacja zaniosła do rektora i dziekana prawa. W przypadku odmownej odpowiedzi planowano „awantury”. Jednak nie było to konieczne.
Po zachorowania na grypę hiszpankę i okresie niemal dwuletniej rekonwalescencji (1919-1921) pracowała na prywatnej pensji w Krakowie i w Pracowni Atlasu Historycznego PAU W 1923 obroniła pracę doktorską poświęconą klasztorowi cysterskiemu w Koprzywnicy, której promotorem był Władysław Semkowicz. W latach 1924–1934 była zatrudniana okresowo na Uniwersytecie Jagiellońskim, m.in. przez pewien czas pracowała w Obserwatorium Astronomicznym. Z UJ związana była do momentu przejścia na emeryturę. Habilitację uzyskała w 1937 roku. W latach 1937–1939 pracowała na stanowisku adiunkta w Katedrze Nauk Pomocniczych Historii UJ. Podczas II wojny światowej prowadziła tajne seminarium w zastępstwie aresztowanego przez Niemców jej mistrza W. Semkowicza, zajęła się również zabezpieczeniem zbiorów uczelni. Po wyzwoleniu w 1945 objęła stanowisko adiunkta, a w 1954 roku – profesora nadzwyczajnego na UJ.
Od 1927 była żoną archiwisty i historyka Włodzimierza Budki (1894-1977), mieli córkę Anielę. Pochowana na Cmentarzu Rakowickim w Krakowie razem z mężem i córką oraz siostrzenicą Anną Dąbrowską (córką siostry Heleny Kozłowskiej-Dąbrowskiej). Pozostawiła po sobie "Wspomnienia z lat 1893–1923", opublikowane w 2018 r.
Twórczość naukowa.
Jako historyczka specjalizowała się w naukach pomocniczych historii i źródłoznawstwie. Drugim ważnym nurtem jej zainteresowań badawczych była problematyka historii Uniwersytetu Jagiellońskiego. Była także autorką wielu haseł do Polskiego Słownika Biograficznego. Przygotowała m.in. krytyczne wydanie "Rocznika kapituły krakowskiej". Współzałożycielka „Małopolskich Studiów Historycznych”, których była pierwszym redaktorem naczelnym. Jak napisał Stanisław Szczur: w "dorobku naukowym Zofii Kozłowskiej-Budkowej brak prac syntetycznych, obszernych monografii, czy uniwersyteckich podręczników. Ten rodzaj twórczości naukowej wyraźnie Jej nie odpowiadał. Była mistrzynią szczegółu. Ważna była. dla Niej treść nie objętość. Liczył się precyzyjnie skonstruowany przypis, udostępnienie badaczom konkretnej informacji źródłowej, wiadomości o znalezionym rękopisie. Nad własnymi tekstami pracowała długo, skracając i niszcząc kolejne wersje". Z kolei Arkadiusz Więch podkreśla, że "znana była powszechnie jako mistrzyni posługiwania się małą formą. Nie była autorką żadnej monografii w ścisłym słowa tego znaczeniu, jednakże wiele napisanych przez nią artykułów miało fundamentalny charakter dla prac podejmowanych przez kolejnych historyków""."
Wybrane publikacje i edycje źródeł.
Bibliografię całości prac Zofii Kozłowskiej-Budkowej za lata 1922–1988 zamieścił w swym artykule Stanisław Szczur.

</doc>
<doc id="1152909" url="https://pl.wikipedia.org/wiki?curid=1152909" title="Ingo Schulze">
Ingo Schulze

Ingo Schulze (ur. 15 grudnia 1962 w Dreźnie) – niemiecki pisarz.
Syn profesora fizyki i lekarki. Po rozwodzie rodziców wychowywała go matka. W latach 1983-1988 studiował filologię klasyczną oraz germanistykę na Uniwersytecie w Jenie. Przez dwa lata, od września 1988, do lutego 1990, pracował w teatrze w Altenburgu. W roku 1993 sześć miesięcy spędził w Petersburgu, gdzie założył pierwszą darmową gazetę z ogłoszeniami . Od września 1993 mieszka w Berlinie.
Za swoją twórczość otrzymał wiele nagród literackich. Jego książki zostały przetłumaczone na 20 języków.

</doc>
<doc id="1152913" url="https://pl.wikipedia.org/wiki?curid=1152913" title="Droga krajowa B472 (Niemcy)">
Droga krajowa B472 (Niemcy)

Droga krajowa 472 () – niemiecka droga krajowa przebiegająca na osi wschód - zachód i jest połączeniem autostrady A8 na węźle "Irschenberg" koło Miesbachu z drogą B12 koło Marktoberdorf w Bawarii.
Droga przebiega przez Przedgórze Alpejskie i zapewnia na całej swej długości panoramę Alp patrząc na południe.

</doc>
<doc id="1152914" url="https://pl.wikipedia.org/wiki?curid=1152914" title="Muzeum Uzbrojenia w Poznaniu">
Muzeum Uzbrojenia w Poznaniu

Muzeum Uzbrojenia w Poznaniu – muzeum wojskowe, zlokalizowane w parku Cytadela zajmującym pozostałości Fortu Winiary, oddział Wielkopolskiego Muzeum Niepodległości przy al. Armii Poznań w Poznaniu.
Charakterystyka.
Jest zlokalizowane w pozostałościach Fortu Winiary z XIX wieku, wchodzącego w skład umocnień Twierdzy Poznań, zniszczonego częściowo w 1945 w czasie zdobywania miasta przez oddziały Armii Czerwonej i mieszkańców miasta. Muzeum założone zostało w latach 60. XX wieku w dawnym laboratorium artyleryjskim ("Spezial-Kriegs-Laboratorium") i nosiło kolejno nazwy: od 1967 roku Muzeum Wyzwolenia Miasta Poznania, od 1991 – Muzeum Cytadeli Poznańskiej i od 1998 jako Muzeum Uzbrojenia. W 1985 zostało zmodernizowane i wyposażone w dwa monitory, na których można było oglądać filmy z przebiegu walk o Poznań prezentowane w technice video.
Muzeum w swoich zbiorach posiada oprócz ikonografii, fotografii i militariów także dużą kolekcję sprzętu wojskowego. W zbiorach znajdują się czołgi, samochody, samoloty, śmigłowce, haubice i armaty, będące także na wyposażeniu Wojska Polskiego. . 
Od 2012 r. Muzeum bierze udział w organizacji corocznej rekonstrukcji historycznej "Bitwa o Poznań 1945", w trakcie której na pokaz wystawiany jest sprawny sprzęt z Muzeum, jak również eksponowane są pojazdy z innych kolekcji (np. Muzeum Broni Pancernej) lub należące do osób prywatnych.
Od 2014 r. w niektóre święta i wydarzenia (np. z okazji Dnia Dziecka lub Dnia Wojska Polskiego) do zwiedzania udostępniane są wnętrza dwóch eksponatów - czołgu T-34/85 i działa samobieżnego ISU-122.
Jako oddział Wielkopolskiego Muzeum Niepodległości jest wpisane do wykazu muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 5b ustawy z dnia 21 listopada 1996 r. o muzeach. Rocznie muzeum odwiedzane jest przez ponad 40 tysięcy osób co sprawia, że jest to jedna z najpopularniejszych placówek muzealnych w Poznaniu. 

</doc>
<doc id="1152917" url="https://pl.wikipedia.org/wiki?curid=1152917" title="Histoliza">
Histoliza

Histoliza – rodzaj lizy, czyli rozpadu komórek, w którym rozpadowi ulega fragment tkanki danego organizmu. Liza zachodzi dzięki działaniu enzymów litycznych, które są uwalniane z lizosomów. Histoliza może zachodzić w czasie rozwoju embrionalnego jako mechanizm formowania się narządów, może mieć podłoże fizjologiczne (np. zużywanie się nabłonków) lub może być wynikiem procesu chorobowego. Histoliza zachodzi też po śmierci organizmu.

</doc>
<doc id="1152924" url="https://pl.wikipedia.org/wiki?curid=1152924" title="Kira (strój)">
Kira (strój)

Kira – tradycyjny strój kobiet w Bhutanie. Charakterystyczna długa do kostek suknia spięta na ramionach i przewiązana w pasie. Towarzyszy jej noszona pod spód bluzka z długimi rękawami.

</doc>
<doc id="1152926" url="https://pl.wikipedia.org/wiki?curid=1152926" title="Edward Kącki">
Edward Kącki

Edward Kącki (ur. 12 listopada 1925 w Poznaniu, zm. 18 stycznia 2022) – polski informatyk i cybernetyk, profesor nauk technicznych, rektor Wyższej Szkoły Informatyki w Łodzi.
W 1944 został wywieziony do obozu pracy w Niemczech. W 1945 wrócił do Łodzi i uczęszczał na Kurs Przygotowawczy organizowany przez Politechnikę Łódzką. W 1946 zdał maturę i rozpoczął studia jednocześnie na Wydziale Elektrycznym Politechniki Łódzkiej (w 1952 otrzymał tytuł magistra inżyniera elektryka) i na kierunku matematyka na Uniwersytecie Łódzkim. Po trzech latach studiów został zatrudniony w Katedrze Matematyki Politechniki Łódzkiej na stanowisku młodszego asystenta. Pracę naukową rozpoczął w 1954 pod kierunkiem Bronisława Sochora.
Stopnie naukowe doktora nauk technicznych (1963) i doktora habilitowanego (1966) uzyskał na Wydziale Elektrycznym PŁ. Praca doktorska nosiła tytuł "Wyznaczanie nieustalonych pól temperatury w pewnych urządzeniach elektrycznych", zaś habilitacyjna "Nagrzewanie ścianek płaskich, walcowych i kulistych ze szczególnym uwzględnieniem okresowego nagrzewania ścianek płaskich". Tytuł profesora nadzwyczajnego uzyskał w 1972, zwyczajnego w 1979. Był organizatorem Ośrodka Elektronicznej Techniki Obliczeniowej (1972) i Instytutu Informatyki Politechniki Łódzkiej (1980), którego dyrektorem był do 1996. W latach 1984–1987 pełnił funkcję dziekana Wydziału Fizyki Technicznej, Informatyki i Matematyki Stosowanej Politechniki Łódzkiej. Z jego inicjatywy w 1994 roku powstał na tym wydziale kierunek dyplomowania Informatyka. Od 1997 był rektorem Wyższej Szkoły Informatyki w Łodzi. W tej uczelni był również kierownikiem Katedry Systemów Ekspertowych i Sztucznej Inteligencji. W latach 1990–2003 był prezesem Zarządu Głównego Polskiego Towarzystwa Informatyki Medycznej. Był reprezentantem Polski w International Medical Informatics Association oraz w European Federation of Medical Informatics. Od 1994 był członkiem Komitetu Naukowego PAN Biocybernetyki i Inżynierii Biomedycznej. Od 1997 był członkiem Nowojorskiej Akademii Nauk oraz członkiem honorowym Polskiego Towarzystwa Systemowego i International Neutral Network Society. Edward Kącki był promotorem 37 prac doktorskich, autorem lub współautorem ponad 294 artykułów naukowych oraz 22 książek (w tym 7 monografii). Był twórcą trzech szkół naukowych: Modelowania i języków badań symulacyjnych (1967), Algorytmów optymalizacji systemów o rozłożonych parametrach (1967), Sztucznej inteligencji (1972).
Nagrody i odznaczenia: Krzyż Oficerski Orderu Odrodzenia Polski (za zorganizowanie od podstaw Instytutu Informatyki Politechniki Łódzkiej), Nagroda Naukowa Miasta Łodzi, odznaka Zasłużony Działacz Kultury (za popularyzację nauki), Srebrna i Złota Odznaka NOT, Zasłużony dla Cybernetyki, kilka Nagród Ministra MEN (za prace naukowe, kształcenie kadry naukowej, opublikowane książki).

</doc>
<doc id="1152928" url="https://pl.wikipedia.org/wiki?curid=1152928" title="Rezerwat przyrody Růžák">
Rezerwat przyrody Růžák

Rezerwat przyrody Růžák (czes. "Národní přírodní rezervace Růžák") – rezerwat przyrody w Czechach.
Rezerwat położony jest w północnych Czechach w środkowo-południowej części Wyżyny Dieczyńskiej (czes. "Děčínská vrchovina"), na obszarze Parku Narodowego Czeska Szwajcaria (czes. "NP České Švýcarsko") , około 7,9 km na południowy wschód od centrum miejscowości Hřensko i około 1 km na północny zachód od wsi Srbská Kamenice w powiecie Děčín.
Rezerwat leśno-florystyczny. Obejmuje całą górę Růžovský vrch o charakterystycznym kształcie foremnego stożka, od wysokości ok. 440 m n.p.m. po szczyt (619 m n.p.m.). Jest to najwyżej położony rezerwat w Czeskiej Szwajcarii. Na terenie rezerwatu rośnie przeważnie buczyna z zespołem oraz licznymi gatunkami roślinności chronionej. W szczytowych partiach rosną buki, na bazaltowym podłożu, w dolnych partiach rezerwatu na podłożu czwartorzędowym buki wraz z jaworami przemieszane ze świerkiem tworzą starodrzew.
Rezerwat przyrody Růžák został utworzony w 1973 r. Jest to rezerwat obejmujący las oraz grunty leśne o łącznej powierzchni 118 ha, utworzony dla ochrony wielu rzadkich gatunków roślin chronionych oraz naturalnych zbiorowisk leśnych. Rezerwat utworzono głównie dla ochrony ścisłej stanowisk rzadkich gatunków chronionej roślinności wilgociolubnej i ciepłolubnej. Na występujące tutaj roślinne piętro wielki wpływ ma orientacja bazaltowej góry w stosunku do stron świata. Na południowo-zachodnich i północno-zachodnich zboczach góry rośnie przytulia wonna, żywiec dziewięciolistny, perłówka jednokwiatowa i paprotnik kolczysty. Na południowo-wschodnich, północno-wschodnich i wschodnich zboczach rośnie kostrzewa leśna. W wilgotnych miejscach rośnie przetacznik górski, a na gruzowiskach skalnych ciemiężyk białokwiatowy, dzwonek brzoskwiniolistny, lepnica zwisła i niektóre górskie gatunki mchu, między innymi naleźliny. NPR Růžák jest jednym z ważniejszych miejsc występowania mięczaków na obszarze północnych Czech. Na terenie parku gnieżdżą się m.in. dzięcioł czarny, muchołówka żałobna i gołąb siniak. Występują tu także traszka górska oraz jaszczurka żyworodna.

</doc>
<doc id="1152929" url="https://pl.wikipedia.org/wiki?curid=1152929" title="Nadir az-Zahabi">
Nadir az-Zahabi

Nadir az-Zahabi (ur. 7 października 1946 w Ammanie) – jordański polityk, były oficer sił powietrznych i szef linii lotniczych. Premier Jordanii od 25 listopada 2007 do 14 grudnia 2009.
Edukacja.
Nadir az-Zahabi urodził się w 1946. W 1964 ukończył szkołę Al-Husajn w Ammanie. W 1969 zdobył dyplom w dziedzinie inżynierii lotniczej w Greckiej Akademii Sił Lotniczych oraz na Cranfield University w Wielkiej Brytanii. W 1987 ukończył administrację publiczną na Auburn University w stanie Alabama w USA.
Kariera lotnicza.
W 1964 wstąpił do jordańskich sił powietrznych. W 1982 ukończył studia z zakresu inżynierii lotniczej w Wielkiej Brytanii. W 1991 został dowódcą Jordańskich Sił Powietrznych. W 1994 objął stanowisko szefa Jordańskich Królewskich Linii Lotniczych ("Royal Jordanian Airlines").
W latach 1994-1995 pełnił funkcję dyrektora Arab Air Carriers Organization. Od 1996 do 1997 był dyrektorem IATA, a w latach 1995-1998 zasiadał w radzie nadzorczej organizacji.
Polityka.
W latach 2001-2003 az-Zahabi pełnił funkcję ministra transportu. W marcu 2004 został szefem Specjalnej Strefy Ekonomicznej, utworzonej w 2002 w porcie Akaba nad Morzem Czerwonym.
22 listopada 2007 został mianowany przez króla Abdullaha II szefem rządu w następstwie przeprowadzonych dwa dni wcześniej wyborów parlamentarnych. 25 listopada 2007 odbyło się zaprzysiężenie nowego gabinetu i jego oficjalne zatwierdzenie przez parlament. Az-Zahabi objął w rządzie dodatkowo stanowisko ministra obrony.
9 grudnia 2009 premier az-Zahabi złożył dymisję na ręce króla, który misję sformowania nowego gabinetu powierzył Samirowi ar-Rifa’iowi. Zmiana na stanowisku premiera nastąpiła po rozwiązaniu parlamentu przez króla 23 listopada 2009 i instrukcjach z jego strony w sprawie reformy prawa wyborczego. Komentatorzy zarzucali parlamentowi nieefektywność w działaniu i powiązania deputowanych z aferami korupcyjnymi. 14 grudnia 2009 rząd Samira ar-Rifa’ia został zaprzysiężony przez króla.
Nadir az-Zahabi jest żonaty, ma dwóch synów oraz córkę.

</doc>
<doc id="1152938" url="https://pl.wikipedia.org/wiki?curid=1152938" title="Ibrahim II ibn Ahmad">
Ibrahim II ibn Ahmad

Ibrahim II ibn Ahmad (Abu Iszak) (arab. بو عشاق ابراهيم الثاني) (ur. 27 czerwca 850, zm. 1 października 902) był dziewiątym emirem z dynastii Aghlabidów panujących w Ifrikijji w latach 875–902.
Objął tron po śmierci swego brata Muhammada II ibn Ahmada (864–875). Pomimo odziedziczenia państwa wyludnionego przez dżumę z 874, jego panowaniu dobrze się wiodło pod względem gospodarczym. W 876 wybudował nowy pałac Ar-Rakkada niedaleko Kairuanu i zabiegał o rozwój rolnictwa przez rozbudowę systemu nawadniającego.
Jednakże początek upadku dynastii można datować od jego panowania. Mimo iż podbój Sycylii zakończono w 878, to Bizantyjczycy wyparli muzułmanów z Bari i Tarentu w Apulii po zwycięstwie na morzu. Co więcej w 882 musiano odeprzeć atak Tulunidów z Egiptu oraz stłumić kilka buntów Berberów przeciw tyrańskim rządom Ibrahima II. Od 893 rozpoczęła się działalność misyjna ismailitów pod wodzą Abu Abd Allaha asz-Szi'iego wśród berberskich Kutamów w Algierii – to w końcu miało doprowadzić do upadku Aghlabidów i pojawienia się Fatymidów.
Wzmagające się wśród ludności rozruchy przeciw tyrańskim rządom, zmusiły Ibrahima II do abdykacji na rzecz syna Abdallaha II. Udał się na Sycylię by kontynuować kampanię przeciw Bizantyjczykom i zmarł na czerwonkę pod Cosenzą podczas najazdu na Kalabrię.

</doc>
<doc id="1152943" url="https://pl.wikipedia.org/wiki?curid=1152943" title="Rejestrator dźwięków">
Rejestrator dźwięków



</doc>
<doc id="1152945" url="https://pl.wikipedia.org/wiki?curid=1152945" title="Candelaria (Portoryko)">
Candelaria (Portoryko)

Candelaria – miasto w Portoryko. Według danych szacunkowych na rok 2007 liczy 17 743 mieszkańców (dane na podstawie World Gazetteer), położone w aglomeracji San Juan.

</doc>
<doc id="1152949" url="https://pl.wikipedia.org/wiki?curid=1152949" title="KeePass">
KeePass



</doc>
<doc id="1152951" url="https://pl.wikipedia.org/wiki?curid=1152951" title="Campanula rotundifolia">
Campanula rotundifolia



</doc>
<doc id="1152953" url="https://pl.wikipedia.org/wiki?curid=1152953" title="Miłość na sprzedaż">
Miłość na sprzedaż

Miłość na sprzedaż (hiszp. "Amores de mercado") – kolumbijska telenowela wyemitowana w latach 2006-2007.
Fabuła.
Serial opowiada o zawodowym piłkarzu Diego i Lucii. Karierę Diega przerywa wypadek samochodowy, po którym wraca do swej dzielnicy. Tam spotyka Lucię. Lucia jest młodą kobietą mającą syna Adriana. Jej mąż upozorował swoje zniknięcie zostawiając ją w trudnej sytuacji finansowej i uczuciowej.
Wersja polska.
W Polsce telenowela była emitowana w telewizji Zone Romantica. Opracowaniem wersji polskiej zajęło się Studio Company Warszawa. Autorką tekstu była Agnieszka Stefańska-Feszczuk. Lektorem serialu był Zbigniew Moskal.

</doc>
<doc id="1152954" url="https://pl.wikipedia.org/wiki?curid=1152954" title="Cmentarz rzymskokatolicki przy ul. Smutnej w Sosnowcu">
Cmentarz rzymskokatolicki przy ul. Smutnej w Sosnowcu

Cmentarz rzymskokatolicki przy ul. Smutnej w Sosnowcu – cmentarz wchodzący w skład Cmentarza Wielowyznaniowego w Sosnowcu.
Historia cmentarza.
Powstał w ostatnich latach XIX wieku (około 1899 r.). Zajmuje powierzchnię 5,5 ha. Administracyjnie podlega Parafii Katedralnej pw. Wniebowzięcia Najświętszej Marii Panny przy ul. Kościelnej w Sosnowcu. W 1920 r. w centralnej części nekropolii - na mogile trzynastu uczestników pierwszego powstania śląskiego - wybudowano Mauzoleum Braci Ślązaków zwane Pomnikiem Powstańców Górnego Śląska, które zostało uroczyście odsłonięte w dniu 19 grudnia 1920 r. A w samej uroczystości udział wzięły tysiące osób, wśród nich ówczesny marszałka Sejmu Wojciecha Trąpczyńskiego. W pierwszych dniach II wojny światowej, w końcu września 1939 r., mauzoleum uległo zniszczeniu. Po wojnie - na jego gruzach - została wzniesiona jednonawowa kaplica pw. Wszystkich Świętych. Nad wejściem zachował się wykuty w kamieniu napis "Poległym Bojownikom Śląska". Sama kaplica stała się kościołem erygowanej w 1957 r. nowej parafii. Ale dopiero w 1982 r. ówczesny proboszcz ks. kanonik Stanisław Szopa uzyskał zgodę na budowę nowego kościoła. Rok później - w 1983 - został wmurowany kamień węgielny, który został poświęcony przez papieża Jana Pawła II. I 5 czerwca 1990 ordynariusz częstochowski biskup Stanisław Nowak poświęcił nową świątynię pw. Józefa Rzemieślnika przy ul. Smutnej 5. 
Na cmentarzu znajdują się okazałe grobowce rodzinne wykonane przez znane rodziny kamieniarskie. Do najciekawszych należą: grób z piaskowca rodziny Woźniaków oraz rzeźba kobiety wykuta w kamieniu na grobie rodziny Podlaskich.

</doc>
<doc id="1152955" url="https://pl.wikipedia.org/wiki?curid=1152955" title="EXist-db">
EXist-db

eXist-db – otwarty system zarządzania bazą danych, wykorzystujący technologie XML do przechowywania danych. Projekt powstał w 2000 roku, a jego twórcą jest Wolfgang Meier. W przeciwieństwie do baz relacyjnych, eXist wykorzystuje język XQuery, którego używa się do operowania na danych przechowywanych w postaci zasobów podzielonych na kolekcje (podobnie jak w systemach plików).
Zalety eXist.
eXist pozwala na przechowywanie dowolnych danych XML (bez względu na ich strukturę), co pozwala na uniknięcie konieczności tworzenia i kontrolowania struktury bazy danych. eXist obsługuje również wiele standardów XML-owych W3C takich jak XQuery, XHTML, XPath, XSL. eXist zawiera wbudowany serwer http (domyślnie Jetty lub można zainstalować eXist na kontenerze serwletów takich jak Apache Tomcat), ale jest dostępny również poprzez interfejs REST, co pozwala na łatwe tworzenie aplikacji wykorzystujących techniki AJAX. Aplikacje oparte na XForms doskonale współpracują z eXist dzięki temu, że wystarczy niewiele linii kodu, aby uaktualnić zasób XML w bazie danych (bez korzystania z kodu mapującego).

</doc>
<doc id="1152958" url="https://pl.wikipedia.org/wiki?curid=1152958" title="Cmentarz Prawosławny w Sosnowcu">
Cmentarz Prawosławny w Sosnowcu

Cmentarz Prawosławny w Sosnowcu – cmentarz wchodzący w skład Cmentarza Wielowyznaniowego w Sosnowcu.
Założony został w 1894. Zajmuje powierzchnię 0,9 ha. Związany jest z wybudowaniem cerkwi Świętych Wiery, Nadzieżdy i Ljub'wi w Sosnowcu oraz powołaniem parafii prawosławnej. Charakterystyczne jest ogrodzenie cmentarza wybudowane jako kamienny mur z dębową ażurową bramą. 

</doc>
<doc id="1152961" url="https://pl.wikipedia.org/wiki?curid=1152961" title="Cmentarz ewangelicki w Sosnowcu">
Cmentarz ewangelicki w Sosnowcu

Cmentarz ewangelicki w Sosnowcu – cmentarz wchodzący w skład Cmentarza Wielowyznaniowego w Sosnowcu. Założony w 1894 r., najciekawsza sosnowiecka nekropolia. 
Historia cmentarza.
Cmentarz został założony w 1894 r. (tę datę potwierdzają oryginalne dokumenty przechowywane w archiwum parafii ewangelickiej – spisany po rosyjsku protokół na temat przekazania, sprzedaży gruntów pod cmentarz ewangelicki oraz sprawozdanie z posiadanego majątku sporządzone dla konsystorza przez ks. Eugeniusza Ernesta Uthke). Nad cmentarzem góruje mauzoleum Dietlów, położone w centralnej części cmentarza. Cmentarz podzielony jest na 7 sektorów.
Znajdują się tutaj, między innymi, grobowce rodzinne sosnowieckich przemysłowców. 
Pochowani na cmentarzu.
Cmentarz jest nekropolią wielu sosnowiczan. Spoczywają tu m.in.:

</doc>
<doc id="1152962" url="https://pl.wikipedia.org/wiki?curid=1152962" title="Droga krajowa B471 (Niemcy)">
Droga krajowa B471 (Niemcy)

Droga krajowa 471 () – niemiecka droga krajowa okalająca Monachium na północy ze wschodu na zachód i jest połączeniem autostrady A8 na węźle "Taufkirchen-Ost" przez A99, A9, A92, A8 z autostradą A96 na węźle "Inning am Ammersee" w Bawarii.
Fragment między autostradą A92 a Fürstenfeldbruck spełnia parametry drogi ekspresowej.

</doc>
<doc id="1152967" url="https://pl.wikipedia.org/wiki?curid=1152967" title="Boxes pieds-poings">
Boxes pieds-poings



</doc>
<doc id="1152969" url="https://pl.wikipedia.org/wiki?curid=1152969" title="Lelum Polelum (postacie)">
Lelum Polelum (postacie)

Lelum, Polelum – postacie z dramatu Juliusza Słowackiego "Lilla Weneda". Lelum i Polelum byli pojmanymi przez Lecha synami króla Wenedów - Derwida. Po uwolnieniu, skuci jednym łańcuchem walczyli jako jeden wódz plemienia zapowiedziany wróżbą Rozy Wenedy.

</doc>
<doc id="1152971" url="https://pl.wikipedia.org/wiki?curid=1152971" title="Yauco">
Yauco

Yauco – miasto i gmina na Portoryko. Według danych szacunkowych na rok 2000 liczy 46 384 mieszkańców. Burmistrzem miasta jest Abel Nazario Quiñones. Zostało założone w 1756.

</doc>
<doc id="1152974" url="https://pl.wikipedia.org/wiki?curid=1152974" title="Campanula trachelium">
Campanula trachelium



</doc>
<doc id="1152975" url="https://pl.wikipedia.org/wiki?curid=1152975" title="I Liceum Ogólnokształcące im. Mikołaja Kopernika w Jarosławiu">
I Liceum Ogólnokształcące im. Mikołaja Kopernika w Jarosławiu

I Liceum Ogólnokształcące im. Mikołaja Kopernika w Jarosławiu – ponadpodstawowa publiczna szkoła państwowa z siedzibą w Jarosławiu.
Szkoła mieści się w budynku powstałym w latach 1874–1876 przy ul. 3 Maja, rozbudowanym w latach późniejszych o dodatkowe skrzydło i nowoczesną salę gimnastyczną.
Rys historyczny.
Początek historii szkoły to okres przemian monarchii habsburskiej, który nastąpił po 1866 roku. Okres ten przyniósł Polakom mieszkającym w Galicji szeroką autonomię. Nastąpiła między innymi polonizacja szkolnictwa, nad którym opiekę przejęła Rada Szkolna Krajowa we Lwowie. W dniu 9 lipca 1868 roku wydała ona reskrypt na mocy którego dwuklasową szkołę realną w Jarosławiu przekształcono w szkołę trzyklasową z możliwością tworzenia następnych klas. Pierwszy egzamin dojrzałości odbył się w 1875 roku, przystąpiło do niego 29 uczniów. W latach 1874-1876 szkoła otrzymała nowy budynek przy ul. 3 Maja (w którym obecnie mieści się LO im. M. Kopernika). Nowy gmach z ogrodem i boiskiem liczył 8 klas, gabinety naukowe i dwie biblioteki (dla nauczycieli i uczniów) oraz mieszkanie dla dyrektora i tercjana. W 1877 roku dyrektorem szkoły został A. Maj.
Szkoła kształciła młodzież z Jarosławia i okolicy, lecz nie dawała możliwości podjęcia studiów uniwersyteckich. Dlatego też w 1880 roku rozpoczęto starania o przekształcenie jej w gimnazjum. Początkowo prośby były odrzucane zarówno przez Radę Szkolną, jak i samego cesarza Franciszka Józefa. Zgodę otrzymano 30 czerwca 1884. W roku szkolnym 1884/85 rozpoczęło funkcjonowanie C.K. Niższe Gimnazjum, a w 1892 kiedy odbyła się pierwsza matura zmieniono nazwę na C.K. Wyższe Gimnazjum typu klasycznego (z wiodącą łaciną, greką i historią). 21 listopada 1895 dokonano zapisu notarialnego, w którym gmina miasta reprezentowana przez burmistrza Adolfa Dietziusa pozostając właścicielem budynku i ogrodu pozwalała na ich użytkowanie przez Gimnazjalny Fundusz Szkolny tak długo, jak długo „C.K. Wyższe Gimnazjum kosztem Skarbu Państwa utrzymywane istnieć będzie”. Gmina zobowiązywała się też do utrzymania budynku i placu w stanie zdatnym do użytku.
W 1903 r. w szkole została urządzona kaplica, którą uroczyście poświęcił 11 października 1904 roku ks. bp. Karol Józef Fischer. Kaplica znajdowała się na piętrze i sąsiadowała z aulą – największą salą w gmachu, posiadającą rozsuwane drzwi oraz w środkowym oknie zegar, jedyny publiczny w mieście. Kaplica istniała do 1934 roku, gdy Kuria Biskupia w Przemyślu cofnęła pozwolenie na jej dalsze funkcjonowanie w szkole.
Zarządzeniem Kuratorium Okręgu Szkolnego w Rzeszowie z dnia 25 maja 1972 Liceum Ogólnokształcące w Jarosławiu otrzymało imię Mikołaja Kopernika. Powrót do dawnego patrona szkoły Józefa Piłsudskiego w nowej, socjalistycznej rzeczywistości nie był możliwy.
Na początku lat 70. przeprowadzono gruntowny remont budynku, wykonano nowe elewacje i wyposażono pracownie w pomoce naukowe. Kolejny remont przeprowadzany był w ostatnich latach.
Od 1974 istniały klasy o czterech profilach: humanistycznym, matematyczno-fizycznym, biologiczno-chemicznym i podstawowym.
W 1976 LO połączono z działającą w jego budynku szkołą dla pracujących i w ten sposób powstał Zespół Szkół Ogólnokształcących o jednolitej strukturze organizacyjnej. W takiej formie szkoła istniała do roku 2001. Obecnie szkoła wróciła do poprzedniej nazwy I LO im. M. Kopernika.
W okresie istnienia PRL mimo ograniczonych swobód obywatelskich i możliwości finansowych w szkole istniały liczne koła zainteresowań (sportowe, matematyczne, historyczne, pedagogiczne, biologiczne, fizyczne, chemiczne, językowe, fotograficzne, muzyczne, plastyczne itd.), działał chór, organizowane były wycieczki, uroczystości państwowe i szkolne a uczniowie zajmowali wysokie miejsce w olimpiadach przedmiotowych.
Biblioteka.
Biblioteka I Liceum Ogólnokształcącego im. Mikołaja Kopernika jest największą biblioteką szkolną w Jarosławiu i rejonie. Księgozbiór obejmuje ok. 26 tys. książek, filmów i płyt, z czego część stanowią lektury szkolne, zaś część pozostała obejmuje literaturę popularnonaukową z różnych dziedzin. Biblioteka, tak jak szkoła, liczy ponad 120 lat. Najstarsza część księgozbioru to tzw. biblioteka nauczycielska, której początki sięgają 1876 roku. W jej zbiorach do dziś znajduje się wiele cennych i wartościowych pozycji udostępnianych na miejscu. Jest to księgozbiór C.K. Wyższego Gimnazjum, a później I Gimnazjum i Liceum w Jarosławiu.

</doc>
<doc id="1152991" url="https://pl.wikipedia.org/wiki?curid=1152991" title="Juliusz Deczkowski">
Juliusz Deczkowski



</doc>
<doc id="1152992" url="https://pl.wikipedia.org/wiki?curid=1152992" title="Abdallah II ibn Ibrahim">
Abdallah II ibn Ibrahim

Abdallah II ibn Ibrahim (Abu al-Abbas; arab. أبو العباس عبد الله الثاني; ur. ?, zm. 27 lipca 903) – był dziesiątym emirem z dynastii Aghlabidów panujących w Ifrikijji w latach 902–903.
Życiorys.
Przejął władzę po ojcu Ibrahimie ibn Ahmadzie, który był zmuszony abdykować z powodu tyrańskich rządów, i natychmiast zabrał się do zmniejszania autonomii berberskich Kutamów, żeby zatrzymać ismailicką misję Abu Abd Allaha asz-Szi'iego, jednak bez powodzenia. Wysiłki, by zastąpić malikickie szkoły prawa przez hanafickie z Iraku, również zakończyły się fiaskiem.
Abdallah został zamordowany przez swego syna Zijadata Allaha III 27 lipca 903.

</doc>
<doc id="1152993" url="https://pl.wikipedia.org/wiki?curid=1152993" title="C. K. Dezerterzy">
C. K. Dezerterzy



</doc>
<doc id="1152997" url="https://pl.wikipedia.org/wiki?curid=1152997" title="Mistrzostwa Afryki w Piłce Siatkowej Kobiet 2003">
Mistrzostwa Afryki w Piłce Siatkowej Kobiet 2003

Mistrzostwa Afryki w Piłce Siatkowej Kobiet 2003 – 14. edycja mistrzostwa Afryki w piłce siatkowej rozegrana w Nairobi w dniach 16–23 sierpnia 2003. Turniej, pierwszy raz w historii, wygrały reprezentantki Egiptu, które wyprzedziły reprezentantki Kenii i Kamerunu.
MVP tunieju wybrana została Tahani Toson z Egiptu.
System rozgrywek.
Osiem zespołów zostało podzielonych na dwie czterozespołowe grupy, gdzie gra toczyła się systemem każdy z każdym. Dwie najlepsze drużyny zagrały w półfinałach (1A-2B oraz 2A-1B), trzecie zespoły z obu grup spotkały się w meczu o piąte miejsce, zaś zespoły, które zajęły czwarte miejsca w swoich grupach zagrały o miejsce siódme. Zwycięzcy półfinałów zagrali w finale, zaś przegrani grali w meczu o trzecie miejsce.
Faza grupowa.
Grupa A.
16 sierpnia 2003:
17 sierpnia 2003:
18 sierpnia 2003:
Grupa B.
16 sierpnia 2003:
17 sierpnia 2003:
18 sierpnia 2003:
Faza finałowa.
o 7. miejsce.
20 sierpnia 2003:
o 5. miejsce.
20 sierpnia 2003:
Półfinały.
20 sierpnia 2003:
o 3. miejsce.
22 sierpnia 2003:
Finał.
23 sierpnia 2003:

</doc>
<doc id="1152999" url="https://pl.wikipedia.org/wiki?curid=1152999" title="Hormigueros">
Hormigueros

Hormigueros – miasto w Portoryko. Według danych szacunkowych na rok 2000 liczy 17 320 mieszkańców. Jest siedzibą gminy Hormigueros. Burmistrzem miasta jest Hon. Pedro Garcia. Zostało założone w 1874.

</doc>
<doc id="1153000" url="https://pl.wikipedia.org/wiki?curid=1153000" title="1 Liceum Ogólnokształcące im. Mikołaja Kopernika w Jarosławiu">
1 Liceum Ogólnokształcące im. Mikołaja Kopernika w Jarosławiu



</doc>
<doc id="1153001" url="https://pl.wikipedia.org/wiki?curid=1153001" title="Corozal (Portoryko)">
Corozal (Portoryko)

Corozal – miasto w Portoryko. Według danych szacunkowych na rok 2000 liczy 36 867 mieszkańców. Jest siedzibą gminy Corozal. Burmistrzem miasta jest Hon. Roberto Hernández Vélez. Zostało założone w 1795. Należy do aglomeracji San Juan.

</doc>
<doc id="1153004" url="https://pl.wikipedia.org/wiki?curid=1153004" title="San Germán">
San Germán

San Germán – miasto w Portoryko. Według danych szacunkowych na rok 2000 liczy 37 704 mieszkańców. Jest siedzibą gminy San Germán. Burmistrzem miasta jest Isidro A. Negrón Irizarry. Miasto zostało założone w 1573.

</doc>
<doc id="1153005" url="https://pl.wikipedia.org/wiki?curid=1153005" title="Reprezentacja Algierii w piłce siatkowej kobiet">
Reprezentacja Algierii w piłce siatkowej kobiet

Reprezentacja Algierii w piłce siatkowej kobiet – narodowa reprezentacja tego kraju, reprezentująca go na arenie międzynarodowej.

</doc>
<doc id="1153008" url="https://pl.wikipedia.org/wiki?curid=1153008" title="Cichy (nazwisko)">
Cichy (nazwisko)

Cichy – polskie nazwisko, które noszą 6772 osoby w Polsce. Formy żeńskie: Cichy, Cicha, Cichowa. 
Osoby o tym nazwisku.
postacie fikcyjne:

</doc>
<doc id="1153010" url="https://pl.wikipedia.org/wiki?curid=1153010" title="Jerzy Miączyński">
Jerzy Miączyński

Jerzy Michał Miączyński herbu Suchekomnaty (ur. 24 kwietnia 1896 w Satyjowie na Wołyniu, zm. 4 lutego 1941 w Auschwitz-Birkenau) – doktor praw, wiceburmistrz Jarosławia w okresie międzywojennym. Hrabia S.I.R.
Życiorys.
Syn Antoniego Miączyńskiego oraz Julii Trzeciak h. Sas (Dama Orderu Gwieździstego). Brat Marii Miączyńskiej i Jana Miączyńskiego, historyka sztuki.
Od 1918 służył w 8 Pułku Ułanów Księcia Józefa Poniatowskiego rozpoczynając swą służbę od szeregowego, zwolniony wraz z redukcją wojsk. Był uczestnikiem walk 1920 odznaczony m.in. dyplomem Obrońcy Lwowa, uczestnik wojny polsko-bolszewickiej. W 1922 został zweryfikowany w stopniu podporucznika ze starszeństwem z dniem 1 lipca 1920 i 23. lokatą w korpusie oficerów rezerwowych jazdy. W 1923 był oficerem rezerwy 2 pułku strzelców konnych w Hrubieszowie. Na porucznika awansował ze starszeństwem z dniem 2 stycznia 1932 i 43 lokatą w korpusie oficerów rezerwy kawalerii. W 1934 pozostawał w ewidencji Powiatowej Komendy Uzupełnień w Łucku i posiadał przydział mobilizacyjny do 21 pułku Ułanów Nadwiślańskich w Równem.
W maju 1940 w Jarosławiu został aresztowany. Do niemieckiego obozu koncentracyjnego Auschwitz przywieziono go w transporcie 413 mężczyzn z więzień w Tarnowie i Krakowie. W obozie został zarejestrowany jako więzień pod numerem 3391. Przebywał m.in. w bloku 2. W dniu 2(4).2.1941 zginął w obozie koncentracyjnym Auschwitz. Urnę z prochami otrzymanymi z Auschwitz rodzina pochowała na cmentarzu Rakowickim w Krakowie.
Ojciec Jerzego Stanisława hr. Miączyńskiego (ur. 1924).

</doc>
<doc id="1153012" url="https://pl.wikipedia.org/wiki?curid=1153012" title="Zijadat Allah III">
Zijadat Allah III

Zijadat Allah III ibn Abdallah (Abu Muda) (arab. أبو مدا زيادات الله الثالث) (? – zm. 916) był jedenastym i ostatnim emirem z dynastii Aghlabidów panujących w Ifrikijji w latach 903–909.
Doszedł do władzy po zamordowaniu swego ojca Abdallaha II w 903. Natychmiast stracił wszystkich braci i stryjów by wyeliminować wszelkich rywali. Chociaż ta masakra zabezpieczyła tymczasowo jego pozycję, to dynastia Aghlabidów utraciła resztki prestiżu jaki miała w oczach ludu.
Plemię Kutama pod wodzą Abu Abd Allaha asz-Szi'iego w dalszym ciągu zyskiwało siłę i było w stanie zdobyć miasto Satif – po dwóch wyprawach Aghlabidów w 905 i 906 zakończonych niepowodzeniem, Asz-Szi'i przeszedł do kontrataku. Po podbiciu południa Ifrikijji oddziały Aghlabidów zostały całkowicie rozbite pod al-Aribus 18 marca 909. W nocy 20 marca emir opuścił Al-Rakkadę i uciekł do Egiptu. Cała Ifrikijja była teraz w rękach plemienia Kutama, a dynastia Aghlabidów upadła.
Zijadatowi Allahowi III udało się uciec na Bliski Wschód, lecz nie był w stanie zapewnić sobie pomocy ze strony Abbasydów, by odzyskać emirat. Zmarł w 916 w Palestynie.

</doc>
<doc id="1153018" url="https://pl.wikipedia.org/wiki?curid=1153018" title="Inżynierskie Targi Pracy">
Inżynierskie Targi Pracy

Inżynierskie Targi Pracy – Targi Pracy organizowane przez Stowarzyszenie Studentów BEST na Politechnice Warszawskiej nieprzerwanie od 1993 roku.
W historii Targów patronat nad nimi objęli m.in.:
Plebiscyt „Pracodawca dla Inżyniera”.
Plebiscyt ma na celu wybranie firmy, która w opinii studentów przedstawiła najciekawszą ofertę i zapewnia możliwość rozpoczęcia obiecującej kariery zawodowej. Plebiscyt odzwierciedla zaangażowanie w rekrutację i pozwala zorientować się, jak działalność firm oceniana jest przez środowisko akademickie.

</doc>
<doc id="1153019" url="https://pl.wikipedia.org/wiki?curid=1153019" title="Muzeum Izraelskich Sił Powietrznych">
Muzeum Izraelskich Sił Powietrznych

Muzeum Izraelskich Sił Powietrznych (ang. "Israeli Air Force Museum", he. "מוזיאון חיל האוויר") to muzeum wojskowe, zlokalizowane w bazie lotniczej Chacerim przy kibucu Chacerim, w odległości 10 km na zachód od miasta Beer Szewa w Izraelu.
Historia.
Muzeum zostało założone w roku 1977, dostępne dla zwiedzających jest od roku 1991. Oprócz samolotów na ekspozycji znajduje się uzbrojenie przeciwlotnicze i radiolokacyjne, a także pojazdy związane z obsługą lotnisk.

</doc>
<doc id="1153020" url="https://pl.wikipedia.org/wiki?curid=1153020" title="Israeli Air Force Museum">
Israeli Air Force Museum



</doc>
<doc id="1153022" url="https://pl.wikipedia.org/wiki?curid=1153022" title="Hagnesta Hill">
Hagnesta Hill

Hagnesta Hill – czwarty album szwedzkiej grupy rockowej Kent wydany 6 grudnia 1999 roku (wersja szwedzka) i 28 kwietnia 2000 roku (wersja angielska).
Do angielskiej wersji płyty nagrano dwie nowe piosenki: "Quiet Heart" oraz "Just Like Money", zrezygnowano natomiast z utworów "Ett tidsfördriv att dö för" oraz "Insekter". Album ten jest ostatnim albumem zespołu nagranym w dwóch wersjach językowych. Album w samej Szwecji sprzedał się w liczbie prawie 200 tys. egzemplarzy.
"Hagnestahill" to mała dzielnica w Eskilstunie, z której pochodzą członkowie grupy. W Hagnestahill odbywały się pierwsze próby zespołu.

</doc>
<doc id="1153023" url="https://pl.wikipedia.org/wiki?curid=1153023" title="Doświadczenie psychodeliczne">
Doświadczenie psychodeliczne

Doświadczenie psychodeliczne (również trip; ang. "podróż") – odmienny stan umysłu różniący się od zwyczajnego stanu świadomości podczas czuwania, osiągnięty za pomocą np. substancji psychodelicznych, deprywacji sensorycznej czy medytacji lub technik OOBE. Sen także jest doświadczeniem psychodelicznym. Elementami doświadczenia psychodelicznego zwykle są: efekty wizualne, zmiany percepcyjne, synestezja, intensyfikacja bodźców zewnętrznych, doznania mistyczne, a czasem także psychozy. Słowo "psychodeliczny" powstało z połączenia dwóch greckich słów: "psyche" (ψυχή) i "delos" (δήλος), co w wolnym tłumaczeniu oznacza "objawiający duszę".
W latach 60. XX wieku prowadzono badania nad wykorzystaniem doświadczeń psychodelicznych w psychoterapii. Obecnie takie badania prowadzone są przez MAPS, HRI oraz Beckley Foundation.
Poziomy doświadczeń psychodelicznych.
Psychedelic Experience FAQ opisuje 5 poziomów doświadczenia psychodelicznego, znanych również jako plateau.
Poziom 1.
Na tym poziomie występują delikatne zmiany percepcyjne jak rozjaśnienie kolorów, wzmożona czujność czy uczucie "wyniesienia". Stan ten może być osiągnięty po wprowadzeniu do organizmu średniej dawki THC lub bardzo niskiej LSD czy psylocybiny. Niektóre leki SSRI również mogą wywoływać takie odczucia, ale nie są one rozpatrywane w kontekście psychodelików.
Poziom 2.
Rozjaśnienie kolorów, efekty wizualne (pole widzenia pulsuje i faluje), ukazują się kolorowe wzory, zwłaszcza na skraju pola widzenia. Może wystąpić także uczucie zagubienia, gubienie się w myślach, reminiscencja, zmiany w krótkotrwałej pamięci, zaburzenia odczuwania upływu czasu, kłopoty z koncentracją na jednej rzeczy lub myśli. Głęboka introspekcja i zamyślenie często łączą się z niemożnością odnalezienia się w myślach. Drugi poziom może zostać osiągnięty po zażyciu dużej dawki THC lub niskiej LSD czy psylocybiny.
Poziom 3.
Silne efekty wizualne obejmujące całe pole widzenia, bardzo wyraźne kalejdoskopowe wzory, fraktale, obrazy wypaczają się i układają w zupełnie inne – drzewo może wyglądać jak budynek, krzak jak człowiek. Obrazy przy zamkniętych oczach stają się trójwymiarowe. Często występuje synestezja. Możliwe jest doświadczenie głębokich duchowych uniesień jak i spotęgowanych lęków. Mogą wystąpić problemy z koordynacją ruchową, spowodowane natłokiem doświadczeń i odczuć zarówno fizycznych jak i psychicznych. Średnia dawka LSD, psylocybiny, 2C-B czy meskaliny powoduje taki stan.
Poziom 4.
Bardzo silne efekty wizualne – przedmioty mogą zamieniać się w co innego, stawać się niedostrzegalne lub wydawać się zupełnie inne niż są. Utrata lub rozszczepienie ego (np. odczuwanie dwóch sprzecznych odczuć jednocześnie), skrajna chwiejność nastroju, silne zaburzenia odczuwania upływu czasu. Wysoka dawka LSD, DXM lub psylocybiny powoduje takie odczucia.
Poziom 5.
Zupełna utrata kontaktu wzrokowego z rzeczywistością. Zerwanie połączenia z otaczającym światem, utrata ego. Osoby doświadczające tego poziomu opisują całkowitą inność tych doznań w porównaniu z rzeczywistością. Niektóre z nich porównują ten stan do oświecenia, osiągnięcia namiastki życia Boga. Poziom piąty może zostać wywołany zażyciem bardzo dużej dawki LSD czy ketaminy, potężnej psylocybiny lub mocnymi ekstraktami szałwii wieszczej. Palenie DMT w średniej dawce prawie zawsze powoduje doświadczanie piątego poziomu.

</doc>
<doc id="1153025" url="https://pl.wikipedia.org/wiki?curid=1153025" title="Tichý">
Tichý

Tichý – czeskie nazwisko, 52 wśród mężczyzn (5783) i kobiet (Tichá, 6054).

</doc>
<doc id="1153034" url="https://pl.wikipedia.org/wiki?curid=1153034" title="Campanula latifolia">
Campanula latifolia



</doc>
<doc id="1153036" url="https://pl.wikipedia.org/wiki?curid=1153036" title="Element minimalny">
Element minimalny



</doc>
<doc id="1153037" url="https://pl.wikipedia.org/wiki?curid=1153037" title="Wesele (album)">
Wesele (album)

Wesele – album zawierający piosenki grupy Tymon &amp; The Transistors, nagrane na potrzeby filmu Wojciecha Smarzowskiego "Wesele" z 2004 roku.
Twórcy.
Zespół Tymon &amp; Transistors w składzie:
Ponadto:
Historia płyty.
Utwory powstały na przestrzeni kilku lat. Utwór "Widziałem cię z innym chłopcem" jako "Widziałem, widziałem" znalazł się na firmowanej przez Miłość i Trupy płycie "Muzyka do filmu Sztos" z 1997 roku. "Wirtualna miłość" nagrana przez zespół Tymańskiego o nazwie Poganie ukazała się na EPce pod jednobrzmiącym tytułem z 2001 roku.
Zespół w filmie.
W czerwcu 2003 roku Tymański, Lachowicz, Popławski i Majewski wzięli udział w zdjęciach do filmu "Wesele".

</doc>
<doc id="1153041" url="https://pl.wikipedia.org/wiki?curid=1153041" title="Marta Gołąb">
Marta Gołąb

Marta Gołąb – polska artystka plastyk zajmująca się grafiką warsztatową, konserwacją malarstwa sztalugowego oraz wycinanką żydowską.
Jest absolwentką Akademii Sztuk Pięknych w Krakowie. W 1994 roku związała się z Festiwalem Kultury Żydowskiej w Krakowie, który zainspirował ją do wykonywania wycinanki żydowskiej, które wykonuje różną techniką. Jej wycinanki wykorzystano m.in. do zilustrowania plakatów 8 i 9 Festiwalu Kultury Żydowskiej.
Wycinanki Marty Gołąb były wystawiane na licznych wystawach indywidualnych:

</doc>
<doc id="1153042" url="https://pl.wikipedia.org/wiki?curid=1153042" title="Amborellaceae">
Amborellaceae



</doc>
<doc id="1153044" url="https://pl.wikipedia.org/wiki?curid=1153044" title="Bignona">
Bignona

Bignona – miasto w południowym Senegalu, u zbiegu trasy transgambijskiej z główną drogą łączącą gambijską stolicę Bandżul z położonym 85 km dalej na południe od Bignony Ziguinchorem. W mieście częściowo zachowała się stara kolonialna zabudowa.

</doc>
<doc id="1153046" url="https://pl.wikipedia.org/wiki?curid=1153046" title="Sport i religia">
Sport i religia

Sport i religia – album grupy jazzowej NRD, będący zapisem koncertu na Gdynia Summer Jazz Days 6 lipca 1996 roku. Zawiera też jeden utwór studyjny "O Miró!". Utwory autorstwa Mazzolla, "Ojczyzną naszą dobroć, dobroć, dobroć" i "Drobiazgi życiowe" znalazły się wcześniej na albumie "a" Mazzoll &amp; Arhythmic Perfection z 1995 roku; "Ballada o jedwabiu" na albumie "Cześć, cześć, cześć" Trzaski z 1996 roku. 
Na płycie zarejestrowane są rozmowy muzyków, przede wszystkim Tymona, z publicznością; dotyczą one m.in. ewentualnego zagrania przez zespół utworów z repertuaru Maanamu i rzekomego występu Marka Whitfielda. Tymański wspomina też o niedawnych urodzinach syna Jacka Oltera, Teodora. 

</doc>
<doc id="1153056" url="https://pl.wikipedia.org/wiki?curid=1153056" title="Whirlpool Corporation">
Whirlpool Corporation

Whirlpool Corporation – amerykańskie przedsiębiorstwo z siedzibą w Benton Harbor w stanie Michigan, zajmujące się produkcją i sprzedażą sprzętu AGD. Do głównych produktów produkowanych przez firmę należą pralki, chłodziarki oraz urządzenia kuchenne.
Firmę założył w 1911 roku Lou Upton wraz z bratem i wujem, jako przedsiębiorstwo produkujące urządzenia piorące, pod nazwą Upton Machine Company. W 1929 roku przedsiębiorstwo połączyło się z Nineteen Hundred Washer Company, w wyniku czego powstała Nineteen Hundred Corporation. W 1949 roku nazwę przedsiębiorstwa zmieniono na Whirlpool Corporation, pod którą funkcjonuje do dziś. W październiku 1960 roku przedsiębiorstwo zawiązało kontrakt rządowy na zaprojektowanie i stworzenie pierwszej amerykańskiej eksperymentalnej kuchni kosmicznej. W kolejnych latach Whirlpool współpracowała z rządem w zakresie rozwoju systemów żywnościowych, higieny osobistej i zarządzania odpadami użytych w misjach programu Gemini, Apollo oraz Skylab.
W 2014 roku Whirlpool przejął Indesit za łączną kwotę 1,1 mld euro.
Fabryki firmy zlokalizowane są w Stanach Zjednoczonych, Meksyku, Brazylii, Chinach, Kolumbii, Polsce, Rosji, RPA, Turcji, Wielkiej Brytanii, Indiach, we Włoszech, Francji oraz na Słowacji. Do polskich zakładów firmy należą fabryki w Łodzi i Radomsku (zakłady Indesit) oraz we Wrocławiu.
Marki.
Whirlpool dystrybuuje swoje produkty w różnych regionach pod następującymi markami:

</doc>
<doc id="1153057" url="https://pl.wikipedia.org/wiki?curid=1153057" title="Droga krajowa B470 (Niemcy)">
Droga krajowa B470 (Niemcy)

Droga krajowa 470 () – niemiecka droga krajowa przebiegająca na osi wschód - zachód i jest połączeniem autostrady A7 na węźle "Bad Windsheim" przez A3, A73, A9 z autostradą A93 na węźle "Weiden-West" w północnej Bawarii.
Corocznie po B470 pomiędzy Forchheimem i Sachsenmühle przebiega trasa Maratonu Szwajcarii Frankońskiej.

</doc>
<doc id="1153059" url="https://pl.wikipedia.org/wiki?curid=1153059" title="Muhammad I Abu al-Abbas">
Muhammad I Abu al-Abbas

Muhammad I Abu al-Abbas ibn al-Aghlab (? – zm. 856) był piątym emirem z dynastii Aghlabidów w Ifrikiji w latach 841-856.
Objął tron jako syn al-Aghlaba ibn Ibrahima (Abu Ikal) (838-841). Pod jego rządami ekspansja Aghlabidów w rejonie Morza Śródziemnego osiągnęła swój szczytowy punkt. Wtedy zdobyto Messynę na Sycylii (843) jak również Tarent i Bari w Apulii (841). Także Rzym został zaatakowany przez muzułmanów w 846, a Państwo Kościelne splądrowane (leżało wtedy poza Rzymem). Jednakże doszło do pierwszych kłopotów, gdy ponowne oblężenie Rzymu w 849 zakończyło się klęską w bitwie morskiej pod Ostią. Stracili też Aghlabidzi kontrolę nad muzułmańskimi zdobyczami we Włoszech. Muzułmanie w Tarencie (847-880) i Bari (847-871) ogłosili niezależność pod sztandarem Emirat Bari i podporządkowali swe emiraty
bezpośrednio pod władzę kalifów Abbasydzkich w Bagdadzie.
W samej Ifrikiji dalej rozkwitała gospodarka, a handel bardzo się poprawił. Rolnictwo rozwijało się dzięki rozbudowie rzymskiego systemu nawadniającego i tworzeniu nowego. Pod rządami Muhammada I zostały wzniesione meczety m.in. w
Susie i Safakis. Następcą Muhammada I został jego bratanek Abu Ibrahim Ahmad (856-863), pod którego rządami królestwo Aghlabidów osiągnęło swój szczyt.

</doc>
<doc id="1153069" url="https://pl.wikipedia.org/wiki?curid=1153069" title="CrossFireX">
CrossFireX



</doc>
<doc id="1153074" url="https://pl.wikipedia.org/wiki?curid=1153074" title="Piotr Polczak">
Piotr Polczak

Piotr Polczak (ur. 25 sierpnia 1986 w Krakowie) – polski piłkarz, występujący na pozycji obrońcy.
Kariera.
Jest wychowankiem MMKS Dąbrowa Górnicza, następnie grał w GKS Katowice i Cracovii. Od 27 lutego 2013 był zawodnikiem Wołgi Niżny Nowogród, do której został wypożyczony z Tereka Grozny. Zaliczył dziewięć występów w reprezentacji Polski U-21. 20 sierpnia 2008 zadebiutował w reprezentacji A w rozegranym we Lwowie meczu z Ukrainą (0:1). Jego ostatnim klubem w karierze było Zagłębie Sosnowiec, z którego odszedł po sezonie 2020/2021.
Po zakończeniu kariery był koordynatorem działu skautingu w Zagłębie Sosnowiec. 23 grudnia 2022 został dyrektorem sportowym tego klubu.

</doc>
<doc id="1153076" url="https://pl.wikipedia.org/wiki?curid=1153076" title="Jaroszowiec Olkuski">
Jaroszowiec Olkuski

Jaroszowiec Olkuski – stacja kolejowa w Jaroszowcu, w województwie małopolskim. Do roku 1964 nosiła nazwę Rabsztyn.
W roku 2017 stacja obsługiwała 10–19 pasażerów na dobę.

</doc>
<doc id="1153079" url="https://pl.wikipedia.org/wiki?curid=1153079" title="Skull Ring">
Skull Ring

Skull Ring – czternasty album solowy Iggy’ego Popa wydany w 2003 roku.

</doc>
<doc id="1153082" url="https://pl.wikipedia.org/wiki?curid=1153082" title="Chrząstowice Olkuskie">
Chrząstowice Olkuskie

Chrząstowice Olkuskie – stacja kolejowa w Gołaczewach, w województwie małopolskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1153084" url="https://pl.wikipedia.org/wiki?curid=1153084" title="Paul Pau">
Paul Pau

Paul Marie Cesar Gerald Pau (ur. 29 listopada 1848, zm. 2 stycznia 1932) – generał francuski.
Uczestnik wojny francusko-pruskiej 1870-1871. Bardzo popularny w armii, typowany na naczelnego wodza armii francuskiej. Podczas I wojny światowej w 1914 mianowany dowódcą Armii Alzackiej. Dowodzona przez niego Armia Alzacka poniosła olbrzymie straty w przegranych walkach z wojskami niemieckimi w Lotaryngii w sierpniu 1914 roku. We wrześniu 1914 brał udział w I bitwie nad Marną, która powstrzymała ofensywę wojsk niemieckich na Paryż. Niedługo później przeniesiony w stan spoczynku.
W 1921 otrzymał Krzyż Srebrny Orderu Wojskowego Virtuti Militari.

</doc>
<doc id="1153085" url="https://pl.wikipedia.org/wiki?curid=1153085" title="Agnolo Bronzino">
Agnolo Bronzino

Agnolo Bronzino, właśc. Agnolo di Cosimo di Mariano, zw. także Agnolo Tori lub Agnolo Allori (ur. 17 listopada 1503 w Monticelli koło Florencji, zm. 23 listopada 1572 we Florencji) – włoski malarz, rysownik i poeta okresu manieryzmu.
Życiorys.
Jego ojciec Cosimo di Mariano był rzeźnikiem. Terminował u mało znanego malarza Raffaellina del Garbo. W wieku 15 lat został uczniem Jacopa Pontorma, a później jego wieloletnim współpracownikiem. Współpracował z nim wykonując freski w kartuzji Galluzzo koło Florencji (1522–1525), w Villa Medici di Careggi (1535–1536) i Villa Medici di Castello (1538–1543). W latach 1530–1532 pracował na dworze księcia Urbino Francesco I Maria della Rovere. Około 1533 został nadwornym malarzem Medyceuszy we Florencji. W 1537 wstąpił do tamtejszego cechu Św. Łukasza. W 1541 został członkiem Accademia degli Umidi (Akademia Wilgotnych). W 1548 udał się na krótko do Rzymu gdzie studiował dzieła Michała Anioła. W latach 1550 i 1554 przebywał w Pizie skąd otrzymał kilka zamówień. W 1563 wraz z Vasarim i innymi artystami florenckimi założył Accademia delle Arti del Disegno (Akademia Rysunku).
Do końca życia pracował dla dworu Medyceuszy. Nie założył rodziny. W 1555 zamieszkał ze swoją siostrą, wdową po malarzu Cristofano Allorim, i jej dziećmi. Pochowany został w kościele San Cristoforo we Florencji.
Jego uczniami byli m.in. przybrany syn Alessandro Allori, Cristofano Allori, Raffaellino del Colle oraz Lorenzo Zacchetti.
Twórczość.
Był twórcą bardzo wszechstronnym. Malował obrazy religijne, mitologiczne i alegoryczne. Wykonywał liczne portrety członków rodziny książęcej oraz arystokracji toskańskiej. Wypracował nowy typ dworskiego malarstwa portretowego, przeciwstawny prądom weneckiego i lombardzkiego renesansu (Leonardo da Vinci, Tycjan, Lorenzo Lotto), który charakteryzował się maksymalną redukcją mimiki twarzy i gestów oraz ograniczeniem póz i wszelkiej ekspresji. Cechowała go hieratyczność, opanowanie, surowość i chłód. Przedstawione postacie przypominają rzeźby o nienagannym modelunku, zupełnie pozbawione indywidualizacji psychologicznej. Jedynie w portretach artystów i naukowców udawało mu się uchwycić psychologię i charakter przedstawianych postaci. Projektował gobeliny. W latach 1543–1553 według jego wzoru powstał cykl 16 arrasów o tematyce biblijnej, przeznaczonych do Sali Dwunastu w Palazzo Vecchio we Florencji ("Historia Józefa"). W latach 1540–1545 wykonał cykl fresków w prywatnej kaplicy Eleonory z Toledo. Tworzył także poezje. Inspirowała go twórczość Francesca Berniego. Pisał wiersze okolicznościowe, sonety, satyry, fraszki oraz żartobliwe ody np. o malarskim pędzlu i o rzodkiewce. Projektował również dekoracje teatralne. Jego twórczość cechuje elegancja kompozycji, doskonały rysunek, skomplikowany układ póz i gestów postaci, gładka matowa faktura oraz wyrafinowana kolorystyka.

</doc>
<doc id="1153091" url="https://pl.wikipedia.org/wiki?curid=1153091" title="Abu Ibrahim Ahmad">
Abu Ibrahim Ahmad

Abu Ibrahim Ahmad ibn Muhammad (ur. 835, zm. 863) – szósty emir z dynastii Aghlabidów w Ifrikiji w latach 856-863.
Objął tron po stryju Muhammadzie I Abu al-Abbasie (841-856). Pod jego rządami królestwo osiągnęło 
swój szczyt. Dzięki pokojowi w państwie rozkwitał handel i rzemiosło. Rolnictwo rozwijało się znakomicie przez budowę systemów
nawadniających. Za Ahmada przebudowano w Tunisie meczet Oliwny, jedną z najważniejszych budowli z czasów Aghlabidów, a także rozbudowano meczet w Kairuanie.
Następcami Ahmada byli jego brat Zijadat Allah II (863-864) oraz syn Muhammad II ibn Ahmad (Abu al-Gharanik) (864-875).

</doc>
<doc id="1153094" url="https://pl.wikipedia.org/wiki?curid=1153094" title="Chełmsko (przystanek kolejowy)">
Chełmsko (przystanek kolejowy)

Chełmsko – przystanek kolejowy w Chełmsku, w województwie lubuskim, w Polsce.

</doc>
<doc id="1153095" url="https://pl.wikipedia.org/wiki?curid=1153095" title="Mecze reprezentacji Polski w piłce nożnej mężczyzn prowadzonej przez Zbigniewa Bońka">
Mecze reprezentacji Polski w piłce nożnej mężczyzn prowadzonej przez Zbigniewa Bońka

Oficjalne międzynarodowe spotkania.
Bilans

</doc>
<doc id="1153096" url="https://pl.wikipedia.org/wiki?curid=1153096" title="Zarzecze (przystanek kolejowy w województwie małopolskim)">
Zarzecze (przystanek kolejowy w województwie małopolskim)

Zarzecze – stacja kolejowa w Zarzeczu, w województwie małopolskim, w Polsce.
W roku 2017 stacja obsługiwała 10–19 pasażerów na dobę.
Kasa biletowa jest nieczynna a budynek stacji przeznaczono na mieszkania. Tory w pobliżu stacji zostały wymienione na bezstykowe.

</doc>
<doc id="1153098" url="https://pl.wikipedia.org/wiki?curid=1153098" title="Aguadilla">
Aguadilla

Aguadilla – miasto w Portoryko. Zostało założone w 1775. Według danych szacunkowych na rok 2000 liczy 64 685 mieszkańców. Jest siedzibą gminy Aguadilla. Burmistrzem miasta jest Carlos Méndez Martínez. Miasto należy do aglomeracji San Juan.

</doc>
<doc id="1153099" url="https://pl.wikipedia.org/wiki?curid=1153099" title="Luciano Spinosi">
Luciano Spinosi

Luciano Spinosi (ur. 9 maja 1950 w Rzymie), piłkarz włoski grający na pozycji bocznego obrońcy.
Kariera klubowa.
Pierwszym klubem Spinosiego w karierze był Tevere Roma, w którym przez 2 lata grał w Serie D. W 1967 roku został on piłkarzem AS Roma. W Serie A zadebiutował 12 maja 1968 w przegranym 1:2 wyjazdowym meczu z Torino Calcio. W 1969 będąc rezerwowym zdobył Puchar Włoch. W sezonie 1969/1970 był już podstawowym zawodnikiem zespołu. Dotarł z nim do półfinału Pucharu Zdobywców Pucharów, w którym wraz z kolegami klubowymi toczył zacięte boje z Górnikiem Zabrze. W pierwszym meczu w Rzymie padł remis 1:1, w drugim w Chorzowie remis 2:2, a w trzecim decydującym w Strasburgu także remis 1:1. O odpadnięciu Romy zadecydował wówczas rzut monetą.
W 1970 roku Spinosi przeszedł do Juventusu Turyn i od początku miał pewne miejsce w składzie. W 1972 roku po raz pierwszy w karierze został mistrzem Włoch, a rok później powtórzył to osiągnięcie. W 1973 dotarł z "Juve" do finału Pucharu Mistrzów, ale nie wystąpił w przegranym 0:1 meczu z Ajaksem Amsterdam. W 1974 roku zostawał wicemistrzem kraju, w 1975 - mistrzem, w 1976 - wicemistrzem, a w 1977 i 1978 dwukrotnie z rzędu wywalczył prymat we Włoszech. Dodatkowo w 1977 roku zdobył Puchar UEFA.
W 1978 roku Spinosi wrócił do Romy. Dwukrotnie w latach 1980 i 1981 zdobywał krajowy puchar. Został też wicemistrzem Włoch (1981) i zajął 3. miejsce w Serie A (1982). Sezon 1982/1983 Luciano spędził w Hellas Werona, z którym zajął 4. pozycję w lidze. Następnie trafił do A.C. Milan, gdzie przez rok był rezerwowym, a karierę zakończył w 1985 roku w grającej w Serie B Cesenie.
Kariera reprezentacyjna.
W latach 1969-1971 Spinosi występował w młodzieżowej reprezentacji Włoch U-21. W pierwszej reprezentacji zadebiutował 9 czerwca 1971 w zremisowanym 0:0 meczu ze Szwecją. W 1972 roku wystąpił w ćwierćfinale Euro 72, w którym Włosi ulegli 1:2 Belgii. W 1974 roku został powołany przez Ferrucia Valcareggiego do kadry na Mistrzostwa Świata 1974. Tam był podstawowym zawodnikiem i wystąpił we wszystkich trzech spotkaniach grupowych: wygranym 3:1 z Haiti, zremisowanym 1:1 z Argentyną i przegranym 1:2 z Polską. W kadrze narodowej zagrał 19 razy i zdobył 1 gola.
Kariera trenerska.
W sezonie 1988/1989 Spinosi objął zespół AS Roma zastępując Nilsa Liedholma. Zajął z nim 7. miejsce w Serie A, a po sezonie został zastąpiony przez Luigiego Radice. Trenował też piłkarzy US Lecce i Ternany Calcio.

</doc>
<doc id="1153103" url="https://pl.wikipedia.org/wiki?curid=1153103" title="Stefan Moysa-Rosochacki (ksiądz)">
Stefan Moysa-Rosochacki (ksiądz)

Stefan Moysa-Rosochacki (ur. 11 października 1922 w Rudnikach, zm. 20 listopada 2007 w Warszawie) – polski duchowny rzymskokatolicki, jezuita, autor i tłumacz rozpraw teologicznych, wykładowca i kierownik Katedry Teologii Systematycznej i Ekumenicznej Sekcji św. Andrzeja Boboli "Bobolanum" Papieskiego Wydziału Teologicznego w Warszawie.
Był synem Michała i Kingi z Trzecieskich. Był uczniem Gimnazjum oo. Jezuitów w Chyrowie w latach 1935–1939. W 1941 rozpoczął studia na wydziale chemii Technische Hochschule (Politechnika Lwowska), gdzie zaliczył dwa lata. Po wojnie w 1945 zdał eksternistycznie maturę. 1 października 1945 wstąpił do nowicjatu Towarzystwa Jezusowego w Starej Wsi. Po ukończeniu studiów filozoficznych i teologicznych w Krakowie i w Warszawie, 23 sierpnia 1953 roku przyjął święcenia kapłańskie. Następnie podjął studia specjalistyczne na Katolickim Uniwersytecie Lubelskim uwieńczone doktoratem przygotowanym pod kierunkiem ks. prof. Wincentego Granata.
Wraz ze Stanisławem Głową był współorganizatorem mszy francuskojęzycznych w sanktuarium św. Andrzeja Boboli na warszawskim Mokotowie.
Został pochowany w grobowcu Zgromadzenia Jezuitów na cmentarzu Powązkowskim (kwatera 216-1/2/5/6-37/38/38).

</doc>
<doc id="1153104" url="https://pl.wikipedia.org/wiki?curid=1153104" title="Port lotniczy Amman">
Port lotniczy Amman

Port lotniczy Amman (IATA: AMM, ICAO: OJAI) – największy międzynarodowy port lotniczy w Jordanii, położony w Zizya, 30 km na południe od stolicy, Ammanu. Nazwany na cześć Królowej Alii, trzeciej żony zmarłego króla Jordanii Husajna. Lotnisko jest hubem dla narodowego przewoźnika Royal Jordanian, ale służy także jako główny hub dla Jordan Aviation, Petra Airlines, Royal Falcon i Royal Wings.
Nowy terminal został otwarty w marcu 2013 roku. Ma on zastąpić dwa stare terminale i terminal cargo.
Projekt.
Projekt lotniska ma nawiązywać do lokalnej kultury. Powstał w pracowni Normana Fostera – Foster + Partners. Układ i cała konstrukcja zakłada dalszą rozbudowę w celu uzyskania przepustowości na poziomie 12 mln pasażerów rocznie. Budynek został wykonany z żelbetu (ze względu na duże dzienne amplitudy temperatury powietrza). Zadaszenie to niskie żelbetowe kopuły o regularnym i powtarzalnym kształcie o rozpiętości 36 metrów. Pokryte od spodu ornamentami o tradycyjnych islamskich wzorach geometrycznych.

</doc>
<doc id="1153107" url="https://pl.wikipedia.org/wiki?curid=1153107" title="Ewa Maria Ślaska">
Ewa Maria Ślaska



</doc>
<doc id="1153115" url="https://pl.wikipedia.org/wiki?curid=1153115" title="Droga krajowa B469 (Niemcy)">
Droga krajowa B469 (Niemcy)

Droga krajowa 469 () – niemiecka droga krajowa przebiegająca na osi północ - południe i jest połączeniem autostrady A45 na węźle "Mainhausen" z drogą B47 koło Amorbach w Bawarii.
Droga stanowi ważny szlak komunikacyjny w bawarskim regionie dolnego Menu. W dużej części jezdnia jest czteropasmowa. Droga pomiędzy węzłem "Stockstadt" i "Klingenberg" jest drogą ekspresową.

</doc>
<doc id="1153118" url="https://pl.wikipedia.org/wiki?curid=1153118" title="Just A Little Bit">
Just A Little Bit



</doc>
<doc id="1153119" url="https://pl.wikipedia.org/wiki?curid=1153119" title="Seetakt (radar)">
Seetakt (radar)

Seetakt ("Seetaktisch" - morski taktyczny) – niemiecki morski radar wykrywania i artyleryjski. Używany od początku II wojny światowej przez okręty Kriegsmarine. Seetakt jest ogólną nazwą dla całej linii radarów.
Rozwój.
Radar został zbudowany w firmie GEMA, rozwijany wraz z radarem Freya.
Pierwsze wersje radaru pracowały na częstotliwości 600 MHz (fala długości 50 cm).
W 1939 wyprodukowano ulepszoną wersję "Date 1" pracującą w zakresie od 368 do 390 MHz (długość fali od 81.5 do 71 cm).
Radar pracował w trybie impulsowym, osiągając moc
impulsu 8 kW, przy częstotliwości powtarzania 500 Hz.
Radar, w dobrych warunkach, był w stanie wykryć okręt z odległości do 32 km (zależnie od wysokości ustawienia anteny nad powierzchnią). Dokładność wyznaczania odległości była rzędu 50 m.
W okresie przedwojennym i w trakcie wojny używano trzech systemów oznaczeń radarów .
Kolejne wersje były najczęściej oznaczane jako FuMO (Funk Meβsgerät Ortung - radar aktywny)
Wersje instalowane na okrętach podwodnych:
Zastosowanie.
W 1939 po wybuchu wojny radar ten był zainstalowany na okręcie Admiral Graf Spee.

</doc>
<doc id="1153123" url="https://pl.wikipedia.org/wiki?curid=1153123" title="Michal Pazdan">
Michal Pazdan



</doc>
<doc id="1153124" url="https://pl.wikipedia.org/wiki?curid=1153124" title="Droga krajowa B468 (Niemcy)">
Droga krajowa B468 (Niemcy)

Droga krajowa 468 () – niemiecka droga krajowa przebiegająca na osi północ-południe i jest połączeniem drogi B8 z autostradą A3 na węźle "Helmstadt" w Bawarii.
Droga powstała jako łącznik pomiędzy drogą B8 i autostradą A3 i jest jedną z najkrótszych dróg krajowych w Niemczech.

</doc>
<doc id="1153126" url="https://pl.wikipedia.org/wiki?curid=1153126" title="Tichy">
Tichy

Tichy – czeskie nazwisko. Na początku lat 90. XX wieku nosiły je w Polsce 33 osoby 
osoby o tym nazwisku:
postacie fikcyjne:

</doc>
<doc id="1153129" url="https://pl.wikipedia.org/wiki?curid=1153129" title="Air Sénégal International">
Air Sénégal International

Air Sénégal International – senegalskie narodowe linie lotnicze z siedzibą w Dakarze. Głównym węzłem był Port lotniczy Dakar.
24 kwietnia 2009 linia zaprzestała wszelkich operacji.

</doc>
<doc id="1153134" url="https://pl.wikipedia.org/wiki?curid=1153134" title="Eugeniusz Wojtiuk">
Eugeniusz Wojtiuk

Eugeniusz Wojtiuk (ur. 1945, zm. 19 listopada 2007) – polski kontroler i instruktor ruchu lotniczego, założyciel Stowarzyszenia Polskich Kontrolerów Ruchu Lotniczego ”Polatca”. Wieloletni pracownik Agencji Ruchu Lotniczego, a następnie Polskiej Agencji Żeglugi Powietrznej. Gracz rugby, zawodnik Robotniczego Klubu Sportowego Skra Warszawa. 
Pochowany 27 listopada 2007 r., na Starych Powązkach w Warszawie (kwatera 267-3-8).

</doc>
<doc id="1153141" url="https://pl.wikipedia.org/wiki?curid=1153141" title="Danielle Harris">
Danielle Harris

Danielle Andrea Harris (ur. 1 czerwca 1977 w Nowym Jorku) – amerykańska aktorka telewizyjna i filmowa. Grała m.in. w , , dziewiątej i dziesiątej części serii filmów "Halloween". Zagrała u boku Bruce'a Willisa w filmie "Ostatni skaut".
Życiorys.
Po ukończeniu szkoły podstawowej, razem z rodzicami przeniosła się do Nowego Jorku, gdzie została zapisana do PS232 Elementary School i rozpoczęła karierę dziecięcej aktorki w operze mydlanej "Tylko jedno życie". Była trzykrotnie nominowana do Young Artist Award za role w serialu "Roseanne" i zwariowanej komedii "Nie mów mamie, że niania nie żyje".
Okazjonalnie zajmowała się też reżyserią, przy czym tylko film "Among Friends" z 2012 wyreżyserowała samodzielnie.

</doc>
<doc id="1153145" url="https://pl.wikipedia.org/wiki?curid=1153145" title="KR Reykjavik">
KR Reykjavik



</doc>
<doc id="1153146" url="https://pl.wikipedia.org/wiki?curid=1153146" title="Marek Derwich">
Marek Derwich

Marek Derwich (ur. 3 lipca 1956 w Legnicy) – profesor historii średniowiecznej i wykładowca Uniwersytetu Wrocławskiego, uczeń profesora Wacława Korty.
Życiorys.
Jest absolwentem I Liceum Ogólnokształcącego w Legnicy. Laureat I Olimpiady Historycznej (II lokata). W latach 1975–1979 studiował w Instytucie Historycznym Wydziału Filozoficzno-Historycznego Uniwersytetu Wrocławskiego, na kierunku historia nauczycielska. Studia ukończył z wyróżnieniem. W 1989 również pod patronatem profesora Korty obronił pracę doktorską, a w 1998 r. uzyskał stopień doktora habilitowanego. W roku 2001 otrzymał tytuł naukowy profesora, a w 2005 profesora zwyczajnego. Jest też profesorem invité: Katholieke Universiteit Leuven; Université Panthéon-Sorbonne; École des Hautes Études en Sciences Sociales (Paryż); École Pratique des Hautes Études (Paryż); Maison des Sciences de l’Homme (Paryż); Centro per gli Studi Storici Italo-Germanici w Trydencie.
Stypendysta, m.in.: Commission pour Coopération dans les Sciences et Technologie avec Centrale et Orientale Communauté Economique Européenne; Fundacji Lanckorońskich; Max-Planck-Institut für Geschichte w Getyndze; Rządu Francuskiego.
Współpracuje z redakcjami czasopism: "Bulletin d’histoire bénédictine", "Mediaevistik", "Revue d’histoire ecclésiastique".

</doc>
<doc id="1153149" url="https://pl.wikipedia.org/wiki?curid=1153149" title="Hans (raper)">
Hans (raper)

Hans, właśc. Przemysław Frencel (ur. 8 listopada 1981 w Poznaniu) – polski raper, wokalista i autor tekstów, a także producent muzyczny. Współzałożyciel i członek grupy hip-hopowej Pięć Dwa, zaś od 2011 roku wokalista zespołu Luxtorpeda. Współtworzy także zespół Brudny Zachód. Były dyrektor artystyczny wytwórni muzycznej UMC Records.
19 kwietnia 2011 roku ukazał się debiut solowy Hansa pt. "8". Album był promowany utworami „Zmywam”, „Babilon” i „Dopóki jestem”. W 2019 roku została wydana druga solowa płyta artysty pt. "Poprawna Praca Serca". 
Żonaty, ma córkę Jagodę, a także syna.

</doc>
<doc id="1153153" url="https://pl.wikipedia.org/wiki?curid=1153153" title="Kumla">
Kumla

Kumla – miasto w Szwecji, centrum gminy Kumla.
Od 1965 r. mieści się tu największe (420 miejsc) więzienie w Szwecji, w którym przebywał m.in. Mijailo Mijailović – morderca Anny Lindh, szwedzkiej minister spraw zagranicznych, a także Christer Pettersson, zabójca Olofa Palmego.

</doc>
<doc id="1153157" url="https://pl.wikipedia.org/wiki?curid=1153157" title="Mieczysław Wodyk">
Mieczysław Wodyk

Mieczysław Wodyk (ur. 5 maja 1935, zm. 21 listopada 2007) – polski pedagog, nauczyciel w Zespole Szkół Poligraficznych im. Marszałka Józefa Piłsudskiego przy ul. Stawki 14 w Warszawie, były dyrektor i redaktor techniczny PWL. Autor podręcznika "”abc redaktora technicznego”" (Warszawa, 1994 r., )

</doc>
<doc id="1153163" url="https://pl.wikipedia.org/wiki?curid=1153163" title="Närke">
Närke

Närke – historyczna kraina Szwecji, stanowi południową część regionu Örebro oraz niewielki fragment regionów Västmanland i Södermanland. Powierzchnia wynosi 4126 km².

</doc>
<doc id="1153164" url="https://pl.wikipedia.org/wiki?curid=1153164" title="Gwiaździsta eskadra">
Gwiaździsta eskadra

Gwiaździsta eskadra – polski niemy film batalistyczny w reżyserii Leonarda Buczkowskiego. Film prawdopodobnie nie zachował się do naszych czasów. Była to najdroższa polska superprodukcja filmowa z dwudziestolecia międzywojennego, a także pierwszy polski film o tematyce lotniczej.
Fabuła.
Film opowiada o grupie amerykańskich pilotów, którzy walczyli w szeregach armii polskiej w latach 1918-1920, podczas wojny polsko-bolszewickiej w Eskadrze Kościuszkowskiej. W filmie pojawia się wątek miłosny o uczuciu amerykańskiego pilota do polskiej dziewczyny, inspirowany prawdziwymi losami znanego amerykańskiego reżysera, ochotniczo walczącego w polskich barwach – Meriana C. Coopera.
Produkcja i premiera.
Film został nakręcony we współpracy z lotnictwem wojskowym. Sceny batalistyczne naziemne kręcono na poligonie pod Biedruskiem. Do nakręcenia zdjęć powietrznych na płycie lotniska na Ławicy koło Poznania zgromadzono ponad 200 samolotów. Pierwszy raz w polskiej kinematografii nakręcono sceny batalistyczne w powietrzu, dzięki zamontowanym na samolotach kamerom, które obsługiwali między innymi Antoni Wawrzyniak i Mieczysław Bilażewski. Film niemy w Polsce miał premierę 10 kwietnia 1930, natomiast światową – w wersji udźwiękowionej – w roku 1933. Nad Wisłą film był szeroko dystrybuowany. Wszystkie jego kopie zostały wywiezione lub zniszczone przez Rosjan po 1945 roku.
Katastrofa podczas zdjęć.
12 listopada 1929 roku, w czasie jednej z walk powietrznych stoczonych dla potrzeb filmu przez lotników 3 Pułku Lotniczego doszło do katastrofy. Nad lotniskiem Ławica, na wysokości około 800 metrów nad ziemią, por. pil. Eugeniusz Wyrwicki lecący samolotem SPAD 61C1 uderzył podwoziem w prawe górne skrzydło samolotu Potez XV pilotowanego przez por. pil. Jana Bilskiego. W wyniku kolizji skrzydło Poteza oderwało się od kadłuba, a samolot porucznika Bilskiego wpadł w korkociąg i runął na ziemię. Pilot oraz obserwator, ppor. Feliks Szczęsny Lipiński, ponieśli śmierć. Obaj lotnicy nie posiadali spadochronów. Porucznik Wyrwicki lądował przymusowo w Krzyżownikach. W trakcie lądowania samolot został rozbity. Pilot wyszedł z kraksy bez szwanku.

</doc>
<doc id="1153165" url="https://pl.wikipedia.org/wiki?curid=1153165" title="Quad Extended Graphics Array">
Quad Extended Graphics Array

QXGA () – jeden ze standardów rozdzielczości ekranu. Rozdzielczość ekranu w tym standardzie wynosi 2048x1536 piksele. Standard ten jest ulepszoną wersją standardu UXGA (1600 × 1200 pikseli). Nie zaprezentowano dotychczas standardów o wyższej rozdzielczości dla ekranów o proporcjach 4:3. Istnieją standardy o wyższej rozdzielczości dla innych proporcji wymiarów ekranu np. WQXGA.

</doc>
<doc id="1153166" url="https://pl.wikipedia.org/wiki?curid=1153166" title="Piła (województwo kujawsko-pomorskie)">
Piła (województwo kujawsko-pomorskie)

Piła – wieś w Polsce, położona w województwie kujawsko-pomorskim, w powiecie tucholskim, w gminie Gostycyn, nad Brdą. Status samodzielnej miejscowości oficjalnie uzyskała 1 stycznia 2008 roku, w wyniku wydzielenia ze wsi Gostycyn. W przeprowadzonym w marcu 2007 referendum ze 109 uprawnionych do głosowania osób zagłosowało 93, z czego 48 oddało głosy za nazwą "Piła" ("Piła nad Brdą" uzyskała 29 głosów, "Piła-Młyn" 16).
W latach 1850-1892 mieszkańcy okolic, a od początku XX wieku do lat II wojny światowej niemieccy i polscy przemysłowcy wydobywali w Pile metodą podziemną węgiel brunatny. Węgiel wydobywano systemem sztolniowym z 6 kopalń głębinowych: Buko (1892), Olga (1900), Montania, Aleksandra, Teresa i Zofia o głębokości do 50 m. Pierwszą kopalnię założyli bracia David i Jakob Bukowzerowie. W 1918 uruchomiono kolejkę wąskotorową z Piły do Gostycyna, wtedy też rozpoczęły eksploatację kopalnie Aleksandra i Montania. Po 1920 wraz z kopalnią "Olga" zostały one przejęte przez braci Radomskich. W 1936 koncesję na wydobywanie węgla uzyskał Antoni Ostrowski, który wybudował kopalnię "Teresa". Po 1945 przez kilka lat próbował on wznowić eksploatację zasobów, jednak ze względu na wysokie koszty transportu i niską cenę węgla brunatnego, wypieranego z rynku przez węgiel kamienny, zrezygnował z działalności górniczej.
Pozostałości prac górniczych, zapadliska i sztolnie są obecnie udostępniane turystom do zwiedzania przez Stowarzyszenie BUKO, będącego organizatorem Górniczej Wioski.
W 1928 r. w ramach prac związanych z koncepcją budowy kaskady Brdy prof. Karol Pomianowski zaprojektował w Pile przegrodzenie Brdy tamą, w wyniku czego powstałe rozlewisko Brdy połączyłoby się z Jeziorem Szpitalnym i Jeziorem Średnim, tworząc nowy zbiornik retencyjny. Do realizacji koncepcji nie doszło, a jezioro Średnie (Średniak) wykorzystywane jest rekreacyjnie (strzeżone kąpielisko z pomostami oraz wypożyczalnia sprzętu wodnego).
Wyodrębnienie się Piły jako samodzielnej miejscowości było możliwe między innymi w wyniku działalności lokalnego stowarzyszenia BUKO – Stowarzyszenie Mieszkańców i Miłośników Piły nad Brdą, którego statutowymi celami są badanie historii Piły oraz ochrona i promocja jej walorów przyrodniczych i środowiskowych. 
W roku 2013 Stowarzyszenie BUKO utworzyło w Pile wieś tematyczną "Górnicza Wioska", w której możliwe jest zwiedzanie pozostałości po podziemnej kopalni węgla brunatnego Montania z 1900 roku (w chwili obecnej można zwiedzić tylko górną część sztolni upadowej - część podziemna jest niedostępna ze względu na zły stan zachowania) z historyczno-przyrodniczą ścieżką dydaktyczną (dostępne audiobooki). Prezentowana jest również ekspozycja "Piła 100 lat temu" w postaci makiety miejscowości i kopalń z lat 1919-1921. 
W latach 1975–1998 Piła administracyjnie należała do województwa bydgoskiego.
Obecny most na Brdzie pochodzi z 1975 roku.

</doc>
<doc id="1153167" url="https://pl.wikipedia.org/wiki?curid=1153167" title="Lilibeum">
Lilibeum

Lilibeum (łac. "Lilybaeum") – starożytne miasto na zachodzie Sycylii, dzisiejsza Marsala.
Zostało założone przez punickich i libijskich mieszkańców Motyi – miasta całkowicie zniszczonego w czasie wojny z grekami z Agrigentum pod przywództwem tyrana Syrakuz Dionizjosa I w 397 p.n.e. Od tego czasu znajdowało się pod panowaniem Kartaginy pełniąc rolę silnie ufortyfikowanej placówki, zapewniającej kontrolę państwa kartagińskiego nad Sycylią. Dionizjos I w 368 p.n.e. ponownie zaatakował posiadłości kartagińskie, lecz tym razem nie udało mu się wygrać i zdobyć miasta. W czasie inwazji Epiru, pod przywództwem króla Pyrrusa w 277 p.n.e. było jedynym miastem na wyspie, które nie zostało zdobyte. W trakcie I wojny punickiej było oblegane przez Rzymian, po klęsce Kartaginy w bitwie pod Wyspami Egadzkimi w 241 p.n.e. przeszło pod władzę Rzymian. Miasto pozostało ważnym ośrodkiem handlowo-militarnym, było siedzibą jednego z dwóch kwestorów stacjonujących na Sycylii.

</doc>
<doc id="1153171" url="https://pl.wikipedia.org/wiki?curid=1153171" title="Bitwa pod Raciborzem (1108)">
Bitwa pod Raciborzem (1108)

Bitwa pod Raciborzem (1108) – w 1108 roku podczas kolejnej wyprawy Bolesława Krzywoustego na Pomorze, miało miejsce uderzenie wojsk morawskich Świętopełka na Śląsk i nieudana próba zdobycia Koźla. Podczas odwrotu wojska morawskie zostały zaatakowane przez oddziały polskie i rozbite. W ręce Polaków wpadł gród Racibórz.

</doc>
<doc id="1153172" url="https://pl.wikipedia.org/wiki?curid=1153172" title="Jema">
Jema

Miasta w Etiopii:
Miasta w Ghanie:

</doc>
<doc id="1153173" url="https://pl.wikipedia.org/wiki?curid=1153173" title="Walentynki (film 2001)">
Walentynki (film 2001)

Walentynki (tytuł oryg. "Valentine") – amerykański slasher z 2001 roku, powstały na motywach powieści Toma Savage’a.
Fabuła.
Dzień świętego Walentego. Pięć przyjaciółek upokarza nieśmiałego chłopaka na szkolnej potańcówce. Sprawy przybierają nieoczekiwany obrót i ofiara trafia do zakładu poprawczego. Po latach ginie Shelley, jedna z dziewcząt. Jej przyjaciółki otrzymują listy z pogróżkami. Tymczasem zbliżają się walentynki.

</doc>
<doc id="1153175" url="https://pl.wikipedia.org/wiki?curid=1153175" title="She Doesn’t Live Here Anymore">
She Doesn’t Live Here Anymore

She Doesn’t Live Here Anymore – singel szwedzkiego duetu Roxette. Został wydany w kwietniu 1996 r. jako czwarty promujący album "Don’t Bore Us, Get to the Chorus!". Piosenka została nagrana podczas sesji zespołu do płyty "Crash! Boom! Bang!" jednak duet uznał, że nie pasuje ona do albumu. Na singlu znajdują się także dwa remiksy przeboju The Look.

</doc>
<doc id="1153189" url="https://pl.wikipedia.org/wiki?curid=1153189" title="NRD (zespół muzyczny)">
NRD (zespół muzyczny)

NRD – kwartet yassowy, okazjonalnie koncertujący w latach 1996 i 1997. Skład zespołu tworzyli muzycy Miłości: Tymon Tymański, Jacek Olter i Mikołaj Trzaska, oraz Jerzy Mazzoll, który był w pierwszym składzie Miłości, zanim odszedł w 1991 roku. 
Jedyną dotąd płytą grupy jest zapis koncertu z Gdynia Summer Jazz Days, "Sport i religia". Utwór „Dżes Forum”, również firmowany przez NRD, nagrany na koncercie w Mózgu, znalazł się na składance "Cały ten yass!" dołączonej do miesięcznika „Jazz Forum”. Wśród zapowiedzi reaktywowanej wytwórni płytowej Tymańskiego Biodro znajdował się album NRD "Dupa To Nie Wszystko" nagrany wspólnie z Andrzejem Przybielskim, jednak do jego publikacji jak dotąd nie doszło.

</doc>
<doc id="1153194" url="https://pl.wikipedia.org/wiki?curid=1153194" title="Pukkelpop">
Pukkelpop

Pukkelpop – coroczny festiwal muzyki organizowany w sierpniu niedaleko Hasselt w Belgii od 1985 roku. Został zapoczątkowany i jest organizowany przez Humanistische Jongeren (humanistyczną młodzież) z Leopoldsburga.
W 2007 roku podczas trzech dni festiwalu na siedmiu scenach wystąpili między innymi ...And You Will Know Us by the Trail of Dead, The Arcade Fire, Basement Jaxx, Chris Cornell, Eagles of Death Metal, Fall Out Boy, The Hives, Kaiser Chiefs, Kings of Leon, Lacuna Coil, Nine Inch Nails, The Smashing Pumpkins, Soulfly, Tool oraz Within Temptation.
Edycja 2011 została odwołana 19 sierpnia z powodu burzy która spowodowała zniszczenie dwóch scen. Jedna ze scen przewróciła się na widownie co spowodowało śmierć 5 osób, 71 zostało rannych.

</doc>
<doc id="1153196" url="https://pl.wikipedia.org/wiki?curid=1153196" title="Federaliści">
Federaliści



</doc>
<doc id="1153205" url="https://pl.wikipedia.org/wiki?curid=1153205" title="Zbór Kościoła Adwentystów Dnia Siódmego Ruchu Reformacyjnego w Katowicach">
Zbór Kościoła Adwentystów Dnia Siódmego Ruchu Reformacyjnego w Katowicach

Zbór Kościoła Adwentystów Dnia Siódmego Ruchu Reformacyjnego w Katowicach – największy w Polsce zbór adwentystów reformowanych. Starszym zboru jest Paweł Zając. 
Zbór spotyka się każdej soboty w domu modlitwy, znajdującym się w Rudzie Śląskiej (dzielnica Kochłowice). Poprzednio nabożeństwa odbywały się w samych Katowicach w domu prywatnym w dzielnicy Panewniki. Nabożeństwo rozpoczynają i kończą pieśni oraz modlitwy. W pierwszej części nabożeństwa studiowane jest Pismo Święte w oparciu o międzynarodowy podręcznik ("Sobotnie Lekcje Biblijne"); podczas drugiej części wygłaszane jest kazanie; stałą częścią nabożeństwa jest również kolekta ofiary. Dom modlitwy w Rudzie Śląskiej jest nowoczesnym obiektem dostosowanym do potrzeb kultu wyznawców reformowanego adwentyzmu, którego budowa była możliwa dzięki wsparciu Generalnej Konferencji Kościoła oraz poszczególnych wiernych. Dom modlitwy posiada trzy kondygnacje. W suterenie znajduje się szatnia, kuchnia, toalety oraz stołówka; na parterze – sala główna z centralnie położoną kazalnicą, punkt zaopatrzenia w literaturę (dostępne m.in. książki dotyczące zagadnień biblijnych, zdrowego stylu życia, wegetarianizmu, publikacje Ellen G. White oraz "Lekcje Szkoły Sobotniej"), hall główny, przedsionek. W domu modlitwy nie ma krzyży ani innych przedmiotów kultu.

</doc>
<doc id="1153206" url="https://pl.wikipedia.org/wiki?curid=1153206" title="Ałżan Żarmuchamiedow">
Ałżan Żarmuchamiedow

Ałżan Musurbiekowicz Żarmuchamiedow (ros.: Алжан Мусурбекович Жармухамедов; kaz.: Әлжан Мүсірбекұлы Жармұхамедов, "Älżan Müsyrbekuły Żarmuchamedow"; ur. 2 października 1944 w Tabaksaju, zm. 3 grudnia 2022) – radziecki koszykarz i rosyjski trener koszykarski. 
Życiorys.
Jako zawodnik zdobył złoty medal podczas XX Letnich Igrzysk Olimpijskich w Monachium (1972) i brązowy medal podczas XXI Letnich Igrzysk Olimpijskich w Montrealu (1976). Jego ojciec był Kazachem, a matka Rosjanką.

</doc>
<doc id="1153207" url="https://pl.wikipedia.org/wiki?curid=1153207" title="Modestas Paulauskas">
Modestas Paulauskas

 
Modestas Paulauskas (ur. 19 marca 1945 w Kretyndze) – litewski koszykarz i trener. Brązowy medalista Letnich Igrzyskach Olimpijskich w Meksyku i złoty medalista Letnich Igrzyskach Olimpijskich w Monachium.

</doc>
<doc id="1153208" url="https://pl.wikipedia.org/wiki?curid=1153208" title="Timir Piniegin">
Timir Piniegin

Timir Aleksiejewicz Piniegin (ur. 12 czerwca 1927 w Moskwie, zm. 31 stycznia 2013 tamże) − radziecki żeglarz, złoty medalista Letnich Igrzysk Olimpijskich w Rzymie.
Pochowany na Cmentarzu Wagańkowskim w Moskwie.
Linki zewnętrzne.
Strona o medaliście

</doc>
<doc id="1153214" url="https://pl.wikipedia.org/wiki?curid=1153214" title="Gdańskie Słoniki">
Gdańskie Słoniki



</doc>
<doc id="1153222" url="https://pl.wikipedia.org/wiki?curid=1153222" title="Maurice Gamelin">
Maurice Gamelin

Maurice Gustave Gamelin (ur. 20 września 1872 w Paryżu, zm. 18 kwietnia 1958 tamże) – francuski wojskowy, generał armii Francuskich Sił Zbrojnych.
Życiorys.
Urodzony w stolicy Francji w 1872, pochodził z rodziny wojskowej. W 1893 ukończył akademię wojskową w Saint-Cyr, z najlepszym wynikiem w swoim roczniku. Służył jako oficer piechoty w Algierii. Od 1906 był oficerem sztabowym. Uczestnik I wojny światowej, walczył w I bitwie nad Marną we wrześniu 1914, w której przyczynił się do zwycięstwa wojsk Ententy. Wziął również udział w bardzo ciężkiej i krwawej bitwie nad Sommą w 1916. W latach 1914-1917 oficer sztabowy naczelnego dowódcy wojsk francuskich, marszałka Josepha Joffre'a. W 1916 został najmłodszym francuskim generałem brygady. Później dowodził jednostkami liniowymi. W czasie tej wojny był dowódcą kolejno: brygady, dywizji i korpusu.
Dwudziestolecie międzywojenne.
Po zakończeniu I wojny światowej doradca wojskowy w Polsce podczas wojny polsko-bolszewickiej. Był wysyłany z misjami specjalnymi poza Europę. W latach 1919-1924 dowódca francuskiej misji wojskowej w Brazylii. W latach 1925-1926 walczył z Druzami w Syrii (tłumił powstanie). Po powrocie do kraju zajmował wysokie i odpowiedzialne stanowiska. w latach 1931-1935 szef sztabu generalnego armii francuskiej, od 1935 inspektor generalny armii i przewodniczący Najwyższej Rady Wojennej. Miał znaczny wpływ na politykę zagraniczną Francji. Uważał, że niedostateczne przygotowanie armii francuskiej do wojny nie pozwala na prowadzenie zdecydowanej polityki wobec Niemiec.
W 1935 kanclerz Rzeszy Adolf Hitler odrzucił traktat wersalski (przywrócił pobór do wojska i publicznie ogłosił remilitaryzację Niemiec). Gdy w marcu 1936 Niemcy przeprowadzili remilitaryzację Nadrenii (przygranicznej strefy zdemilitaryzowanej), Gamelin bezskutecznie nalegał na francuski rząd, by pozwolił mu przeciwdziałać wkraczając do Nadrenii.
W niedzielę 16 sierpnia 1936 na Zamku Królewskim w Warszawie Prezydent RP Ignacy Mościcki odznaczył go Wielką Wstęgą Orderu Odrodzenia Polski. Po audiencji zwiedził Centrum Wyszkolenia Piechoty w Rembertowie, obserwował pokazowe ćwiczenia, a następnie uczestniczył w śniadaniu, wydanym w kasynie oficerskim przez ministra spraw wojskowych, generała dywizji Tadeusza Kasprzyckiego. Tego samego dnia o godz. 18:20 wyjechał do Krakowa w towarzystwie szefa Sztabu Głównego, generała brygady Wacława Stachiewicza, szefa Oddziału II Sztabu Głównego, pułkownika dyplomowanego Tadeusza Pełczyńskiego, attaché wojskowego w Paryżu, pułkownika dyplomowanego Wojciecha Fydy i francuskiego attaché wojskowego w Warszawie, generała dˈArbonneau.
Od stycznia 1938 szef sztabu generalnego obrony narodowej. Rzecznik strategii defensywnej Francji, wynikającej z istnienia ochronnej linii Maginota. Rozpoczął unowocześnianie i reorganizację armii francuskiej, na co rząd francuski wyasygnował 14 mld franków. W 1938 nalegał jeszcze na premiera Édouarda Daladiera, by pozwolił mu podjąć działania przeciwko Niemcom związane ze sprawą Niemców sudeckich w Czechosłowacji, zakończoną układem monachijskim (29-30 września 1938). Gamelin bardzo nisko oceniał siłę militarną faszystowskich Włoch, sojusznika Niemiec. W maju 1939 podpisał z polskim ministrem spraw wojskowych, generałem Tadeuszem Kasprzyckim tajny protokół, na mocy którego Francja zobowiązała się, że w razie agresji niemieckiej na Polskę ma przyjść jej z pomocą, tj. wspierać ją akcjami bojowymi lotnictwa francuskiego od pierwszego dnia wojny, ograniczonymi działaniami zaczepnymi od trzeciego dnia wojny, a piętnastego dnia od mobilizacji generalną ofensywą.
Od II wojny światowej.
Kwatera Gamelina mieściła się na terenie podparyskiego Zamku Vincennes. W czasie II wojny światowej (od września 1939) był głównodowodzącym wojsk francuskich i brytyjskich (sił sprzymierzonych na Zachodzie). Po ataku w 1939 Niemiec na Polskę (zob. kampania wrześniowa), po uzgodnieniach z Wielką Brytanią w Abbeville (zob. konferencja w Abbeville) współautor tzw. dziwnej wojny, która doprowadziła ostatecznie do wstrzymania jakichkolwiek akcji przeciwko Niemcom na Zachodzie. Jego strategia polegała na oczekiwaniu na atak Niemców, a następnie zniszczeniu ich. Był raczej już wojskowym biurokratą niż żołnierzem. W tej wojnie okazał się dowódcą nieudolnym, który nie potrafił dostatecznie szybko reagować na niebezpieczeństwo. Nie rozumiał nowoczesnej wojny. Był współodpowiedzialny za klęskę Francji w 1940 (zob. kampania francuska 1940). Za porażkę z Niemcami i błędy w dowodzeniu odwołany 19 maja 1940 ze stanowiska naczelnego wodza, został zastąpiony przez starszego o pięć lat generała Maxime'a Weyganda. We wrześniu 1940, po upadku Francji aresztowany przez władze Vichy. W 1942 stanął przed sądem w Riom (zob. proces w Riom), oskarżony o dopuszczenie do klęski Francji w 1940, jednak nie został skazany. W listopadzie 1942 r. został internowany w Niemczech w pobliżu obozu koncentracyjnego Buchenwald, gdzie przebywał w zarezerwowanych i ogrzewanych barakach z Léonem Jouhaux. Gamelin i Jouhaux zostanali szybko przeniesieni do zamku Itter w Austrii. Został uwolniony przez wojska amerykańskie 5 maja 1945 roku. Swoje wspomnienia na temat wojny pozostawił w trzytomowych pamiętnikach "Servir" (1946-1947). Zmarł w 1958 i został pochowany na paryskim cmentarzu Passy.

</doc>
<doc id="1153229" url="https://pl.wikipedia.org/wiki?curid=1153229" title="Isabela (Portoryko)">
Isabela (Portoryko)

Isabela – miasto w Portoryko. Zostało założone w 1818. Jest siedzibą gminy Isabela. Według danych szacunkowych na rok 2000 liczy 44 444 mieszkańców. Burmistrzem miasta jest Hon. Carlos "Charlie" Delgado Altieri.

</doc>
<doc id="1153231" url="https://pl.wikipedia.org/wiki?curid=1153231" title="Vega Alta">
Vega Alta

Vega Alta – miasto w Portoryko, w aglomeracji San Juan. Zostało założone w 1775. Jest siedzibą gminy Vega Alta. Według danych szacunkowych na rok 2000 liczy 37 910 mieszkańców. Burmistrzem miasta jest Isabelo Molina.

</doc>
<doc id="1153234" url="https://pl.wikipedia.org/wiki?curid=1153234" title="U.S. Coast Guard">
U.S. Coast Guard



</doc>
<doc id="1153236" url="https://pl.wikipedia.org/wiki?curid=1153236" title="Reprezentacja Nigerii w piłce siatkowej kobiet">
Reprezentacja Nigerii w piłce siatkowej kobiet

Reprezentacja Nigerii w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="1153238" url="https://pl.wikipedia.org/wiki?curid=1153238" title="Dorado">
Dorado

Dorado - miasto w północnej części Portoryko, w aglomeracji San Juan. Jest siedzibą gminy Dorado. Zostało założone w 1842. Według danych szacunkowych na rok 2000 liczy 34 995 mieszkańców. Burmistrzem miasta jest Hon. Carlos A. López Rivera.

</doc>
<doc id="1153240" url="https://pl.wikipedia.org/wiki?curid=1153240" title="Humacao">
Humacao

Humacao – miasto we wschodniej części Portoryko, w aglomeracji San Juan. Zostało założone w 1722. Jest siedzibą gminy Humacao. Według danych szacunkowych na rok 2000 liczy 62 244 mieszkańców. Burmistrzem miasta jest Marcelo Trujillo. Funkcjonuje tu port lotniczy Humacao.

</doc>
<doc id="1153243" url="https://pl.wikipedia.org/wiki?curid=1153243" title="The Golden Foretaste of Heaven">
The Golden Foretaste of Heaven

The Golden Foretaste of Heaven – dziesiąty album studyjny niemieckiego muzyka Aleca Empire, wydany 28 listopada 2007 roku w Japonii i 18 stycznia 2008 roku w Europie przez - po raz pierwszy w karierze muzyka - wytwórnię płytową Eat Your Heart Out Records.

</doc>
<doc id="1153245" url="https://pl.wikipedia.org/wiki?curid=1153245" title="Włodzimierz Pańków">
Włodzimierz Pańków

Włodzimierz Pańków (ur. 11 maja 1946) – socjolog, profesor Wyższej Szkoły Przedsiębiorczości i Zarządzania im. Leona Koźmińskiego, doktor habilitowany, kierownik Katedry Nauk Społecznych tejże uczelni oraz docent w Instytucie Filozofii i Socjologii Polskiej Akademii Nauk. Wykładał także m.in. w Collegium Civitas, na Uniwersytecie Warszawskim i w Uniwersytecie w Białymstoku. Specjalizuje się w socjologii gospodarczej, instytucjonalnej oraz socjologii organizacji. Opublikował kilkaset prac (artykuły, rozdziały w książkach, raporty badawcze, referaty) w wielu językach.
Życiorys.
Pierwsze jedenaście lat życia spędził w kołchozie. Do Polski przyjechał (wraz z rodziną) w 1957. Jego matka była szwaczką. Jego bratem jest Julian Pańków.
Absolwent Sekcji Socjologii Wydziału Filozoficznego Uniwersytetu Warszawskiego. Wyrzucony z uczelni za udział w wydarzeniach Marca 1968, następnie trafił do aresztu za kolportaż ulotek wyrażających sprzeciw wobec interwencji w Czechosłowacji; przez pewien czas pracował na budowie, studia dokończył eksternistycznie, po amnestii. Zaangażowany w działalność opozycji demokratycznej, ponadto po roku ’89 pracował jako ekspert związkowy i samorządowy - m.in. kierował Ośrodkiem Badań Związkowych "Solidarności" Regionu Mazowsze. Został członkiem komitetu naukowego II i III Konferencji Smoleńskiej z lat 2013, 2014, skupiającej badaczy metodami nauk ścisłych katastrofy samolotu Tu-154 w Smoleńsku z 10 kwietnia 2010. 15 lutego 2014 został członkiem rady programowej partii Prawo i Sprawiedliwość.

</doc>
<doc id="1153246" url="https://pl.wikipedia.org/wiki?curid=1153246" title="Manatí (Portoryko)">
Manatí (Portoryko)

Manatí - miasto w północnej części Portoryko, w aglomeracji San Juan. Zostało założone w 1738. Jest siedzibą gminy Manatí. Według danych szacunkowych na rok 2000 liczy 45 409 mieszkańców. Burmistrzem miasta jest Juan "Bin" Cruz Manzano.

</doc>
<doc id="1153252" url="https://pl.wikipedia.org/wiki?curid=1153252" title="Guayama">
Guayama

Guayama – miasto w południowej części Portoryko. Zostało założone w 1736. Jest siedzibą gminy Guayama. Według danych szacunkowych na rok 2000 miejscowość liczyła 44 301 mieszkańców. Burmistrzem miasta jest Hon. Héctor L. „Gui” Colón.

</doc>
<doc id="1153257" url="https://pl.wikipedia.org/wiki?curid=1153257" title="Cataño">
Cataño

Cataño - miasto w północnej części Portoryko, w aglomeracji San Juan. Zostało założone w 1927. Jest siedzibą gminy Cataño. Według danych szacunkowych na rok 2000 liczy 30 071 mieszkańców. Burmistrzem miasta jest Wilson Soto.

</doc>
<doc id="1153261" url="https://pl.wikipedia.org/wiki?curid=1153261" title="Coamo">
Coamo

Coamo – miasto w południowej części Portoryko. Zostało założone w 1579. Jest siedzibą gminy Coamo. Według danych szacunkowych na rok 2000 liczy 37 597 mieszkańców. Burmistrzem miasta jest Hon Juan Carlos García Padilla.

</doc>
<doc id="1153264" url="https://pl.wikipedia.org/wiki?curid=1153264" title="Franz Romeikat">
Franz Romeikat

Franz Romeikat (ur. 7 października 1904 w Iwenbergu (wówczas Prusy Wschodnie), zm. ?) – zbrodniarz hitlerowski, członek załogi obozu koncentracyjnego Auschwitz-Birkenau i SS-Unterscharführer.
Z zawodu był zegarmistrzem. Od 6 marca 1933 należał do NSDAP i SS. W listopadzie 1940 Romekait został powołany do Waffen-SS i następnie, w lutym 1941, skierowany do obozu oświęcimskiego. Początkowo pełnił służbę w magazynie odzieżowym, a od listopada 1942 do października 1944 w wydziale administracji obozowej, zajmującym się mieniem więźniów. W sposób brutalny odnosił się do więźniów, nieraz ich bijąc. Brał również gorliwy udział w grabieniu mienia pomordowanych w komorach gazowych Brzezinki Żydów.
Franz Romeikat został po zakończeniu wojny osądzony podczas pierwszego procesu oświęcimskiego przez Najwyższy Trybunał Narodowy w Krakowie i skazany 22 grudnia 1947 na 15 lat pozbawienia wolności. Więzienie opuścił na mocy amnestii w latach pięćdziesiątych.

</doc>
<doc id="1153267" url="https://pl.wikipedia.org/wiki?curid=1153267" title="Cayey">
Cayey

Cayey – miasto w środkowej części Portoryko w aglomeracji San Juan. Zostało założone w 1773. Jest siedzibą gminy Cayey. Według danych szacunkowych na rok 2000 liczy 47 370 mieszkańców. Burmistrzem miasta jest Hon. Rolando Ortíz Velázquez.

</doc>
<doc id="1153270" url="https://pl.wikipedia.org/wiki?curid=1153270" title="Gaillard de la Mothe">
Gaillard de la Mothe

Gaillard de la Mothe (zm. 20 grudnia 1356 w Awinionie) − francuski kardynał.
Życiorys.
Pochodził z Bordeaux i był siostrzeńcem papieża Klemensa V, który nadał mu szereg beneficjów na terenie Anglii (m.in. archidiakonat Oksfordu w 1313). Nominację kardynalską uzyskał jednak dopiero od jego następcy Jana XXII na konsystorzu 18 grudnia 1316 roku, otrzymując wówczas tytuł kardynała diakona Santa Lucia in Silice. Za pontyfikatu Klemensa VI (1342-1352) był legatem papieskim do rozstrzygnięcia sporu między arcybiskupem Rawenny i wikariuszem Ferrary o jurysdykcję nad Argenta oraz członkiem trybunału do spraw oskarżeń wysuwanych przeciwko królowej Joannie I Neapolitańskiej. Archidiakon Ely od 1344 i przeor Ispignac w 1346. Uczestniczył w konklawe 1352 i jako protodiakon Św. Kolegium (od października 1346) koronował wybranego wówczas papieża Innocentego VI. Zmarł w Awinionie.

</doc>
<doc id="1153276" url="https://pl.wikipedia.org/wiki?curid=1153276" title="San Sebastián (Portoryko)">
San Sebastián (Portoryko)

San Sebastián – miasto w zachodniej części Portoryko. Jest siedzibą gminy San Sebastián. Według danych szacunkowych na rok 2000 liczy 43 514 mieszkańców. Zostało założone w 1752. Burmistrzem miasta jest Javier Jiménez. Patronem miejscowości jest Święty Sebastian.

</doc>
<doc id="1153277" url="https://pl.wikipedia.org/wiki?curid=1153277" title="Hans Hoffmann">
Hans Hoffmann

Hans Hoffmann (ur. 2 grudnia 1919, zm. ?) – SS-Rottenführer, członek załogi obozu koncentracyjnego Auschwitz-Birkenau.
Był obywatelem jugosłowiańskim (urodził się w miejscowości Indije koło Karłowic) narodowości niemieckiej. Z zawodu był ślusarzem. Po inwazji III Rzeszy Hoffmann został powołany do armii jugosłowiańskiej i dostał się do niemieckiej niewoli. 21 października 1942 wcielono go do SS i skierowano do obozu Auschwitz-Birkenau. Początkowo pełnił tam służbę jako wartownik i konwojent drużyn roboczych. Następnie został przydzielony do Wydziału Politycznego (obozowego gestapo) w obozie głównym. Wreszcie w październiku 1944 Hoffmann został skierowany do Birkenau, gdzie pełnił funkcję gońca.
Za swój udział w zbrodniach popełnionych w obozie skazany został 22 grudnia 1947 przez Najwyższy Trybunał Narodowy w Krakowie w pierwszym procesie oświęcimskim na 15 lat więzienia. Zwolniono go z więzienia na mocy amnestii 14 lipca 1956.

</doc>
<doc id="1153280" url="https://pl.wikipedia.org/wiki?curid=1153280" title="Z pamiętnika poznańskiego nauczyciela">
Z pamiętnika poznańskiego nauczyciela

Z pamiętnika poznańskiego nauczyciela – nowela Henryka Sienkiewicza z 1880 roku. Opowiada o życiu polskich dzieci w szkołach w zaborze pruskim. Została przetłumaczona na 12 języków.
Nowela jest początkiem zainteresowania pisarza sprawami konfliktu polsko-niemieckiego, zwieńczonego napisaniem "Krzyżaków". Autor krytykuje obłudę szkoły pruskiej, szykany polityczne związane z niemieckim językiem wykładowym, a nade wszystko złą metodę dydaktyczną przeciążającą pamięć uczniów mało przydatnymi w życiu danymi. Łączy się to ściśle z pozytywistyczną polemiką ideologiczną. Dzieje małego Michasia są zbeletryzowanym opisem walki ze starą metodą nauczania. Walka ta kończy się klęską. Uwagi poznańskiego nauczyciela – Wawrzynkiewicza (prywatnie naucza Michasia), są w istocie propagandą nowej, pozytywistycznej metody wychowawczej. Sam nauczyciel to postać głęboko tkwiąca w atmosferze warszawskiego pozytywizmu, bezinteresowny idealista, pierwsze niejako wcielenie "Siłaczki" lub Antoniego Paluszkiewicza z "Syzyfowych prac" Stefana Żeromskiego. 
Utwór miał dwie redakcje – pierwsza z nich ("Z pamiętnika korepetytora") umiejscowiona była w zaborze rosyjskim, ale ze względów cenzorskich akcja została przeniesiona do Poznania i przystosowana do realiów zaboru pruskiego. Dzieło po zmianach przejawia głębszą analizę psychologiczną i szersze postulaty pedagogiczne. 
W Poznaniu utwór opublikowano w 1880 na łamach "Kuriera Poznańskiego", z pewnymi zmianami, np. usunięto wątek platonicznej miłości Wawrzynkiewicza do matki Michasia oraz poprawiono niedostatecznie opanowane przez Sienkiewicza realia szkoły wielkopolskiej. Nowela była przyczynkiem do zainteresowania się autora Wielkopolską i otworzyła mu drogę do czytelnika z tego regionu.

</doc>
<doc id="1153284" url="https://pl.wikipedia.org/wiki?curid=1153284" title="Moriz Seeler">
Moriz Seeler

Moriz Seeler, właśc. Moritz Seeler (ur. 1 marca 1896 w Greifenberg in Pommern, zm. 8 września 1942 w Rydze lub Theresienstadt) – poeta, pisarz, producent filmowy, twórca awangardowego teatru berlińskiego oraz ofiara holocaustu. Był narodowości niemieckiej, żydowskiego pochodzenia.
Życie i twórczość.
M. Seeler był absolwentem Królewskiego Gimnazjum im. Fryderyka Wilhelma (niem.) "Königlichen Friedrich-Wilhelm-Gymnasium" w Greifenbergu (dziś: Gryfice). W latach 1915-1916 brał udział w walkach I wojny światowej.
W 1916 r. rodzina Seelerów przeprowadziła się do Berlina. Zamieszkali przy Brandenburgische Straße 36. W latach 1917-1918 M. Seeler opublikował swoje pierwsze wiersze i artykuły na łamach „Młodych Niemców” (niem.) "„Das junge Deutschland”", „Młodej sztuki” (niem.) "„Die junge Kunst”" oraz „Ognistego jeźdźca” (niem.) "„Der Feuerreiter”". Jego pierwszy tomik poezji – "Dem Hirtenknaben" ("Pastuszek") został wydany w 1919 r. Drugi ukazał się na dwa lata przed wybuchem II wojny światowej pod tytułem "Die Flut" ("Powódź").
Znany, jako założyciel awangardowego teatru berlińskiego „Młoda Scena” (niem.) "„Junge Bühne”", który rozpoczął działalność wiosną 1922 r. Teatr nie posiadał własnej sceny i stałego zespołu aktorskiego. Sztuki swoje wystawiali dzięki uprzejmości dużych teatrów berlińskich w niedziele, w godzinach porannych. Współtwórcami awangardowego środowiska teatralnego m.in. byli: Berthold Viertel, Karlheinz Martin, Leopold Jessner i Berthold Brecht. „Młoda Scena” działała do 1930 r. wywołując wiele skandali, które przyciągały rzesze mieszkańców Berlina.
W 1927 r. M. Seeler odniósł sukces, jako współautor libretta Friedricha Hollaendera w rewii kabaretowej "Z nami w obrębie Kościoła Pamięci" (niem.) "Bei uns um die Gedächtniskirche rum". W kilka miesięcy później zainteresował się kinematografią i nowymi możliwościami przekazu. W czerwcu 1929 r. został współzałożycielem (razem z Robertem Siodmakiem i Edgarem G. Ulmerem) berlińskiego studia filmowego – „Filmstudio 1929”. Efektem jego zainteresowań była m.in. produkcja (wespół z Heinrichem Nebenzahlemem) półdokumentalnego filmu pt. "Ludzie w niedzielę" (niem.) "Menschen am Sonntag", w reż. Roberta Siodmaka, ukazującego życie Niemców w Republice Weimarskiej.
W latach 30. XX w. M. Seeler był zaangażowany w pracę na rzecz Żydowskiego Towarzystwa Kulturalnego „Zagłębie Ruhry” (niem.) "Jûdischen Kulturbund „Rhein-Ruhr”". W tym czasie odbywał liczne podróże do Pragi i Wiednia, aby ponownie wrócić do Berlina. W listopadzie 1938 r. poeta został uwięziony przez nazistów i osadzony w obozie koncentracyjnym z uwagi na swoje żydowskie pochodzenie. Dzięki staraniom swoich przyjaciół – po kilku tygodniach przymusowego aresztu i pracy został uwolniony. M. Seeler posiadał administracyjny zakaz pobytu czasowego i stałego w Berlinie. Do 1942 r. ukrywał się w berlińskich mieszkaniach, m.in. przy Mommsenstraße 53 i Joachimsthaler Straße 15. Pomoc poecie okazali: Izolda Kauffmann i Michael Piel (tancerze Opery Państwowej) oraz pisarz August Scholtis.
Ponownie aresztowany został skierowany do prac przy przeładunku węgla. 15 sierpnia 1942 r. został deportowany do jednego z trzech gett w Rydze (Łotwa). Prawdopodobnie został zamordowany w obozie koncentracyjnym w Theresienstadt (Protektorat Czech i Moraw) – 8 września 1942 r., gdzie został przeniesiony, choć istnieje pogląd, że mord nastąpił w ryskim getcie. W 1998 r. została wydana książka Güntera Elbina pt. "Am Sonntag in die Matinee..." ("W niedzielny poranek..."), poświęcona Morizowi Seelerowi. Autor publikacji na podstawie własnych poszukiwań ustalił, że śmierć poety nastąpiła w czasie transportu do Rygi.
W październiku 2000 r. na fasadzie berlińskiej kamienicy przy Brandenburgische Straße 36 (Charlottenburg-Wilmersdorf), w której mieszkał M. Seeler (od 1916 r. do poł. lat 20. XX w.) została odsłonięta tablica upamiętniająca. Na kamiennej inskrypcji jest m.in. napisane: (niem.) "Jüdischer dichter, filmproduzent und theaterleiter der „Junge Bühne”" (pol.) "Żydowski poeta, producent filmowy i reżyser teatralny „Młodej Sceny”". We wrześniu 2002 r., w innej dzielnicy Berlina (Treptow-Köpenick) jedną z ulic nazwano – Moriz-Seeler-Straße. W Wiedniu natomiast (od 1969 r.) jedna z alei nosi nazwę – Moritz-Seeler-Gasse.

</doc>
<doc id="1153288" url="https://pl.wikipedia.org/wiki?curid=1153288" title="Jan Hempel (filozof)">
Jan Hempel (filozof)

Jan Hieronim Hempel, ps. „Jan Bezdomny”, „Jan Boży”, „Jan Wolski”, „Jan Wiślak” (ur. 3 maja 1877 w Prawdzie, zm. 2 września 1937 w Moskwie) – polski publicysta, tłumacz, filozof, działacz ruchu robotniczego i teoretyk spółdzielczości, członek PPS-Lewicy, Polskiej Partii Socjalistycznej i Komunistycznej Partii Polski, ofiara wielkiego terroru w ZSRR (pośmiertnie zrehabilitowany).
Życiorys.
Urodził się w dzierżawionej przez jego ojca Józefa – agronoma – wsi Prawda, stanowiącej część majoratu Gołowin. Jego dziad Jan Hempel był wybitnym polskim geologiem, naczelnikiem górnictwa w Królestwie Polskim. Matka Helena, była córką Hieronima Krzyżanowskiego, profesora prawa na Uniwersytecie Petersburskim. Hempel był bratem Wandy Papiewskiej.
W 1890 rozpoczął naukę w gimnazjum w Warszawie, którą jednak na skutek nagłego zubożenia rodziny musiał w 1892 porzucić, rozpoczynając naukę w szkole rzemieślniczej, którą ukończył w 1895 jako ślusarz. Zerwał z rodziną i usamodzielnił się. Przez następne pięć lat pracował jako technik w przedsiębiorstwie melioracji rolnych, jednocześnie poświęcając wolny czas na samokształcenie w dziedzinie filozofii, historii, literatury i języków obcych. W 1901 porzucił pracę technika melioracyjnego, został księgowym w wapiennikach w Chęcinach, później korepetytorem.
W początkach 1903 zgłosił się do pracy jako technik mierniczy przy budowie Kolei Wschodniochińskiej w Mandżurii. Pracował na statkach handlowych jako pomocnik palacza i tłumacz i podróżując przez Japonię, Indie i Włochy, przybył w lutym 1904 do Brazylii. Został tam nauczycielem dzieci polskich osadników w Paranie. Prowadził jednocześnie działalność społeczną wśród polskich emigrantów w duchu patriotycznym, antyszlacheckim i antyklerykalnym. Od końca 1904 był redaktorem pisma „Polak w Brazylii”, wychodzącego w Kurytybie. Po roku zrezygnował wskutek różnicy poglądów z wydawcą pisma, z przekonań narodowym demokratą.
Pod wpływem "Ksiąg narodu polskiego i pielgrzymstwa polskiego" napisał wówczas pierwszą książkę "Kazania polskie", wydaną w Kurytybie w 1907. Zwalczał w niej wszelkie formy wiary w Boga osobowego (pod wpływem prac Nietzschego), głosił „religię wolną”, jako czynnik mistycznej łączności z transcendentną rzeczywistością duchową ("nad światem") i kult człowieka, którego najwyższym reprezentantem jest artysta, jako twórca nowych wartości. Propagował obalenie chrześcijaństwa jako misję dziejową ludu polskiego. Po wydaniu książki powrócił do swej szkoły leśnej dla dzieci polskich.
Wiosną 1908 za pieniądze zebrane przez swych zwolenników w Paranie wyjechał do Paryża, by pogłębić studia filozoficzne. Pracował w Bibliotece Polskiej, pozostawał w bliskim kontakcie m.in. ze Stefanem Żeromskim. Związał się z anarchosyndykalizmem. Z Paryża nadsyłał do prasy w kraju („Myśl Niepodległa” Andrzeja Niemojewskiego, „Krytyka” Wilhelma Feldmana, „Kurier Lubelski”) artykuły propagujące idee spółdzielczości i syndykalizmu. Wobec ewolucji Niemojewskiego w kierunku prawicowym, wystąpił publicznie przeciwko jego poglądom i zerwał z jego pismem. W Paryżu napisał "Kazania piastowe", opublikowane w 1911 w Bielsku. Książka była kontynuacją "Kazań polskich", podobnie nasycona antychrystianizmem i mistycyzmem, wolną jednak od mesjanizmu narodowego. Zarówno "Kazania polskie", jak i "Kazania piastowe" nie znalazły w kraju większego echa.
Latem 1910 przyjechał do Lublina, gdzie został redaktorem „Kuriera Lubelskiego”. Po pół roku został zmuszony do ustąpienia z funkcji, wobec zarzucanego mu przez większość redakcji ulegania wpływom socjalistycznym. Jesienią 1911 powrócił do Paryża, ponownie podjął pracę w Bibliotece Polskiej. W Paryżu wstąpił do PPS-Lewicy. W maju 1912 przyjechał do Lublina wraz z działaczem tej partii, Oktawianem Zagrobskim. Rozpoczął działalność polityczną i oświatową w związkach zawodowych, wśród młodzieży robotniczej i w ruchu spółdzielczym, zakładając m.in. Lubelską Spółdzielnię Spożywców. Był znany ze swego ascetycznego trybu życia. W tym okresie był mentorem Bolesława Bieruta. Pisywał do „Nowej Gazety”, „Kuriera Łódzkiego”, „Krytyki”, „Widnokręgu”, „Zarania” i „Kuriera Lubelskiego”. Pozostawał pod wpływem anarchizmu, posyłał korespondencje do anarchistycznej „Sprawy Robotniczej”, przełożył też wówczas "Pomoc wzajemną" Piotra Kropotkina (wydaną drukiem w 1919).
Zarabiał na życie jako mierniczy. W 1914 wydał w Lublinie pracę "Bohaterska etyka Ramajany", w której przeciwstawiał etykę "wolnych Ariów", "niewolniczej" etyce chrześcijańskiej. Za opublikowanie w „Kurierze Lubelskim” artykułu o strajku w Łodzi został skazany na rok więzienia. W czerwcu 1914, gdy wyrok miał się uprawomocnić, przekroczył nielegalnie granicę z Austro-Węgrami, udając się do Galicji. W Krakowie zastał go wybuch I wojny światowej. Wstąpił ochotniczo do Legionów; na wiadomość o przysiędze legionistów na wierność cesarzowi Austrii wystąpił z formacji w początku września 1914. W październiku został aresztowany w Istebnej i internowany jako rosyjski poddany w obozie w Gars. Zwolniony w listopadzie 1915, udał się do Lublina, gdzie wraz z Oktawianem Zagrobskim wznowił wydawanie „Kuriera Lubelskiego”, tym razem jako pisma wyraźnie socjalistycznego, nieoficjalnego organu PPS-Lewicy. Wznowił działalność polityczną w związkach zawodowych, spółdzielczości i jako wydawca m.in. tygodnika „Spółdzielca Lubelski”. W 1916 wydał w Lublinie książkę "Socjalizm odrodzony", traktując w niej socjalizm przede wszystkim jako nurt etyczny.
Jesienią 1918 przeniósł się na stałe do Warszawy, uczestnicząc m.in. w pracy oświatowej kierowanego przez PPS-Lewicę Klubu Robotniczego im. Tadeusza Rechniewskiego i współredagując organ tej partii „Głos Robotniczy”. W początku listopada wystąpił jako delegat spółdzielców lubelskich na krajowym zjeździe spółdzielczym i wysunął wniosek zorganizowania odrębnej centrali robotniczych spółdzielni spożywców. Głosił ideę klasowego i bezpartyjnego robotniczego ruchu spółdzielczego, który wespół ze związkami zawodowymi miał być główną siłą rewolucyjnych przemian. Hempel uważał, że spółdzielcy są „pionierami nowego ładu społecznego”, a stowarzyszenia spożywców – to „socjalizm w naszych czasach urzeczywistniający się”. Dzięki spółdzielczości miał zostać ustanowiony „ustrój prawdziwie wolnościowy”, bliższy byłby anarchizmowi niż komunizmowi państwowemu. Ideały te próbował zrealizować poprzez Lubelskie Stowarzyszenie Spożywców, a potem Związek Robotniczych Spółdzielni Spożywców, w którego tworzeniu (1919) uczestniczył. Współtworzył frakcję „niezależnych spółdzielców” (także m.in. Stanisław Tołwiński, Stanisław Szwalbe, Józef Dominko), która postulowała niezależność ruchu spółdzielczego od partii politycznych (również robotniczych).
Po połączeniu 16 grudnia 1918 PPS-Lewicy i SDKPiL w Komunistyczną Partię Robotniczą Polski nie wstąpił do nowo powstałej partii. W maju 1919 został wybrany na sekretarza Związku Robotniczych Stowarzyszeń Spółdzielczych (ZRSS). Od 1920 członek Polskiej Partii Socjalistycznej, działacz Uniwersytetu Ludowego. W maju 1920 był współzałożycielem Stowarzyszenia Wolnomyślicieli Polskich, w którym działał do jego rozwiązania w 1928. W Związku Robotniczych Stowarzyszeń Spółdzielczych publikował w piśmie „Spółdzielca” szereg artykułów na tematy spółdzielczości robotniczej, przestrzegając zasady niezależności partyjnej ruchu spółdzielczego. Na zjeździe ZRSS w czerwcu 1920 zdecydowanie wystąpił przeciwko próbie PPS usunięcia członków Komunistycznej Partii Robotniczej Polski (KPRP) z udziału w kierownictwie tego związku spółdzielczego. Po utworzeniu w lipcu 1920 przez sekretarza generalnego PPS Jerzego Czeszejkę-Sochackiego komunizującej opozycji (PPS-Lewicy), występującej przeciw udziałowi PPS w rządzie jedności narodowej, Hempel związał się z nią politycznie. Na zjeździe ZRSS w czerwcu 1921 został usunięty z władz Związku, wobec swej współpracy z komunistami w Zarządzie Związku, z władz związku zostali wówczas również usunięci komuniści. W grudniu 1921 współzałożyciel Warszawskiej Spółdzielni Mieszkaniowej.
Od lutego 1922 redaktor „Kultury Robotniczej”, pisma związanego z Komunistyczną Partią Robotniczą Polski, do której wówczas wstąpił. Prezes kierowanej już w tym czasie przez komunistów Spółdzielni Wydawniczej „Książka”. Później redagował związane z KPRP i KPP pisma: „Nową Kulturę” (1923 i 1924) i „Dźwignię” (1927 i 1928). W latach 1929–1931 współredagował „Miesięcznik Literacki” (redaktorem naczelnym pisma był Aleksander Wat). W tym czasie dał się poznać jako autor licznych artykułów, szkiców, rozpraw i opracowań o tematyce społecznej, literackiej, etycznej, religioznawczej i filozoficznej.
Uczestnik II zjazdu KPRP w 1923 i kandydat na posła do Sejmu z jej list w 1922, 1928 i 1930. Pracownik Komitetu Dzielnicowego (KD) KPRP Powiśle, kierownik Wydziału Spółdzielczego KC KPP, członek Wydziału Rolnego KC KPP, członek, a następnie kierownik Wydziału Sejmowego, członek Centralnej Redakcji i kierownik Wydziału Kulturalno-Oświatowego. W 1927 został członkiem tymczasowego Sekretariatu Krajowego KPP. Od 1924 był żonaty z członkinią KPP, robotnicą, Anną Wilczek-Habelską. W 1930 ponownie został członkiem Sekretariatu Krajowego KPP. W związku z działalnością komunistyczną był wielokrotnie zatrzymywany przez policję.
Latem 1931 aresztowano go podczas zebrania literatów związanych z KPP i osadzono wraz z Władysławem Broniewskim i Aleksandrem Watem w areszcie miejskim w Warszawie. Aresztowanym pomocy udzielił Bolesław Wieniawa-Długoszowski, adiutant marszałka Piłsudskiego, ówczesny dowódca 2 Dywizji Kawalerii i szef garnizonu warszawskiego. Epizod aresztowania został upamiętniony przez Władysława Broniewskiego w wierszu "Magnitogorsk albo rozmowa z Janem". W listopadzie 1931 został zwolniony za kaucją, w związku z ciężką chorobą. Z polecenia KC KPP udał się nielegalnie najpierw do Niemiec, później w maju 1932 do Związku Radzieckiego, nie mogąc wrócić do Polski, gdzie groził mu wyrok więzienia. Zamieszkał w Moskwie pod nazwiskiem „Jan Wiślak”; wkrótce przybyła tam jego żona. Został redaktorem polskojęzycznego czasopisma literackiego „Kultura Mas”, publikował także w „Trybunie Radzieckiej”, brał udział w tłumaczeniu na język polski dzieł Lenina. Przygotował do druku w ZSRR szereg edycji polskiej literatury klasycznej i współczesnej zarówno w języku polskim, jak i przekładach. Był wówczas jednym z głównych teoretyków "polskiej kultury proletariackiej", oczyszczonej z "wpływów burżuazyjnych".
Jej podstawowe wytyczne określił w 1933:
"Kultura ta rozwija się na bazie gospodarki socjalistycznej i w czynnej walce o budownictwo socjalistyczne całego ZSRS. Kultura ta, będąca częścią międzynarodowej kultury socjalistycznej rosnącej w ZSRS, rozwija się w walce przeciwko kulturze burżuazyjnej, szczególnie zaś przeciwko polskiej odmianie kultury burżuazyjnej. Jako wytyczne do walki o polską kulturę socjalistyczną postawić możemy: 1/ jak najczynniejszą, jak najbardziej uporczywą, zawziętą bolszewicką walkę o budownictwo socjalistyczne; 2/ czerpanie pełnymi garściami i przyswajanie sobie, przetrawianie, przepracowywanie na własny polski użytek wielkiego dorobku wytwarzanej w ZSRS międzynarodowej kultury proletariackiej; 3/ zwalczanie, pokonywanie, przezwyciężanie polskiej kultury szlacheckiej i burżuazyjnej (...). Nie tylko o możliwości, lecz o nieodzownej konieczności budowania w ZSRS polskiej kultury socjalistycznej chcemy przekonać tych wszystkich, którzy zachowali jeszcze pod tym względem jakie bądź resztki wahań."
W okresie wielkiego terroru 19 stycznia 1937 został aresztowany przez NKWD. 2 września 1937 Kolegium Wojskowe Sądu Najwyższego ZSRR skazało go na karę śmierci za "zdradę ojczyzny i uczestnictwo w terrorystycznej organizacji kontrrewolucyjnej", tego samego dnia został stracony. Poddano go kremacji w krematorium na cmentarzu Dońskim i tam anonimowo pochowano.
Został zrehabilitowany przez Kolegium Wojskowe SN ZSRR 25 kwietnia 1955.
Imię Jana Hempla nosiły:
Dwie pierwsze z powyższych zmian dokonano po wejściu w życie przyjętej przez Sejm RP ustawy dekomunizacyjnej
Powrót do duchowości słowiańskiej.
Hempel szczególnym uznaniem darzył dawne wierzenia Słowian, a chrześcijaństwo uznawał za religię niewolników. Podjął też działania zmierzające do przywrócenia najstarszych obyczajów i rytuałów przedchrześcijańskich. Członkowie założonego przez Hempla w Zakopanem Towarzystwa Teozoficznego o świcie modlili się do Słońca.
W twórczości Hempla od początku pojawiała się krytyka chrześcijaństwa wraz z postulatem wprowadzenia uwznioślającej i wyzwalającej człowieka religii. Wiele spostrzeżeń z zakresu duchowości zawarł w pracy "Kazania Piastowe". Przeciwstawiał sobie dwa typy religii: „niewolniczą”, w której zbawienie dokonuje się dzięki pokorze i biernemu poddaniu woli bóstwa, oraz „bezpańską”, w której jednostka dokonuje samozbawienia własnym heroicznym wysiłkiem. Pierwszy typ religii utożsamiał z rasą „semicko-egipską”, drugi z „aryjsko-słowiańską”, co prowadziło go do specyficznego antysemityzmu duchowego. Hempel dopatruje się w dawnej religii słowiańskiej pierwowzoru dla nowej religii „bezboskiej”, religii wolności i ludzkiego „Ja”, postać Piasta zaś jest przez niego postrzegana jako przedstawienie idealnego człowieka. Ten nowy człowiek w myśli Hemplowskiej charakteryzowałby się „bezpańskością”, swobodnym działaniem z własnej woli, zgranej z rytmem Wszechświata, a także „silnego, bohaterskiego, gościnnego, szanującego bliźnich, chlebodajnie pracującego, »człowieka, dla którego religią jest każdy czyn twórczy, każdy obrządek życiowy, każde uniesienie ducha – a bogiem żywioły natury«”.
Wychodząc z postaw głęboko humanistycznych, które podważały obraz człowieka jako istoty niedoskonałej i podległej Panu-Bogu, Hempel konstruował krytykę postaw etycznych i moralno-społecznych chrześcijaństwa, konstruując zarzuty zbieżne z tymi wysnuwanymi przez Jana Stachniuka i Józefa Niećkę. Postulowana przez niego religia miała być „bezpańska”, nadawać cel oraz rozmach ludzkiemu życiu, w której „ludzkie »Ja«, jego wolność, niezawisłość, dążności śmiałe, siła, sytuować się będzie na najwyższym szczeblu wartości i w której takie zalety, jak heroizm, godność, rozmach twórczy, duma, ofiarność, uzna się za najwyższe cnoty”. Poszukując wzorców wśród historycznych religii, Hempel sięgał nie tylko do religii Słowian, ale także Greków (ideały Heraklesa i Prometeusza) czy Hindusów (Ramajana), a także etosu rycerskiego. Jego idee miały nie być ograniczone kategoriami rodowymi lub językowymi, a co więcej, „obowiązkiem Słowian jest walka za wolność wszystkich ludzi, o zbawienie świata, czyli zniszczenie starego porządku i starych religii pańskich oraz zaprowadzenie nowego, idealnego ładu”.
System religijny Hempla nosił wyraźne znamiona XIX-wiecznej, stereotypowej wizji kultury pogańskich Słowian, a także anarchistycznych inspiracji Hempla. Różnica w widzeniu człowieka pomiędzy światopoglądem chrześcijańskim, a przedchrześcijańskim światopoglądem słowiańskim polegać miała według niego na tym, że to pierwsze postrzega człowieka jako nieskończenie gorszego i niższego od Boga, podczas gdy w mentalności Piastowej to sam człowiek jest Bogiem. Stosunki międzyludzkie wśród Słowian przed chrześcijaństwem oparte miały być nie na miłosierdziu, ale na braterstwie – motywacją dla pomocy wzajemnej miała być nie litość, ale potrzeba serca, dzięki czemu człowiek nie tracił swojej godności oraz był równy innym. Najwyższym wyrazem powyższych zasad miała być słowiańska gościnność. Hempel wiązał pojawienie się chrześcijaństwa na ziemiach Słowian z rozwojem feudalnych stosunków społecznych, dostrzegając jego negatywny wpływ na kształtowanie się polskiego charakteru narodowego i świadomości społecznej. Chrześcijaństwo miało osłabić takie cechy narodowe, jak „duma, dostojność, rozmach twórczy, ofiarność” oraz osłabić „energię do walki o wolność i niepodległość narodu”, niszcząc mentalność Słowian, wprowadzając obcy i niesprawiedliwy porządek społeczny oraz poniżając pracę oraz człowieka pracującego.
Powstanie praw i instytucji państwowych wynikało według Hempla z faktu wywyższania się jednego człowieka ponad innych, chrześcijaństwo zaś utrwalało taki stan, wprowadzając u jego podstaw wieczne i niezmienne zasady. W opozycji do tego znajdował się ład społeczny pogańskiej Słowiańszczyzny, oparty na „wolności, równości i braterstwie, gdzie niepotrzebny był władca czy prawa”, wywodzona zaś z tego religia miała stanowić „wyraz mentalności ludu pracującego” (w opozycji do chrześcijaństwa jako wyrazu mentalności klasy posiadającej) – praca miała wyzwalać człowieka i czynić go „Kapłanem Życia”. Warunkiem odrodzenia słowiańskiego charakteru tożsamości narodowej musiało być przełamanie chrześcijańskich treści polskiej mentalności. Obok cnót Piastowych Hempel wymieniał także cnoty herkulesowe, uosabiające „waleczność, bohaterskość, dążenie człowieka do odkrywania nowego” – razem tworzyły one „cnotliwość herkulesowo-piastową”.
Hempel w swej myśli zakładał, że nowa religia ma obyć się bez bóstw, samemu nie przedstawiając żadnego panteonu – jedynym bóstwem słowiańskim, o którym wspomina, jest Żywia. Widział potrzebę religijności jako „gatunkową potrzebę człowieka”, negując nie tylko potrzebę bóstw, ale także rozdziału na "sacrum" i "profanum", zawodowego kapłaństwa oraz instytucji kościelnych, przedstawiając wytyczne nowej moralności, gloryfikującej ludzką godność, niezawisłość i rozwój oraz umiłowanie natury, której człowiek jest częścią. W latach 20. i 30. XX wieku Hempel zarzucił propagowanie koncepcji „bezboskiej” religii, do końca jednak traktując pogańską przeszłość jako źródło afirmującego spojrzenia na ludzką wolność i godność.

</doc>
<doc id="1153291" url="https://pl.wikipedia.org/wiki?curid=1153291" title="Cabo Rojo">
Cabo Rojo

Cabo Rojo – miasto w południowo-zachodniej części Portoryko. Zostało założone w 1771. Według danych szacunkowych na rok 2000 liczy 46 911 mieszkańców. Burmistrzem miasta jest Hon. Perza Rodrigez. Miejscowość posiada swój hymn. W mieście znajduje się latarnia morska z 1881 roku.

</doc>
<doc id="1153293" url="https://pl.wikipedia.org/wiki?curid=1153293" title="Symbolika">
Symbolika

Symbolika – ukształtowanie fragmentów świata przedstawionego w dziele literackim (lub elementów dzieła sztuki), które wskazuje na dwupłaszczyznowość znaczenia, zamierzoną zagadkowość. To, co przedstawione bezpośrednio, jest znakiem głęboko ukrytych i niejasnych treści, mających kierować ku nim myśl odbiorcy. Głębszy poziom znaczenia jest sugerowany, lecz niejednoznaczny, otwiera więc możliwość różnych rozumień i interpretacji. Istotnej prawdy szuka się poza warstwą zmysłową; to, co przedstawione wprost jest symbolem duchowych, pozarealnych prawd.

</doc>
<doc id="1153304" url="https://pl.wikipedia.org/wiki?curid=1153304" title="Filip Kutew">
Filip Kutew

Filip Kutew (bułg. Филип Кутев; ur. 13 czerwca 1903 w Ajtos, zm. 27 listopada 1982 w Sofii) – bułgarski kompozytor i dyrygent, popularyzator bułgarskiego folkloru muzycznego.
Gry na skrzypcach uczył się u profesora Hansa Kocha (1922). Ukończył Szkołę Muzyczną (1926) i Wydział Pedagogiczny konserwatorium (1930). Pracował jako kapelmistrz orkiestry wojskowej 24. Pułku Piechoty w regionie, a następnie w 6. Pułku Piechoty w Sofii.
W roku 1951 założył w Sofii Państwowy Zespół Pieśni i Tańców Ludowych, którym kierował do końca życia i z którym występował w wielu krajach. Dziś zespół ten nosi jego imię. Był autorem inspirowanych ludową muzyką bułgarską utworów orkiestrowych ("Rapsodia bułgarska" 1937, poemat symfoniczny "German" 1940, symfonia "Młodość" 1947), kameralnych, kantat, pieśni. Skomponował także muzykę do filmów: "Pod jarzmem" (bułg. "Под игото", 1952) i "Sprytny Piotr" (bułg. "Хитър Петър", 1960).

</doc>
<doc id="1153305" url="https://pl.wikipedia.org/wiki?curid=1153305" title="Utuado">
Utuado

Utuado – miasto w środkowo-zachodniej części Portoryko. Zostało założone w 1739. Jest siedzibą gminy Utuado. Według danych szacunkowych na rok 2000 liczy 35 336 mieszkańców. Burmistrzem miasta jest Alan J. Gonzalez Cancel. Miejscowość posiada swój hymn. W mieście znajduje się kościół św. Michała Archanioła z 1746 roku.

</doc>
<doc id="1153306" url="https://pl.wikipedia.org/wiki?curid=1153306" title="Jan Hempel">
Jan Hempel



</doc>
<doc id="1153314" url="https://pl.wikipedia.org/wiki?curid=1153314" title="Roland Hetzer">
Roland Hetzer

Roland Hetzer (ur. 17 stycznia 1944 w Neuhammer) – niemiecki kardiochirurg, który przeszczepił ponad 500 serc.
Życiorys.
Po ukończeniu szkoły średniej w Augsburgu od 1963 studiował medycynę na Uniwersytecie Johannesa Gutenberga w Moguncji, a następnie przeniósł się w 1964 na Uniwersytet Ludwiga Maximiliana w Monachium. W 1969 zdał egzamin państwowy i amerykański egzamin ECFMG. W tym samym roku uzyskał stopień doktora medycyny. Po pracy na stanowisku asystenta w szpitalu w Augsburgu, Roland Hetzer objął stanowisko asystenta naukowego-dydaktycznego w Hanowerskiej Szkole Medycznej w 1971, a w 1976 udał się do California Pacific Medical Center i Uniwersytetu Stanforda na staż kliniczny, podczas którego u Normana Shumwaya, pioniera chirurgii serca i przeszczepów serca, zapoznał się z techniką przeszczepiania serca.
W latach 80. stworzył program przeszczepów serca w Niemczech. Potem kierował Deutsches Herzzentrum w Berlinie. Był profesorem Wolnego Uniwersytetu Berlińskiego i Uniwersytetu Humboldtów w Berlinie. 1 października 2014 Hetzer przeszedł na emeryturę.
Za swoje osiągnięcia został odznaczony przez Izbę Lekarską Berlina Orderem Zasługi Berlina (1987), za ustanowienie Akademii Kardiotechnologii i związane z tym uznanie państwowe szkolenia techników mających uprawnienia do odsługiwania i prowadzenia sztucznego płucoserca, Orderem Zasługi Republiki Federalnej Niemiec 1. klasy (1995). Od wielu uniwersytetów otrzymał doktorat honoris causa, między innymi: Uniwersytetu Kardynała Stefana Wyszyńskiego w Warszawie (2002), Uniwersytetu w Sarajewie (2006) i Uniwersytetu Łomonosowa w Moskwie (2009).

</doc>
<doc id="1153315" url="https://pl.wikipedia.org/wiki?curid=1153315" title="Auguste Dubail">
Auguste Dubail

Augustin Yvon Edmond Dubail (ur. 15 kwietnia 1851 w Belfort, zm. 7 stycznia 1934 w Paryżu) – francuski generał.
Życiorys.
Podczas drugiego kryzysu marokańskiego z ramienia francuskiego Sztabu Generalnego uczestniczył w uzgadnianiu planów współdziałania francusko-brytyjskiego w razie wojny.
Uczestnik I wojny światowej, dowódca 1. Armii francuskiej. W 1914 uczestnik ofensywy francuskiej w Alzacji, podczas której jego wojska na krótko 8 sierpnia zajęły Mulhouse. W 1915 roku mianowany na dowódcę Grupy Armii Wschód w okolicach Belfort i Verdun. W 1916 brał udział w bitwie pod Verdun. Z powodu ogromnych strat francuskich w marcu 1916 zdymisjonowany. 1916–1918 wojskowy gubernator Paryża. Po wojnie wycofał się z życia publicznego.
W 1921 otrzymał Krzyż Srebrny Orderu Wojskowego Virtuti Militari.

</doc>
<doc id="1153318" url="https://pl.wikipedia.org/wiki?curid=1153318" title="Plymouth Road Runner">
Plymouth Road Runner

Plymouth Road Runner – samochód sportowy typu muscle car klasy wyższej produkowany pod amerykańską marką Plymouth w latach 1968 – 1980.
Pierwsza generacja.
Plymouth Road Runner I został zaprezentowany po raz pierwszy w 1968 roku.
Chociaż Plymouth miał już swojego przedstawiciela w klasie muscle carów (model GTX), konstruktorzy firmy zdecydowali się opracować szybszą i bardziej wyczynową alternatywę dla tego pojazdu. Według Plymoutha samochód ten miał pokonywać dystans 1/4 mili (402 m) w czasie około 14 s i kosztować mniej niż 3000 USD. Oba te warunki zostały spełnione, niskobudżetowy Road Runner pojawił się na ulicy. Sukces jaki odniósł Road Runner wpłynął na spopularyzowanie tego segmentu samochodów, przyćmił także pozycję rynkową modelu GTX.
Po zapłaceniu 50 000 dolarów wytwórni filmowej Warner Brothers za możliwość użycia nazwy pochodzącej od kreskówkowego bohatera Strusia Pędziwiatra (Road Runnera), Plymouth postanowił zbudować samochód oparty na pierwotnych założeniach prawdziwego muscle cara. Model ten został oparty na platformie "Chrysler B-body"(na niej oparte były także modele Belvedere, Satellite i GTX). 
Każdy element który wpływał w jakiś sposób pozytywnie na osiągi i prowadzenie został wzmocniony i ulepszony; wszystko co zbędne zostało usunięte. Wnętrze samochodu było spartańsko wyposażone, w początkowych modelach nie było nawet na wyposażeniu dywaników podłogowych, dostępnych było tylko kilka opcji wyposażenia. Pierwsze modele z rocznika '68 dostępne były tylko jako dwudrzwiowe coupé, w późniejszych latach dostępna była także wersja "hardtop".
Podstawową jednostką napędową dla samochodu był silnik 383 CID (6,3 l) Roadrunner V8 o mocy 338 HP i momencie obrotowym równym 576 Nm. Za dodatkowe 714 $ istniała możliwość zamontowania motoru 426 CID Hemi o mocy 429 KM i momencie obrotowym wynoszącym 664 Nm. W połączeniu z niską masą pojazdu, sprawiało to że Plymouth Road Runner był w stanie pokonać dystans 1/4 mili w czasie 13,4 s przy prędkości końcowej 169 km/h (105 mph).
Pierwszy lifting.
Modele z roku 1969 model zachowały ten sam wygląd nadwozia, nieznacznie zmieniono detale (np. tylne światła, opcjonalnie montowane fotele kubełkowe, nowe emblematy Road Runner). W roku tym pojawiła się opcja Road Runner convertible, powstało zaledwie 2.000 sztuk tego rocznika w wersji ze zdejmowanym dachem, z czego tylko dziewięć z nich wyposażone było w silnik HEMI. 
Nowością była wprowadzona w tym roku opcja "Air Grabber"; kanał doprowadzający zimne powietrze pod maskę, które było doprowadzane tam poprzez dwa prostokątne wloty na masce. Mogły być one otwierane i zamykane za pomocą dźwigni znajdującej się we wnętrzu pojazdu. Projekt i funkcjonalność opcji "Air Grabber" został zmieniony po roku 1969.
Podstawową jednostką napędową nadal był silnik 383, dodano natomiast do palety jednostkę 440 CID z trzema dwugardzielowymi gaźnikami nazywaną potocznie "440 Six Pack" (6-BBL). Wyposażone w motor Six Pack Road Runnery nie posiadały kołpaków, miały wykonaną z włókna szklanego maskę wyposażoną w funkcjonalne wloty powietrza. Silnik 440 produkował moc 393 KM i 664 Nm momentu obrotowego przy 3200 rpm, wartości te były zbliżone do tych osiąganych przez jednostkę HEMI, były jednak dostępne przy niższych prędkościach obrotowych. W praktyce oznaczało to że egzemplarz wyposażony w tańszy silnik 440 6-BBL był prawie tak szybki jak z motorem 426 HEMI.
Road Runner zdobył tytuł Car of the Year czasopisma "Motor Trend" w roku 1969. W porównaniu z rokiem poprzednim sprzedaż wzrosła o prawie 100%, do 82 109 sprzedanych samochodów. 
Drugi lifting.
W roku 1970 zmodernizowano wygląd przedniego i tylnego pasa, przyczyniło się to do kolejnego sukcesu rynkowego. Również w tym roku wprowadzono ulepszoną wersję systemu "Air Grabber". Dodano wiele kolorów z rodzaju "High Impact" takich jak: In-Violet, Moulin Rouge czy Vitamin C. Rocznik '70 Road Runnera i GTXa nadal był popularny. Gama silnikowa pozostała bez zmian w porównaniu z rokiem poprzednim.
Plymouth Superbird.
Po sukcesach Aero Warriors NASCAR Dodge Chargera Daytony nad modelami Fordem Torino i Mercurym Cyclonem, Plymouth również chciał mieć w swojej gamie modeli wersję tego samochodu. Model ten odznaczał się monstrualnych rozmiarów tylnym spoilerem, oraz przodem w kształcie nosa rekina. Superbird był pojazdem małoseryjnym i przeznaczono go do niskonakładowej sprzedaży - dostarczano do klientów prywatnych w ograniczonych ilościach, po jednej sztuce na dealera.
Chcąc osiągnąć sukces taki jak Dodge Charger Daytona '69, Plymouth próbował podobnych koncepcji w swojej własnej kreacji z 1970 roku, Plymoucie Superbird. Osiągi były bardzo dobre, dla wersji z silnikiem HEMI czas przyspieszenia od 0 do 60 mph wynosił 4,8 s, samochód przejeżdżał dystans 1/4  mili w 13,5 sekund przy prędkości końcowej 105 mph. Pomimo podobieństw w wyglądzie, Superbird różnił się nieznacznie od modelu Daytona.
Superbird oparty był na Road Runnerze, inny niż w Daytonie był przód i blachy z których wykonano karoserię. Specjalny "dziób" dodawał 483 mm (19 cali) do całkowitej długości pojazdu (w Daytonie powiększał on długość o 457 mm (18 cali), tylny spoiler był nieco bardziej pochylony niż w samochodzie Dodge. W obydwu modelach, spoiler był wysoki na 3 stopy. Tylne skrzydło nie przydawało się podczas codziennego użytkowania; zostało ono zaprojektowane na tory wyścigowe, aby pomóc utrzymać przyczepność tylnych kół przy prędkościach powyżej 240 km/h. 
NASCAR wymagał zbudowania tylko 500 sztuk pojazdu w roku 1969, w roku 1970 natomiast, NASCAR wymagał już produkcji po jednej sztuce na każdego dealera modelu. Łącznie powstało 1920 sztuk modelu Superbird. Model dostępny był z trzema różnymi silnikami. Najbardziej popularna była podstawowa jednostka Super Commando 440 V8 z jednym czterogardzielowym gaźnikiem, której moc szacowano na 375 HP. Kolejnym wariantem był 440 Six Barrel o mocy 393 KM. Topową wersją był wybrany tylko przez 93 kupujących legendarny 426 HEMI generujący moc 429 KM. Pomimo sukcesów jakie Superbird odnosił na torach wyścigowych, seryjnie produkowany był tylko w roku 1970.
Druga generacja.
Plymouth Road Runner II został zaprezentowany po raz pierwszy w 1971 roku.
Wraz z rokiem 1971 kompletnie zmieniono wygląd nadwozia, otrzymało ono wiele zaokrąglonych krawędzi w stylu "fuselage" zgodnie z panującymi wówczas trendami, zakończono montaż kabrioletu. Wprowadzenie nowych norm czystości spalin sprawiło, że spadła nieznacznie moc silników i czas przejazdu 1/4 mili. Rocznik 1972 prawie nie różnił się na zewnątrz w porównaniu z modelami z roku 1971, wprowadzono tylko kilka zmian w wyglądzie. 
Przedni grill otrzymał wygląd podobny do wlotów powietrza do silników odrzutowych, tylne światła otrzymały bardziej zaokrąglone kształty. Poważniejsze zmiany zaszły od strony technicznej, big-block 383 został zastąpiony przez większą jednostkę 400 CID, do palety silników dołączył także small block 340. Dodano także po raz pierwszy silnik 440 CID z czterogardzielowym gaźnikiem. Motor ten był standardowo montowany w pakiecie "GTX" (od czasu kiedy GTX przestał być montowany jako osobny model) który był dostępny dla Road Runnera w latach 1972–1974. 
Za sprawą nowej normy SAE moc silników była formalnie znacznie niższa w porównaniu z poprzednimi latami. Popularny 426 HEMI był niedostępny w roku 1972, powstało mniej niż pięć silników 440 Six Barrel. Modele z lat 1973–74 charakteryzowały się poważniejszą stylistyką nadwozia. Czasu przejazdu 1/4 mili coraz bardziej się wydłużały, w końcu oscylowały w granicach 16 s, co oddalało model od podstawowych założeń segmentu.
Podstawowym silnikiem w latach 1973-74 było 318 CID V8 Chryslera; samochód nadal posiadał dwa ujścia układu wydechowego. Po roku 1972, nie budowano już samochodów z silnikiem 440 i czterobiegową skrzynią manualną. Największym silnikiem dostępnym z tą przekładnią był V8 400, możliwa była także w tej kombinacji instalacja silników 340 (1973) i 360 (1974). Jednostka 440 była nadal dostępna w latach 1973–1974, jednak tylko ze automatyczną skrzynią 727 TorqueFlite.
Trzecia generacja.
Plymouth Road Runner III został zaprezentowany po raz pierwszy w 1975 roku.
Plymouth Satelite został zastąpiony przez Plymouth'a Fury w 1975. Ponieważ nowy Fury bazował na płycie podłogowej B, następca Plymouth'a Fury z 1974 został nazwany Gran Fury.
Podstawowa jednostka napędowa 5,2 l osiągała 145 KM, oferowano także silniki 5,9 l oraz 6,6 l w różnych wariantach różniących się mocą. Najmocniejsza jednostka o pojemności 6,6 l (E48) osiągała moc 235 KM, zapewniając przyśpieszenie od 0 do 60 mph w czasie 8,1 sekundy oraz prędkość maksymalną 195 km/h. 
Większy silnik 7,2 l, o mocy 255 KM, był montowany tylko w pojazdach budowanych na potrzeby policji. Wszystkie jednostki napędowe współpracowały z przekładnią automatyczną o trzech przełożeniach. Trzecia generacja była sprzedawana tylko przez rok, powstało 7183 egzemplarzy.
Czwarta generacja.
Plymouth Road Runner IV został zaprezentowany po raz pierwszy w 1976 roku.
W 1976 roku nazwa Road Runner nie dotyczyła już osobnego modelu, określała ona pakiet wyposażenia modelu Volaré, mającego zastąpić oparte na platformach "A-body" modele Valiant/Duster. Pojazd ten, został oparty na nowej platformie "F-body".
Standardowym silnikiem nadal była jednostka 5,2 l, opcjonalnie występował większy 5,9 l (z dwugardzielowym gaźnikiem i pojedynczym wydechem) o mocy 160 KM, tylko w połączeniu z automatyczną skrzynią biegów o trzech przełożeniach. Zawieszenie zostało zapożyczone z pakietów policyjnych modelu Volaré.
Od roku 1977 oferowano model Road Runner z jednostką 5,9 l, zasilaną czterogardzielowym gaźnikiem, od 1979 opcjonalnie występował podwójny układ wydechowy, osiągając 195 KM. W tym samym roku standardowym źródłem napędu stał się silnik R6 Slant Six o pojemności 3,7 l. W 1980 roku nie występowała już jednostka 5,9 l, był to także ostatni rok produkcji modelu Road Runner.

</doc>
<doc id="1153321" url="https://pl.wikipedia.org/wiki?curid=1153321" title="Mabillon">
Mabillon

Mabillon - stacja linii nr 10 metra w Paryżu. Stacja znajduje się w 6. dzielnicy Paryża. Została otwarta 10 marca 1925 r.

</doc>
<doc id="1153322" url="https://pl.wikipedia.org/wiki?curid=1153322" title="Salon24.pl">
Salon24.pl

Salon24.pl – polski serwis informacyjno-blogowy, na którym pisać i komentować może każdy zarejestrowany użytkownik. Właścicielem serwisu jest Sławomir Jastrzębowski
Salon24 uruchomiono 16 października 2006 r. Blogi założyli tu znani publicyści i zwykli użytkownicy internetu, którzy mogli odtąd na równi z dziennikarzami komentować bieżące wydarzenia. Założyciele serwisu – dziennikarskie małżeństwo Bogna Janke i Igor Janke – w marcu 2007 r. za stworzenie witryny zostali nominowani do Nagrody im. Dariusza Fikusa w kategorii Wydawca.
Serwis Salon24 podaje, że jest na nim zarejestrowanych 25 tysięcy blogów i 76 tysięcy użytkowników. W styczniu 2019 r. serwis miał prawie 960 tys. unikalnych użytkowników i odnotował prawie 4,5 mln odsłon. Teksty publikowane w Salon24 dotyczą takich tematów jak polityka, gospodarka, społeczeństwo, sport, kultura, technologie, zdrowie.
Tekst Igora Janke "Nieznośna szybkość bloga" – o Salonie24 (opublikowany w „Rzeczpospolitej”, „Plus Minus”, 10–12.11.2006 r.) był jednym z tematów egzaminu maturalnego z języka polskiego 5 maja 2008 r.
W 2010 r. prezes PiS Jarosław Kaczyński po katastrofie smoleńskiej w Salon24 po raz pierwszy zabrał publicznie głos i rozpoczął swoją kampanię prezydencką. W 2011 r. prezydent USA Barack Obama podczas swojej podróży po Europie udzielił tylko jednego wywiadu – właśnie serwisowi Salon24.

</doc>
<doc id="1153324" url="https://pl.wikipedia.org/wiki?curid=1153324" title="Salon24">
Salon24



</doc>
<doc id="1153326" url="https://pl.wikipedia.org/wiki?curid=1153326" title="Cluny – La Sorbonne">
Cluny – La Sorbonne

Cluny – La Sorbonne – stacja linii nr 10 metra w Paryżu. Stacja znajduje się w 5. dzielnicy Paryża. Została otwarta 15 grudnia 1988 r.

</doc>
<doc id="1153328" url="https://pl.wikipedia.org/wiki?curid=1153328" title="Maubert – Mutualité">
Maubert – Mutualité

Maubert - Mutualité - stacja linii nr 10 metra w Paryżu. Stacja znajduje się w 5. dzielnicy Paryża. Została otwarta 15 lutego 1930 r.

</doc>
<doc id="1153330" url="https://pl.wikipedia.org/wiki?curid=1153330" title="Cardinal Lemoine">
Cardinal Lemoine

Cardinal Lemoine - stacja linii nr 10 metra w Paryżu. Stacja znajduje się w 5. dzielnicy Paryża. Została otwarta 26 kwietnia 1931 r.

</doc>
<doc id="1153332" url="https://pl.wikipedia.org/wiki?curid=1153332" title="Daniela Lehárová">
Daniela Lehárová

Daniela Lehárová, (ur. 17 maja 1954 w Pradze) – czeska tłumaczka literatury polskiej. Stworzyła przekłady "Pamiętnika z powstania warszawskiego" Mirona Białoszewskiego (1985) oraz "Mszy za miasto" Andrzeja Szczypiorskiego (1998). Uczestniczyła w przygotowaniu samizdatowej antologii współczesnej poezji polskiej "Slovo a zed" (1988) oraz wyboru eseistyki Adama Michnika "Sokratův stín" (1998). Lehárová tłumaczy także poezję Adama Zagajewskiego.

</doc>
<doc id="1153336" url="https://pl.wikipedia.org/wiki?curid=1153336" title="Tomasz Jurek (ur. 1962)">
Tomasz Jurek (ur. 1962)

Tomasz Napoleon Jurek (ur. 1962 w Poznaniu) – polski profesor, historyk mediewista specjalizujący się w historii Śląska i Wielkopolski, wydawca źródeł historycznych i autor podręczników szkolnych.
Życiorys.
Tomasz Jurek ukończył Liceum Ogólnokształcące nr VIII w Poznaniu. Laureat VII Olimpiady Historycznej w 1980/1981 roku. W 1981 roku rozpoczął studia na wydziale historycznym UAM w Poznaniu.
W 1985 obronił pracę magisterską "Księstwo głogowskie w latach 1249–1290", napisaną pod kierunkiem prof. Jadwigi Krzyżaniakowej. W 1989 obronił doktorat pt. "Polityka zjednoczeniowa Henryka księcia głogowskiego w latach 1290–1309". W 1997 habilitował się na podstawie dysertacji "Obce rycerstwo na Śląsku do połowy XIV wieku". W 2003 otrzymał tytuł profesora. Pracuje w Instytucie Historii im. Tadeusza Manteuffla PAN w Warszawie.
Ogłaszał artykuły m.in. na łamach „Roczników Historycznych”.
Jest zwolennikiem koncepcji, że chrzest Mieszka I odbył się już w 965 r. w Magdeburgu (lub w Kwedlinburgu), być może w obecności cesarza Ottona I.
Członek Rady Redakcyjnej „Rocznika Polskiego Towarzystwa Heraldycznego”.
Członek kolegium redakcyjnego kwartalnika historyczno-miejskiego Kronika Miasta Poznania.

</doc>
<doc id="1153337" url="https://pl.wikipedia.org/wiki?curid=1153337" title="Duroc (stacja metra)">
Duroc (stacja metra)

Duroc – stacja 10 i 13 linii metra w Paryżu. Stacja znajduje się na granicy 6., 7. i 15. dzielnicy Paryża. Na linii 10 stacja została otwarta 30 grudnia 1923 r, a na linii 13 - 9 listopada 1976.

</doc>
<doc id="1153338" url="https://pl.wikipedia.org/wiki?curid=1153338" title="Abaújszántó">
Abaújszántó

Abaújszántó – miasto i gmina w północno-wschodniej części Węgier, w komitacie Borsod-Abaúj-Zemplén, w powiecie Abaúj-Hegyköz.
Położenie.
Miejscowość leży na obszarze niewysokiego pasma Gór Zemplińskich (), będącego częścią Średniogórza Północnowęgierskiego, w pobliżu granicy ze Słowacją. Administracyjnie gmina należy do powiatu Abaúj-Hegyköz, wchodzącego w skład komitatu Borsod-Abaúj-Zemplén i jest jedną z jego 24 gmin.

</doc>
<doc id="1153340" url="https://pl.wikipedia.org/wiki?curid=1153340" title="Zespół Loeysa i Dietza">
Zespół Loeysa i Dietza



</doc>
<doc id="1153341" url="https://pl.wikipedia.org/wiki?curid=1153341" title="Sèvres – Babylone">
Sèvres – Babylone

Sèvres - Babylone – stacja 10 i 12 linii metra w Paryżu. Stacja znajduje się na granicy 6. i 7. dzielnicy Paryża. Na linii nr 10 stacja została otwarta 30 grudnia 1923 r, a na linii nr 12 - 5 listopada 1910.

</doc>
<doc id="1153342" url="https://pl.wikipedia.org/wiki?curid=1153342" title="Szendrő">
Szendrő

Szendrő – miasto i gmina w północno-wschodniej części Węgier, w pobliżu miasta Edelény.
Położenie.
Miejscowość leży na obszarze Średniogórza Północnowęgierskiego, w pobliżu granicy ze Słowacją. Administracyjnie gmina należy do powiatu Edelény, wchodzącego w skład komitatu Borsod-Abaúj-Zemplén i jest jedną z jego 46 gmin.

</doc>
<doc id="1153343" url="https://pl.wikipedia.org/wiki?curid=1153343" title="(7005) Henninghaack">
(7005) Henninghaack

(7005) Henninghaack (1981 ET25) – planetoida z pasa głównego asteroid okrążająca Słońce w ciągu 3 lat i 277 dni w średniej odległości 2,32 j.a. Została odkryta 2 marca 1981 roku w "Siding Spring Observatory" w Australii przez Schelte Busa. Nazwa planetoidy pochodzi od "Henninga Haacka" (ur. 1961), kustosza działu meteorytów w Muzeum Geologicznym w Kopenhadze, badającego meteoryty żelazne.

</doc>
<doc id="1153344" url="https://pl.wikipedia.org/wiki?curid=1153344" title="Estádio Urbano Caldeira">
Estádio Urbano Caldeira

Estádio Vila Belmiro (oficjalna nazwa Estádio Urbano Caldeira) – stadion piłkarski w Santos, São Paulo, Brazylia, na którym swoje mecze rozgrywa klub Santos FC.
Nazwa stadionu została nadana ku pamięci Urbano Caldeira, który był zawodnikiem, managerem i prezesem klubu.
Historia.
1916 – inauguracja; strzelcem pierwszej bramki jest Adolfo Millon Jr. zawodnik Santos FC
1931 – instalacja oświetlenia
1964 – zawala się trybuna w wyniku czego 181 osób odnosi obrażenia
20 września 1964 – rekord frekwencji
21 listopada 1964 – Pelé zdobywa 8 bramek podczas meczu pomiędzy Santos FC, a Botafogo, wygranego przez gospodarzy 11-0
2 października 1974 – ostatni mecz Pelé na Vila Belmiro
1996 – modernizacja stadionu
27 marca 1997 – reinauguracja
27 stycznia 1999 – instalacja nowego oświetlenia

</doc>
<doc id="1153346" url="https://pl.wikipedia.org/wiki?curid=1153346" title="Pálháza">
Pálháza

Pálháza – miasto i gmina w północno-wschodniej części Węgier, w pobliżu miasta Sátoraljaújhely.
Miejscowość leży u południowych podnóży Gór Tokajsko-Slańskich (Zempléni), będących częścią Średniogórza Północnowęgierskiego, na północnej granicy regionu Bodrogköz, w pobliżu granicy ze Słowacją. Administracyjnie gmina należy do powiatu Sátoraljaújhely, wchodzącego w skład komitatu Borsod-Abaúj-Zemplén i jest jedną z jego 19 gmin.

</doc>
<doc id="1153347" url="https://pl.wikipedia.org/wiki?curid=1153347" title="Holland (Teksas)">
Holland (Teksas)

Holland – miasto w Stanach Zjednoczonych, we centralnej części stanu Teksas, w hrabstwie Bell.

</doc>
<doc id="1153351" url="https://pl.wikipedia.org/wiki?curid=1153351" title="Holland (Minnesota)">
Holland (Minnesota)

Holland – miejscowość w Stanach Zjednoczonych, w stanie Minnesota, w hrabstwie Pipestone.

</doc>
<doc id="1153359" url="https://pl.wikipedia.org/wiki?curid=1153359" title="Holland (Arkansas)">
Holland (Arkansas)

Holland – miasto w Stanach Zjednoczonych, w stanie Arkansas w hrabstwie Faulkner.

</doc>
<doc id="1153362" url="https://pl.wikipedia.org/wiki?curid=1153362" title="Budzistowo (grodzisko)">
Budzistowo (grodzisko)

Budzistowo (grodzisko) – grodzisko wyżynne, dwuczłonowe. Położone na wyniesieniu od zachodu przylegające do prawego brzegu rzeki Parsęty, od wschodu jest otoczone podmokłymi łąkami. Grodzisko jest położone na przedpolu Kołobrzegu – od południa miasta. 
Historia grodu.
Historia grodziska sięga IX wieku, gdy to w tym miejscu zlokalizowano przedlokacyjny słowiański Kołobrzeg, na co wskazuje stara niemiecka nazwa miejscowości - "Altstadt" czyli "Stare Miasto". W połowie IX wieku na terenie obecnej wsi powstał ufortyfikowany gród, który z czasem stał się centrum polityczno-gospodarczym regionu. Gród posiadał wysoki wał drewniano-ziemny, widoczny częściowo do dzisiaj. Z upływem lat gród przeradzał się w niewielki ośrodek o charakterze miejskim. Od południa i północy powstawały podgrodzia, oraz mały port nad rzeką.
W połowie X wieku gród wraz z całym Pomorzem znalazł się w granicach państwa polskiego. Pierwszy raz wzmiankowany jest w roku 1000 w kronikach Thietmara jako Kołobrzeg. Przypuszczalnie to właśnie na terenie podgrodzia stała pierwsza katedra kołobrzeska. Ówczesny Kołobrzeg na miejscu dzisiejszego Budzistowa mógł liczyć od dwóch do czterech tysięcy mieszkańców.
Opis grodziska.
Człon I (gród właściwy) kształtu owalnego, zajmuje północną część wyniosłości. Wnętrze łagodnie wypukłe, od południa ograniczone stożkowatym wzniesieniem, przylegającym bezpośrednio do krawędzi wyniesienia stromo opadającego w kierunku brzegu rzeki. Ślady wału widoczne są jedynie w północnej części obiektu. W tym rejonie, u podnóża wyniesienia, dostrzegalne są również pozostałości fosy, przerwanej przez drogę prowadzącą na grodzisko od strony północnej.
Człon II (podgrodzie południowe) zajmuje południową, przewężoną część wyniosłości, ograniczoną od południa wałem poprzecznym w postaci szerokiej fałdy terenowej biegnącej na osi wschód – zachód. Od strony zachodniej wał dochodzi do krawędzi wyniesienia, od strony wschodniej — do pasma podmokłych łąk.
Wymiary: Powierzchnia grodziska — około 4 ha. Człon I: wymiary — 150 × 250 m, powierzchnia — 2,6 ha. Człon II: wymiary — 110 × 30 m, powierzchnia — około 1,3 ha.
Znaleziska.
Znaleziono bardzo wiele przedmiotów różnego użytkowania, drewniane elementy będące usztywnieniem wału, znaleziono także monety pomagające określić wiek znalezisk.
Jest to okres słowiański, VIII/IX-XIII wiek- pochodzenie osady otwartej poprzedzającej wzniesienie grodu: VIII/IX w. i 1 połowa IX wieku, a sam gród: druga połowa IX – XIII wiek.
Domniemana świątynia.
Lech Leciejewicz postawił hipotezę o rozpoczęciu po 1000 roku budowy przez biskupa Reinberna kamiennej katedry w Kołobrzegu na terenie dzisiejszego grodziska w Budzistowie. Wnioski swoje oparł na dwóch zabytkach wielkości paru centymetrów znalezionych w kołobrzeskim grodzie – fragmencie ceramicznej płytki z reliefem typu „wole oko” oraz kamiennej płytce pokrytej mazią grafitową. Pierwszy zabytek mógł być elementem ozdobnym ołtarza. Drugi interpretuje jako fragment posadzki domniemanego obiektu sakralnego. Oba zabytki zostały znalezione w warstwach datowanych na podstawie ceramiki na koniec 2 poł. X i 1 poł. XI wieku, czyli na okres, w którym Reinbern działał w Kołobrzegu. Koncepcja ta jednak jest jednak przedmiotem dyskusji w literaturze naukowej i należy ją jednak uznać za niepotwierdzoną hipotezę.

</doc>
<doc id="1153363" url="https://pl.wikipedia.org/wiki?curid=1153363" title="Powiat brasławski (II Rzeczpospolita)">
Powiat brasławski (II Rzeczpospolita)

Powiat brasławski − powiat utworzony 31 października 1919 r. pod Zarządem Cywilnym Ziem Wschodnich z części dawnych powiatów nowoaleksandrowskiego (jezioroskiego) z guberni kowieńskiej (gminy Brasław, Dryświaty, Dukszty, Opsa, Plusy, Rymszany, Słobódka, Smołwy i Widze) i iłłuksztańskiego (lub "iłłukciańskiego") z guberni kurlandzkiej (gminy Borów, Boruny, Demeń, Kałkuny, Skrudelino, Sołonaj) z tymczasową siedzibą w miasteczku Brasław, wszedł w skład okręgu wileńskiego.
W lipcu 1920 roku obszar dawnego powiatu iłłuksztańskiego składający się z sześciu gmin o łącznej powierzchni 1,5 tys. km² (Borów, Boruny, Demeń, Kałkuny, Skrudelino, Sołonaj) został wcielony do Łotwy. Obszar ten jest jedynym skrawkiem terytorium podlegającym pod polską administrację w latach międzywojennych, który obecnie należy do Łotwy.
Istnieje rozbieżność w określaniu przynależności ponadpowiatowej północno-zachodnich gmin powiatu brasławskiego (gminy Brasław, Dryświaty, Dukszty, Opsa, Plusy, Rymszany, Słobódka, Smołwy i Widze) na przełomie lat 1921-22. (Art. 1) wymienia powiat brasławski jako jeden z 5 powiatów (obok wileńskiego, oszmiańskiego, święciańskiego i trockiego) Ziemi Wileńskiej, nad którą objęto władzę państwową w 1922 roku (czyli obszary wchodzące w skład Litwy Środkowej). Natomiast Skorowidz miejscowości RP wydany przez GUS w 1923 roku wylicza powiat brasławski jako jeden z 4 powiatów (obok duniłowickiego, dziśnieńskiego i wilejskiego), które w 1922 roku wydzielono z woj. nowogródzkiego i wcielono do Ziemi Wileńskiej, podając równocześnie szczegółową statystykę dla omawianych gmin z 30 września 1921 roku. Także inne źródła (m.in. mapy) podają informacje o przyłączeniu na przełomie lat 1921-22 do Litwy Środkowej powiatów brasławskiego i lidzkiego. Rozbieżność ta wynika z różnych interpretacji przeprowadzonych na terenie powiatu brasławskiego (a także lidzkiego) "wyborów do Sejmu Wileńskiego" na mocy uchwały Sejmu RP z 16 listopada 1921, która zakończyła walkę polityczną na tych terenach. Adam Mielcarek twierdzi że powiaty brasławski i lidzki faktycznie do Litwy Środkowej nie należały.
1 stycznia 1926 roku do powiatu brasławskiego przyłączono z powiatu dziśnieńskiego 8 gmin: Bohiń, Czeressa, Druja, Jody, Leonpol, Miory, Nowy Pohost i Przebrodzie, odłączono natomiast gminę Dukszty, którą włączono do powiatu święciańskiego.
20 stycznia 1926 roku powiat brasławski wszedł w skład nowo utworzonego województwa wileńskiego II Rzeczypospolitej. Powiat od północy graniczył z Łotwą a od północnego wschodu z Białoruską Socjalistyczną Republiką Radziecką.
Demografia.
Według spisu ludności w grudniu 1919 roku powiat brasławski okręgu wileńskiego ZCZW zamieszkiwało 82 513 osób, z których 52,5% zadeklarowało się jako Polacy, 15,3% – Białorusini, 15,0% – Litwini, 3,9% – Żydzi, 13,2% – przedstawiciele innych narodowości (głównie Rosjanie). Na terytorium powiatu znajdowało się 1901 miejscowości, z których 2 miały ponad 1 tys. mieszkańców. Największą z nich był Brasław z 1235 mieszkańcami.
W 1921 roku powiat liczył 124 036 mieszkańców. Według spisu powszechnego z 1931 roku, powiat zamieszkiwało 143 161 osób, z których zadeklarowało jako język ojczysty: polski – 93 958 (65,6%), białoruski – 23 138 (16,2%), rosyjski – 14 551 (10,2%), jidysz – 6846 (4,8%), litewski – 3490 (3%). Katolicyzm wyznawało 89 020 osób (62,2%), prawosławie – 29 672 (20,7%), inne religie chrześcijańskie − 16 183 (11,3%), judaizm – 7703 (5,4%).
Według Alfonsa Krysińskiego i Wiktora Ormickiego, terytorium powiatu wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała jedynie tereny wiejskie, zaś w większych miejscowościach dominowali Polacy.
Oświata.
W powiecie brasławskim okręgu wileńskiego ZCZW w roku szkolnym 1919/1920 działało 35 szkół powszechnych. Ogółem uczyło się w nich 1574 dzieci i pracowało 38 nauczycieli.

</doc>
<doc id="1153366" url="https://pl.wikipedia.org/wiki?curid=1153366" title="Ulica Legionów w Zamościu">
Ulica Legionów w Zamościu

Ulica Legionów – najdłuższa ulica w Zamościu, przebiegająca we wschodniej i północnej części miasta.
Historia.
Jej pierwszy fragment (ul. Hrubieszowska - ul. Starowiejska) powstał w latach 1992 - 1993 (jako II etap budowy Obwodnicy Hetmańskiej), natomiast drugi (III etap: ul. Starowiejska - ul. Lubelska) w latach 2001 - 2004. Od początku jako ul. Legionów.
Obecnie.
Jest fragmentem Obwodnicy Hetmańskiej i jedną z głównych ulic w mieście, przez którą przebiegają drogi krajowe: DK17 (międzynarodowa E-372) oraz DK74. Na całej długości ciągnie się przy niej (po południowej i zachodniej stronie) chodnik pieszo-rowerowy. Ulica biegnie północno-wschodnimi obrzeżami miasta, stąd też praktycznie brak przy niej zabudowy, poza niewielką w pobliżu ronda Honorowych Dawców Krwi (obiekty handlowo-usługowe). Po pracach remontowych w latach 2011-12 jej fragment o długości niespełna 1 km (od Ronda Honorowych Dawców Krwi za przejazd kolejowo-drogowy) składa się z dwóch jezdni o dwóch pasach ruchu.

</doc>
<doc id="1153368" url="https://pl.wikipedia.org/wiki?curid=1153368" title="Jerzy Maroń">
Jerzy Maroń

Jerzy Wojciech Maroń (ur. 1957 r. we Wrocławiu) – polski historyk, specjalizujący się w historii nowożytnej oraz historii wojskowości; nauczyciel akademicki związany z Uniwersytetem Wrocławskim.
Życiorys.
Urodził się w 1957 we Wrocławiu, z którym związał całe swoje życie osobiste i zawodowe. Ukończył tu kolejno szkołę podstawową, a następnie średnią. Po pomyślnie zdanym egzaminie maturalnym podjął w 1976 studia historyczne na Uniwersytecie Wrocławskim, które ukończył w 1980, obroną pracy magisterskiej pt. "Działalność Michała K. Paca w czasach Jana III Sobieskiego", napisanej pod kierunkiem prof. Krystyna Matwijowskiego.
Bezpośrednio po zakończeniu studiów podjął pracę jako monter w fabryce "Predom-Polar" na Psim Polu we Wrocławiu (do 1982), a następnie jako nauczyciel historii, geografii, przysposobienia obronnego i wychowania fizycznego we wrocławskiej Szkole Podstawowej nr 107. W 1985 roku powrócił na macierzystą uczelnię jako asystent w Zakładzie Historii Polski i Powszechnej XVI-XVIII wieku Instytutu Historycznego UWr. W 1987 obronił pracę doktorską pt. "Sejmy z lat 1688-1689", napisaną pod kierunkiem prof. Krystyna Matwijowskiego. W 1988 roku zatwierdzono uzyskany przez niego stopień doktora nauk humanistycznych w zakresie historii. Wraz z nowym tytułem otrzymał stanowisko adiunkta. W 2000 roku Rada Wydziału Nauk Historycznych i Pedagogicznych UWr nadała mu stopień naukowy doktora habilitowanego nauk humanistycznych na podstawie rozprawy nt. "Militarne aspekty wojny trzydziestoletniej na Śląsku". W 2002 został na macierzystej uczelni profesorem nadzwyczajnym. W tym samym roku objął funkcję prorektora Uniwersytetu Wrocławskiego. W 2012 prezydent Polski Bronisław Komorowski nadał mu tytuł profesora nauk humanistycznych.
Ponadto jest członkiem wielu towarzystw naukowych w kraju, m.in.: Polskiego Towarzystwa Historycznego, Wrocławskiego Towarzystwa Naukowego.
Dorobek naukowy.
Jego zainteresowania naukowe koncentrują się wokół zagadnień związanych z szeroko rozumianą historią nowożytną i historią wojskowości. Obecnie prowadzi badania dotyczące tzw. teorii rewolucji militarnej oraz nowożytnej i najnowszej myśli wojskowej. Dorobek naukowy Jerzego Maronia wynosi 4 monografie, 3 syntezy (jako współautor), 9 książek (redaktor, współredaktor), a także 70 artykułów. Do jego ważniejszych publikacji należą:

</doc>
<doc id="1153369" url="https://pl.wikipedia.org/wiki?curid=1153369" title="Horatio Caine">
Horatio Caine

Horatio Caine (ur. 7 kwietnia 1960 w Miami na Florydzie) − postać porucznika, szefa laboratorium kryminalistycznego z Miami-Dade z amerykańskiego telewizyjnego serialu kryminalnego "", grana przez Davida Caruso.
O postaci.
Jego żoną była starsza siostra Erica Delko, Marisol Delko. Dzień po ślubie Marisol została zamordowana. Ma nastoletniego syna Kyle’a Harmona z Julią Winston. W przeszłości był maltretowany przez ojca tyrana, który zabił jego matkę. Jest specjalistą od materiałów wybuchowych, byłym saperem i instruktorem saperów. Miał młodszego brata- Reya, który pracował w wydziale narkotykowym i sam został narkomanem.
W przeszłości pracował w Nowym Jorku, również pod przykrywką. Jedno z jego fałszywych imion brzmiało John Walden. Pracując w NY został poważnie ranny. Po tym incydencie przeniósł się do Miami. Jego krew była przechowywana 10 lat przez napastnika, a potem użyta w celu wrobienia Horatio w morderstwo jego dziewczyny.

</doc>
