<doc id="1156182" url="https://pl.wikipedia.org/wiki?curid=1156182" title="ATA Airlines">
ATA Airlines

ATA Airlines - amerykańska tania linia lotnicza z siedzibą w Indianapolis, w stanie Indiana. Linie ogłosiły bankructwo w kwietniu 2008 roku.

</doc>
<doc id="1156183" url="https://pl.wikipedia.org/wiki?curid=1156183" title="Corona 66">
Corona 66

Corona 66 – amerykański satelita rozpoznawczy. Był dwudziestym drugim statkiem serii Keyhole-4 "ARGON" tajnego programu CORONA. Jego zadaniem było wykonanie wywiadowczych zdjęć Ziemi. Wyposażony w eksperymentalną kamerę. Materiał zdjęciowy uszkodzony przez przecieki światła. Wraz ze statkiem wyniesiono satelitę Hitchhiker 1.
Udane misje serii KH-4 wykonały łącznie 101 743 zdjęcia na prawie 72 917 metrach taśmy filmowej.

</doc>
<doc id="1156186" url="https://pl.wikipedia.org/wiki?curid=1156186" title="Kiedy ją spotkałem">
Kiedy ją spotkałem

Kiedy ją spotkałem (hindi जब वी मेट, urdu جب وی میٹ, "Jab We Met") – indyjski dramat miłosny z Kareeną Kapoor i Shahidem Kapoorem w rolach głównych, wyreżyserowany w 2007 roku przez Imtiaza Alego (twórcę "Socha Na Tha" 2004). To czwarty film, w którym para aktorska gra razem. Tematem filmu są relacje w rodzinie, między kobietą a mężczyzną, zależność od rodziny, próba buntu przeciwko tej zależności przejawiającej się np. w postaci nacisku na aranżowane małżeństwo i miłość wyrastająca z przyjaźni.
Fabuła.
Mumbaj. Aditya (Shahid Kapoor), zdemoralizowany bogaty przemysłowiec popada w depresję, gdy kobieta, którą kocha, poślubia kogoś innego. Opuszcza jej przyjęcie weselne i zostawia za sobą wszystko, wsiadając nocą do pierwszego lepszego pociągu. Tam trafia na Geet (Kareena Kapoor), piękną gadatliwą dziewczynę, która wraca z Mumbaju do rodzinnego domu w Bhatindzie w Pendżabie. Geet widząc przygnębienie Adityi próbuje go rozbawić, pocieszyć, ale jej żywiołowość, radość życia początkowo go tylko drażni. Stopniowo jednak Aditya zaczyna zapominać o swoich troskach angażując się w sprawy Geet. Liczy ona, że Aditya pomoże jej przekonać rodziców do zgody na jej ślub z wybranym przez nią Anshumanem (Tarun Arora), którego rodzina nie akceptuje, bo nie jest Sikhem. Aditya odwozi Geet do jej ukochanego w Manali w Himaćal Pradeś i stara się przekonać rodziców do rezygnacji z planów zaaranżowanego małżeństwa. Te gesty przyjaźni wobec Geet z czasem stają się trudne. Adityę boli to, że pomaga Geet związać się na zawsze z innym mężczyzną. Jego przyjaźń przemieniła się w skrywaną przed Geet miłość.

</doc>
<doc id="1156188" url="https://pl.wikipedia.org/wiki?curid=1156188" title="Tołhaj">
Tołhaj

Tołhaj (z ) lub "beskidnik, beskidnicy" – zbójnicy karpaccy łupiący głównie karawany kupieckie przemierzające szlaki handlowe od Baligrodu przez Przełęcz Użocką oraz Przełęcz Łupkowską w okresie od XVI do poł. XVIII wieku. Celem ich napadów były również wsie, dwory, cerkwie i kościoły.
Składali się z biednego chłopstwa i uciekinierów głównie wołoskiego, rusińskiego, węgierskiego i polskiego pochodzenia. Zorganizowane zbójeckie zastępy podzielone były na roty z własną chorągwią, kapelą zaopatrzoną w bębny i kotły; jako uzbrojenie służyły im muszkiety, łuki, spisy i wekiery.
Proceder zbójecki, jaki prowadzili, wspierali co niektórzy lokalni możnowładcy, z którymi tołhaje dzielili się swoimi łupami, w zamian otrzymując pomoc w przypadku kłopotów. Wśród możnych protektorów tego procederu najliczniejszą była szlachta węgierska m.in. rody Drugethów, Aspermontów, Nagytuczych, Peteylich, Rakoczych, Wesselenych i Rekelych, mająca swoje dobra w Użhorodzie, Munkaczu, Trenczynie i Chyrowie.
Wśród polskiej szlachty taką samą rolę odegrał Wojciech Pamiętowski, który w swoim dworze organizował napady na ziemi halickiej.
Do znanych schronień bieszczadzkiego zbójnictwa należało Wołosate.
Do obrony przed atakami tołhajów szlachta sanocka powołała straż zbrojną tzw. smolaków. Pierwszym, który podjął skuteczną walkę ze zbójnictwem w Bieszczadach był Piotr Bal.

</doc>
<doc id="1156189" url="https://pl.wikipedia.org/wiki?curid=1156189" title="Oviedo (stacja kolejowa)">
Oviedo (stacja kolejowa)

Oviedo – stacja kolejowa w Oviedo, w prowincji Asturia, w Hiszpanii. Stacja posiada 4 perony.

</doc>
<doc id="1156190" url="https://pl.wikipedia.org/wiki?curid=1156190" title="Cykl życiowy">
Cykl życiowy

Cykl życiowy, cykl rozwojowy – proces przemian prowadzących do pełnego rozwoju organizmu od czasu jego powstania aż do śmierci. Zwykle skomplikowany cykl rozwojowy występuje u organizmów o niskim szczeblu organizacji ciała. Rytmika cyklów życiowych jest właściwością poszczególnych gatunków i opisywana jest z perspektywy taksonów, w odróżnieniu od ontogenezy dotyczącej poszczególnych osobników. W trakcie cyklu rozwojowego dochodzi zwykle do przemiany pokoleń.

</doc>
<doc id="1156192" url="https://pl.wikipedia.org/wiki?curid=1156192" title="Maska sieciowa">
Maska sieciowa



</doc>
<doc id="1156193" url="https://pl.wikipedia.org/wiki?curid=1156193" title="Cykl rozwojowy">
Cykl rozwojowy



</doc>
<doc id="1156194" url="https://pl.wikipedia.org/wiki?curid=1156194" title="Beskidnik">
Beskidnik



</doc>
<doc id="1156195" url="https://pl.wikipedia.org/wiki?curid=1156195" title="Plac Mariacki">
Plac Mariacki

Place w Polsce:
Place w Niemczech - Marienplatz:
Ukraina

</doc>
<doc id="1156196" url="https://pl.wikipedia.org/wiki?curid=1156196" title="Plac Mariacki w Krakowie">
Plac Mariacki w Krakowie

Plac Mariacki – plac w Krakowie na Starym Mieście sąsiadujący z Rynkiem Głównym. Pośrodku placu stoi kościół Mariacki. Plac powstał po roku 1802 na miejscu zlikwidowanego cmentarza parafialnego przy kościele Mariackim. Obszar dawnej nekropolii jest obecnie wyłożony białą kostką.
Południową część placu zdobi „studzienka gołębi” z figurą z brązu. Studzienka zaprojektowana została przez Jana Budziłłę, a figurę (powiększoną replikę jednej z rzeźb proroków z obramienia szafy środkowej ołtarza Wita Stwosza) wykonał Franciszek Kalfas. Jest to dar rzemieślników krakowskich dla miasta wykonany w 1958 roku.
Kamienice.
Przy placu Mariackim stoi kilka kamienic:

</doc>
<doc id="1156201" url="https://pl.wikipedia.org/wiki?curid=1156201" title="Kot (rodzaj ssaka)">
Kot (rodzaj ssaka)

Kot ("Felis") – rodzaj drapieżnego ssaka z podrodziny kotów (Felinae) w rodzinie kotowatych (Felidae).
Zasięg występowania.
Rodzaj obejmuje gatunki występujące w Europie (Wielka Brytania, Portugalia, Gibraltar, Hiszpania, Andora, Francja, Belgia, Luksemburg, Niemcy, Łotwa, Litwa, Białoruś, Ukraina, Polska, Słowacja, Austria, Szwajcaria, Włochy, Słowenia, Węgry, Chorwacja, Bośnia i Hercegowina, Czarnogóra, Albania, Grecja, Macedonia Północna, Bułgaria, Serbia, Rumunia i Mołdawia), Azji (Rosja, Gruzja, Armenia, Azerbejdżan, Turcja, Syria, Liban, Izrael, Jordania, Arabia Saudyjska, Jemen, Oman, Zjednoczone Emiraty Arabskie, Katar, Kuwejt, Irak, Iran, Turkmenistan, Uzbekistan, Kazachstan, Mongolia, Chińska Republika Ludowa, Kirgistan, Tadżykistan, Afganistan, Pakistan, Indie, Sri Lanka, Nepal, Bhutan, Bangladesz, Mjanma, Laos, Wietnam, Kambodża i Tajlandia) i Afryce (Egipt, Libia, Tunezja, Algieria, Maroko, Sahara Zachodnia, Mauretania, Senegal, Gambia, Gwinea Bissau, Gwinea, Sierra Leone, Mali, Burkina Faso, Ghana, Togo, Benin, Niger, Nigeria, Kamerun, Czad, Sudan, Erytrea, Dżibuti, Somalia, Etiopia, Sudan Południowy, Republika Środkowoafrykańska, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Eswatini, Lesotho i Południowa Afryka).
Morfologia.
Długość ciała (bez ogona) 36–85 cm, długość ogona 12,6–36,8 cm; masa ciała 1,2–12 kg (samce są większe i cięższe od samic).
Systematyka.
Podział systematyczny.
Do rodzaju należą następujące gatunki:

</doc>
<doc id="1156202" url="https://pl.wikipedia.org/wiki?curid=1156202" title="Felis bieti">
Felis bieti



</doc>
<doc id="1156204" url="https://pl.wikipedia.org/wiki?curid=1156204" title="Felis lybica">
Felis lybica



</doc>
<doc id="1156206" url="https://pl.wikipedia.org/wiki?curid=1156206" title="Felis manul">
Felis manul



</doc>
<doc id="1156208" url="https://pl.wikipedia.org/wiki?curid=1156208" title="Felis margarita">
Felis margarita



</doc>
<doc id="1156209" url="https://pl.wikipedia.org/wiki?curid=1156209" title="Felis nigripes">
Felis nigripes



</doc>
<doc id="1156211" url="https://pl.wikipedia.org/wiki?curid=1156211" title="Albert Pighiusz">
Albert Pighiusz

Albert Pighius, właśc. Albert Pigghe (ur. ok. 1490, zm. 1542) – holenderski teolog, matematyk, jeden z najzacieklejszych przeciwników Marcina Lutra i reformacji. Pihgius w swych polemikach wypowiadał czasami opinie, które zostały potępione na Soborze w Trydencie jako niezgodne z nauką Kościoła katolickiego.

</doc>
<doc id="1156213" url="https://pl.wikipedia.org/wiki?curid=1156213" title="Bitwa pod Mścisławiem">
Bitwa pod Mścisławiem

Bitwa pod Mścisławiem – jedno ze starć wojny litewsko-moskiewskiej lat 1500–1503, stoczone 4 listopada 1501 roku w pobliżu mścisławskiego zamku.
Wojska moskiewskie i siewierskie, dowodzone przez (odpowiednio): wojewodów Woroncowa i Dawidowa, księcia starodubskiego Siemiona Możajskiego, kniazia Wasyla Szemiaczyca i kniazia Aleksandra Chochołkowa-Rostowskiego, wyprowadziły pomocnicze uderzenie na Mścisław, odciążając tym działaniem moskiewskie uderzenie na Smoleńsk.
W bitwie rozgromiły one wojska mścisławskie i litewskie pod dowództwem kniazia mścisławskiego Michaiła Izasławskiego i wojewody Eustachego Daszkiewicza, które wyszły im na spotkanie z mścisławskiego zamku. Straty wojsk mścisławsko-litewskich dosięgły, jeśli wierzyć latopisom, siedmiu tysięcy żołnierzy; utraciły one również wszelkie sztandary. Ocalałe szczątki armii litewskiej schroniły się w twierdzy mścisławskiej, którą udało im się obronić przed szturmującym nieprzyjacielem. Nie są znane straty strony atakującej.
Po nieudanej próbie zdobycia zamku i na skutek efektywnej odsieczy wojsk hetmana wielkiego litewskiego Stanisława Janowicza Kieżgajło, wojska moskiewskie zmuszone były do wycofania się pustoszac w odwrocie okolicę.

</doc>
<doc id="1156214" url="https://pl.wikipedia.org/wiki?curid=1156214" title="Logan O’Brien">
Logan O’Brien

Logan Craig O’Brien (ur. 21 stycznia 1992 w Los Angeles) – amerykański aktor.
Swoją karierę zaczął w wieku 6 lat. Najbardziej znany z roli Lucasa Jonesa w operze mydlanej "Szpital miejski".

</doc>
<doc id="1156216" url="https://pl.wikipedia.org/wiki?curid=1156216" title="Cardiff Central">
Cardiff Central

Cardiff Central, wal. Caerdydd Canolog – stacja kolejowa w Cardiff, w Walii. Jest największą stacją kolejową w Walii – znaczenie ponadregionalne. Ma 7 peronów (liczonych według niestandardowej numeracji od peronu zerowego).
Ruch pasażerski.
"Caerdydd Canolog" jest największą stacją na terenie Walii, dziesiątą w skali Wielkiej Brytanii, obsługuje 8,350 mln pasażerów rocznie. Bezpośrednie połączenia z: Birmingham, Bridgend, Bristolem, Cheltenham, Exeterem, Holyhead, Llandaf, London Paddington, Maesteg, Merthyr Tydfil, Newcastle, Swansea, Nottingham, Taunton, York
Obsługa pasażerów.
Kasy biletowe, automaty biletowe, informacja kolejowa, wózki peronowe, windy peronowe, kiosk, WC, bar, księgarnia, poczekalnia, klasy II, przystanek autobusowy, postój taksówek.

</doc>
<doc id="1156217" url="https://pl.wikipedia.org/wiki?curid=1156217" title="Viola cornuta">
Viola cornuta



</doc>
<doc id="1156218" url="https://pl.wikipedia.org/wiki?curid=1156218" title="Myszka wz. 32">
Myszka wz. 32

Myszka wz. 32 – polska bomba zapalająca.
Cylindryczny korpus myszki wz. 32 wykonany był z elektronu. Do jego tylnej części za pomocą czterech gwoździków przymocowane były brzechwy, a w czołową była wkręcana głowica również wykonana z elektronu. W głowicy osadzony był zapalnik wtłoczeniowy. Za zapalnikiem znajdowała się kostka mieszaniny rozpalającej I składającej się z 62% tlenku żelaza, 33,5% magnezu i 4,5% krzemku wapnia, następnie kostka mieszaniny rozpalającej II składającej się z 55% zgorzeliny żelaznej, 12,5% tlenku żelaza, 32,5% magnezu, a reszta korpusu wypełniona była mieszanina rozpalającą II o składzie 70% zgorzeliny żelaznej i 30% magnezu.
Myszki wz. 32 były podwieszane pod wyrzutniki w kasetach. W każdej kasecie mieściło się 20 bomb. Minimalna wysokość zrzutu była równa 100 m.

</doc>
<doc id="1156222" url="https://pl.wikipedia.org/wiki?curid=1156222" title="Sasebo (stacja kolejowa)">
Sasebo (stacja kolejowa)

 – stacja kolejowa w Sasebo, w prefekturze Nagasaki, w Japonii. Stacja posiada 3 perony.

</doc>
<doc id="1156225" url="https://pl.wikipedia.org/wiki?curid=1156225" title="US Alessandria Calcio 1912">
US Alessandria Calcio 1912

Unione Sportiva Alessandria Calcio 1912 – włoski klub piłkarski, grający obecnie w Serie C, mający siedzibę w mieście Alessandria, leżącym w Piemoncie.
Historia.
W 1896 roku założono pierwszy sportowy klub w mieście Alessandria. Nazwano go wówczas "Unione Pro Sport". Następnie powstały dwa kolejne w tym mieście "Forza e Concordia" i "Forza e Coraggio". W 1900 roku Unione Pro Sport i Forza e Concordia wycofały się ze sportowej rywalizacji, a Forza e Coraggio stworzyła w 1912 roku sekcję piłkarską, nazwaną "Foot Ball Club Alessandria". Początkowo piłkarze grali w biało-błękitnych koszulkach, ale z czasem zastąpiono je szarymi. W 1929 roku klub po raz pierwszy wystąpił w Serie A po tym, jak zajął 3. miejsce w Girone A z ówczesnej Serie B. Przez kolejne osiem sezonów zespół występował w Serie A, a najwyższa pozycja, jaką zajął to szósta. W 1937 roku klub spadł do Serie B, a w 1946 roku po II wojnie światowej wrócił w szeregi pierwszej ligi na dwa kolejne sezony, a kolejny powrót zanotował w 1957 roku i w Serie A występował do 1960 roku. W 1958 roku w jego barwach w meczu z Interem Mediolan zadebiutował Gianni Rivera, jeden z najbardziej znanych piłkarzy klubu. Do 1967 roku klub grał w Serie B i wtedy spadł do Serie C.
W sezonie 2002/2003 Alessandria została zdegradowana do Serie D, a następnie ogłoszono bankructwo. Nowy klub nazwany został "U.S. Alessandria Calcio 1912" i wygrał rozgrywki amatorskie awansując tym samym do Serie D/A. W sezonie 2008/2009 awansował do Serie C1.

</doc>
<doc id="1156226" url="https://pl.wikipedia.org/wiki?curid=1156226" title="US Alessandria Calcio">
US Alessandria Calcio



</doc>
<doc id="1156227" url="https://pl.wikipedia.org/wiki?curid=1156227" title="Unione Sportiva Alessandria Calcio 1912">
Unione Sportiva Alessandria Calcio 1912



</doc>
<doc id="1156230" url="https://pl.wikipedia.org/wiki?curid=1156230" title="US Alessandria">
US Alessandria



</doc>
<doc id="1156233" url="https://pl.wikipedia.org/wiki?curid=1156233" title="Birobidżan (stacja kolejowa)">
Birobidżan (stacja kolejowa)

Birobidżan – stacja kolejowa w Birobidżanie, w Żydowskim Obwodzie Autonomicznym, w Rosji. Na stacji są 3 perony.

</doc>
<doc id="1156235" url="https://pl.wikipedia.org/wiki?curid=1156235" title="Maria Emilia Salerni">
Maria Emilia Salerni



</doc>
<doc id="1156237" url="https://pl.wikipedia.org/wiki?curid=1156237" title="Lynx rufus">
Lynx rufus



</doc>
<doc id="1156241" url="https://pl.wikipedia.org/wiki?curid=1156241" title="Nowosybirsk-Gławnyj">
Nowosybirsk-Gławnyj

Nowosybirsk – stacja kolejowa w Nowosybirsku, w obwodzie nowosybirskim, w Rosji. Stacja posiada 8 peronów.

</doc>
<doc id="1156242" url="https://pl.wikipedia.org/wiki?curid=1156242" title="Halichoerus">
Halichoerus



</doc>
<doc id="1156244" url="https://pl.wikipedia.org/wiki?curid=1156244" title="Gare de Tours">
Gare de Tours

Gare de Tours – stacja kolejowa czołowa w Tours, w Regionie Centralnym, we Francji. Stacja posiada 6 peronów.

</doc>
<doc id="1156246" url="https://pl.wikipedia.org/wiki?curid=1156246" title="Metoda Ve-Be">
Metoda Ve-Be

Metoda Ve-Be – metoda pomiaru konsystencji mieszanki betonowej polegająca na ustaleniu czasu w sekundach, koniecznego do rozpłynięcia się mieszanki do określonego stopnia w wyniku poddania jej drganiom w aparacie Ve-Be. Metoda przeznaczona do pomiaru konsystencji mieszanek bardziej sztywnych.

</doc>
<doc id="1156248" url="https://pl.wikipedia.org/wiki?curid=1156248" title="Budki (powiat olecki)">
Budki (powiat olecki)

Budki (niem. "Buttken") – osada w Polsce, położona w województwie warmińsko-mazurskim, w powiecie oleckim, w gminie Kowale Oleckie.
W latach 1975–1998 miejscowość należała administracyjnie do województwa suwalskiego.
Nazwa.
Nazwa miejscowości pochodzi prawdopodobnie od pruskiego imienia Buteko albo Butko. .
12 listopada 1946 r. nadano miejscowości polską nazwę Budki.
Historia.
Miejscowość jako samodzielna jednostka administracyjna powstała w 1873 roku (uznana za odrębną jednostkę administracyjną - Gutsbezirk), w wyniku podziału majątku ziemskiego, istniejącego już w XVIII wieku. Majątek ten w wyniku podziałów rodzinnych został odłączony od Białej Oleckiej i dlatego obok nazwy "Butki, Buttken" nazywany był też "Neu Bialla".
W 1933 r. w miejscowości mieszkały 272 osoby, a w 1939 r. – 280 osób. W 1938 r. w Budkach, razem z Drozdowem i folwarkiem Winkowem, znanym też pod nazwą Nowe Drozdowo (niem. Salzwedel), mieszkały 272 osoby. W miejscowości działała w tym czasie jednoklasowa szkoła, do której w 1935 r. uczęszczało 29 uczniów.
W 1935 roku szkoła w Budkach zatrudniała jednego nauczyciela, uczęszczało do niej w tym czasie 20 w klasach 1-4 i dziewięcioro dzieci w klasach 5-8.
Na niemieckiej mapie z początku XX w. osada składała się z jednego gospodarstwa składającego się z trzech budynków i sadu oraz trzech budynków wzdłuż drogi, ze wskazaniem, że zamieszkiwana jest miejscowość przez 77 osób.
Obecnie (początek XXI wieku) w miejscowości brak zabudowy.

</doc>
<doc id="1156257" url="https://pl.wikipedia.org/wiki?curid=1156257" title="The Almighty Trigger Happy">
The Almighty Trigger Happy

The Almighty Trigger Happy – kanadyjski zespół grający punk rock. Zaczęli grać we wczesnych latach dziewięćdziesiątych XX wieku. Zespół zakończył działalność w 1999 roku, lecz reaktywował się parę razy, aby grać koncerty. Grupa koncertowała z NOFX, Bad Brains, All, Pennywise, Good Riddance, Sick of It All, SNFU, Satanic Surfers czy Lagwagon.

</doc>
<doc id="1156259" url="https://pl.wikipedia.org/wiki?curid=1156259" title="Test pierwszości ECPP">
Test pierwszości ECPP

Test pierwszości ECPP (ang. "elliptic curve primality proving") – rodzina algorytmów służących do dowodzenia, że dana liczba naturalna jest liczbą pierwszą, wykorzystujących teorię krzywych eliptycznych. Zamiennie stosuje się określenie algorytm Atkina-Goldwasser-Kiliana-Morain’a, od nazwisk matematyków, którzy zasadniczo przyczynili się do rozwinięcia tej metody. ECPP jest w praktyce jednym z najbardziej wydajnych algorytmów testowania pierwszości dużych liczb, o oczekiwanym czasie działania wielomianowo zależnym od długości zapisu liczby, aczkolwiek nie zostało to dotychczas udowodnione dla wszystkich możliwych przypadków.
Zarys algorytmu.
Współczesna wersja metody ECPP, bazuje na krzywych eliptycznych z mnożeniem zespolonym i teorii form modularnych. Punktem wyjścia jest następujące twierdzenie:
Połączenie tego twierdzenia z metodą zliczania liczby punktów na krzywej eliptycznej działającą w czasie wielomianowym (jak np. algorytm Schoofa) daje następującą szybką metodę dowodzenia pierwszości (procedura Goldwasser-Killiana):
Tradycyjna procedura Goldwasser-Killiana przedstawiona powyżej ma tę wadę, że odwołuje się do algorytmu zliczania punktów na dowolnej krzywej eliptycznej. Algorytmy takie (np. algorytm Schoofa) są bardzo skomplikowane, i, mimo że działają w czasie wielomianowym, to w praktyce są bardzo wolne. Atkin i Morain zaproponowali modyfikację algorytmu z zastosowaniem krzywych eliptycznych z mnożeniem zespolonym, która stanowi podstawę współczesnej wersji algorytmu ECPP. Jest ona dość skomplikowana i pełna szczegółów technicznych; prezentacja jej wykracza poza ramy niniejszego artykułu. W zarysie procedura Atkina-Moraina polega na konstrukcji (w przeciwieństwie do losowego wybierania) krzywych eliptycznych spełniających założenia powyższego twierdzenia, tzn. o odpowiedniej liczbie punktów. Konstrukcja odbywa się dzięki wykorzystaniu związków między własnościami kwadratowych ciał liczbowych, funkcji modularnych (Dedekinda i Webera) i krzywych eliptycznych, które zaczerpnięte są z teorii ciała klas.
Wydajność algorytmu.
Od strony teoretycznej złożoność metody ECPP jest trudna do analizowania, ponieważ algorytm wykorzystuje jednocześnie wiele metod z różnych nowoczesnych dziedzin matematyki. Dla oryginalnej, historycznej metody Goldwasser-Killiana z wykorzystaniem algorytmu Schoofa, przy założeniu pewnej powszechnie uważanej za prawdziwą (ale dotychczas nieudowodnionej) hipotezy teorioliczbowej dotyczącej rozkładu liczb pierwszych w małych przedziałach, można pokazać, że oczekiwany czas działania wynosi
Dla podstawowej wersji algorytmu Atkina-Moraina uważa się, że oczekiwany czas działania wynosi
dla dowolnie małej stałej formula_36 Hipoteza ta wyprowadzona jest jednak na podstawie bardzo wielu nieudowodnionych twierdzeń czy wręcz heurystyk. Najnowsze wersje algorytmu, będące udoskonaloną wersją wariantu Atkina-Moraina (tzw. wariant Lenstry-Lenstry-Shallita), działają hipotetycznie jeszcze szybciej, nawet w czasie
W praktyce algorytm ECPP jest jedną z najszybszych metod testowania pierwszości dużych liczb o dowolnej postaci. Jest na tyle szybki, że umożliwia na typowych komputerach biurowych dowodzenie pierwszości liczb o kilku tysiącach cyfr dziesiętnych w czasie rzędu godzin. Rekordem (listopad 2011) jest dowód pierwszości liczby 26643-cyfrowej, będącej liczbą pierwszą LR.
Historia.
Pierwotnymi twórcami metody ECPP byli Shafrira Goldwasser i Joe Killian, którzy przedstawili ją w roku 1986. Niemal w tym samym czasie metodę tę opisał A.O.L. Atkin.
Na przestrzeni lat algorytm ECPP był stopniowo udoskonalany przez wielu ludzi, m.in. François Morain’a.

</doc>
<doc id="1156264" url="https://pl.wikipedia.org/wiki?curid=1156264" title="Peekskill (Nowy Jork)">
Peekskill (Nowy Jork)

Peekskill – miasto w Stanach Zjednoczonych, w stanie Nowy Jork, w hrabstwie Westchester. Według danych z 2000 roku miasto miało 22441 mieszkańców.

</doc>
<doc id="1156265" url="https://pl.wikipedia.org/wiki?curid=1156265" title="Peekskill">
Peekskill



</doc>
<doc id="1156266" url="https://pl.wikipedia.org/wiki?curid=1156266" title="Jerzy Kasprzycki">
Jerzy Kasprzycki

Jerzy Kasprzycki (ur. 19 grudnia 1930 w Warszawie, zm. 9 stycznia 2001 tamże) – polski dziennikarz, varsavianista.
Życiorys.
Uczył się na tajnych kursach Gimnazjum im. Tadeusza Reytana w Warszawie, zdał maturę po zakończeniu wojny w Gimnazjum im. Stefana Żeromskiego w Jeleniej Górze. W 1949 wrócił do Warszawy.
Ukończył studia na Wydziale Historycznym Uniwersytetu Warszawskiego, które łączył od 1950 z pracą w „Życiu Warszawy”. Przez ponad 30 lat prowadził tam stały cykl "Pożegnania warszawskie" z rysunkami Mariana Stępnia, a następnie Kazimierza Nowaka, wydanym później w formie książkowej.
Był autorem wielu popularnych książek, takich jak "Pożegnania warszawskie" (1971, 1982, 1986), "Osobliwości warszawskie" (1979), "Warszawa nieznana" (1981), "Warszawa jaka była" (1984), "Żydzi Warszawy" (1988) oraz 5-tomowej ilustrowanej publikacji poświęconej poszczególnym dzielnicom miasta, zatytułowanej "Korzenie miasta. Warszawskie pożegnania" (1996–2000). Tom VI ukazał się pośmiertnie w 2004 już ze współautorem – Jerzym S. Majewskim. Był także autorem przewodników po Warszawie. Członek ZWM w latach 1946–1948 i ZMP (1948–1956). Od 1957 należał do PZPR.
Dwukrotnie otrzymał nagrodę m.st. Warszawy, był także laureatem nagrody Towarzystwa Przyjaciół Warszawy, Warszawskiej Premiery Literackiej roku 1997 oraz KLIO (Nagroda Porozumienia Wydawców Książki Historycznej) w 2000 roku.
Został pochowany na stołecznym cmentarzu w Pyrach.
Odznaczony m.in. Krzyżem Kawalerskim Orderu Odrodzenia Polski.

</doc>
<doc id="1156269" url="https://pl.wikipedia.org/wiki?curid=1156269" title="Królestwa Izraela i Judy">
Królestwa Izraela i Judy

Królestwa Izraela i Judy powstały ok. 931 p.n.e. po śmierci króla Salomona, w wyniku rozpadu Królestwa Izraela na dwa odrębne państwa:
Przez setki lat były wzajemnie skłócone i często, w sojuszach z innymi królestwami regionu, występowały przeciwko sobie.

</doc>
<doc id="1156271" url="https://pl.wikipedia.org/wiki?curid=1156271" title="Wspólnota administracyjna Spaichingen">
Wspólnota administracyjna Spaichingen

Wspólnota administracyjna Spaichingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba wspólnoty znajduje się w mieście Spaichingen.
Wspólnota administracyjna zrzesza jedno miasto i osiem gmin wiejskich:

</doc>
<doc id="1156272" url="https://pl.wikipedia.org/wiki?curid=1156272" title="Bomba zapalająca 12 kg wz. 38">
Bomba zapalająca 12 kg wz. 38

Bomba zapalająca 12 kg wz. 38 – polska bomba zapalająca skonstruowana w Biurze Konstrukcyjnym zakładów "Granat" SA w Kielcach.
Bomba wz. 38 miała cylindryczno-stożkowy korpus z blachy stalowej Od przodu bomba była zakończona głowicą wypełniona prochem czarnym. Wzdłuż osi bomby przebiegała rurka ogniowa łącząca proch w głowicy z zapalnikiem tylnym. Rurka ogniowa była otoczona mieszaniną zapalającą. W zachowanych dokumentach brakuje informacji jaki miał być jej skład, ale budowa bomby wskazuje, że prawdopodobnie miały to być walce ze sprasowanej mieszaniny smoły, siarki i utleniacza, lub sprasowany termit. Bomba była uzbrajana bezwładnościowym zapalnikiem tylnym.
Bomba wz. 38 miała być przenoszona w pozycji poziomej, podwieszona na pojedynczym wieszaku. Po zrzucie bomby linka łącząca wyrzutnik z zawleczką odbezpieczała zapalnik. Po uderzeniu w cel płomień detonującej spłonki zapalnika przenosił się przez rurkę ogniową do ładunku prochu czarnego w głowicy. Wybuch prochu zapalał ładunek zapalający i rozrywał korpus bomby rozrzucając płonące kawałki mieszaniny zapalającej.

</doc>
<doc id="1156274" url="https://pl.wikipedia.org/wiki?curid=1156274" title="Wspólnota administracyjna Trossingen">
Wspólnota administracyjna Trossingen

Wspólnota administracyjna Trossingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba wspólnoty znajduje się w mieście Trossingen.
Wspólnota administracyjna zrzesza jedno miasto i trzy gminy:

</doc>
<doc id="1156276" url="https://pl.wikipedia.org/wiki?curid=1156276" title="Foka">
Foka

Foka ("Phoca") – rodzaj dużego, morskiego ssaka z rodziny fokowatych (Phocidae).
Zasięg występowania.
Rodzaj obejmuje gatunki występujące w północnym Oceanie Atlantyckim, w wodach Ameryki Północnej i północnej Europy. 
Morfologia.
Długość ciała samic 120–170 cm, samców 140–190 cm; masa ciała samic 65–120 kg, samców 85–140 kg; nowo narodzone foki mierzą 75–100 cm o ciężarze 7–12 kg. 
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1156280" url="https://pl.wikipedia.org/wiki?curid=1156280" title="Pusa caspica">
Pusa caspica



</doc>
<doc id="1156281" url="https://pl.wikipedia.org/wiki?curid=1156281" title="Katedra Europeistyki Uniwersytetu Warszawskiego">
Katedra Europeistyki Uniwersytetu Warszawskiego



</doc>
<doc id="1156282" url="https://pl.wikipedia.org/wiki?curid=1156282" title="Bitwa pod Miednikami">
Bitwa pod Miednikami



</doc>
<doc id="1156283" url="https://pl.wikipedia.org/wiki?curid=1156283" title="Wspólnota administracyjna Tuttlingen">
Wspólnota administracyjna Tuttlingen

Wspólnota administracyjna Tuttlingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba wspólnoty znajduje się w mieście Tuttlingen.
Wspólnota administracyjna zrzesza jedno miasto i pięć gmin:

</doc>
<doc id="1156289" url="https://pl.wikipedia.org/wiki?curid=1156289" title="Varsavianista">
Varsavianista



</doc>
<doc id="1156294" url="https://pl.wikipedia.org/wiki?curid=1156294" title="Bomba dymna 10 kg G wz. 34">
Bomba dymna 10 kg G wz. 34

Bomba dymna 10 kg G wz. 34 - polska bomba dymna wagomiaru 10 kg skonstruowana w latach 1934-1936. Wprowadzona do uzbrojenia w 1937 roku, ale nie produkowana seryjnie z uwagi na rezygnację z użycia tak lekkich bomb dymnych i skoncentrowanie się na wdrożeniu do produkcji cięższej bomby dymnej wagomiaru 50 kg. 
Bomba wz. 34 miała cylindryczny korpus wypełniony chlorkiem(IV) cyny lub kwasem chlorosulfonowym. W przedniej części korpusu znajdowała się głowica z otworem zapalnika. Substancja dymotwórcza była rozpraszana przez wybuch 185-200 g trotylu.

</doc>
<doc id="1156295" url="https://pl.wikipedia.org/wiki?curid=1156295" title="Pusa hispida">
Pusa hispida



</doc>
<doc id="1156297" url="https://pl.wikipedia.org/wiki?curid=1156297" title="Foka Weddela">
Foka Weddela



</doc>
<doc id="1156298" url="https://pl.wikipedia.org/wiki?curid=1156298" title="Bomba dymna 50 kg G wz. 34">
Bomba dymna 50 kg G wz. 34

Bomba dymna 50 kg G wz. 34 – polska bomba dymna wagomiaru 50 kg skonstruowana w latach 1934-1936. Wprowadzona do uzbrojenia w 1937 roku. 
Bomba wz. 34 miała cylindryczny korpus wypełniony chlorkiem(IV) cyny lub kwasem chlorosulfonowym. W przedniej części korpusu znajdowała się głowica z otworem zapalnika. Substancja dymotwórcza była rozpraszana przez wybuch 895-956 g trotylu.

</doc>
<doc id="1156302" url="https://pl.wikipedia.org/wiki?curid=1156302" title="Historyk sztuki">
Historyk sztuki



</doc>
<doc id="1156303" url="https://pl.wikipedia.org/wiki?curid=1156303" title="Joseph Wright of Derby">
Joseph Wright of Derby

Joseph Wright zwany Wright of Derby (ur. 3 września 1734 w Derby, zm. 29 sierpnia 1797 tamże) – angielski malarz. Tworzył głównie w Derby, które było wówczas ośrodkiem rewolucji przemysłowej. 
Kształcił się w Londynie u Thomasa Hudsona w latach 1751-1753 i 1756-1757. Od lat sześćdziesiątych XVIII wieku zaczął malować obrazy, na których ukazywał sceny w sztucznym oświetleniu. Tematyka ta miała przynieść mu sławę i być kontynuowana w jego późniejszej karierze. W 1773 roku udał się w podróż do Włoch, gdzie był świadkiem wybuchu Wezuwiusza. W 1775 roku osiadł na stałe w Derby, wcześniej podjął próbę odniesienia sukcesu na południu Anglii jednak jego zamiary się nie powiodły. Był pierwszym słynnym malarzem brytyjskim, który zrobił karierę poza Londynem.
Jego malarstwo wyrastało z obserwacji techniki. Jako pierwszy wprowadził tematykę przemysłową do sztuki. Uważany za najlepszego malarza efektów świetlnych swojego czasu. Łączył realizm w przedstawianiu urządzeń technicznych z romantycznym ujęciem problematyki światła. Znany był również jako autor portretów znanych osobistości z Midlands.

</doc>
<doc id="1156306" url="https://pl.wikipedia.org/wiki?curid=1156306" title="Ommatophoca rossii">
Ommatophoca rossii



</doc>
<doc id="1156308" url="https://pl.wikipedia.org/wiki?curid=1156308" title="Dobreprogramy">
Dobreprogramy

dobreprogramy – polski portal internetowy poświęcony szeroko pojętej tematyce nowych technologii, wchodzący w skład "Grupy WP".
Historia.
Portal powstał 17 listopada 2002 roku, jednak jego oficjalne otwarcie nastąpiło 7 grudnia tego samego roku. Początkowo nosił nazwę "dobreprogramy.com". Z czasem została ona skrócona do "dobreprogramy" a serwis udostępniony został z szeregu domen, w tym także zalecanej obecnie, dobreprogramy.pl.
Założycielami serwisu byli Leszek Kędzior ("Krogulec"), Kamil Cybulski ("Cebula"), Robert Lis ("Lisek") i Rafał Szramowiat (Rafal).
W grudniu 2005 roku w teście serwisów z programami "Programy za darmo" magazynu Komputer Świat portal został oceniony najwyżej spośród polskich serwisów oferujących bazę oprogramowania. Informacje na temat serwisu pojawiały się także w innych magazynach (m.in. PC Format, Komputer Świat Ekspert, Dziennik, Świat Kobiety). Na aktualność z portalu powoływano się również na antenie TVN24 oraz TVN CNBC Biznes.
W lutym 2004 serwis doczekał się nowego, zielonego szablonu (ang. "layout"), zrywając z pierwotną pomarańczową kolorystyką. Szablon ten utrzymał się do 25 sierpnia 2009. Tego dnia miała miejsce kolejna zmiana wyglądu. Tym razem została utrzymana zielona kolorystyka, jednak sam portal uległ gruntownej przebudowie. Dodano m.in. bazę programów dla systemów GNU/Linux oraz OS X oraz wprowadzono możliwość opcjonalnej rejestracji.
Dnia 1.08.2013 wprowadzono nową, bazującą na modnej stylistyce dużych ikon, dużych zdjęć, płaszczyzn i bieli, wersję serwisu dobreprogramy.pl. Serwisy Gamikaze i TechIT zostały wyłączone, a newsy i treści prezentowane na tych stronach zaczęły pojawiać się na portalu dobreprogramy.pl.
W listopadzie 2013 Grupa o2 S.A. kupiła 51 procent udziałów w serwisie dobreprogramy.pl.
Charakterystyka.
"dobreprogramy" to portal skupiający się na publikowaniu materiałów związanych z nowymi technologiami, sprzętem komputerowym i oprogramowaniem, zarówno darmowym, jak i komercyjnym.
Portal oferuje codzienne aktualności dotyczące oprogramowania i technologii internetowych, bazę oprogramowania oraz artykuły związane z tematyką serwisu. Logo portalu stanowi komiksowa twarz, odgryzająca fragment płyty CD-ROM. Często publikowane są także felietony.
Od połowy 2007 roku portal dobreprogramy publikuje materiały wideo w postaci strumieni oraz plików do pobrania. Materiały te to głównie wywiady z twórcami popularnych aplikacji oraz rejestracje wideo prelekcji dotyczących otwartego oprogramowania.
Od 2007 roku serwis, co rok, organizuje zloty swoich czytelników.
"I zlot czytelników vortalu dobreprogramy" zorganizowany został w dniach 21–23 września 2007 w Szklarskiej Porębie. W zlocie wzięło udział 130 czytelników.
W dniach 5–7 września 2008 roku w Jastrzębiej Górze koło Władysławowa odbył się "HotZlot", czyli drugie spotkanie czytelników portalu "dobreprogramy", a także "TechIT" i "Gamikaze" – nowych dzieł twórców "dobrychprogramów".
W dniach 28–30 sierpnia 2009 odbył się kolejny zlot – "HotZlot 2009" w Rynie na Mazurach.
W roku 2010 "HotZlot" zorganizowany został w Zamku na Skale w pobliżu Lądka Zdroju w dniach 9–11 lipca
"HotZlot" w 2011 roku odbył się w dniach od 4 do 6 lipca w Dolinie Charlotty na Pomorzu.
W roku 2012 zlot czytelników odbył się kolejny raz na Zamku na Skale w dniach 13–15 lipca,
HotZlot 2013 odbył się w dniach 26–29 lipca 2013 w zamku Kliczków, a HotZlot 2014 w dniach 4–7 lipca po raz trzeci w Zamku na Skale.
Forum dyskusyjne.
Od 5 maja 2003 portal posiada własne forum dyskusyjne. Od początku istnienia forum bazowało na skrypcie PhpBB. Od lipca 2013 forum działa na skrypcie IP.Board. Jest to jedno z największych forów dyskusyjnych w Polsce.
Popularność.
Według danych z 2012 roku portal odwiedza 7 milionów unikalnych użytkowników miesięcznie, generując w tym samym czasie około 36 milionów odsłon. Przeszło 80% czytelników to osoby w wieku między 15. a 39. rokiem życia, niemal 75% posiada wykształcenie średnie lub wyższe. Odbiorcami portalu są głównie osoby zainteresowane tematyką komputerową lub posiadające doświadczenie w pracy z nimi.

</doc>
<doc id="1156309" url="https://pl.wikipedia.org/wiki?curid=1156309" title="Zamieszki krakowskie 1923 roku">
Zamieszki krakowskie 1923 roku

Zamieszki krakowskie 1923 roku (krwawy wtorek w Krakowie, krwawe zajścia krakowskie, wypadki krakowskie, powstanie krakowskie) – protesty robotnicze w międzywojennym Krakowie zakończone ich stłumieniem przez policję i wojsko 6 listopada 1923.
Geneza.
Sytuacja w Polsce.
Pierwsze lata po odzyskaniu niepodległości były dla Polski trudne. Władze odrodzonego państwa polskiego musiały nie tylko zjednoczyć ziemie trzech dawnych zaborów w jednolity organizm państwowy, ale też walczyć o jego granice. Gdy zażegnano groźbę ponownej utraty niepodległości, zaczął nasilać się kryzys gospodarczy. Sytuację dodatkowo komplikowały częste, poważne kryzysy polityczne, których ofiarą padł m.in. pierwszy Prezydent RP Gabriel Narutowicz. Z drugiej strony obowiązywała demokratyczna konstytucja marcowa, przeprowadzono wolne wybory parlamentarne, a gospodarka powoli odzyskiwała siły.
W piątym roku niepodległości głównym problemem stała się jednak hiperinflacja. W maju 1923 po przedłużających się negocjacjach prowadzonych w posiadłości bogatego działacza PSL Ludwika Hammerlinga zawiązano tzw. „pakt lanckoroński”. Był on polityczną umową pomiędzy ludowcami z Piasta i „Narodową Prawicą”, dzięki której udało się powołać stabilny, lecz niepopularny w społeczeństwie rząd centroprawicowy. Z połączenia PSL i Chrześcijańskiego Związku Jedności Narodowej (tzw. „chjen”) powstała koalicja nazywana popularnie „Chjeno-Piastem”.
W czerwcu 1923 kryzys gospodarczy wszedł w najostrzejszą fazę. Tekę premiera dzierżył wówczas po raz drugi chłopski przywódca Wincenty Witos. Władze próbowały ratować gospodarkę, ograniczając wydatki publiczne i zwiększając podatki. Starania o zrównoważenie budżetu państwa trwały przez całe lato i jesień 1923.
Sytuacja w Krakowie.
Gdy zbliżała się zima, w Krakowie rozpoczęli działalność liczni spekulanci – w sklepach brakowało zarówno podstawowych produktów spożywczych, jak mięso czy mąka, jak też materiałów na opał, zwłaszcza węgla. Władze miasta nie dawały sobie rady z brakami w aprowizacji. Na skutek nieudolnego działania władz spekulacji ceny żywności w Krakowie były jednymi z najwyższych w kraju. Mieszkańcy zaczęli coraz głośniej manifestować swoje niezadowolenie. W przeciągu kilku jesiennych tygodni przez miasto przetoczyła się fala strajków.
Wciąż pogarszająca się sytuacja gospodarcza spowodowała, że 29 października 1923 roku w Krakowie rozpoczął się strajk powszechny. Pomimo kilku incydentów, akcja protestacyjna zakończyła się spokojnie już o godzinie 13:00.
3 listopada sytuacja znowu się pogorszyła. Na wspólnym wiecu Centralny Komitet Wykonawczy Polskiej Partii Socjalistycznej oraz Komisja Centralna Związków Zawodowych zgodnie proklamowały strajk powszechny, planując jego rozpoczęcie na 5 listopada.
Zamieszki 6 listopada.
Jeszcze w nocy z 5 na 6 listopada 1923 do Krakowa dotarła decyzja władz centralnych w Warszawie o kategorycznym zakazie dużych zgromadzeń w lokalach zamkniętych. Właśnie tego dnia w Domu Robotniczym miał odbyć się kolejny wiec. O świcie budynek został otoczony zwartym kordonem wojska i policji. Z jednej strony stali ściągnięci z okolic Krakowa żołnierze, a z drugiej robotnicy śpiewający socjalistyczne pieśni. Nie wiadomo, kto pierwszy zaczął strzelać. W pierwszych starciach zginęło kilka osób. Wincenty Pietrzak staranował policjantów wozem wyładowanym kapustą. Kordon został obrzucony rozmaitymi przedmiotami. Większość żołnierzy została bardzo szybko rozbrojona; nie mieli oni doświadczenia bojowego i nie stawili oporu. W ten sposób robotnicy zdobyli duże zapasy broni. Część żołnierzy zaczęła się wycofywać, a część otworzyła do robotników ogień. W tej chwili rozpoczęła się już regularna walka. Po obu stronach ponownie padli zabici i ranni. Od strony Plant nadjechała kawaleria. Jej atak załamał się na ulicy Dunajewskiego, ponieważ konie ślizgały się i łamały nogi na mokrym bruku. Ułani również zostali rozbrojeni. Na ulicy Basztowej wpadł w pułapkę nieprzystosowany do walk ulicznych i pozbawiony wsparcia piechoty samochód pancerny „Dziadek” typu Garford-Putiłow. Władze wprowadziły do akcji pozostałe dwa wozy pancerne stacjonujące w mieście.
W opanowaniu sytuacji bardzo pomogły władze PPS. Od pierwszych starć kierownictwo partii podjęło próby rozmów z władzami. Równolegle zaczęto uspokajać robotników i popierających ich mieszkańców Krakowa. Około godziny 13:00 posłowi PPS Zygmuntowi Markowi udało się nawiązać kontakt telefoniczny z ministrem spraw wewnętrznych Władysławem Kiernikiem. Podczas gwałtownej wymiany zdań zażądał on między innymi wycofania wojsk z Krakowa. Wobec groźby ogarnięcia rozruchami całego miasta, władze przystały na ten warunek i zawarto tymczasowy rozejm.
Chociaż przetrzymywanych przez robotników było wówczas 200 żołnierzy i 180 policjantów, a dotychczasowy rozwój wydarzeń wskazywał na osiągnięcie pewnych sukcesów przez strajkujących, kierownictwo PPS uważało kontynuację walki za niecelową z uwagi na miażdżącą przewagę militarną polskich władz. Dlatego też rozpoczęto proces rozbrajania robotników, co udało się szybko przeprowadzić. Około godziny 16:00 Tadeusz Ćwik próbował jednak kontynuować walkę i szturmować silnie chroniony urząd wojewódzki. Później już nie doszło do eskalacji walk.
Zakończenie zamieszek.
Ostateczne zakończenie walk miało miejsce 7 listopada. Wtedy to rozbrojono ostatnich bojowników i przekazano zdobyty wcześniej wóz bojowy. Łącznie w walkach zginęło 15 robotników, 3 cywilów niebiorących udziału w protestach oraz 14 żołnierzy. Zabitych zostało też 37 koni. Straty finansowe oszacowane zostały na 9 514 140 358 marek polskich.
Polegli i zmarli z ran odniesionych w zamieszkach.
Oficerowie i szeregowi 8 pułku ułanów
Osobno odbyły się w Krakowie pogrzeby zabitych żołnierzy i robotników (10 listopada 1923). Pomnik ułanów na Cmentarzu Rakowickim wykonywał w 1924 Feliks Franczak. Pomnik odsłonięto w pierwszej połowie listopada 1924.
W 1924 Prezydent RP Stanisław Wojciechowski nadał Złoty Krzyż Zasługi dowódcy 8 pułku ułanów ppłk. Władysławowi Bzowskiemu i pośmiertnie rtm. Lucjanowi Bochenkowi, natomiast Prezes Rady Ministrów nadał oficerom i szeregowym 8 pułku ułanów: 20 Srebrnych i 67 Brązowych Krzyży Zasługi, w tym pośmiertnie wszystkim poległym i zmarłym z ran.
Następstwa.
Chociaż walki trwały tylko jeden dzień, pociągnęły za sobą daleko idące konsekwencje polityczne. W pierwszej kolejności usunięto wojewodę krakowskiego Kazimierza Gałeckiego i dowódcę Okręgu Korpusu Nr V gen. dyw. Józefa Czikla, który wykazał się w czasie wydarzeń krakowskich skrajną niekompetencją. Zastąpili ich odpowiednio: Karol Olpiński i gen. dyw. Mieczysław Kuliński.
Wydarzenia krakowskie poważnie osłabiły pozycję drugiego rządu Wincentego Witosa. Z wielkimi problemami przetrwał on jeszcze do grudnia 1923. opozycja jednoznacznie wskazywała, że ponosi on odpowiedzialność za rozlew krwi, ponieważ jego przedstawiciele nie byli skorzy do pokojowego rozwiązania sporu i dążyli do brutalnego stłumienia robotniczych protestów.
Nie jest znany stopień zaangażowania w wydarzenia krakowskie zwolenników Józefa Piłsudskiego. Niektórzy działacze PPS stwierdzali nawet "post factum", że w Krakowie mogło dojść do próby generalnej przed zamachem majowym. Taką sugestię wysuwał między innymi Mieczysław Mastek.
6 listopada wysłano do Krakowa (bez wiedzy i woli PPS) bardzo wielu ludzi zupełnie nieznanych, uzbrojonych i poinstruowanych. Pomiędzy nimi znajdował się także znany późniejszy komendant twierdzy brzeskiej mjr Wacław Kostek-Biernacki. Po zakończeniu protestów wyraził on przywódcom socjalistów swoje ubolewanie i niezadowolenie z powodu tragedii.
Teza Mieczysława Mastka nie jest zatem prawdopodobna. Pomijając fakt, że relacje świadków wskazują, iż Kostek-Biernacki starał się raczej załagodzić napiętą sytuację, to bardzo mało prawdopodobne jest, że Piłsudski próbowałby oprzeć swój zamach na robotnikach. Ludzie z dawnej Polskiej Organizacji Wojskowej dołączyli do robotników raczej spontanicznie, z osobistej niechęci do Chjeno-Piasta.

</doc>
<doc id="1156318" url="https://pl.wikipedia.org/wiki?curid=1156318" title="Jhoom Barabar Jhoom">
Jhoom Barabar Jhoom

Jhoom Barabar Jhoom (tytuł angielski: "Dance Baby Dance", inny tytuł :JBJ) – indyjska komedia miłosna z Abhishekiem Bachchanem i Preity Zinta w rolach głównych, i Bobby Deolem i Larą Dutta w rolach drugoplanowych. Reżyserem filmu, którego premiera miała miejsce w lecie 2007 roku, jest Shaad Ali, autor "Saathiya" (2002) i "Bunty i Babli" (2005), a producentami Aditya Chopra i Yash Chopra (Yash Raj Films). W tytułowej piosence występuje ojciec Abhisheka Amitabh Bachchan.
Fabuła.
Londyn. Rikki Thurkul (Abhishek Bachchan) chwyta się różnych interesów. Sprzedaje pirackie kasety indyjskich filmów wyprodukowane w Pakistanie, handluje biletami na mecze, próbuje przemycać antyczne meble z Indii do Francji. Wiele z jego interesów kończy się niepowodzeniem. Często musi się opędzać od skarg zawiedzionych osób. W ciągłym ruchu, wciąż niezrażony, uśmiechnięty, lekkomyślny, beztroski. Jego życie nabiera znaczenia, gdy pewnego razu spotyka na londyńskim dworcu Waterloo Station czekającą na spóźniony pociąg Alvirę Khan (Preity Zinta). Rodzina Alviry pochodzi z Lahaur z Pakistanu, więc flirtując ze sobą odwołują się czasem do niezgody między ich narodami, Indiami i Pakistanem. Widząc z początku w Rikkim bezczelnego podrywacza Alvira mówi mu, że jest zaręczona, więc on też udaje czyjegoś narzeczonego. Czekając na pociąg i coraz bardziej ciesząc się swoją obecnością, opowiadają sobie zmyślone historie swoich miłości. Tuż przed przyjazdem spóźnionego pociągu, który dla nich oznacza rozstanie, Rikki pyta Alvirę „A co byłoby, gdybyśmy nie byli oboje zaręczeni?”. Alvira odpowiadając „Wojna” gasi nastrój nadziei. Rozchodzą się, ale już z przemienionymi sercami. Rikki zwierza się przyjacielowi z zachwytem opowiadając, jak wspaniałą dziewczynę poznał. Alvira, mimo że jako mała dziewczynka złożyła w kościele przysięgę, że nigdy nie poślubi ciemnego Hindusa, zakochuje się w Rikkim z Pendżabu. Szukają się i mijają. Dzwonią do siebie i udają, że nic dla siebie nie znaczą.
Muzyka i piosenki.
Twóorcami muzyki jest trio Shankar-Ehsaan-Loy ("Nigdy nie mów żegnaj", "Gdyby jutra nie było", "Don"), a autorem tekstów piosenek Gulzar.

</doc>
<doc id="1156319" url="https://pl.wikipedia.org/wiki?curid=1156319" title="Bomba ślepa cementowa 6 kg">
Bomba ślepa cementowa 6 kg

Bomba ślepa cementowa 6 kg - polska bomba ćwiczebna wagomiaru 6 kg skonstruowana około 1929 roku.
Bomba ślepa 6 kg miała kroplowy korpus wykonany z cementu z zamocowanymi na jednym końcu czterema brzechwami. Wzdłuż osi bomby biegła blaszana rura zakończona z tyłu korkiem, a z przodu obsadą zapalnika. Bomba była uzbrajana prostym zapalnikiem uderzeniowym za którym znajdował się ładunek 0,2 kg prochu czarnego. Na wysokości środka ciężkości bomby znajdowała się metalowa obejma posiadająca rozmieszczone pod kątem 180° uszko i grzybek umożliwiające podwieszenie bomby na wyrzutnikach różnej konstrukcji. W chwili upadku wybuch prochu powodował powstanie obłoku dymu umożliwiającego obserwację miejsca upadku z wysokości do 4000 m.

</doc>
<doc id="1156322" url="https://pl.wikipedia.org/wiki?curid=1156322" title="Pinchas Hirschsprung">
Pinchas Hirschsprung

Pinchas Hirschsprung (ur. 1912, zm. 25 stycznia 1998) – rabin, uczony żydowski, znawca Talmudu.
Urodził się w rodzinie rabina Chaima Hirschsprunga z Dukli. Jego pierwszym nauczycielem był dziadek, rabin Dowid Cwi Zemin, który był także nauczycielem późniejszego pierwszego rebe Klausenburg, Jekusiela Jehudy Halberstama. Tuż po osiągnięciu wieku bar micwa (13 lat) napisał swą pierwszą książkę „Pri Pinchas”, po czym przystąpił do pisania kolejnej: „Ohel Tora”. Studiował w Jeszywas Chachmej Lublin. Podczas egzaminu wstępnego popisał się znajomością z pamięci 2200 stron Talmudu. W czasie II wojny światowej został aresztowany. Przez Litwę i Japonię w 1941 r. dotarł do Kanady, gdzie objął w roku 1969 urząd naczelnego rabina Montrealu, który sprawował do swej śmierci w 1998 r. Jest założycielem i patronem szkoły Beis Jaakow dla ortodoksyjnych dziewcząt w Montrealu.

</doc>
<doc id="1156325" url="https://pl.wikipedia.org/wiki?curid=1156325" title="Europa Cinemas">
Europa Cinemas

Europa Cinemas – sieć kin, w ramach programu Unii Europejskiej „Media”.
Cele programu.
Celem programu jest:
Sieć kin.
Do sieci mogą przystąpić kina spełniające następujące kryteria:
Kina w Polsce.
W Polsce do sieci Europa Cinemas należą następujące kina:

</doc>
<doc id="1156330" url="https://pl.wikipedia.org/wiki?curid=1156330" title="Amorfa">
Amorfa

Amorfa ("Amorpha" L.) – rodzaj roślin należący do rodziny bobowatych. Obejmuje 15 gatunków. Rośliny te występują na obszarze od południowej Kanady po północny Meksyk, przy czym najbardziej zróżnicowane są w południowo-wschodniej części Stanów Zjednoczonych. Jako gatunek introdukowany amorfa krzewiasta "A. fruticosa" rośnie w Europie i Azji (bez północnych części tych kontynentów) oraz w Ameryce Południowej. Gatunki z tego rodzaju występują w formacjach leśnych, zaroślowych i trawiastych, często na piaskach, ale też wzdłuż strumieni i na terenach podmokłych.
Amorfy uprawiane są jako rośliny ozdobne i biotechniczne – wiatrochronne i zabezpieczające glebę przed erozją. Najczęściej uprawiana jest amorfa krzewiasta "A. fruticosa" i siwa "A. canescens". Liście amorfy Indianie wykorzystywali do sporządzania naparów i jako substytut tytoniu. Amorfa siwa wykorzystywana była jako lek przeciwrobaczy, a amorfa krzewiasta także jako pościel. Są to rośliny miododajne. Rośliny te były użytkowane jako repelenty przeciw owadom i rośliny barwierskie, w tym przez pierwszych osadników europejskich. Jako namiastka indygo (uzyskiwanego z indygowca barwierskiego) rośliny te zwane były dawniej po polsku indygowcem i indychtką. W Polsce uprawiany jest częściej tylko jeden gatunek – amorfa krzewiasta "A. fruticosa", rzadko w kolekcjach zdarzają się inne.
Nazwa rodzajowa pochodzi od greckiego słowa "amorphos" znaczącego „bezkształtny, zniekształcony” i odnosi się do budowy kwiatu, którego motylkowa korona jest zredukowana i pozbawiana skrzydełek oraz łódeczki.
Systematyka.
Jeden z 8 rodzajów tworzących plemię "Amorpheae" z podrodziny bobowatych właściwych "Faboideae" w rodzinie bobowatych "Fabaceae" "s.l."

</doc>
<doc id="1156331" url="https://pl.wikipedia.org/wiki?curid=1156331" title="Amorpha">
Amorpha



</doc>
<doc id="1156334" url="https://pl.wikipedia.org/wiki?curid=1156334" title="Bitis nasicornis">
Bitis nasicornis



</doc>
<doc id="1156336" url="https://pl.wikipedia.org/wiki?curid=1156336" title="Doskonałe popołudnie">
Doskonałe popołudnie

Doskonałe popołudnie – polski film obyczajowy w reż. Przemysława Wojcieszka z 2005. Zdjęcia powstały w marcu 2005 w Gliwicach.
Opis fabuły.
22-letni Mikołaj wraz ze swoją dziewczyną Anną i wspólnikiem Krzyśkiem prowadzą w Gliwicach wydawnictwo literackie. Wkrótce młodzi mają się pobrać, niestety mają zbyt mało czasu na przygotowania do ślubu. Porażka ich pierwszej książki spowodowała, że muszą teraz skupić się przede wszystkim na wydawnictwie. W tym samym czasie do Warszawy do matki Mikołaja - Marii - przyjeżdża jej były mąż Andrzej. Został on zaproszony na ślub syna. Na tę uroczystość ma zamiar wybrać się właśnie z Marią.

</doc>
<doc id="1156337" url="https://pl.wikipedia.org/wiki?curid=1156337" title="Tereny królestwa Izraela anektowane przez Asyrię">
Tereny królestwa Izraela anektowane przez Asyrię

Tereny królestwa Izraela anektowane przez Asyrię.
W wyniku wojny syro-efraimskiej w 732 p.n.e. znaczne tereny królestwa Izraela zostały przyłączone do Asyrii. W roku 722 p.n.e. królowie Salmanasar V i Sargon II doprowadzili do upadku państwa północnego i przyłączyli do państwa asyryjskiego Samarię. Ziemie królestwa Izraela pozostały pod panowaniem państwa nowoasyryjskiego aż do jego upadku w 609 p.n.e.
Historia.
Państwo nowoasyryjskie powstało w X w. p.n.e. Szybki wzrost jego potęgi zaczął się w roku 884 p.n.e. za panowania Aszurnasirpala II. Jego syn Salmanasar III został królem Babilonu i nałożył haracz na królestwo Izraela w okresie panowania Jehu. Lennikami Asyrii byli także Joasz oraz wszyscy królowie począwszy od Szalluma.
W 732 p.n.e. król Tiglat-Pileser III najechał ziemie królestwa Izraela, które połączone sojuszem z Aramem-Damaszkiem wystąpiło przeciwko panowaniu Asyrii. Państwo zostało okrojone jedynie do obszarów Samarii, a z reszty kraju, po wysiedleniu dotychczasowych mieszkańców, utworzono asyryjskie prowincje Megiddo i Dor. W roku 722 p.n.e. królestwo Izraela zostało ostatecznie zajęte przez Asyrię. Asyryjczycy dokonali przesiedlenia ludności na tereny Asyrii i Medii, a na ich miejsce sprowadzili przesiedleńców z innych części państwa – "Babilonu, Kuty, Awwy, Hamat i Seferwaim" (2 Krl 17,24). Według Waldemara Chrostowskiego na terenach królestwa pozostało jednak ok. połowy pierwotnej ludności, a liczba przesiedlonych mieszkańców Mezopotamii nie przekraczała kilku tysięcy.
Panowanie asyryjskie.
Głównymi centrami administracyjnymi asyryjskich prowincji ustanowionych na terytorium Izraela były Megiddo i Samaria. Asyryjskie Megiddo posiadało szachownicowy układ ulic, zbliżony do późniejszych wzorców greckich. Wzniesiona w nim rezydencja asyryjskiego zarządcy była zbudowana według wzorców asyryjskich i syryjskich. Również Samaria została odbudowana według nowych wzorców. Sargon II w kronice babilońskiej przechwala się, że "odbudował miasto lepiej niż było (zbudowane) poprzednio". 
Poza świadectwami architektonicznymi, okres panowania asyryjskiego zapisał się w archeologii pojawieniem się ceramiki nowego typu oraz asyryjskich wyrobów szklanych i metalowych. 

</doc>
<doc id="1156339" url="https://pl.wikipedia.org/wiki?curid=1156339" title="WSK M21W2 S2">
WSK M21W2 S2

WSK M21W2 S2 – produkowany w latach 1975-1976 model WSK.
Motocyklowi nadano charakter enduro, poprzez teleskopy przednie zawieszone na aluminiowych półkach, szeroką kierownicę o charakterze crossowym oraz crossowe błotniki. W tym modelu zastosowano importowane części: cewka i iskrownik szwedzkiej firmy SEM, lampę tylną oraz prostownik angielskiej firmy Lucas, oraz niemieckie gaźniki firmy Bing. Malowanie i crossowe opony Continental dopełniały całości. Motocykl wyprodukowano w liczbie 2962 egzemplarzy, z czego około połowa trafiła na rynek zagraniczny w rozliczeniu za importowane części.
Dane techniczne.
Źródło: książka o motocyklach WSK H. Załęskiego.

</doc>
<doc id="1156340" url="https://pl.wikipedia.org/wiki?curid=1156340" title="Panzerkampfwagen I Ausf. C/D">
Panzerkampfwagen I Ausf. C/D

PzKpfw I Ausf. C i D – lekkie czołgi zaprojektowane w Niemczech w okresie II wojny światowej. Miały one zastąpić pojazdy PzKpfw I Ausf. A oraz B.
PzKpfw I Ausf. C.
PzKpfw I Ausf C był próbą zbudowania lekkiego czołgu rozpoznawczego, w który mogłyby być wyposażone jednostki powietrznodesantowe. Praktycznie była to zupełnie nowa konstrukcja, niemająca wiele wspólnego z wersjami A i B. Nad projektem pracowały zakłady Krauss Maffei wspólnie z firmą Daimler-Benz od września 1939 r. Opracowano zupełnie nowe podwozie w systemie Schachtellaufwerk, składające się z pięciu par wzajemnie na siebie zachodzących kół nośnych. W konstrukcji tej nie było już kół podtrzymujących. Wóz otrzymał też nowy silnik Maybach HL 45 P o mocy 150 KM. Dzięki temu osiągał prędkość 79 km/h. Czołg był lepiej opancerzony niż poprzednie modele. Grubość pancerza dochodziła do 30 mm z przodu i z boku kadłuba i wieży. Potężniejsze było również uzbrojenie, gdyż jeden z karabinów maszynowych wymieniono na nowszy karabin MG34, natomiast drugi na karabin maszynowy EW141 kalibru 7.92 mm zasilany amunicją 7.92 x 94 mm. Całkowita masa pojazdu wynosiła 8000 kg. Od czerwca do grudnia 1942 r. wyprodukowano zaledwie 40 czołgów tego typu, gdyż zrezygnowano z projektu wyposażania w nie oddziałów spadochroniarzy.
PzKpfw I Ausf. D.
PzKpfw I Ausf. D był lepiej opancerzoną wersją modelu C, mającą służyć wyłącznie do wspierania piechoty. Nie miał być przewożony drogą lotniczą, więc możliwe było zwiększenie masy czołgu. Wyposażono go również w mocniejszy silnik Maybach HL 66 P o mocy 180 KM. Pojazd ten jednak nie wyszedł poza stadium prototypu i ostatecznie zrezygnowano z jego produkcji.

</doc>
<doc id="1156341" url="https://pl.wikipedia.org/wiki?curid=1156341" title="Sparceta">
Sparceta

Sparceta ("Onobrychis" ) – rodzaj roślin należący do rodziny bobowatych. Obejmuje ok. 205 gatunków. Występują one w Azji (poza strefą tropikalną), w Europie i w północnej Afryce. Największe zróżnicowanie osiąga w Azji centralnej i południowo-zachodniej (w Turcji 46 gatunków). W Polsce występują jako rodzime dwa gatunki – sparceta górska ("O. montana") i sparceta piaskowa ("O. arenaria"), a jako gatunek zdziczały i zadomowiony sparceta siewna ("O. viciifolia"). Rośliny te rosną w zbiorowiskach trawiastych, w miejscach suchych, w widnych lasach, na terenach skalistych. Niektóre gatunki są cenionymi roślinami pastewnymi (zwłaszcza na terenach suchych), szczególnie ceniona i szeroko rozpowszechniona jest sparceta siewna.
Systematyka.
Jeden z rodzajów plemienia "Hedysareae" w podrodzinie bobowatych właściwych "Faboideae" w rodzinie bobowatych (motylkowatych) "Fabaceae" W obrębie podrodziny należy do plemienia "Hedysareae".

</doc>
<doc id="1156343" url="https://pl.wikipedia.org/wiki?curid=1156343" title="Judaizm ortodoksyjny">
Judaizm ortodoksyjny



</doc>
<doc id="1156344" url="https://pl.wikipedia.org/wiki?curid=1156344" title="Bomba ślepa cementowa 7 kg Ż wz. 31">
Bomba ślepa cementowa 7 kg Ż wz. 31

Bomba ślepa cementowa 7 kg Ż wz. 31 – polska bomba ćwiczebna wagomiaru 7 kg skonstruowana przez Apolinarego Żebrowskiego. Była to udoskonalona wersja bomby ślepej cementowej 6 kg.
Bomba ślepa wz. 31 kg miała kroplowy korpus wykonany z cementu, z zamocowanymi na jednym końcu czterema brzechwami. Przednia cześć korpusu była wykonana z betonu będącego mieszanina jednej trzeciej cementu portlandzkiego z dwiema trzecimi opiłków żelaznych, tylna z betonu powstałego ze zmieszania jednej trzeciej cementu portlandzkiego z dwiema trzecimi piasku rzecznego. Wzdłuż osi bomby biegła rura gazowa o średnicy 1 cala zakończona z tyłu korkiem, a z przodu obsadą zapalnika. Bomba była uzbrajana prostym zapalnikiem uderzeniowym wiatraczkowym za którym znajdował się ładunek prochu czarnego. Na wysokości środka ciężkości bomby znajdowała się metalowa obejma posiadająca rozmieszczone pod kątem 180° uszko i grzybek umożliwiające podwieszenie bomby na wyrzutnikach różnej konstrukcji. W chwili upadku wybuch prochu powodował powstanie obłoku dymu umożliwiającego obserwację miejsca upadku z wysokości do 4000 m.

</doc>
<doc id="1156345" url="https://pl.wikipedia.org/wiki?curid=1156345" title="Onobrychis">
Onobrychis



</doc>
<doc id="1156346" url="https://pl.wikipedia.org/wiki?curid=1156346" title="Esparceta">
Esparceta



</doc>
<doc id="1156348" url="https://pl.wikipedia.org/wiki?curid=1156348" title="Aleja gówniarzy">
Aleja gówniarzy

Aleja gówniarzy – polski film obyczajowy z 2007 roku, w reżyserii Piotra Szczepańskiego nazywany "miejskim filmem drogi".
Fabuła.
Film przedstawia dwanaście godzin ostatniej nocy w Łodzi młodego chłopaka. To miał być dzień, w którym pożegna się ze znajomymi i wyjedzie pociągiem o 5.23 do stolicy, by tam rozpocząć nowe, normalne życie. Tymczasem wszystko potoczyło się inaczej. Główny bohater: 28-letni Marcin, który niedawno stracił pracę stara się zapomnieć o swojej byłej dziewczynie Kasi. Owego dnia Marcin gubi telefon komórkowy. I tu właśnie rozpoczyna się właściwa akcja. Dziwnym trafem jego telefon odnajduje Kasia. Postanawia ona pozostawiać za sobą "ślady", tak aby były one widoczne dla Marcina, bawi się w swego rodzaju "głuchy telefon", ale nigdy nie daje mu się złapać. Marcin podąża śladami Kasi uświadamiając sobie, że szuka tak naprawdę jej, a nie telefonu. Perypetie bohatera pokazują nocne życie Łodzi.

</doc>
<doc id="1156349" url="https://pl.wikipedia.org/wiki?curid=1156349" title="Rybnicko-Jastrzębskie Gwarectwo Węglowe">
Rybnicko-Jastrzębskie Gwarectwo Węglowe

Rybnicko-Jastrzębskie Gwarectwo Węglowe (1984–1988) - struktura organizacyjna, zrzeszająca kopalnie Rybnickiego Okręgu Węglowego. Gwarectwo powstało na bazie Zrzeszenia Kopalń Węgla Kamiennego w Jastrzębiu Zdroju.
Część kopalń tworzących Gwarectwo weszło w skład utworzonej 1 stycznia 1989 roku efemerycznej organizacji Przedsiębiorstwo Eksploatacji Węgla "Południe" z siedzibą w Jastrzębiu-Zdroju.
W skład Rybnicko-Jastrzębskiego Gwarectwa Węglowego wchodziły następujące kopalnie:

</doc>
<doc id="1156351" url="https://pl.wikipedia.org/wiki?curid=1156351" title="Santiago de Chile Central">
Santiago de Chile Central

Santiago de Chile Central – stacja kolejowa w Santiago. Jest największą stacją kolejową w Chile. Stacja posiada 5 peronów i połączona jest przejściem podziemnym ze stacją metra. Budynek zaprojektował Gustave Eiffel.

</doc>
<doc id="1156352" url="https://pl.wikipedia.org/wiki?curid=1156352" title="MPEG-3">
MPEG-3

MPEG-3 - określenie grupy standardów kodowania dźwięku i obrazu zatwierdzonym przez grupę MPEG (Moving Picture Experts Group). 
Standard ten został zaprojektowany z myślą o telewizji wysokiej rozdzielczości HDTV o przepływności od 20 do 40 Mbit/s. Szybko okazało się jednak, że podobne rezultaty można uzyskać modyfikując istniejący standard MPEG-2. Wkrótce prace nad MPEG-3 zostały przerwane.
MPEG-3 jest często mylony z MPEG-1 Part 3 Layer 3 (lub MPEG-1 Audio Layer 3), szeroko znanym pod nazwą MP3.

</doc>
<doc id="1156354" url="https://pl.wikipedia.org/wiki?curid=1156354" title="Pukadelfys">
Pukadelfys



</doc>
<doc id="1156357" url="https://pl.wikipedia.org/wiki?curid=1156357" title="Janowczyk">
Janowczyk



</doc>
<doc id="1156358" url="https://pl.wikipedia.org/wiki?curid=1156358" title="Genistella">
Genistella



</doc>
<doc id="1156360" url="https://pl.wikipedia.org/wiki?curid=1156360" title="Wieża (film 2007)">
Wieża (film 2007)

Wieża – polski film fabularny (dramat obyczajowy) z 2007 roku w reżyserii i według scenariusza Agnieszki Trzos. Okres zdjęciowy : sierpień 2004. Plenery : Warszawa
Fabuła.
Film jest opowieścią o 30-latkach szukających miłości.

</doc>
<doc id="1156363" url="https://pl.wikipedia.org/wiki?curid=1156363" title="Alessandro Albani">
Alessandro Albani

Alessandro Albani (ur. 15 października 1692 w Urbino, zm. 11 grudnia 1779 w Rzymie) – włoski kardynał. Bratanek papieża Klemensa XI (1700–1721) i brat kardynała Annibale Albani.
Życiorys.
Początkowo wybrał karierę wojskową i w 1707 został dowódcą pułku dragonów w armii papieskiej. Na prośbę Klemensa XI wstąpił do stanu duchownego, prowadził jednak świecki tryb życia, przysparzając tym papieżowi wiele problemów. W 1718 został sekretarzem Memoriałów, a rok później klerykiem Kamery Apostolskiej. W 1720 Klemens XI wysłał go z misją dyplomatyczną do Wiednia w celu negocjowania zwrotu Państwu Papieskiemu terytorium Comacchio.
Następca Klemensa XI, Innocenty XIII na konsystorzu 16 lipca 1721 mianował go kardynałem diakonem Sant’Adriano al Foro, udzielając dyspensy z racji obecności jego brata w Kolegium Kardynalskim oraz braku niższych święceń. Dopiero w grudniu 1721 przyjął święcenia subdiakonatu. Kardynał-protektor Królestwa Sardynii od 1727. Opat komendatoryjny Nonantola od 1730 roku. Uczestniczył w konklawe 1724, 1730, 1740, 1758, 1769 i 1774-75. Jako kardynał-protodiakon (od 1747) ogłaszał wybór i koronował papieży Klemensa XIII (w 1758), Klemensa XIV (w 1769) i Piusa VI (w 1775). Działał jako cesarski ambasador w Rzymie (1744-1748 i 1756-1779) oraz protektor Rzeszy Niemieckiej (od 1765), jednak począwszy od pontyfikatu Klemensa XIV (1769-74) sprzymierzył się z partią Gorliwych w Kolegium Kardynalskim, która sprzeciwiała się wpływom świeckich monarchów na działalność Kościoła i broniła Towarzystwa Jezusowego przed atakami. Od 1761 r. pełnił urząd Bibliotekarza Świętego Kościoła Rzymskiego. Był także patronem sztuk, w 1760 wybudował w Rzymie pałac rodowy Villa Albani, do którego sprowadził wiele dzieł sztuki antycznej. Zmarł w wieku 87 lat jako ostatni kardynał z nominacji Innocentego XIII. Został pochowany w rodzinnym grobie w rzymskim kościele S. Sebastiano fuori le mura.

</doc>
<doc id="1156364" url="https://pl.wikipedia.org/wiki?curid=1156364" title="Coturnix novaezelandiae">
Coturnix novaezelandiae



</doc>
<doc id="1156365" url="https://pl.wikipedia.org/wiki?curid=1156365" title="Bitwa pod Miednikami (1320)">
Bitwa pod Miednikami (1320)

Bitwa pod Miednikami – jedno ze starć w wojnach Wielkiego Księstwa Litewskiego z Zakonem krzyżackim, stoczone 27 lipca 1320 roku w okolicach Miedników.
Bitwa zakończyła się klęską wojsk zakonnych. W starciu zginął marszałek zakonu Henryk von Plötzkau oraz 29 rycerzy zakonnych wraz z jednostkami pomocniczymi. Jeden z rycerzy, Gerhard Rode, dostał się do niewoli. Zwycięstwo Litwinów skutkowało krótkotrwałym przejęciem przez nich inicjatywy w wojnie.

</doc>
<doc id="1156368" url="https://pl.wikipedia.org/wiki?curid=1156368" title="Obihiro (stacja kolejowa)">
Obihiro (stacja kolejowa)

 – stacja kolejowa w Obihiro, na wyspie Hokkaido, w Japonii. Została otwarta 21 października 1905 roku. Stacja posiada 2 perony.

</doc>
<doc id="1156371" url="https://pl.wikipedia.org/wiki?curid=1156371" title="Splądrowanie Rzymu (846)">
Splądrowanie Rzymu (846)

Jeden z wielu przypadków splądrowania Rzymu. To z roku 846 było jedynym muzułmańskim złupieniem stolicy kościoła chrześcijańskiego.
Tło.
W ciągu VIII i IX wieku Arabowie (zwani w średniowieczu Saracenami) rozpoczęli ekspansję do południowych Włoch. Wypływali ze swych baz w Afryce Północnej i podbili Sycylię, a następnie zaczęli stałą penetrację półwyspu.
Grabież kościołów.
Za czasów papieża Paschalisa I (817-824) wszystkie szczątki świętych męczenników zostały przeniesione w granice murów miasta. Gdy w 846 Rzym ostatecznie ograbiono, przygotowania Paschalisa nie zapobiegły rabunkowi samej bazyliki św. Piotra, ani basilica major czy bazyliki św. Pawła za Murami, które znajdowały się poza obrębem starożytnych murów.
By zapobiec powtórzeniu się takiego wydarzenia, w 852 papież Leon IV zlecił budowę innego muru (tzw. "Mur Leona") wokół rejonu po drugiej stronie Tybru względem siedmiu wzgórz rzymskich. To miejsce stało się odtąd znane jako Miasto Leona.

</doc>
<doc id="1156374" url="https://pl.wikipedia.org/wiki?curid=1156374" title="Dąbrowa (powiat olecki)">
Dąbrowa (powiat olecki)

Dąbrowa (do 1928 r. "Dombrowa", niem. "Eichtal") – nieistniejąca osada w Polsce położona w województwie warmińsko-mazurskim, w powiecie oleckim, w gminie Wieliczki. Nazwa występuje w zestawieniu PRNG obiektów fizjograficznych jako las.
W latach 1975–1998 miejscowość należała administracyjnie do województwa suwalskiego.
Na niemieckiej mapie z 1929 roku w miejscowości "Eichtal" wyróżnić można kilkanaście gospodarstw, z czego część jest skupiona w osadę, kilka rozrzuconych wśród pól w odległości do 250 m od osady. Na wschód od osady, około 300 m obiekt oznaczony jako cmentarz. Na współczesnych zdjęciach satelitarnych (np. google) nie widać zabudowań, w miejscu gospodarstw są zadrzewienia.
Dąbrowa formalnie została po roku 1945 włączona do majątku Nowy Młyn i stanowiła część Kleszczewa. Do roku 1928 nosiła nazwę "Dombrowa", w latach 1928-1945 nosiła niemiecką nazwę "Eichtal". Na początku XX w. we wsi była jednoklasowa szkoła, do której w 1935 roku uczęszczało ogółem 44 uczniów

</doc>
<doc id="1156376" url="https://pl.wikipedia.org/wiki?curid=1156376" title="Not Two">
Not Two

Not Two – koncertowy album Miłości z gościnnym udziałem Lestera Bowiego z 1995 roku, dokumentujący koncert który odbył się 19 listopada 1994 roku w poznańskim klubie Eskulap w ramach Poznań Jazz Fair.
Spis utworów.
Album zawiera 7 utworów o łącznej długości 76'57":
Twórcy.
W nagraniu albumu wzięli udział:
Tekst pierwszego utworu na płycie, "Smrt Maharihia", jest poematem napisanym w języku serbsko-chorwackim.
O płycie.
Tymon Tymański tak opowiadał o zawartej na płycie muzyce:
Płyta, na której odpuściłem sobie elementy nadrealne, również literackie na korzyść większej przestrzeni. Wszystko z myślą o otwarciu się na znakomitego gościa. Wsłuchujemy się w siebie, dochodzimy do mistycznych zatrzymań. Muzyka jest teatralna, artensemblowska, krzywa i nieudaczna, dzika i groźna - jak teatr. Już po zakończeniu trasy z Bowiem stwierdziłem, że to jest dobra płyta. Powstała podczas naszego pierwszego spotkania, a nie jest łatwo wyczuć się z marszu. Udało się pokazać, że między Lesterem a Miłością zaszła osmoza. Wymieniliśmy się płucotchawkami, dlatego album nazywa się "Nie dwa"

</doc>
<doc id="1156379" url="https://pl.wikipedia.org/wiki?curid=1156379" title="Not two">
Not two



</doc>
<doc id="1156380" url="https://pl.wikipedia.org/wiki?curid=1156380" title="Szklane usta">
Szklane usta

Szklane usta – film fabularny w reż. Lecha J. Majewskiego z 2006 r. Film jest oparty na wideoinstalacji "Krew Poety" pokazywanej w Muzeum of Modern Art w Nowym Jorku 3 maja 2007 r.
Główne role.
Patryk Czajka – SebastianJoanna Litwin – matkaGrzegorz Przybył – ojciec
Fabuła.
Głównym bohaterem filmu jest młody poeta, który przebywa w szpitalu psychiatrycznym. Poznajemy go przez sny, lęki, urojenia i obsesje. Widoki te są wiwisekcją bohatera (tzw. przekrojem przez mózg). Film nie ma klasycznej budowy (linearnej fabuły ani dialogów). Najważniejsza jest tu muzyka i dźwięk. Film był porównywany do teatru Tadeusza Kantora.

</doc>
<doc id="1156382" url="https://pl.wikipedia.org/wiki?curid=1156382" title="Fiodor Astachow">
Fiodor Astachow

Fiodor Aleksiejewicz Astachow, ros. Фёдор Алексеевич Астахов (ur. , zm. 9 października 1966 w Moskwie) – radziecki dowódca wojskowy, marszałek lotnictwa ZSRR.
Życiorys.
W 1912 powołany do armii carskiej, służył w oddziałach lotniczych, a w 1916 ukończył Kaczyńską Szkołę Lotniczą.
W 1918 wstąpił do Armii Czerwonej. W trakcie wojny domowej brał udział w walkach przeciwko armii gen. Aleksandra Kołczaka, służył w 1 tulskiej i 1 kałuskiej grupie lotniczej 5 Armii Frontu Wschodniego. W 1919 został dowódcą oddziału lotniczego, następnie 1 syberyjskiej grupy lotniczej Frontu Wschodniego. Od 1920 dowódca lotnictwa Syberii.
W 1923 ukończył wyższy kurs dowódców Armii Czerwonej i został dowódcą lotnictwa Armii Kaukazu. W latach 1924–1930 komendant szkoły lotniczej w Sierpuchowie, a następnie w Orenburgu. W latach 1930–1933 dowódca brygady lotniczej, a w latach 1933–1935 pomocnik dowódcy lotnictwa okręgu wojskowego oraz w latach 1935–1936 pomocnik szefa sztabu wojsk lotniczych Armii Czerwonej.
W latach 1936–1937 dowódca korpusu lotniczego, następnie dowódca lotnictwa Kijowskiego Samodzielnego Okręgu Wojskowego do 1940. Następnie zastępca szefa sztabu sił powietrznych Armii Czerwonej, funkcję pełnił do ataku Niemiec na ZSRR w 1941.
Po ataku na ZSRR został dowódcą lotnictwa Frontu Południowo-Zachodniego do maja 1942. Został wtedy mianowany szefem Głównego Kierownictwa Cywilnej Floty Lotniczej i jednocześnie zastępcą dowódcy wojsk lotniczych Armii Czerwonej. W sierpniu 1943 został dodatkowo zastępcą dowódcy Lotnictwa Dalekiego Zasięgu. W dniu 19 sierpnia 1944 roku mianowany marszałkiem lotnictwa. W grudniu 1944 roku w związku z reorganizacją Radzieckich Sił Powietrznych został szefem powstałego Zarządu Głównego Lotnictwa Cywilnego i funkcję tę pełnił do grudnia 1947.
W latach 1947–1950 w rezerwie kadrowej Ministerstwa Obrony ZSRR, a w 1950 przeszedł do rezerwy z powodu choroby.
Zmarł w dniu 9 października 1966 w Moskwie i tam został pochowany.

</doc>
<doc id="1156388" url="https://pl.wikipedia.org/wiki?curid=1156388" title="Katastrofa kolejowa w Barwałdzie Średnim">
Katastrofa kolejowa w Barwałdzie Średnim

Katastrofa kolejowa w Barwałdzie Średnim – czołowe zderzenie pociągu osobowego E383 relacji Zakopane – Kraków z niemieckim pociągiem wojskowym na szlaku Kalwaria Zebrzydowska – Klecza Górna, które wydarzyło się 24 listopada 1944 roku, między godziną 15:15 a 15:20 w Barwałdzie Średnim, powiat wadowicki (wówczas dystrykt krakowski Generalnego Gubernatorstwa, Polska pod okupacją III Rzeszy).
Katastrofa ta jest jednym z dwóch najtragiczniejszych wypadków udokumentowanych w polskim kolejnictwie. Zginęło w niej co najmniej 60 osób, część relacji podaje liczbę 130 lub 134 ofiar.
Okoliczności tragedii znane są praktycznie z tylko jednego źródła. Opracowania, które powstały później, nie uzupełniają wiedzy dotyczącej przyczyn katastrofy. Nie zachowała się żadna fotografia z miejsca wypadku, brak również dokumentacji z prowadzonego śledztwa. Zdaniem prof. Andrzeja Nowakowskiego, akta dotyczące katastrofy mogą wciąż znajdować się w niemieckich archiwach. Tragedia barwałdzka może być największą katastrofą w dziejach polskiej kolei (pod względem liczby ofiar), jednak wojenne okoliczności nie pozwalają na zweryfikowanie tej hipotezy. Samo wydarzenie pozostawało niemal zapomniane przez pół wieku.
Charakterystyka katastrofy.
Miejsce zderzenia pociągów.
Jednotorowa, wówczas niezelektryfikowana, linia kolejowa z Kalwarii Zebrzydowskiej do Bielska, szlak Kalwaria Zebrzydowska – Klecza Górna, obecnie 7 km 323 m linii kolejowej nr 117, w bezpośrednim sąsiedztwie przystanku osobowego Barwałd Średni, przy wyjeździe z wąwozu, w pobliżu przejazdu kolejowo-drogowego.
Okoliczności.
Linia kolejowa łącząca Bielsko z Kalwarią została zajęta przez Niemców do 4 września 1939 roku. Natychmiast przystąpiono do naprawiania zniszczeń, w tym mostu kolejowego na Skawie w Wadowicach, który został wysadzony przez polskich saperów 3 września. Jesienią 1939 roku przywrócono ruch kolejowy. Pomimo wyposażenia linii w archaiczne systemy bezpieczeństwa, ruch na niej stał się bardzo intensywny ze względu na częste transporty towarowe, w tym wojskowe. Okupant nakazał powrót do pracy polskim kolejarzom zatrudnionym na niższych stanowiskach, natomiast stanowiska kierownicze objęli niemieccy kolejarze Deutsche Reichsbahn. W okresie poprzedzającym wypadek linie kolejowe regionu były wielokrotnie uszkadzane na skutek działań ruchu oporu. Niemcy wykorzystywali odcinek Spytkowice – Wadowice – Kalwaria jako alternatywę dla linii Skawina – Spytkowice – Oświęcim.
Przebieg zdarzenia.
24 listopada 1944 roku dyżurny ruchu w Wadowicach zawiadomił telefonicznie dyżurnego (Polaka) z Kalwarii Lanckorony (od 1992 Kalwaria Zebrzydowska Lanckorona) o przejeździe transportu wojskowego, który miał najwyższe pierwszeństwo, a następnie odprawił ten pociąg z rozkazem „A”. Rozkaz ten oznaczał przejechanie całego, 17-kilometrowego odcinka bez zatrzymania. Według relacji Ignacego Wielgusa (wówczas dyżurny ruchu na stacji w Stroniu) dyżurny Kalwarii Lanckorony nie wpisał otrzymanego rozkazu do książki zapowiadania pociągów. Prawdopodobnie nie zablokował również bloku dania zgody. Następnie, z nieznanych przyczyn, na krótki czas opuścił nastawnię. Zawiadowca stacji (Niemiec), zastępując dyżurnego, odprawił pociąg pospieszny relacji Zakopane – Kraków, również z rozkazem „A” na szlak zajęty przez pociąg wojskowy. Wyprawienie pociągu osobowego również wymagało uzyskania bloku zgody od dyżurnego z Wadowic, jednak prawdopodobnie tego nie wykonano, lub wykonano niezgodnie z procedurami. Pociąg osobowy został skierowany drogą okrężną przez Wadowice i Spytkowice z powodu wysadzenia poprzedniej nocy przepustu pomiędzy Kalwarią a Skawiną przez partyzantów.
Kiedy dyżurny ruchu powrócił, pociągu osobowego nie było już na stacji. Uświadomił on sobie niebezpieczeństwo zderzenia obu pociągów. Natychmiast powiadomił on telefonicznie dyżurnego w Kleczy Górnej, jednak informacja dotarła tam zbyt późno, gdy pociąg wojskowy minął już stację. Wiadomość dotarła w porę do dyżurnego stacji Kalwaria Zebrzydowska, która nie była wówczas wyposażona w semafory wjazdowe ani wyjazdowe. Dyżurny ruchu ostrzegał załogę pociągu przy użyciu czerwonej chorągiewki oraz okrzykami „Halt – Stój!”. Najprawdopodobniej maszynista i kierownik pociągu mający rozkaz „A” zlekceważyli te ostrzeżenia. W akcie desperacji, dyżurny Kalwarii Lanckorony wysłał w pościg za pociągiem osobowym parowóz przetokowy, który gwizdem starał się ostrzec przed niebezpieczeństwem. Maszynista nie usłyszał goniącej go lokomotywy (w momencie wypadku parowóz przetokowy od pociągu pasażerskiego dzieliło około 500 m). Podczas zderzenia, prędkość pociągu wojskowego, który jechał pod górę, nie była zbyt wysoka, w przeciwieństwie do pociągu osobowego, który wychodził z zakrętu na terenie o znacznym spadku wysokości z prędkością 60–70 km/h.
Huk słyszalny był w promieniu kilku kilometrów. Zdaniem świadków skutkiem zdarzenia był pożar obu parowozów, choć mógł to być jedynie widoczny żar palenisk po rozbiciu skrzyń ogniowych. Wagon bagażowy i dwa wagony pasażerskie (drewniane boczniaki z przodu składu) uległy całkowitemu zniszczeniu. Wagony „nur für Deutsche” wykoleiły się, ale ucierpiały w niewielkim stopniu. Stalowe pulmany, z których składał się pociąg wojskowy prawie całkiem ocalały, jednak w pierwszym wagonie za lokomotywą były ofiary śmiertelne wśród Niemców.
Kontrowersje dotyczące przebiegu wydarzeń.
Według Marka Ćwikły analiza ówczesnych przepisów ruchu i odległości między stacjami budzi wątpliwości co do przebiegu i przyczyn katastrofy przedstawionych powyżej. Autor monografii o linii kolejowej nr 117 twierdzi, że dyżurny ruchu w Kalwarii Lanckoronie nie mógł wyprawić pociągu na szlak bez zgody dyżurnego z Kalwarii Zebrzydowskiej. Tak samo dyżurny tej stacji, nie mógł tego zrobić bez zgody dyżurnego z Kleczy Górnej. Powinno to dotyczyć również drugiego pociągu. Zdaniem Ćwikły, jest niemożliwe, aby o obu pociągach nie wiedzieli dyżurni na wymienionych stacjach pośrednich. Powinni oni byli natychmiast zorientować się w sytuacji, podobnie jak dróżnicy na przejazdach.
Na podstawie lokalizacji stacji i kolizji wnioskuje on, że fizyczną możliwość zatrzymania pociągów mieli dyżurni obu wymienionych stacji. O ile maszynista transportu wojskowego mógł zlekceważyć dawane sygnały (np. obawiając się partyzanckiej zasadzki), o tyle maszynista składu cywilnego, wiozącego pasażerów, nie podjąłby takiej decyzji, w obawie o niebezpieczeństwo nagłego pojawienia się przeszkody.
W zaproponowanej wersji wydarzeń, pociąg osobowy miałby planowo zatrzymać się na stacji w Kalwarii Zebrzydowskiej i przepuścić uprzywilejowany pociąg wojskowy. Błąd popełniony w Lanckoronie polegałby wtedy na wypisaniu nieprawidłowego rozkazu „A”, na którego podstawie maszynista nie zatrzymał się na wymienionej stacji.
Sprawstwo katastrofy.
Do katastrofy doprowadził błąd dyżurnego ruchu (Polaka) oraz prawdopodobnie również zawiadowcy (Niemca) na stacji w Kalwarii Lanckoronie. Niemiecki sąd całkowitą winą obarczył dyżurnego ruchu i skazał go z tytułu sabotażu w trybie doraźnym na karę śmierci. Możliwe, że winę Niemca utajniono wobec polskiego personelu. Karę wykonano już następnego dnia, 25 listopada 1944 roku na terenie KL Auschwitz-Birkenau przez rozstrzelanie. Tak szybki wyrok budzi wątpliwości co do rzetelności dochodzenia, jako że zbadanie przebiegu i okoliczności wypadku powinno zająć więcej czasu niż tylko jeden dzień. Powód obarczenia dyżurnego ruchu całkowitą odpowiedzialnością za katastrofę mógł leżeć w przyczynie opuszczenia przez niego dyżurki.
Akcja ratunkowa.
Jako pierwsi na miejsce zdarzenia przybyli okoliczni mieszkańcy z przysiółków: Filkówki, Kamionki, Krupinówki, Moskałówki i Smolikówki. Używając młotów, siekier i łomów odginali oni i cięli blachę, próbując wydostać rannych. Na miejsce przybyli również strażacy ochotnicy z Kalwarii Zebrzydowskiej i duchowieństwo. Jednakże skala tragedii przekraczała ówczesne możliwości techniczne. Pomoc utrudniał brak sprzętu oraz środków medycznych służących w dezynfekcji i znieczuleniu. Za bandaże służyły podarte prześcieradła. Brak krwi do transfuzji spowodował wykrwawienie się wielu ofiar. Na miejsce przybyły jedynie dwie karetki i trzech lekarzy – Polaków. Akcję ratunkową utrudniał brak łączności, a nad grząskim terenem katastrofy szybko zapadał zmierzch. Do dworskiej stodoły w Barwałdzie Średnim, celem rozpoznania, przeniesiono ponad 40 zabitych, 15 złożono w budynkach parafii św. Erazma w Barwałdzie Dolnym. Niska, listopadowa temperatura zapobiegła wystąpieniu epidemii.
Najbliższym punktem pomocy medycznej był niewielki szpital przy klasztorze bonifratrów w Zebrzydowicach, odległy o ok. 6 km od miejsca katastrofy. W odległości 10 km znajdował się dawny szpital powiatowy w Wadowicach, kierowany przez doktora Józefa Sołtysika, wówczas nowocześnie wyposażony, z oddziałem chirurgicznym i salą operacyjną. Wadowice położone były jednak na terenie przyłączonym do Rzeszy Niemieckiej, a wypadek miał miejsce w Generalnym Gubernatorstwie. Z tego powodu, z początku rannych Polaków odwożono jedynie do Zebrzydowic, a Niemców do Wadowic. Z Wadowic przybył również pociąg sanitarny, zabierając rannych i zabitych, ale tylko Niemców. Dopiero po uświadomieniu sobie ogromu katastrofy, Niemcy wydali polecenie o przewiezieniu nadmiaru rannych. W nocy z 24 na 25 listopada przetransportowano ich koleją w prymitywnych warunkach, w wagonach towarowych, wymoszczonych słomą, drogą okrężną przez Skawce, gdyż odcinek Kalwaria – Wadowice wciąż był nieprzejezdny. Na dworcu kolejowym w Wadowicach ofiary do karetek przenosili sanitariusze i niemieccy żołnierze, a akcją kierował osobiście doktor Sołtysik. Śmierć poniosło co najmniej pięciu z przywiezionych. Niektórzy z rannych (najpewniej Niemcy) zostali przewiezieni także do Andrychowa, Chrzanowa oraz szpitala polowego w Kalwarii Zebrzydowskiej. Część ofiar mogła zostać przewieziona także do innych szpitali.
Ofiary.
Dokładna liczba ofiar na zawsze pozostanie niewiadomą. Chociaż zginęło co najmniej 60 osób, znanych jest jedynie 19 nazwisk. Zdaniem części relacji zebranych w opracowaniu Andrzeja Nowakowskiego liczba ofiar śmiertelnych mogła sięgnąć 134, poważnie rannych – około 100, a wszystkich rannych – 200 osób. Nieznana jest liczba wszystkich ofiar zmarłych w szpitalach. Nieznana jest również dokładna liczba zabitych wśród Niemców, wyciąganych z pociągu wojskowego pod osłoną nocy.
Najwięcej zgonów związanych z katastrofą odnotowano w księdze zgonów parafii barwałdzkiej. Większość pochówków odbyła się, zgodnie z tradycją, w dwa dni po katastrofie. Część pogrzebów odbyła się jednak później. Identyfikacja zwłok była pełna trudności, część ofiar nie posiadała dokumentu tożsamości (tzw. kenkarty). Ofiary chowano na cmentarzu parafialnym w Barwałdzie Dolnym oraz w miejscowościach, z których pochodziły.
Pochodzenie ofiar to głównie południowe obszary Polski, w szczególności Podhale (wtedy dystrykt krakowski Generalnego Gubernatorstwa), a także dystrykty: Kielecki, Lubelski oraz Łódzki GG. Dla przynajmniej trzech zidentyfikowanych osób poprzednim miejscem zamieszkania była Warszawa bądź jej najbliższe okolice. Andrzej Nowakowski przypuszcza, że były to osoby przymusowo wysiedlone po upadku Powstania Warszawskiego.
Wśród ofiar znalazła się Helena Sopicka, żona Stanisława Antoniego Sopickiego, publicysty, redaktora dziennika „Polonia”, polityka chadeckiego, współpracownika Wojciecha Korfantego. Podróżowała razem z synem, 9-letnim Janem, który przeżył katastrofę.
Uczczenie pamięci ofiar.
W okresie powojennym i warunkach Polski Ludowej powołanie niezależnej inicjatywy społecznej mającej na celu upamiętnienie ofiar katastrofy nie było możliwe, a lokalne władze PZPR nie podjęły się sprawy. Katastrofa stała się zapomniana i pozostawała obecna jedynie w ustnych przekazach mieszkańców Barwałdu i Wadowic. Dokładny przebieg katastrofy nie był szeroko znany, powszechne stały się legendy na ten temat. Nieczęste wzmianki w lokalnej prasie i opracowaniach wspominały jedynie o „wielkiej katastrofie pod koniec wojny” bez podawania szczegółów. Wyjątkiem jest tutaj opracowanie Gustawa Studnickiego z 1994 roku.
W 2004 roku Zarząd Powiatu Wadowickiego i Zakład Linii PKP PLK w Nowym Sączu wyszły z inicjatywą oddania czci ofiarom. Ideę wsparły władze samorządowe Kalwarii Zebrzydowskiej oraz miejscowego sołectwa. W przeddzień sześćdziesiątej rocznicy katastrofy, 23 listopada 2004 roku odsłonięto monument wykonany z piaskowca z barwałdzkiego kamieniołomu, autorstwa mgr inż. Haliny Jarosz wraz z tablicą pamiątkową następującej treści:
"„Dla uczczenia pamięci ofiar katastrofy kolejowej w 60. rocznicę. 24.11.1944 – 24.11.2004. Niech spoczywają w pokoju. Samorząd powiatu wadowickiego PKP PLK SA Zakład Linii Kolejowych Nowy Sącz. Barwałd Średni, 24.11.2004 r.”"
Odsłonięciu pomnika towarzyszyły uroczystości z wygłoszeniem prelekcji prof. Andrzeja Nowakowskiego na temat przebiegu katastrofy, który w 2008 roku wydał książkę na jej temat. Bieżącą opiekę nad monumentem sprawuje społeczność Szkoły Podstawowej im. św. Jana Kantego w Barwałdzie Średnim. Następne obchody organizowano przy okazji rocznic w 2014 i 2019 roku.
W 2021 roku w ramach projektu „Rewitalizacja linii kolejowej nr 117 odcinek Kalwaria Zebrzydowska Lanckorona – Wadowice – granica województwa” (Etap I) przeniesiono przystanek Barwałd Średni bliżej miejsca katastrofy. Na czas prac budowlanych pomnik zabezpieczono, nie zmieniając jego położenia.
Monument od początku istnienia jest łatwo zauważalny dla pasażerów pociągów.

</doc>
<doc id="1156389" url="https://pl.wikipedia.org/wiki?curid=1156389" title="Dniepr (stacja kolejowa)">
Dniepr (stacja kolejowa)

Dniepr – stacja kolejowa w Dnieprze, w obwodzie dniepropetrowskim, na Ukrainie. Stacja posiada 5 peronów.

</doc>
<doc id="1156395" url="https://pl.wikipedia.org/wiki?curid=1156395" title="Teraz ja">
Teraz ja

Teraz ja – polski film obyczajowy z 2005 roku w reżyserii Anny Jadowskiej.
Opis fabuły.
Pewnego dnia Hanka wychodzi do sklepu i już nie wraca. Wsiada do autobusu z wycieczką szkolną. Jej partner Paweł zaczyna jej szukać. Jest to film o podróżowaniu, uciekaniu i niemożności znalezienia miejsca na ziemi.

</doc>
<doc id="1156397" url="https://pl.wikipedia.org/wiki?curid=1156397" title="Karol Litawor Chreptowicz">
Karol Litawor Chreptowicz

Karol Litawor Chreptowicz herbu Odrowąż (zm. w 1801/1802 roku) – chorąży nadworny litewski w latach 1781-1786, strażnik polny litewski w 1759 roku, pisarz ziemski grodzieński w latach 1746-1781, starosta grodzieński w latach 1786-1795, komisarz Komisji Porządkowej Cywilno-Wojskowej województwa trockiego powiatu grodzieńskiego w 1790 roku.
Syn Jakuba i Teodory z Tymińskich
Urzędy i funkcje.
Za młodu służył w wojsku pruskim (1740), a następnie jako chorąży w gwardii litewskiej. W 1743 Karol Chreptowicz był deputatem z powiatu grodzieńskiego na Trybunał, gdzie podpisał się jako miecznikowicz. W 1744 był nazwany chorążym gwardii JKM litewskiej i dyrektorem sejmiku antekomicialnego. W 1746 Karol występował jako generał adiutant Michała Józefa Massalskiego, kasztelana wileńskiego, hetmana polnego WKL. Początkowo, jak stwierdzał Władysław Konopczyński, gdy familia Czartoryskich była na Litwie górą, Karol Chreptowicz trzymał się protekcji Jerzego Flemminga, gardłował za nim na sejmach i przez kilkanaście lat gospodarował w jego dobrach. W 1750 Karol Chreptowicz był ponownie wybrany deputatem trybunalskim z Grodzieńszczyzny, gdzie występował jako pisarz ziemski. W latach 1748–1752 był wiceekonomem grodzieńskim. W 1759 osiągnął strażnikostwo polne litewskie. Dwa lata później jego kandydatura nie przeszła w wyborach do Trybunału. Poseł na sejm nadzwyczajny 1761 roku z powiatu grodzieńskiego. Został posłem na sejm 1762. W czasie bezkrólewia (1763–1764) schronił się do Królewca przed szykanami Czartoryskich. W 1767 został obrany marszałkiem konfederacji grodzieńskiej co sprawiło, że został posłem na zawiązany pod węzłem konfederacji radomskiej Sejm Repninowski z województwa trockiego.
Karol był przeciwnikiem równouprawnienia dysydentów. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wątpliwego dla realizacji rosyjskich planów na sejmie 1767 roku, poseł powiatu grodzieńskiego na sejm 1767 roku. Kiedy Repnin uwięził i wywiózł głównych opozycjonistów sprawy dysydenckiej: biskupa krakowskiego Kajetana Sołtyka, biskupa kijowskiego Józefa Andrzeja Załuskiego oraz hetmana Wacława Rzewuskiego z synem Sewerynem, Karol Chreptowicz protestując przeciw temu napisał i aktykował swój manifest: "Wolność nad fortuny i życie poświęcający, a wiarę [świętą] katolicką nad wolność i wszelakie względy doczesne wiernych Kościołowi Chrystusowemu i Ojczyźnie Patriotów obyczajem przekładający, na podpisie ręki własnej niżej wyrażony z prowincji WKL, z prześwietnego powiatu grodzieńskiego obrany na sejm ekstraordynaryjny za uniwersałami JKM r. 1767 (...) w mieście stołecznym Warszawie poseł". Oprócz tego przyjął do akt grodzieńskich manifest Sołtyka, co doprowadziło do tego, że musiał uciekać za granicę. Zawiózł papieżowi skargi Polaków. W kwietniu 1768 bawił w Wiedniu, a w sierpniu tego roku był już w Mołdawii w Nielipowcach, wśród konfederatów barskich.
W 1769 powrócił na stanowisko marszałka konfederacji grodzieńskiej. Jako członek Generalności przebywał w Preszowie, skąd chciał w 1771 powrócić na Litwę.
Po upadku konfederacji barskiej w 1772 towarzyszył Karolowi Radziwiłłowi na tułaczce w Mannheim. Z dnia 23 sierpnia 1773 pochodził list Chreptowicza do nieznanego adresata, pisany z Baden, "gdzie się znajdują nasi generalni marszałkowie i koledzy". Konfederaci barscy starali się o pomoc finansową Francji, która obiecać miała 2400 czerwonych zł na rok. Jeszcze z zagranicy, 19 lutego 1774, przebywając w Wenecji, Karol Chreptowicz pisał do Józefa Aleksandra Jabłonowskiego, wojewody nowogródzkiego, sympatyka i wspomożyciela konfederatów. Jabłonowski był w przyjaznych stosunkach z ministrem francuskim Étienne'em F. Choiseulem, więc Chreptowicz donosił: "z Paryża mamy wiadomość nieomylną, iż książę Choiseul przywrócony jest do łaski królewskiej i należy do Rady Wojennej". Opowiadając o swoich nadziejach Karol Chreptowicz pisał: "Francja na wielką gotowi się wojnę, minister moskiewski w Wiedniu rezydujący żebrze pokoju". Na obczyźnie, głównie w Wenecji, przebywał do 1774.
W 1781 został chorążym nadwornym litewskim. Posiadał też wysokie odznaczenia. W 1782 występował jako kawaler orderów św. Stanisława oraz Złotej Ostrogi. W 1786 Karol otrzymał starostwo grodzieńskie. Chreptowicz popierał insurekcję kościuszkowską, ponieważ w 1794 na pilną potrzebę powiatu zapisał 500 czerwonych zł.
Dobra.
Trudno powiedzieć, jakie majątki odziedziczył Karol po ojcu. W 1752 dostała się mu połowa spadku należąca jego bratu. Józef Chreptowicz w specjalnym dokumencie pisał: co post fata św. pamięci jw. jmp. Jakuba Chreptowicza, stolnika powiatu grodzieńskiego i żyjącej jejmp. Teodory z Tymińskich Chreptowiczowej (...) rodzicach naszych, po wyposażeniu sióstr naszych swoją część zdecydował się oddać do równego podziału braciom: Karolowi i Tomaszowi. Żona wniosła Karolowi dobra Ponedel i Wysoki Dwór.
W 1751 Zofia z Chreptowiczów Sawaniewska zapisała Karolowi dobra Kurzeniec w powiecie oszmiańskim. W dokumencie stwierdzała, że mając wzgląd na jego przyjaźń oddawała mu po swej śmierci Kurzeniec i przekazywała wszystkie dokumenty należące do tych dóbr. Wcześniej fundowała siedmiu księży komunistów przy plebanii i altarii wiszniewskiej, aby modlili się za dusze jej i sukcesorów, na co zapisała księżom sumę 40 000 zł na majętności Kurzeńcu. Fundacja ta miała pozostać nienaruszona. Zapisała też na wydatki pogrzebowe po sobie na tej majętności 20 000 zł. Resztę po jej śmierci ze wszystkim, przekazywała Karolowi: dwór z miastem, z folwarkami i wsiami, ze wszystkimi mieszczanami i poddanymi, arendami, czynszami daninami i powinnościami.
Karol przejął po ojcu dzierżawę wsi królewskich. Z 1752 pochodził list Augusta III do Karola i jego żony Anny Chreptowiczów w sprawie nieprawnego, po śmierci Jakuba Chreptowicza – ojca Karola, władania gruntami wsi Nowosiółki (klucz kamieński) i Jurowlany (klucz kryński). Jednak jeszcze w tym samym roku Chreptowicz uzyskał przywilej królewski opiewający: Iż mając wzgląd na zasługi urodzonego Karola Litawora Chreptowicza, pisarza ziemskiego grodzieńskiego, ekonomii naszej grodzieńskiej wiceadministratora, a do dalszych go zachęcając umyśliliśmy jemu i małżonce jego Annie z Chreptowiczów Litaworowej Chreptowiczowej włók 26 we wsi Nowosiółkach kluczu kamieńskim, ekonomii naszej grodzieńskiej leżące, post fata urodzonego Jakuba Litawora Chreptowicza, stolnika grodzieńskiego wakujące. Także włók 17 Ostrówek nazwanych z dwoma włókami pod wsią Jurowlanami w kluczu kryńskim tejże grodzieńskiej ekonomii leżącemi post fata Kazimierza i Konstancji z Nieroszyńskich Kotowiczach wakującemi dać i konferować. Nowosiółek dotyczył list Karola do Alexandrowicza, chorążego powiatu lidzkiego, pisany w 1766, którym Chreptowicz usprawiedliwiał się, że nie może przybyć na wyznaczoną eksdywizję. Jako powód podawał, że mając folwark Nowosiółki w ekonomii grodzieńskiej za przywilejami najjaśniejszych przodków JKM, a będąc zapozwany czekam co godzina na promulgacyi dekretu, z którego wiem, że będę odsądzony od tej królewszczyzny, ale nie wiem dnia ani godziny kiedy ustąpić każą, jeżeli wraz po przeczytaniu dekretu, tedy obawiam się abym wespół z folwarkiem i krescencji z potu czoła wyharowanej nie utracił, a jeżeli przytomnością moją salwować będę krescencję, tedy trudne będzie onej wyprowadzenie, ile gdy chłopom do tego folwarku należącym pańszczyzny, podwód, i posłuszeństwa pełnić zakazano toć uwierz wielm. jmp. dobrodziej z jakim kosztem i staraniem przyjdzie mi rumować się, gdy idzie mi o ostatnią substancję więcej niźli o gardło, bo bez chleba nic i po życiu i z tych przyczyn przez żaden sposób nie mogę na eksdywizją, na których moich przyczynach gdy będę turbowanym, gotów jestem przysięgę wykonać w Trybunale WKL, który jest celem doskonalstwa świętej sprawiedliwości.
Majątek swój budował ten Chreptowicz głównie dzierżawiąc dobra królewskie i prywatne. Dużo zarobił gospodarując u Jerzego Flemminga. Z jego zalecenia dostał Karol dzierżawy królewskie w województwie trockim. W 1751 po śmierci Barnaby Krzywkowskiego otrzymał Jurgiszki i Żurany w województwie trockim. Dostał też Buchcienniki (Bokcienniki?) w tymże województwie, zostające w dyspozycji Flemminga po śmierci Hieronima Gieysztora, Buchcienniki dostał Chreptowicz w zamian za ustąpienie innemu przyjacielowi Flemminga dzierżawy Krużańce w powiecie kowieńskim.
Od Radziwiłłów dzierżawił Chreptowicz dobra Głębokie, jak świadczyło wiele spraw dotyczących tego majątku. W 1784 jenerał JKM zeznawał swym kwitem relacyjnym, że kopię pozwu w sprawie Józefa Chmielewskiego, mostowniczego powiatu oszmiańskiego oraz Rocha Krzymowskiego, cześnika ziemi drohickiej z Karolem Chreptowiczem i jego ekonomem podał w majętności Porpliszczach w powiecie oszmiańskim. W sprawie tej chodziło o kradzież, gdyż urzędnik zeznał, że pracowitego Charasima Plukowka z całym majątkiem zabranym przez onego w sumie 2000 kop gr. litewskich do rozprawy prawnej przyaresztowałem, takoż Janka Onaszkiewicza w sumie 2000 kop gr. Porpliszcze przynależały do radziwiłłowskich dóbr Głębokie. Głębokie w tym czasie było własnością Karola, wojewody wileńskiego i Hieronima, podkomorzego wielkiego WKL Radziwiłłów. Sprawa z Chmielewskim i Krzymowskim trwała kilka lat. W 1785 do sądu pozywał Chreptowicz, a kwestią sporu byli poddani głęboccy, niesłusznie i wbrew ich woli przetrzymywani u pozwanych w majętności Szantyrowszczyzna ze swoim majątkiem. W 1787 urzędnik (woźny) powiatu oszmiańskiego zeznał, że zawiózł kopie obwieszczenia do egzempcji okupna majętności Głębokiego w powiecie oszmiańskim i podał Karolowi Chreptowiczowi, zawiadamiając go o terminie egzempcji. W 1788 dalej toczył się proces Karola o poddanych głębockich z Chmielewskimi i Krzymowskim. W tym czasie Józef Chmielewski, mostowniczy oszmiański już nie żył, gdyż w jego imieniu występowała żona wraz z dziećmi. Urzędnik bowiem zeznał, że kopie pozwu doręczył jejmp. Franciszce z Kosińskich matce, Ignacemu synowi Chmielewskim, z dokładem opiekunów jw. Józefa Niesiołowskiego, wojewody nowogródzkiego i jw. Jana Chmielewskiego, skarbnika oszmiańskiego.
Miał też Chreptowicz, jako dzierżawca, sprawy o Głębokie z innymi licznymi stronami: w 1785 Leonem Kisielem, skarbnikiem latyczowskim, ze Skarżyńskimi w tymże roku: z instancji Michała w zupełnych latach, Stanisława małoletniego braci, tudzież Barbary i Teresy sióstr. Skarżyńscy kierowali pozwy już wcześniej, ale pozwani nie stawali przed sąd. Sprawa ze Skarżyńskimi trwała jeszcze w 1790. W 1789 Robert, cześnik WKL i Anna z Platerów Brzostowscy pozywali Chreptowicza. Chodziło o uregulowanie należności rabinowi Jankielowi. W tym roku został pozwany Karol Chreptowicz wraz z Barbarą Bojkowską, cześnikową oszmiańską z instancji Michała hr. Przezdzieckiego w asystencji jw. opiekunów Joachima Chreptowicza, podkanclerzego WKL i dalszych przed sąd Trybunału Głównego WKL. W 1791 był pozywany też Karol Litawor Chreptowicz jako posesor zastawny Głębokiego oraz Józef Borzęcki, regent grodzki grodzieński tymi dobrami zarządzający, także obywatele starozakonni Głębokiego. Aktorami w tej sprawie byli Józef Ciechanowiecki, generał wojsk WKL, kawaler orderu św. Stanisława, który otrzymał pozew w majętności swej Jeziorcach w powiecie połockim i Jan Łopaciński, kawaler orderów polskich i jego poddani. W 1792 urzędnik zeznał akt obwieszczenia o mającej się odbyć egzempcji, które dostarczył posesorom dóbr Głębokie nazwanych z attynencjami folwarków jednego Szerobai, drugiego Porpliszcze, którymi byli w tym czasie Radziwiłłowie – Maciej, kasztelan wileński, jako opiekun i Dominik, podkomorzyc WKL. Jedną kopię otrzymał też Karol Chreptowicz. Rok później urzędnik zeznał, że w grudniu 1793 podał Karolowi Chreptowiczowi akt obwieszczenia do egzempcji od Michała Radziwiłła, wojewody wileńskiego opiekuna małoletniego księcia Dominika Radziwiłła, podkomorzyca WKL. Karol Chreptowicz trzymał Głębokie jeszcze w listopadzie 1794, kiedy został pozwany przed sąd przez Ignacego Rydzewskiego, podczaszego lubelskiego. Sporo dochodów musiało też dostarczać Karolowi starostwo grodzieńskie.
Karol Chreptowicz przed samą śmiercią, testamentem z 1801 przekazał bonifratrom grodzieńskim 10 000 zł. W rosyjskiej korespondencji nosił epitet biezrazsudnyj Poliak, co oznacza gorliwego katolika i patriotę .
Koligacje.
Żoną Karola była Anna Chreptowiczówna córka Marcjana Chreptowicza, starosty werbelskiego, z którą ożenił się w 1751. Żonę porzucił około 1768, chociaż od samego początku małżeństwo to do udanych nie należało. Anna poszła za Karola ponoć z musu i nie chciała z nim mieszkać. Nie pozostawił więc Karol żadnego legalnego potomstwa.

</doc>
<doc id="1156400" url="https://pl.wikipedia.org/wiki?curid=1156400" title="Ponetlica">
Ponetlica

Ponetlica, Tenczyńska – częściowo zalesione (strona zachodnia) wzgórze o wysokości 300 m n.p.m. Znajduje się na Garbie Tenczyńskim w miejscowości Tenczynek w województwie małopolskim.
Północna strona wzgórza opada do Rowu Krzeszowickiego, a po zachodniej stronie łączy się ze wzgórzem Buczyna. Wzgórze położone jest na zachodzie Rzeczek.

</doc>
<doc id="1156402" url="https://pl.wikipedia.org/wiki?curid=1156402" title="Cacciatori d’Albania">
Cacciatori d’Albania

Cacciatori d’Albania ("albańskie pułki lekkiej piechoty") – jednostki wojskowe włoskiej armii złożone z Albańczyków podczas II wojny światowej.
Pod koniec 1941 r. Włosi sformowali na obszarze okupowanej Albanii trzy pułki lekkiej piechoty. Były one podporządkowane włoskiej IX Armata Regio Esercito. Liczyły po ok. 2,3 tys. żołnierzy.
Każdy pułk składał się z dwóch batalionów piechoty, kompanii ciężkich karabinów maszynowych i baterii artylerii. Ich zadaniem była walka z nasilającą się miejscową partyzantką. Wiosną 1943 w Kosowie został utworzony czwarty pułk Cacciatori d’Albania.
Przeciwko partyzantom sprawdziły się jedynie 1 i 4 pułk, dlatego połączono je w 1 Brygadę Cacciatori d’Albania, operującą w Kosowie. Natomiast 2 i 3 pułk z powodu dużej dezercji i nikłej wartości bojowej rozwiązano przed kapitulacją Włoch na początku września 1943 r.

</doc>
<doc id="1156404" url="https://pl.wikipedia.org/wiki?curid=1156404" title="Franciszek Gryglaszewski">
Franciszek Gryglaszewski

Franciszek Adolf Gryglaszewski, Frank Grygla (ur. 24 września 1847 w Krakowie, zm. 22 listopada 1918 w Santa Fe, Nowy Meksyk, USA) – działacz Polonii amerykańskiej.
Życiorys.
W Polsce (1847–1870).
Był synem Jana – uczestnika powstania listopadowego, pochodzącego z zaściankowej szlachty podlaskiej, po upadku powstania osiadłego w Krakowie i trudniącego się rzemiosłem ciesielskim oraz Karoliny Słomkównej, pochodzącej z Prus Wschodnich. Nieznane są pierwsze lata jego życia w Polsce ani uzyskane wykształcenie, prócz faktu, że mieszkał w Krakowie, a potem we Lwowie, dokąd po 1863 przeniosła się rodzina.
W Stanach Zjednoczonych (1870–1918).
Do Stanów Zjednoczonych Ameryki wyjechał w 1870. Mieszkał m.in. w Milwaukee (Wisconsin), Chicago (Illinois) i South Bend (Indiana). Od 1877 w Minneapolis (Minnesota), gdzie zakłada wraz z G. Seldenem fabrykę produkującą maszyny i urządzenia dla budownictwa i odnosi znaczny sukces finansowy. W późniejszym okresie pracuje w służbie państwowej, m.in. jako urzędnik federalny w United States Department of the Interior – General Land Office oraz pełni funkcję federalnego nadinspektora budowli rządowych na całe Stany Zjednoczone. Przez pewien czas przebywa na Alasce, gdzie pełni urząd specjalnego przedstawiciela rządu federalnego. W 1899, w jednym z raportów, podkreśla równość etnicznej ludności Alaski z białymi i zachęca Indian do edukacji. Podejmował również inicjatywy ochrony zabytków architektury indiańskiej. Używał skróconego imienia i nazwiska: Frank Grygla. Ostatnie lata życia spędził w Santa Fe, Nowy Meksyk. Zmarł w 1918, pochowany na Rosario Cemetery, sekcja V.
Działalność w Związku Narodowym Polskim (1880–1914).
Czynnie zaangażował się w założenie Związku Narodowego Polskiego (1880) i był jednym z trzynastu „ojców założycieli” związku, biorących udział w obradach I Sejmu Związkowego (1880). Na III Sejmie (1882) zostaje wybrany zastępcą Cenzora, a na kolejnym IV (1883) powołany zostaje na najwyższy urząd kontrolny w Związku – stanowisko Cenzora. W 1884 zwołuje Sejm Nadzwyczajny, którego celem jest zażegnanie sporów pomiędzy grupami związkowymi a zarządem, zaleca również utworzenie dużej kolonii polskiej pod opieką Związku Narodowego Polskiego. Również kolejne Sejmy V-IX (1885–1890) powierzają mu urząd Cenzora. W 1888 ponawia propozycję utworzenia kolonii polskiej w stanie Dakota, jednakże projekt nie dochodzi do skutku. W 1891 rezygnuje z funkcji Cenzora, a Sejm Związkowy mianuje go, w uznaniu zasług, długoletniej pracy i osobistego finansowania Związku, honorowym jego członkiem. W kolejnych latach pozostaje członkiem zarządu – Komisarzem Związku Narodowego Polskiego i kilkukrotnie pełni funkcję Marszałka Sejmu. Około 1900, jako delegat na stan Minnesota, zakłada polską osadę-miasto w Hrabstwie Marshall (Minnesota) o nazwie Grygla, która zostaje oficjalnie zarejestrowana 7 lutego 1917. Utrzymywał kontakt z przebywającym na emigracji w Szwajcarii Zygmuntem Miłkowskim (Teodorem Tomaszem Jeżem), założycielem Ligi Polskiej oraz Prezesem Komisji Nadzorczej Skarbu Narodowego w Rapperswilu, i był inicjatorem jego zasilania składkami Polonii amerykańskiej. Był też autorem protestu do Parlamentu Berlińskiego przeciw prześladowaniom Polaków w zaborze pruskim. Przez pewien okres właściciel pisma „Wiarus”. Był współzałożycielem i pomysłodawcą nazwy tytułu pisma związkowego „Zgoda”, które w początkowym okresie subsydiował z własnych funduszy. Pismo to, jako dwutygodnik, ukazuje się do dzisiaj. Po 1914 wycofuje się z pracy w Związku.
Rodzina.
Ożeniony (1875) ze Stanisławą (ur. 24 września 1858 w Zakopanem, zm. 22 sierpnia 1936 w Santa Fe), córką Stanisława Kociemskiego, również działacza Związku Narodowego Polskiego i jego prezesa w latach 1882–1886 i 1888–1891. Z tego związku urodziły się 3 córki i 2 synów. Bracia Franciszka – Marceli Erazm i Jan byli znanymi przedsiębiorcami budowlanymi we Lwowie.
Znaczną karierę architekta w USA osiągnął siostrzeniec Franciszka – Wiktor Cordella, syn Antoniny Florentyny Michaliny Gryglaszewskiej (zamężnej Cordella).

</doc>
<doc id="1156405" url="https://pl.wikipedia.org/wiki?curid=1156405" title="Swanetia">
Swanetia

Swanetia (gruz. სვანეთი "Swaneti") – wysokogórski region Gruzji.
Region ten dzieli się na Swanetię Dolną (gruz. Kwemo Swaneti) i Górną (gruz. Zemo Swaneti). Granicą tych subregionów jest pasmo Gór Swaneckich (do 4000 m n.p.m.). Stolicą regionu jest Mestia. Inne osady – Uszguli i Lentechi.
Region zamieszkany przez Swanów – grupę posługującą się językiem swańskim, spokrewnionym z językiem gruzińskim. W języku swańskim zachowało się wiele elementów starożytnego języka Gruzinów. Kultura Swanów przez stulecia kształtowała się w izolacji od reszty ziem gruzińskich nabierając silnie regionalnych cech. Charakterystyczną cechą krajobrazu są średniowieczne baszty obronne, które powstawały głównie z powodu praktykowania zwyczaju krwawej zemsty rodowej.
W miejscowości Mestia mieści się Muzeum Swaneckie, prezentujące kolekcję unikatowych ikon, manuskryptów, wyrobów ze złota, które ukrywane były na terenie niedostępnej Swanetii podczas najazdów na ziemie gruzińskie.
Region Górnej Swanetii, ze względu na liczne zabytkowe cerkwie i baszty obronne oraz wyjątkową kulturę został wpisany na listę światowego dziedzictwa UNESCO.

</doc>
<doc id="1156411" url="https://pl.wikipedia.org/wiki?curid=1156411" title="Kłęk">
Kłęk

Kłęk ("Gymnocladus" Lam.) – rodzaj roślin należący do rodziny bobowatych. Obejmuje 6 gatunków drzew. Jeden gatunek – kłęk kanadyjski "G. dioicus" występuje we wschodniej części Ameryki Północnej. Pozostałe rosną w południowo-wschodniej Azji: dwa w południowych Chinach, jeden w północno-wschodnich Indiach i dwa na Półwyspie Indochińskim. Rośliny te rosną w lasach strefy umiarkowanej i w lasach górskich strefy tropikalnej, zarówno na stokach jak i nad rzekami.
Nasiona kłęka kanadyjskiego używano jako substytut kawy (stąd angielska nazwa "Kentucky coffee tree"). Sadzony jest jako roślina ozdobna w parkach i ogrodach, także w celu rekultywacji gleb (aczkolwiek nie współżyje z bakteriami azotowymi). Drewno jest ciężkie, mocne i bardzo trwałe w ziemi. Rośliny te wykorzystywane były także do trucia owadów (np. much za pomocą liści moczonych w mleku), lecznicze, olejodajne (olej z nasion "G. chinensis" dodawany był do farb), miąższ z owoców "G. chinensis" i "G. assamicus" wykorzystywany był jako mydło ze względu na zawartość saponin. Ze względu na zawartość cytyzyny w liściach i owocach są one trujące dla części zwierząt domowych, aczkolwiek nasiona i pulpa z owoców bywała spożywana po przegotowaniu.
W Polsce jest uprawiany jako roślina ozdobna jeden tylko gatunek – kłęk kanadyjski. 
Systematyka.
Rodzaj z rodziny bobowatych "Fabaceae", a w jej obrębie z podrodziny brezylkowych "Caesalpinioideae" i plemienia "Caesalpinieae". Rodzaj jest blisko spokrewniony z rodzajem glediczja "Gleditsia".

</doc>
<doc id="1156412" url="https://pl.wikipedia.org/wiki?curid=1156412" title="Bomba ślepa 15 kg wz. 39">
Bomba ślepa 15 kg wz. 39

Bomba ślepa 15 kg wz. 39 - polska bomba ćwiczebna wagomiaru 15 kg skonstruowana około 1939 roku. Producentem bomby była Huta Ludwików, która otrzymała na początku 1939 roku zamówienie na 10 000 tych bomb. Z tego 3000 sztuk miało być dostarczone do 1 czerwca 1939, a reszta do 1 grudnia tego samego roku.
Bomba ślepa wz. 39 miała kroplowy korpus wykonany z surówki. Wymiary i kształt korpusu bomby były identyczny jak korpusu bomby odłamkowej wz. 33. Do korpusu przymocowane była czteroskrzydłowa brzechwa. Wzdłuż osi korpusu bomby biegł kanał o średnicy 25 mm. Do strony części głowicowej bomby wkręcany był w niego zapalnik, od strony brzechw korek. Bomba była uzbrajana zapalnikiem uderzeniowym za którym znajdował się ładunek prochu czarnego. Na wysokości środka ciężkości bomby wkręcany był wieszak służący do wieszania bomby pod uchwytem bombowym. W chwili upadku wybuch prochu powodował powstanie obłoku dymu umożliwiającego obserwację miejsca upadku z wysokości do 4000 m.

</doc>
<doc id="1156414" url="https://pl.wikipedia.org/wiki?curid=1156414" title="Gymnocladus">
Gymnocladus



</doc>
<doc id="1156415" url="https://pl.wikipedia.org/wiki?curid=1156415" title="Cercopithecus diana">
Cercopithecus diana



</doc>
<doc id="1156416" url="https://pl.wikipedia.org/wiki?curid=1156416" title="Walkie-talkie">
Walkie-talkie

Walkie-talkie – radiotelefon służący do dwukierunkowej łączności (półdupleks) w technologii "naciśnij i mów" między użytkownikami, wyposażonymi w identyczne lub kompatybilne ze sobą urządzenia, bez pośrednictwa sieci radiotelefonicznej. Walkie-talkie używany obecnie jest urządzeniem osobistym, głównie w postaci wielokanałowego (8–25 kanałów) przenośnego kieszonkowego radiotelefonu. Ze względu na małą moc nadajnika (0,1–0,5 W) walkie-talkie ma mały zasięg wynoszący maksymalnie do kilku kilometrów. 
Walkie-talkie zostało wynalezione w 1938 r. przez amerykańskiego inżyniera Alfreda J. Grossa. W latach 1940–1943 polski inżynier Henryk Magnuski, pracując w firmie Galvin Manufacturing Corporation (od 1947 Motorola), opracował dwa typy walkie-talkie, dla Sił Zbrojnych Stanów Zjednoczonych: SCR-536 i jego następcę SCR-300. Model SCR-300 ważący 17 kg miał zasięg do 15 km.

</doc>
<doc id="1156418" url="https://pl.wikipedia.org/wiki?curid=1156418" title="Is There Anybody Out There? (utwór)">
Is There Anybody Out There? (utwór)

Is There Anybody Out There? - utwór muzyczny brytyjskiego zespołu rockowego Pink Floyd. Pochodzi z wydanej w 1979 roku rock opery/concept albumu "The Wall", i - jak większość utworów z tej płyty - napisany został przez ówczesnego lidera grupy, Rogera Watersa.
Kompozycja.
Piosenka jest w większości instrumentalna. Pierwsza połowa oparta jest na tym samym konspekcie co poprzedzający ją "Hey You", stanowi więc desperackie poszukiwanie przez bohatera jakichkolwiek nitek, które mogłyby go jeszcze łączyć ze światem, druga natomiast jest w całości instrumentalna. Interesującą częścią utworu jest liryczna koda zagrana na gitarze klasycznej. Okoliczności jej wykonania nie są do końca ustalone; w kilku wywiadach David Gilmour twierdzi, że ponieważ nie był zadowolony z własnego wykonania, wynajęto do tego zadania profesjonalnego muzyka sesyjnego, Rona di Blasi. Natomiast w "Encyklopedii Pink Floyd" autorstwa Vernona Fitcha można przeczytać, że solo to zostało wykonane przez Michaela Kamena i jego orkiestrę. David Gilmour twierdzi ponadto, że utwór ten został nie został skomponowany przez Rogera Watersa, a przez Boba Ezrina, czemu ten pierwszy oczywiście zaprzecza, a drugi nie komentuje. Piskliwy "syreni" efekt dźwiękowy zastosowany w utworze stworzony został przez Davida Gilmoura i pochodzi z wydanej wcześniej piosenki Pink Floyd - suity "Echoes" z albumu "Meddle". W tamtym utworze miał to być odpowiednik dźwięków wydawanych przez wieloryby na głębokich wodach. Natomiast przewijające się w tle dialogi telewizyjne pochodzą z jednego z odcinków brytyjskiego serialu "Gunsmoke".
Fabuła.
Jak wszystkie utwory z "The Wall", "Is There Anybody Out There?" przedstawia fragment historii jej głównego bohatera, gwiazdora rockowego imieniem Pink. W tym momencie nie woła on już nawet o pomoc, powtarza tylko kilkakrotnie swoją lapidarną kwestię: "Is There Anybody Out There?" ("Czy jest tam ktoś [za tym murem]?"). Pytanie to stanowi - ostatni już na płycie - wyraz kołaczącego się jeszcze w bohaterze pragnienia nawiązania normalnego kontaktu z jakimkolwiek człowiekiem, który mógłby go jeszcze usłyszeć. To dramatyczne wołanie nie doczekuje się jednak żadnej odpowiedzi, co sugeruje, że Pink został już za swoim murem całkowicie sam.

</doc>
<doc id="1156419" url="https://pl.wikipedia.org/wiki?curid=1156419" title="Handie-talkie">
Handie-talkie



</doc>
<doc id="1156420" url="https://pl.wikipedia.org/wiki?curid=1156420" title="Ovis dalli">
Ovis dalli



</doc>
<doc id="1156424" url="https://pl.wikipedia.org/wiki?curid=1156424" title="Gyps coprotheres">
Gyps coprotheres



</doc>
<doc id="1156428" url="https://pl.wikipedia.org/wiki?curid=1156428" title="Masz na imię Justine">
Masz na imię Justine

Masz na imię Justine (ang. "Your Name Is Justine") – polsko-luksemburski dramat obyczajowy z 2005 roku w reżyserii Wenezuelczyka Franco de Peñii.
Okres zdjęciowy: październik – grudzień 2004. Zdjęcia do filmu kręcono w następujących lokacjach: Łagiewniki k. Łodzi, Piotrków Trybunalski (Rynek Trybunalski, skrzyżowanie ulic Rycerskiej i Szewskiej), Łowicz (plac Koński Targ, zakład karny), Berlin i Luksemburg.
Fabuła.
Mariola marzy o lepszym życiu. Artur, jej chłopak mieszkający na stałe w Niemczech, proponuje krótkie wakacje, podczas których chce ją przedstawić swoim rodzicom. Po drodze mają przenocować u jego znajomych w Berlinie. Tam pojawiają się koledzy chłopaka, wręczają mu pieniądze. W ten sposób Mariola zostaje sprzedana jako prostytutka.
Nagrody.
2005:
2006:

</doc>
<doc id="1156430" url="https://pl.wikipedia.org/wiki?curid=1156430" title="Parahyaena brunnea">
Parahyaena brunnea



</doc>
<doc id="1156434" url="https://pl.wikipedia.org/wiki?curid=1156434" title="Arctodus simus">
Arctodus simus



</doc>
<doc id="1156435" url="https://pl.wikipedia.org/wiki?curid=1156435" title="Thylacoleo carnifex">
Thylacoleo carnifex



</doc>
<doc id="1156437" url="https://pl.wikipedia.org/wiki?curid=1156437" title="Grygla (Minnesota)">
Grygla (Minnesota)

Grygla – miasto w Stanach Zjednoczonych, w stanie Minnesota, w Hrabstwie Marshall.
Nazwa miasta pochodzi od nazwiska jego założyciela Franciszka Gryglaszewskiego (1847-1918), używającego w USA skróconej formy imienia i nazwiska Frank Grygla, działacza Polonii amerykańskiej, jednego z "ojców założycieli" Związku Narodowego Polskiego.

</doc>
<doc id="1156442" url="https://pl.wikipedia.org/wiki?curid=1156442" title="Ułańskie Zdrowie">
Ułańskie Zdrowie

Ułańskie Zdrowie – zalesione wzgórze o wysokości 318 m n.p.m. Znajduje się na Garbie Tenczyńskim w Las Zwierzyniec, na wschód od części miejscowości Tenczynek o nazwie Rzeczki na granicy z osiedlem Gwoździec w Krzeszowicach (działka nr 1858) w województwie małopolskim.
Północna strona wzgórza opada do Rowu Krzeszowickiego, a od południowo-zachodniej stronie łączy się ono z Górą Porąbką. U stóp samej krawędzi (strona północna) wzgórza istnieją pozostałości zasypanego wylotu 2150 m sztolni byłej Kopalni Węgla Kamiennego Krystyna w Tenczynku. Znajdują się tam resztki dawnej rampy kolejowej, sortownicy węgla oraz wielki opustoszały kamieniołom wapienia jurajskiego, z wapiennikiem oraz z nieczynną bocznicą kolejową (zlikwidowaną pod koniec lat 70. XX w. z powodu zderzenia się pociągu towarowego z samochodami, tuż przy moście nad Krzeszówką). Bocznica prowadzi z krzeszowickiej stacji kolejowej przez „Starą Sztolnię” (obecnie nazwa części Krzeszowic, dawniej Nawojowej Góry) do kamieniołomu w Zalasie. Od strony zachodniej (część Tenczynka – Rzeczki) znajdują się stawy pod jedną nazwą tzw. "Staw Papki" (obok "Bramy Zwierzynieckiej") i czynną drugą bocznicą kolejową do Zalasa i kamieniołomu "Niedźwiedzia Góra". Od strony północno-zachodniej zbocza opadają do przysiółka Gwoździec (obecnie podzielonego między miasto Krzeszowice – zachodnia część – i wsią Nawojowa Góra – wschodnia część przysiółka Gwoździec).
W XIX w. Józef Wawel-Louis opisał wzgórze w monografii "Ułańskie Zdrowie. Wspomnienia historyczne". Również wiele miejsca temu wzgórzu poświęcił M. Lisowski, który w rozprawie doktorskiej "Krzeszowice pod względem topograficzno-lekarskim" opisał "Ułańskie Zdrowie". Wzgórze to było ulubionym miejscem spotkań kuracjuszy-ułanów pobliskich Krzeszowic.
Przez Ułańskie Zdrowie przechodzi Szlak Dawnego Górnictwa.

</doc>
<doc id="1156443" url="https://pl.wikipedia.org/wiki?curid=1156443" title="Płyta detonacyjna">
Płyta detonacyjna

Płyta detonacyjna, materac – płyta odpowiedniej długości wykonana z odpornego materiału (żelbet, kamień zalany zaprawą cementową, dwie warstwy szyn wypełnionych betonem itp.). Celem płyty jest spowodowanie wybuchu pocisku, aby zabezpieczyć właściwy strop, ścianę lub fundament obiektu. W związku z tym płyta detonacyjna może być usytuowana:
Płytę detonacyjną zwykle maskuje się, przykrywając ją niewielką warstwą gruntu.

</doc>
<doc id="1156444" url="https://pl.wikipedia.org/wiki?curid=1156444" title="Kochankowie z Marony (film 2005)">
Kochankowie z Marony (film 2005)

Kochankowie z Marony – polski film psychologiczny z 2005 r. w reż. Izabelli Cywińskiej na podstawie opowiadania Jarosława Iwaszkiewicza.
Obsada.
i inni
Opis fabuły.
Akcja rozgrywa się w malowniczej wsi Marona. Ola poznaje i zakochuje się w Janku, pacjencie sanatorium gruźliczego. Jesienią Janek zostaje usunięty z sanatorium za naruszenie dyscypliny, a Ola musi opuścić szkołę. Kochankowie zamieszkują w wynajmowanym pokoju. Żyje im się tam bardzo dobrze, są naprawdę szczęśliwi, jednak nadciąga tragiczny finał.
Nagrody.
2005:
2007:

</doc>
<doc id="1156445" url="https://pl.wikipedia.org/wiki?curid=1156445" title="1706 w literaturze">
1706 w literaturze



</doc>
<doc id="1156449" url="https://pl.wikipedia.org/wiki?curid=1156449" title="Borowcówka">
Borowcówka

Borowcówka lub Borowiec – potok w województwie małopolskim, prawy dopływ Krzeszówki. Wypływa z Lasu Zwierzynieckiego (ze Źródła Borowca) w Tenczyńskim Parku Krajobrazowym pomiędzy wsią Nawojowa Góra a Kopcami przysiółkiem Frywałdu na Garbie Tenczyńskim. Następnie płynie przez Dolinę Borowca, wieś Młynka, która płynąc przez ową wieś, zmienia swoją nazwę na potoczną nazwę "Młynówka", następnie przepływa pod drogą krajową 79 i w południowo-zachodniej części wsi Rudawa wpływa do Krzeszówki.

</doc>
<doc id="1156451" url="https://pl.wikipedia.org/wiki?curid=1156451" title="Poligon Tockoje">
Poligon Tockoje

Poligon Tockoje (ros. Тоцкий полигон) – rosyjski poligon wojskowy położony 40 kilometrów na wschód od Buzułuku na którym przeprowadzono ćwiczenia "Snieżok" z użyciem broni jądrowej. Na terenie poligonu znajduje się tajna miejscowość Tockoje-2, a poza poligonem wieś Tockoje.
Ćwiczenia "Snieżok".
14 września 1954 roku na poligonie przeprowadzono wielkie manewry wojskowe z użyciem ładunku nuklearnego RDS-4 „Tatiana”, którymi dowodził marszałek Gieorgij Żukow. Bomba o mocy 40 kiloton została zrzucona z samolotu Tu-4 wybuchając na wysokości około 300 metrów ponad przygotowanymi wcześniej polowymi umocnieniami wypełnionymi wojskiem, żywymi zwierzętami i sprzętem wojskowym. Po eksplozji na teren skażony, w kierunku epicentrum skierowane zostało natarcie sowieckiego CXXVIII Korpusu Strzeleckiego. Jeden z żołnierzy korpusu tak opisał to co zobaczył: Ćwiczenia obserwowały najwyższe władze Związku Radzieckiego i przedstawiciele generalicji z krajów tak zwanej demokracji ludowej.
Kolejne manewry z rzeczywistym użyciem broni jądrowej przeprowadzano na poligonie w Tockoje jeszcze co najmniej kilka razy. Testy oddziaływania broni nuklearnej na żywych ludziach, głównie nieświadomych niebezpieczeństwa żołnierzach i więźniach łagrów, wykonywano także na innych poligonach, między innymi Semipałatyńsku i Nowej Ziemi. Sprawie testowania bomb atomowych na ludziach w ZSRR polski dziennikarz Waldemar Milewicz poświęcił film dokumentalny.
Los żołnierzy.
W ćwiczeniach wzięły udział 44 tysiące żołnierzy i oficerów. Wszystkim uczestnikom w przededniu ćwiczeń wydano nowe mundury których po ćwiczeniach nie wymieniono na nowe, dodatkowo żołnierzy nie odkażono i przetrzymywano przez kilka miesięcy w obozie w pobliżu eksplozji. Tuż po ćwiczeniach prawie wszyscy dostali krwawej biegunki, po jakimś czasie dopadały ich choroby popromienne. Każdy z uczestników musiał podpisać zobowiązanie, że przez 25 lat od ćwiczeń nie wyjawi komukolwiek w czym brał udział. Nawet gdy zakaz już minął, żołnierze którzy zgłaszali lekarzom objawy chorobowe i ich przyczyny, byli oskarżani o kłamstwo bo z dokumentów sfałszowanych przez władze dla zachowania tajemnicy wynikało, że we wrześniu 1954 roku służyli na przykład na Syberii, a nie na poligonie Tockoje w obwodzie orenburskim.

</doc>
<doc id="1156467" url="https://pl.wikipedia.org/wiki?curid=1156467" title="Kolej Cukrowni Ostrowite">
Kolej Cukrowni Ostrowite

Kolej Cukrowni Ostrowite – rozebrana w 2012 roku kolej wąskotorowa w województwie kujawsko-pomorskim. Kolej w latach 1988–2011 figurowała w rejestrze zabytków.
Linia Ostrowite Cukrownia – Brodnica Wąskotorowa.
W dniu 6 maja 1919 roku Cukrownia Ostrowite uzyskuje zezwolenie Ministerstwa Kolei Żelaznych nr 44970/4467 na budowę linii kolejowej na trasie Wola – Ostrowite – Wompielsk (dziś Wąpielsk) – Osiek, ale w lipcu 1922 Cukrownia decyduje się na zaniechanie budowy linii na odcinku Wąpielsk – Osiek i poprowadzenie dalej szlaku w kierunku Brodnicy. W 1923 roku rozpoczęto prace, którymi kierował inż. Sudnik. Trwały one trzy lata. Po drodze wzniesiono dwa mosty z bali drewnianych – nad Drwęcą i Rypienicą. Zbudowano 10 stacji i ładowni, z czego jedna – w Dobrem, została zlikwidowana już w 1935 roku. W Wąpielsku odchodziło odgałęzienie do Półwieska Małego.
Cała linia miała długość około 30 km i biegła przez tereny znacznie bardziej urozmaicone krajobrazowo, niż odcinek do Wojnowa. Wykorzystywano ją nie tylko do zwózki buraków i odwożenia wysłodków, ale także do transportu gotowego cukru, węgla i zaopatrzenia cukrowni. Na całej trasie zastosowano filigranowe szyny typu S10 oparte na podkładach sosnowych. W okresie międzywojennym prowadzono na linii także okazjonalny ruch pasażerski za pomocą dwóch wagonów parowych. W okresie między opuszczeniem cukrowni przez Niemców a uruchomieniem jej przez Polaków, skradziono część podkładów i część szyn, jednak w 1945 roku szybko je uzupełniono. Wybudowano przy okazji nową ładownię w Szczutowie. W 1946 roku zlikwidowano jedną z dwóch ładowni w Ruszkowie. W 1948 roku most nad Rypienicą zmodernizowano, zmieniając jego konstrukcje na stalową oraz wymieniono szyny na całej długości linii na cięższe, typu S42. W ramach planu sześcioletniego zmodernizowano także most nad Drwęcą, zmieniając, tak jak w przypadku mostu nad Rypienicą, jego konstrukcję na stalową.
Największe przewozy na linii miały miejsce w latach 50.; w latach 60. znacznie spadły, a w połowie lat 70. pojawił się pomysł zlikwidowania kolejki. Zlikwidowano linię do Wojnowa, ale z powodu braku otrzymania przez PKS planowanego przydziału samochodów likwidację linii odwleczono o rok – i to wystarczyło, gdyż okazało się, że przyjęto zły sposób obliczania rentowności linii. Kryzys paliwowy w latach 80. spowodował wzrost zainteresowania transportem kolejką. W 1988 roku wpisano całą linię do rejestru zabytków, a rok później cukrownię przejął Sugarpol. Nowy właściciel zdecydował się zwolnić pracowników torowych. Z tego powodu stan linii uległ znacznemu pogorszeniu. Podczas kontroli 17 maja 1991 roku inspektorzy Północnej DOKP zdecydowali się zawiesić ruch na kolejce, ustalając termin naprawy toru i osygnalizowania taboru na 31 marca 1992 roku.
5 października 1992 roku zabrano wszystkie wagony ze stacji Brodnica Wąskotorowa i zdecydowano się zawiesić ruch na trasie Brodnica Wąskotorowa – Wąpielsk. W trakcie kampanii cukrowniczej 1992 wykorzystywano jeszcze kolejkę na trasie Ostrowite – Wąpielsk. Ostatni pociąg, z 24 wagonami buraków, przejechał po tym odcinku 14 listopada 1992 roku. W transporcie wewnętrznym wykorzystywano kolejkę jeszcze przez 6 lat, do 1998 roku. Wówczas sprzedano obie lokomotywy WLs150 na Bieszczadzką Kolej Leśną i rozebrano cały układ torowy stacji Ostrowite Cukrownia. Wpis do rejestru zabytków uchronił resztę linii przez rozbiórką, ale nie przed rozkradaniem. Z czasem linia zarosła, co utrudniło i w znacznym stopniu ukróciło ten proceder. Jednakże w 2011 roku linia została wykreślona z rejestru zabytków i rozebrano po 1700 mb toru w obie strony od stacji Wąpielsk. W sierpniu 2012 roku rozpoczęto całkowitą rozbiórkę linii i ukończono ją w połowie września.
Linia Dobre – Wojnowo.
Budowę linii z Dobrego do Wojnowa rozpoczęto w 1923 roku. Prace, którymi kierował inż. Sudnik, trwały dwa lata i już podczas kampanii cukrowniczej 1925 linia była czynna. Na trasie o długości 12 km zorganizowano trzy ładownie, w 1952 roku pojawiła się czwarta, w Rużu. Na wszystkich ładowniach (z wyjątkiem Ruża) były umieszczone mijanki, a na stacji końcowej w Wojnowie stał budynek, który pełnił rolę biura punktu skupu buraków. Obecnie jest on przekształcony w dom mieszkalny. Na linii zastosowano drewniane podkłady i filigranowe szyny. W trakcie II wojny światowej rozkradziono wiele podkładów i zużyto je jako opał, dlatego kolejka ruszyła dopiero w 1946 roku, gdy naprawiono tor. Dwa lata później wymieniono filigranowe szyny na cięższe, typu S42, z racji tego, że stare nie były w stanie wytrzymać znacznie większego ruchu, niż przed wojną. Linię wykorzystywano w celu zwózki buraków do cukrowni oraz zwrotu wysłodków do plantatorów. Typowo rolniczy charakter linii przyczynił się do jej likwidacji. Obliczono, że tańszy będzie transport samochodowy, więc w 1976 roku zamknięto i rozebrano cały odcinek z Dobrego do Wojnowa, a szyny zostały sprzedane miejscowym rolnikom. Popełniono jednak błąd w obliczeniach – wliczono koszty amortyzacji dawno zamortyzowanej linii, mimo to nie odbudowano jej. Obecnie starotorzem jest poprowadzonych wiele dróg lokalnych.
Linia Wąpielsk – Półwiesk Mały.
Linię wybudowano w 1926 roku. Było to czterokilometrowe odgałęzienie do folwarku w Półwiesku Małym. Wykorzystywano je w celu zaopatrzenie folwarku oraz transportu płodów rolnych do Ostrowitego lub na stacje w Brodnicy. Po wojnie folwark rozparcelowano, więc linia straciła rację bytu i ją rozebrano, a materiał torowy wykorzystano w celu uzupełnienia ubytków na pozostałych odcinkach kolejki.
Zaplecze techniczne.
Kolejka posiadała rozbudowane zaplecze techniczne. Na stacji Ostrowite Cukrownia znajdowała się pięciostanowiskowa, prostokątna parowozownia, wybudowana w 1900 roku, wówczas jako stajnia. W 1945 roku jedno ze stanowisk parowozowni przekształcono w kuźnię. Studnie do wodowania parowozów, obsługiwane pulsometrem, znajdowały się w Ostrowitem, Radominie, Wąpielsku, Łapinożu i Kominach, a na stacji Brodnica Wąskotorowa umieszczono żuraw wodny. Nigdzie natomiast nie było żurawia do ładowania węgla, zawsze robiono to ręcznie.
Linie planowane.
W latach 20. planowano przedłużyć linię od Wojnowa aż do wsi Wola, przez którą przebiegała wąskotorowa linia o prześwicie szyn 600mm z Torunia do Sierpca (którą w 1937 roku przekuto na szerokość 1435 mm, obecnie to linia kolejowa nr 27). Planowano także wybudowanie linii biegnącej ze wsi Gorczeniczka (pomiędzy Radzikami Małymi a Łapinożem) do Jastrzębia z odgałęzieniami do Świedziebni i Dzierżna. Cukrownia jednak zrezygnowała z budowy obu linii z powodów finansowych.

</doc>
<doc id="1156469" url="https://pl.wikipedia.org/wiki?curid=1156469" title="Złoty wiek">
Złoty wiek



</doc>
<doc id="1156472" url="https://pl.wikipedia.org/wiki?curid=1156472" title="Zakochany Anioł">
Zakochany Anioł

Zakochany anioł – polska komedia romantyczna z 2005 roku. Film jest kontynuacją komedii "Anioł w Krakowie".
Fabuła.
Giordano, bohater "Anioła w Krakowie", czuje się w Krakowie jak u Pana Boga za piecem. Opiekuje się 10-letnim Karolem, synem zmarłej Hanki, przyjaźni się z Szajbuskiem i dzięki mocom wykonuje przynajmniej jeden dobry uczynek dziennie. Któregoś dnia Giordano traci moc i odkrywa swoją męską tożsamość, co doprowadza go do załamania nerwowego, po czym trafia do szpitala psychiatrycznego w Warszawie. Szajbusek z pomocą poznanego Lupina odbija Giordana. Gdy wracają do Krakowa, Giordano trafia na wizytę do psychoterapeutki Romy i zakochuje się w niej.
Nagrody.
2006:

</doc>
<doc id="1156474" url="https://pl.wikipedia.org/wiki?curid=1156474" title="Złoty Wiek">
Złoty Wiek



</doc>
<doc id="1156476" url="https://pl.wikipedia.org/wiki?curid=1156476" title="Osijek (stacja kolejowa)">
Osijek (stacja kolejowa)

Osijek – stacja kolejowa w Osijeku, w Chorwacji. Stacja posiada 2 perony.

</doc>
<doc id="1156490" url="https://pl.wikipedia.org/wiki?curid=1156490" title="Garrett Reisman">
Garrett Reisman

Garrett Erin Reisman (ur. 10 lutego 1968 w Morristown, New Jersey) – amerykański inżynier, astronauta, uczestnik dwóch lotów kosmicznych.

</doc>
<doc id="1156492" url="https://pl.wikipedia.org/wiki?curid=1156492" title="Tulipany (film)">
Tulipany (film)

Tulipany – polski dramat obyczajowy z 2005 roku w reżyserii Jacka Borcucha.
Fabuła.
Historia przyjaźni trzech 60-letnich mężczyzn, którzy pędząc przez życie nie zauważyli, że znaleźli się u jego kresu. Pewne okoliczności sprawią, że wizja nieuniknionego końca obudzi w nich refleksje. Przewartościują swoje życie, podejmą może ostatnie najważniejsze decyzje, zrealizują dotąd niezrealizowane cele. Sentymentalna nieco, ale zarazem optymistyczna opowieść o miłości do życia i o pogodzeniu się z przemijaniem. Tłem zdarzeń jest wyidealizowany świat najwyższych wartości.
Nagrody.
Polska Nagroda Filmowa:
Ścieżka dźwiękowa.
Muzyka z filmu „Tulipany” – muzykę do filmu skomponował Daniel Bloom, którego w nagraniach wsparło trio Leszka Możdżera. Wydawnictwo ukazało się 7 marca 2005 roku nakładem wytwórni muzycznej Warner Music Poland. Album dotarł do 18. miejsca polskiej listy przebojów OLiS.
1 lutego 2010 roku ukazało się wznowienie nagrań.

</doc>
<doc id="1156493" url="https://pl.wikipedia.org/wiki?curid=1156493" title="Stylizacja biblijna">
Stylizacja biblijna

Stylizacja biblijna – naśladowanie w ukształtowaniu warstwy językowej wypowiedzi cech i stylu Biblii. Jest to wpływ Biblii na język literatury pięknej.
Zjawisko to polega na:
Popularność Biblii w przekładzie ks. Jakuba Wujka z końca XVI wieku, wydawanej wielokrotnie w wiekach XVII-XIX, spowodowała, że do biblijnego stylu zalicza się również archaizmy („uźrzał”, „Biblije”, „zostawują”, „azali”, „zasię” itd.).
Oba rodzaje biblijnej stylizacji zwykle występują razem. Łączą się z naśladowaniem biblijnego literackiego gatunku: trenu, psalmu, pieśni, przypowieści, przysłowia, tekstu prorockiego.
Pisarze wykorzystują stylizację biblijną, by nadać dziełu powagi i dostojeństwa (Adam Mickiewicz „Księgi narodu i pielgrzymstwa polskiego”, Juliusz Słowacki „Anhelli”). Autor może też parodiować i wyśmiać czyjeś poglądy społeczno-polityczne (Julian Ursyn Niemcewicz wyśmiewa targowiczan w tzw. „Biblii targowickiej”), a także wywołać efekty komiczne poprzez kontrast powagi stylu biblijnego z błahą treścią.
Jednym z przejawów stylizacji jest naśladowanie rytmiki biblijnych wersetów. Podstawą hebrajskiej poezji jest werset, który posiada średniówkę, dzielącą całość na dwa, a czasem trzy, a nawet cztery stylistyczne człony. Każdy werset biblijny, mimo wewnętrznych pauz, stanowi jedną rytmiczną całość. Ponadto cechą charakterystyczną biblijnych wersetów – jak w poezji starożytnego Bliskiego Wschodu – jest paralelizm członów (np. w przekładzie „Psałterza” Czesława Miłosza zastosowano paralelizm synonimiczny, paralelizm antytetyczny i paralelizm syntetyczny).
Średniowieczny „Psałterz puławski” używa biblijnych wersetów, a już w renesansie zarzucono werset na rzecz prozy albo rymowanej horacjańskiej strofy. Dopiero Wespazjan Kochowski w swej „Psalmodii polskiej” odnowił wzorzec wersetu.
Współcześnie Czesław Miłosz wierny jest w przekładach Pisma Świętego biblijnym wersetom, natomiast Roman Brandstaetter nie docenia ich rytmiki i dowolnie rozczłonkowuje tłumaczone frazy.
Odmiennie niż w przekładach ksiąg świętych, w biblijnej stylizacji z reguły naśladuje się rytmikę biblijnych wersetów.

</doc>
<doc id="1156502" url="https://pl.wikipedia.org/wiki?curid=1156502" title="ACV Dorchester">
ACV Dorchester

ACV Dorchester – opancerzony wóz dowodzenia, konstrukcji brytyjskiej, z okresu II wojny światowej.
Historia.
Dowództwo brytyjskich wojsk pancernych szybko zauważyło potrzebę zapewnienia dowódcom, a także ich sztabom, odpowiednich warunków pracy. Rozwiązaniem było dostarczenie im specjalnych pojazdów z których mogliby oni, w sposób ciągły, dowodzić podległymi czołgami. Pierwsze modele wypróbowano już w latach 30. XX wieku. Oprócz specjalnych czołgów dowodzenia, prowadzono też próby ze znacznie od nich tańszymi - kołowymi opancerzonymi wozami dowodzenia. 
W 1937 zamówiono pierwszą serię liczącą 15 wozów. Zostały one zbudowane na podwoziu Moris CS9/LAC 4x4. W listopadzie 1939 podpisano następny kontrakt, na budowę nowej serii pojazdów. Zbudowano 21 wozów dowodzenia na podwoziu Lizard. Były one większe i obszerniejsze od poprzednika. Kilka wozów tego typu wysłano do Afryki. Liczba zbudowanych pojazdów była jednak ciągle niewspółmierna do potrzeb dowództw i sztabów ciągle powstających brygad i dywizji pancernych. 
W kwietniu 1940, Ministerstwo Wojny podpisało kontrakt na większą liczbę pojazdów montowanych na podwoziu AEC Matador 4x4. Był to standardowy pojazd używany jako ciągnik artyleryjski oraz podwozie działa samobieżnego Deacon. Miało ono być bazą do konstrukcji szeregu specjalistycznych odmian:
W późniejszym okresie zrezygnowano z koncepcji wozów saperskich i transportowych. Zdecydowano się na kontynuowanie produkcji pojazdów ACV. Pozostałe zbudowane już pojazdy zostały przebudowane do tego standardu.
Nowe wozy szybko zyskały sobie dużą popularność. Z powodu przestronności wnętrza, zostały nazwane Dorchester. Taką nazwę nosił znany londyński hotel.
Trzy egzemplarze zostały w Afryce zdobyte przez Niemców. Pod nazwą Mamut, były one używane przez sztab gen. E. Rommla.
Wersje produkcyjne.
Zewnętrznie obie wersje różniły się dodatkowym pojemnikiem z przodu kadłuba oraz większą długością.
Istniały również odmiany:
Każdy wóz posiadał stoły z odpowiednim oświetleniem oraz fotele do pracy sztabowej. Szafki na komplety map oraz maszyny szyfrujące. 
Część bocznej ściany można było otwierać i rozpinać tam namiotowy przedsionek.
Służba.
Według etatów brytyjskich, każda dywizja pancerna powinna posiadać co najmniej 15 wozów dowodzenia. 
Znalazły się one również w wyposażeniu PSZ, a przede wszystkim w 1 Dywizji Pancernej.

</doc>
<doc id="1156508" url="https://pl.wikipedia.org/wiki?curid=1156508" title="Dario Bonetti">
Dario Bonetti

Dario Bonetti (ur. 5 sierpnia 1961 w San Zeno Naviglio) – piłkarz włoski grający na pozycji środkowego obrońcy.
Kariera klubowa.
Bonetti rozpoczął piłkarską karierę w Brescii Calcio. W 1978 roku zadebiutował w jej barwach w Serie B i grał tam przez dwa sezony. W 1980 szwedzki trener Romy Nils Liedholm ściągnął go do swojego zespołu. W Serie A Dario zadebiutował 30 listopada w wygranym 3:1 meczu z Udinese Calcio. W pierwszym sezonie Bonetti częściej był rezerwowym, niż grał w pierwszej jedenastce, ale został zarówno wicemistrzem Włoch, jak i zdobywcą Pucharu Włoch. W 1982 roku natomiast zajął z Romą 3. miejsce w Serie A. Na sezon 1982/1983 Bonetti trafił do Sampdorii, ale już po roku powrócił do Rzymu. W 1984 roku po raz drugi wywalczył wicemistrzostwo Włoch i krajowy puchar. Dotarł też do finału Pucharu Mistrzów. W nim „giallorossi” trafili na Liverpool F.C. Po 120 minutach był wynik 1:1, jednak rzuty karne lepiej wykonywali piłkarze angielskiego klubu i to oni zdobyli puchar. W Romie Bonetti występował także w sezonach 1984/1985 i 1985/1986. W tym drugim powtórzył sukces z 1984 roku (wicemistrzostwo + Coppa Italia).
Latem 1986 Bonetti przeszedł do Milanu. Grał tam przez rok, głównie w pierwszym składzie, ale nie odniósł sukcesów. W 1987 roku został piłkarzem Hellas Werona. Dwukrotnie zajął z nim miejsca w środku tabeli i w 1989 roku ponownie zmienił barwy klubowe. Jego nowym zespołem został Juventus F.C. W 1990 roku zdobył swój kolejny Puchar Włoch, a także pierwszy i jedyny europejski puchar – Puchar UEFA (wystąpił w jednym z finałowych meczów z Fiorentiną). W sezonie 1991/1992 po raz drugi w karierze był zawodnikiem Sampdorii, z którą wywalczył Superpuchar Włoch. Karierę kończył w 1993 roku w SPAL Ferrara, z którym spadł do Serie C.
Kariera reprezentacyjna.
W reprezentacji Włoch Bonetti zadebiutował 8 października 1986 roku w wygranym 2:0 towarzyskim meczu z Grecją. Oprócz niego zaliczył także spotkanie ze Szwajcarią, wygrane 3:2.
Linki zewnętrzne.
Statystyki w bazie playerhistory.com

</doc>
<doc id="1156510" url="https://pl.wikipedia.org/wiki?curid=1156510" title="Vebjørn Rodal">
Vebjørn Rodal

Vebjørn Rodal (ur. 16 września 1972 w Rennebu) – norweski lekkoatleta, specjalizujący się w biegu na 800 metrów.
Wystąpił na w tej konkurencji igrzyskach olimpijskich w 1992 w Barcelonie, gdzie dotarł do półfinału, podobnie jak na mistrzostwach świata w 1993 w Stuttgarcie. Pierwszy medal na międzynarodowych zawodach zdobył na mistrzostwach Europy w 1994 w Helsinkach, gdzie zajął 2. miejsce w biegu na 800 metrów, przegrywając jedynie z Andreą Benvenutim z Włoch, a wyprzedzając Hiszpana Tomása de Teresę. Został brązowym medalistą na tym dystansie na Mistrzostwach Świata w 1995 w Göteborgu, za reprezentującym Danię Wilsonem Kipketerem i Arthémonem Hatungimaną z Burundi.
Na igrzyskach olimpijskich w Atlancie w 1996 zdobył złoty medal, wyprzedzając Hezekiéla Sepenga z Południowej Afryki i Freda Onyanchę z Kenii oraz ustanowił swój rekord życiowy (1:42,58), który był wówczas również rekordem olimpijskim. Zwycięzca superligi pucharu Europy w 1997. Na mistrzostwach świata w 1997 w Atenach zajął 5. miejsce. Podczas halowych mistrzostw Europy w 1998 w Walencji zdobył brązowy medal, za Nilsem Schumannem z Niemiec i Marko Koersem z Holandii. Na mistrzostwach świata w 1999 w Sewilli odpadł w eliminacjach, a na igrzyskach olimpijskich w 2000 w Sydney w półfinale. 
Sześciokrotnie był mistrzem Norwegii w biegu na 800 metrów (1992, 1996, 1997, 1999, 2000, 2002) oraz dwukrotnie w biegu na 1500 metrów (1995 i 1997). W 1994 został halowym mistrzem kraju w biegu na 400 metrów. W 1996 został wybrany Sportowcem Roku w Norwegii.

</doc>
<doc id="1156512" url="https://pl.wikipedia.org/wiki?curid=1156512" title="Zerwany">
Zerwany

Zerwany – polski dramat z 2003 roku. Zdjęcia do filmu powstały w Łodzi od marca do maja 2002.
Fabuła.
Historia chłopca, który miota się pomiędzy domem dziecka, rodziną zastępczą i zakładem poprawczym, przeżywając w każdym z tych miejsc próbę charakteru i siły. Na początku postrzegamy jego los jak prawdziwe piekło na ziemi, jednak z czasem reżyser wprowadza elementy czarnego humoru, codziennego absurdu. W ten sposób pogłębia przepaść pomiędzy tym co okrutne a tym, co zwyczajne.
Nagrody.
2004:
2005:

</doc>
<doc id="1156514" url="https://pl.wikipedia.org/wiki?curid=1156514" title="Związek Pisarzy ZSRR">
Związek Pisarzy ZSRR

Związek Pisarzy ZSRR (ros. "Союз писателей СССР") – związek zawodowych pisarzy w Związku Socjalistycznych Republik Radzieckich, działał w latach 1934–1991.
Powstał w 1934 w wyniku decyzji KC WKP(b) z 1932, na miejsce takich organizacji jak LEF, RAPP, Proletkult, WOAPP i in. Po upadku ZSRR podzielił się na części, w tym w Rosji dwie – Związek Pisarzy Rosji i Związek Pisarzy Rosyjskich.

</doc>
<doc id="1156524" url="https://pl.wikipedia.org/wiki?curid=1156524" title="Crazy Loop">
Crazy Loop



</doc>
<doc id="1156526" url="https://pl.wikipedia.org/wiki?curid=1156526" title="Obwód władimirski">
Obwód władimirski



</doc>
<doc id="1156528" url="https://pl.wikipedia.org/wiki?curid=1156528" title="Bomba Mark 13/18">
Bomba Mark 13/18

Mark 13/18 – brytyjska bomba kierowana naprowadzana na cel podświetlony laserem.
Bomba Mark 13/18 została skonstruowana w drugiej połowie lat 70., dzięki współpracy brytyjskiej firmy Portsmuth Aviation Ltd. i amerykańskiej Texas Instruments. Jest to połączenie brytyjskiej bomby burzącej MC 1000 wagomiaru 1000 funtów i zmodyfikowanego układu naprowadzania i usterzenia bomby GBU-10. Do przenoszenia bomb Mark 13/18 przystosowane były samoloty Panavia Tornado, SEPECAT Jaguar i Hawker Siddeley Harrier.
Po raz pierwszy bomby Mark 13/18 zostały użyte w czasie wojny o Falklandy-Malwiny podczas której samoloty Harrier zrzuciły kilka bomb tego typu na cele podświetlone przez obserwatorów na ziemi. Ponownie bomby Mark 13/18 zostały użyte podczas operacji "Desert Storm" przez samoloty Tornado. Ponieważ samoloty te nie były zintegrowane z odpowiednimi zasobnikami umożliwiającymi podświetlanie celów ataków dokonywały zespoły złożone z samolotów Tornado (przenoszących bomby) i Blackburn Buccaneer (podświetlających cele przy pomocy zasobników Pave Spike).
Pod koniec lat 80. bomby Mark 13/18 zostały zastąpione przez zmodyfikowana według brytyjskich wymagań bomby GBU-24A/B

</doc>
<doc id="1156533" url="https://pl.wikipedia.org/wiki?curid=1156533" title="Ubu Król (film 2003)">
Ubu Król (film 2003)

Ubu Król – polski fabularny komediodramat z 2004 w reżyserii Piotra Szulkina, adaptacja dramatu "Ubu Król czyli Polacy" (1888) Alfreda Jarry’ego; w rolach głównych wystąpili Jan Peszek (Ubu) i Katarzyna Figura (Ubica).
Zdjęcia do filmu realizowano od 27 maja do 27 czerwca 2003 w Warszawie.
Fabuła.
Ubu, schlebiając szumowinom i podlizując się ludziom wpływowym, w krwawy sposób przejmuje władzę w państwie pod hasłami walki o wolność i demokrację. Jego głupie i okrutne rządy podporządkowane są tylko jednemu celowi – nabiciu własnej kiesy. Wprowadzane reformy są absurdalne, obywatele biednieją, zaś skarb państwa okazuje się pusty. Ubu, otoczony pochlebcami, wzmaga terror. Podjudzony przez ambasadorów obcych mocarstw wyrusza na wojnę z rosyjskim carem. Wyprawa kończy się klęską. Car z wojskiem wkracza do stolicy, gorąco powitany przez ambasadorów i umiarkowanie przez społeczeństwo, a Ubu z żoną ucieka do Francji. Na końcu filmu wskutek przypadku korona królewska dostaje się w ręce niewidomej kwiaciarki, którą naród ogłasza królową, ku zdumieniu cara, dworu i ambasadorów. Nowa królowa postanawia proklamować republikę.
Nagrody.
2003:
2005:

</doc>
<doc id="1156536" url="https://pl.wikipedia.org/wiki?curid=1156536" title="Wietrznik (wzgórze)">
Wietrznik (wzgórze)

Wietrznik (324 m) – wzgórze wznoszące się od północno-zachodniej strony nad Łączkami Kobylańskimi. Stanowi orograficznie prawe zbocza wylotu Doliny Będkowskiej. Jego północno-wschodnie stoki opadają do wąwozu będącego bocznym odgałęzieniem tej doliny. Wietrznik jest w większości porośnięty lasem, ale na jego południowych i zachodnich zboczach są spore obszary pól uprawnych. Na szczycie znajduje się znak geodezyjny. W Dolinie Będkowskiej, w dolnej części południowo-wschodnich zboczy Wietrznika, tuż nad domami Łączek Kobylańskich wznosi się skała Wietrznik. Na wzgórzu znajdują się trzy obiekty jaskiniowe: Górny Okap w Wietrzniku, Schron w Małym Wietrzniku, Szczelina w Wietrzniku.
Wietrznik znajduje się na Wyżynie Olkuskiej będącej częścią Wyżyny Krakowsko-Częstochowskiej.

</doc>
<doc id="1156539" url="https://pl.wikipedia.org/wiki?curid=1156539" title="Park Narodowy Mieszczera">
Park Narodowy Mieszczera



</doc>
<doc id="1156543" url="https://pl.wikipedia.org/wiki?curid=1156543" title="2lor En Moi">
2lor En Moi

2lor En Moi – najnowszy album studyjny Lorie. Premiera miała miejsce 26 listopada 2007 r. Płyta zawiera piosenki z gatunku Pop\Dance

</doc>
<doc id="1156544" url="https://pl.wikipedia.org/wiki?curid=1156544" title="AEC ACV Dorchester">
AEC ACV Dorchester



</doc>
<doc id="1156547" url="https://pl.wikipedia.org/wiki?curid=1156547" title="Grzybowa Góra (427 m)">
Grzybowa Góra (427 m)

Grzybowa Góra (427 m) – wzniesienie na Wyżynie Olkuskiej pomiędzy Doliną Szklarki i Doliną Będkowską. Stoki zachodnie opadają do doliny potoku Szklarka, wschodnie do doliny Będkówki, północne do wąwozu Przecówki, południowe do wąwozu oddzielającego Grzybową Górę od Wietrznika.
Grzybową Górę niemal całkowicie porasta las sosnowo-grabowy z domieszką brzozy. Istnieją na niej jeszcze 3 polany. W stokach wschodnich (w Dolinie Będkowskiej) wznosi się wapienna skała Rybna Płyta.

</doc>
<doc id="1156550" url="https://pl.wikipedia.org/wiki?curid=1156550" title="Hitchhiker 1">
Hitchhiker 1

Hitchhiker 1 – amerykański satelita wywiadu elektronicznego (zbieranie informacji o radarach), typu P-11. Satelita serii Subsatellite Ferret (SSF). Drugorzędnym celem misji były badania naukowe promieniowania korpuskularnego oraz pomiary sztucznie wywołanego rozpadu promieniotwórczego. Wyniesiony z satelitą Corona 66. Hitchhiker 1 do tej pory pozostaje na orbicie okołoziemskiej.

</doc>
<doc id="1156553" url="https://pl.wikipedia.org/wiki?curid=1156553" title="1708 w literaturze">
1708 w literaturze



</doc>
<doc id="1156557" url="https://pl.wikipedia.org/wiki?curid=1156557" title="Perłówka jednokwiatowa">
Perłówka jednokwiatowa

Perłówka jednokwiatowa ("Melica uniflora") – gatunek byliny należący do rodziny wiechlinowatych. Występuje w Azji i Europie na obszarach o klimacie oceanicznym. W Polsce gatunek rzadki.
Biologia i ekologia.
Rośnie w lasach liściastych, najczęściej bukowych, rzadziej na obrzeżach zarośli, w zbiorowiskach okrajkowych. Jest geofitem i hemikryptofitem. Kwiaty ma wiatropylne. Preferuje podłoża o żyznej próchnicznej glebie. W klasyfikacji zbiorowisk roślinnych gatunek charakterystyczny dla związku lasów bukowych ("All." "Fagion") oraz dla żyznej buczyny niżowej ("Galio odorati-Fagetum"). Jest podstawową rośliną żywicielską dla motyla "Elachista compsa".
Zmienność.
Tworzy mieszańce z perłówką zwisłą ("Melica nutans") i kolorową ("Melica picta").

</doc>
<doc id="1156558" url="https://pl.wikipedia.org/wiki?curid=1156558" title="Jurczyce (Wszemiłowice)">
Jurczyce (Wszemiłowice)

Jurczyce – przysiółek należący do wsi Wszemiłowice położonej w Polsce, w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość administracyjnie należała do województwa wrocławskiego.

</doc>
<doc id="1156567" url="https://pl.wikipedia.org/wiki?curid=1156567" title="Gniewoszów (powiat wrocławski)">
Gniewoszów (powiat wrocławski)

Gniewoszów – osada w Polsce, położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość administracyjnie należała do województwa wrocławskiego.

</doc>
<doc id="1156573" url="https://pl.wikipedia.org/wiki?curid=1156573" title="Harmageddon">
Harmageddon



</doc>
<doc id="1156574" url="https://pl.wikipedia.org/wiki?curid=1156574" title="Żurek (film)">
Żurek (film)

Żurek – polski dramat filmowy z 2003 roku, powstały na podstawie opowiadania Olgi Tokarczuk.
Fabuła.
W małym, prowincjonalnym miasteczku żyje Halina z upośledzoną nastoletnią córką Iwoną. Jej mąż popełnił samobójstwo, rzucając się pod pędzący pociąg. Iwonka rodzi dziecko, ale nie chce powiedzieć, kto jest ojcem. Matka, przysięgając na grobie męża, że przed Wigilią ochrzci dziecko, nadając mu imię ojca, wszczyna poszukiwania.
Nagrody.
2003:
2004:
2005:

</doc>
<doc id="1156576" url="https://pl.wikipedia.org/wiki?curid=1156576" title="1709 w literaturze">
1709 w literaturze



</doc>
<doc id="1156580" url="https://pl.wikipedia.org/wiki?curid=1156580" title="KAB-1500Ł">
KAB-1500Ł

KAB-1500Ł () – radziecka bomba kierowana naprowadzająca się na cel podświetlony laserem, istniejąca w wariantach Ł-F i Ł-Pr. Wykorzystuje wiatraczkowy koordynator celu typu 27N i ma konstrukcję zbliżoną do innych sowieckich bomb kierowanych o masie 1500 kg. 
Bomba wersji KAB-1500Ł-Pr jest przeciwbetonowa.

</doc>
<doc id="1156589" url="https://pl.wikipedia.org/wiki?curid=1156589" title="Jaskinia Żarska">
Jaskinia Żarska

Jaskinia Żarska, Schronisko Żarskie Duże lub Zimna Grota Żarska – jaskinia między południowymi krańcami wsi Żary i północnymi wsi Dubie w województwie małopolskim. Znajduje się w Wąwozie Żarskim w obrębie rezerwatu przyrody Dolina Racławki. Pod względem geograficznym jest to Dolina Racławki na Wyżynie Olkuskiej w obrębie Wyżyny Krakowsko-Częstochowskiej. Do jaskini prowadzi ścieżka edukacyjna.
Opis jaskini.
Jaskinia znajduje się w lesie zwanym Lasem Pisarskim w grupie skał o długości około 60 m. W tej samej grupie skał znajdują się jeszcze kilka jaskiń i schronisk: Jaskinia Żarska Górna, Schronisko Żarskie Pierwsze, Schronisko Żarskie Drugie, Schronisko Żarskie Trzecie, Schronisko Żarskie Czwarte i Schronisko Żarskie Małe. Nad dnem wąwozu znajduje się Jaskinia bez Nazwy. 
Długość jaskini wynosi 143 m, ale cała jaskinia składa się niemal wyłącznie z dużej i niskiej sali o wymiarach 14 × 16 m. Przez Kazimierza Kowalskiego była uważana za schronisko. Oprócz głównej sali posiada jednak krótkie, ciemne i ślepo zakończone korytarze. Do jej wnętrza prowadzą szerokie otwory, zatarasowane wielkimi blokami skalnymi.Jaskinia powstała na powierzchni styku ławicy nachylonej w głąb masywu skalnego. Szata naciekowa jest skąpa, zawiera tylko żebra i niewielkie stalaktyty. Namulisko gliniaste, przy wejściu do jaskini pokryte grubą warstwą liści.
Historia poznania i eksploracji.
Miejscowej ludności jaskinia znana była od dawna. W piśmiennictwie pierwsza wzmianka o niej pochodzi z roku 1878. W roku 1879 prowadzono tutaj badania, przekopując namulisko. Na południowym końcu sali wybrano dół o średnicy ok. 1,5 m i głębokości 2 m. Znaleziono 10-centymetrowej grubości warstwę węgla drzewnego i kawałki ceramiki, prawdopodobnie średniowiecznej. W 2008 r. duży fragment ceramiki znaleziono również w jednym z bocznych korytarzy i we wnękach sali. Znaleziono także wyroby krzemienne, a w jednej z wnęk róg tura. W 2011 r. archeolodzy znów w jaskini rozpoczęli badania. Wykonano wykop badawczy na tarasie przed jaskinią i przesiewano namulisko sali. Stwierdzono istnienie kilku poziomów osadniczych, najstarszy z okresu neolitu, następne z okresu kultury przeworskiej, okresu średniowiecznego i nowożytnego. Znaleziono duże ilości fragmentów ceramiki, kości zwierzęce i jeden krąg ludzki. Były to tylko badania rekonesansowe, można przypuszczać, że w jaskini tej jeszcze wiele jest do odkrycia.
Na początku XXI wieku grotołazi rozpoczęli odgruzowywanie bocznych korytarzy. Po raz pierwszy jaskinię zinwentaryzował K. Kowalski w 1946 r. Najnowszą dokumentację opracowali w 2008 r. M. Szelerewicz, A. Górny, A. Kurek i M. Pruc. Plan jaskini opracował M. Szelerewicz.

</doc>
<doc id="1156591" url="https://pl.wikipedia.org/wiki?curid=1156591" title="KAB-1500Ł-Pr">
KAB-1500Ł-Pr



</doc>
<doc id="1156601" url="https://pl.wikipedia.org/wiki?curid=1156601" title="Książę Neapolu (bizantyński)">
Książę Neapolu (bizantyński)

Książę Neapolu – dowódca wojskowy ("ducatus Neapolitanus") bizantyńskiej placówki we Włoszech, jednej z niewielu, które pozostały po przybyciu Longobardów i Saracenów.
W 661 cesarz Konstans II, bardzo zainteresowany sprawami południowych Włoch (przeniósł stolicę do Syrakuz), mianował neapolitańczyka zwanego Basil jako "dux" lub "magister militum". Potem linia książąt, często niezależnych i dziedzicznych od połowy IX wieku, rządziła do przybycia Normanów, nowego zagrożenia, którego nie przetrwali. Trzydziesty dziewiąty i ostatni książę, Sergiusz VII, poddał swe miasto królowi Rogerowi II w 1137.

</doc>
<doc id="1156608" url="https://pl.wikipedia.org/wiki?curid=1156608" title="Guillaume de Court">
Guillaume de Court

Guillaume de Court (zm. 12 czerwca 1361) − francuski kardynał.
Życiorys.
W młodości wstąpił do zakonu cystersów i studiował teologię na uniwersytecie paryskim, uzyskując tytuł najpierw doktora, a potem magistra. Został opatem rodzimego klasztoru w Boulbonne, a następnie biskupem Nîmes (3 kwietnia 1337 − 3 grudnia 1337) i Albi (3 grudnia 1337 − 18 grudnia 1338). Na konsystorzu 18 grudnia 1338 w Awinionie Benedykt XII mianował go kardynałem prezbiterem kościoła Santi Quatro Coronati. W latach 1340-1346 uczestniczył w procesie Nicolasa d'Autrecourt. Uczestniczył w konklawe 1342. Nowy papież Klemens VI wysłał go jako legata do Lombardii, gdzie przebywał od października 1342 do października 1343. 31 maja 1348 wybrano go na stanowisko kamerlinga Św. Kolegium Kardynałów. W czerwcu 1349 został kardynałem protoprezbiterem, co uprawniło go do objęcia pierwszej wakującej diecezji suburbikarnej. 18 grudnia 1350 awansował do rangi kardynała biskupa Tusculum. Brał udział w konklawe 1352. Zmarł w wyniku epidemii dżumy w Awinionie.

</doc>
<doc id="1156610" url="https://pl.wikipedia.org/wiki?curid=1156610" title="Pół serio">
Pół serio

Pół serio – polski film fabularny (komedia) z 2000 roku w reżyserii Tomasza Koneckiego.
Fabuła.
Do znanego producenta trafia trzech młodych filmowców: reżyser, scenarzysta i operator, którzy chcą nakręcić film. Początkowo ma to być "Romeo i Julia" w wersji emerytalnej, ale producent serwuje im swoje wizjonerskie pomysły, by film stał się kasowym hitem. Film jest zabawą w kino. Parodiuje styl filmów Bergmana, Allena, Kieślowskiego, Lucasa, Machulskiego, Ślesickiego.
Nagrody.
2000:
2001:
2002:
nominacje do Orła:

</doc>
<doc id="1156615" url="https://pl.wikipedia.org/wiki?curid=1156615" title="BGL-250">
BGL-250

BGL-250 – francuska bomba kierowana naprowadzana na cel podświetlony laserem opracowana w latach 80. Jako część bojową wykorzystano bombę burzącą typu 25C.

</doc>
<doc id="1156618" url="https://pl.wikipedia.org/wiki?curid=1156618" title="Nerpa">
Nerpa

Nerpa ("Pusa") – rodzaj morskiego ssaka z rodziny fokowatych (Phocidae).
Zasięg występowania.
Rodzaj obejmuje gatunki występujące u wybrzeży Morza Kaspijskiego, Oceanu Arktycznego i jeziora Bajkał. 
Morfologia.
Długość ciała 110–160 cm; masa ciała 50–90 kg; nowo narodzone nerpy mierzą 60–80 cm o ciężarze 4–5,5 kg. 
Systematyka.
Podział systematyczny.
Różnice pomiędzy przedstawicielami rodzajów "Pusa", "Phoca" i "Halichoerus" są tak nieznaczne, że zdaniem naukowców z Uniwersytetu Alberta te trzy rodzaje powinny być połączone jako "Phoca". Do rodzaju należą następujące gatunki:

</doc>
<doc id="1156622" url="https://pl.wikipedia.org/wiki?curid=1156622" title="BGL-400">
BGL-400

BGL-400 – francuska bomba kierowana naprowadzana na cel podświetlony laserem opracowana w latach 80. Jako część bojową wykorzystano bombę burzącą typu 400C. Armée de l’air zamówiły ok. 500 sztuk bomb BGL-400. Są one przenoszone przez samoloty SEPECAT Jaguar i Mirage 2000D. Do podświetlania celów służy zasobnik ATLIS II. 

</doc>
<doc id="1156623" url="https://pl.wikipedia.org/wiki?curid=1156623" title="Racławka (dopływ Rudawy)">
Racławka (dopływ Rudawy)

Racławka ("Czubrówka") – potok, dopływ Rudawy o długości 16,52 km. Cała jego zlewnia znajduje się na Wyżynie Krakowsko-Częstochowskiej, w powiecie krakowskim w województwie małopolskim.
Racławka powstaje w północnej części wsi Czubrowice (na północ od przysiółka "Górka") z połączenia licznych potoków rozlewiskowych wypływających z krasowego źródła o nazwie Źródło Czubrówki. Rzeka płynie południkowo dnem Doliny Czubrówki w Parku Krajobrazowym Dolinki Krakowskie na Wyżynie Olkuskiej. Zasilana po drodze licznymi źródłami i potokami, przepływa przez Czubrowice, a następnie przez Racławice. Na tzw. Czerwonym Brzegu na granicy wsi Racławice (południowa część) i Paczółtowice (zachodnia część nazywana "Wzdólem") wpływa do Doliny Racławki i płynie jej dnem. W Dubiu łączy się z potokiem Szklarką płynącym z północnego wschodu (z Doliny Szklarki).
Na niektórych mapach odcinek Racławki od ujścia Szklarki do ujścia Krzeszówki nazywany jest Rudawką. Na mapach sprzed 1914 Racławka nazywana była też Wzdólskim Potokiem.

</doc>
<doc id="1156631" url="https://pl.wikipedia.org/wiki?curid=1156631" title="BGL-1000">
BGL-1000

BGL-1000 – francuska bomba kierowana naprowadzana na cel podświetlony laserem opracowana w latach 80. Jako część bojową wykorzystano bombę burzącą. Armée de l’air zamówiły ok. 100 sztuk bomb BGL-1000. Są one przenoszone przez samoloty SEPECAT Jaguar i Mirage 2000D. Do podświetlania celów służy zasobnik ATLIS II. 

</doc>
<doc id="1156633" url="https://pl.wikipedia.org/wiki?curid=1156633" title="Mama na obcasach">
Mama na obcasach

Mama na obcasach (tytuł oryginalny "Raising Helen") – amerykański film fabularny z 2004 roku w reżyserii Garry’ego Marshalla.
Opis fabuły.
Helen jest wiodącą szalone życie młodą kobietą. Jednak jej życie diametralnie się zmienia po śmierci najstarszej siostry i szwagra. Dziewczyna ma się zaopiekować trójką ich dzieci. Z początku nienawidzi dzieciaków ponieważ przez nich straciła wolność i pracę, którą tak kochała. Ale z czasem zaczyna traktować siostrzeńców jak swoje własne dzieci. A na horyzoncie pojawia się przystojny pastor Dan, który pomaga jej spojrzeć na swoje życie z innej perspektywy.

</doc>
<doc id="1156637" url="https://pl.wikipedia.org/wiki?curid=1156637" title="Bazyli (książę Neapolu)">
Bazyli (książę Neapolu)

Bazyli pierwszy książę Neapolu w latach 661-666. 
Urodzony w Neapolu żołnierz bizantyjski, mianowany przez cesarza Konstansa II jako "dux Campaniae" w 661.

</doc>
<doc id="1156638" url="https://pl.wikipedia.org/wiki?curid=1156638" title="Rupa Goswamin">
Rupa Goswamin

Rupa Goswamin (ur. 1489 w Dźoszohor, zm. w 1564 we Vrindavanie) – święty i jeden z najważniejszych teologów gaudija wisznuizmu, guru, poeta i filozof. Jeden z przywódców grupy Sześciu Goswaminów. Uznawany za inkarnację Rupy Mandżariego – pasterza bydła i wiecznego sługi Kryszny.
Życiorys.
Urodził się w sławnej rodzinie bramińskiej (która wydała wielu władców i wybitnych guru), pochodzącej z Karnataki. Jego ojcem był Mukunda, a braćmi: Sanatana Goswamin i Śriwallabha – ojciec Dźiwy Goswamiego. Studiował retorykę, sanskryt, język perski i język arabski w Sakurma. Ze względu na jego wybitne zdolności zmuszono go wraz z bratem Sanataną do pracy w rządzie muzułmańskiego sułtana Bengalu Aluddina Hussajna Szacha, za co obaj bracia zostali wykluczeni z ortodoksyjnej kasty barmińskiej "Gauda". Rupa został pierwszym sekretarzem Szacha ("dabir khas"), a Sanatana ministrem skarbu ("sakara mallika").
W 1514 w Ramakeli, gdzie mieszkali Rupa i Sanatana, po raz pierwszy spotkali Ćajtanję Mahaprabhu. To spotkanie całkowicie odmieniło życie Rupy. Idąc za przykładem Ćajtanji (uznawanego za awatarę Najwyższej Osoby Boga- Kryszny), Rupa postanowił wyrzec się kariery i poświęcić życie służbie Bogu. Wraz z bratem Śriwallabhą załadował cały majątek na dwa statki i rozdał go biednym w Jessore. W tym czasie Sanatana został przez sułtana uwięziony a Rupa wykorzystał resztki majątku na zorganizowanie jego ucieczki z więzienia. Razem wyjechali do Varanasi i Vrindavanu, a następnie do Prajagi (obecny Allahabad), gdzie spotkali Ćajtanję. Tam Ćajtanja przekazał im zasady gaudija wisznuizmu i wysłał do Vrindavanu z podwójną misją: nauczania oraz odbudowania miejsc kultu Kryszny i Radhy, zniszczonych przez muzułmańskich najeźdźców. Później Rupa przeniósł się do Puri do świątyni Dźagannatha (przebywał tam wówczas Ćajtanja), gdzie dał się poznać jako wybitny teolog i poeta – twórca mistycznych poematów ku czci Kryszny. Od tamtej pory Rupa jest uznawany za najwierniejszego ucznia Ćajtanji i założyciela linii „najczystszych wyznawców” nauk Ćajtanji, zwanych "Rupanugas" (następcy Rupy).
Następnie Rupa wrócił do Vrindavanu, gdzie wraz z Sanataną spędził resztę życia. Obaj zyskali sławę świętych ascetów. Odnowili wiele miejsc kultu Kryszny, odnaleźli starożytny posąg Gowindy – dzieło prawnuka Kryszny – Maharadży Wadżranabhy. Ich najbliższymi współpracownikami byli: Lokanatha Goswamin, Bhugarbha Goswamin, Gopala Bhatta Goswamin, Raghunatha Bhatta Goswamin i Raghunatha dasa Goswamin. Dołączył do nich bratanek – Dżiwa Goswami, który przyjął od Rupy inicjację. Rupa został pochowany obok świątyni "Radha-Damodara" we Vrindavanie.

</doc>
<doc id="1156639" url="https://pl.wikipedia.org/wiki?curid=1156639" title="Sirusho">
Sirusho

Sirusho (orm. Սիրուշո), właśc. Siranusz Harutjunjan (orm. Սիրանուշ Հարությունյան; ur. 7 stycznia 1987 w Erywaniu) – ormiańska piosenkarka, wykonująca muzykę z pogranicza popu, R&amp;B i ormiańskiemu folku.
Rozpoczęła karierę muzyczną w 1995, gdzie śpiewała dla ormiańskiej diaspory w Kanadzie. Mając 10 lat, zwyciężyła w Konkursie dla Młodych Talentów. Wydała pięć albumów studyjnych: "Sirusho" (2000), "Sheram" (2005), "Hima" (2008), "Havatum em" (2010) i "Armat" (2016).
Laureatka czterech Armenian National Music Awards. Zdobywczyni czwartego miejsca dla Armenii w 53. Konkursie Piosenki Eurowizji (2008).
Wczesne lata.
Urodziła się 7 stycznia 1987 w Erywaniu, jest córką aktora i reżysera Hraczji Harutjunjany’ego i wokalistki Sjuzan Margarjan. Zaczęła śpiewać w wieku dwóch lat, a jako siedmiolatka napisała pierwsze autorskie utwory.
W 2004 ukończyła Khachik Dashtents School #114 w Erywaniu, zaczęła także naukę gry na fortepianie w szkole muzycznej w Sayat-Nova oraz studia na wydziale stosunków międzynarodowych na Państwowym Uniwersytecie w Erywaniu.
Kariera.
W wieku dziewięciu lat wygrała konkurs młodych talentów, w kolejnych miesiącach brała udział w wielu konkursach muzycznych. W 2000 wydała debiutancki album studyjny, zatytułowany po prostu "Sirusho".
W 2004 zaśpiewała gościnnie w projekcie Krista Manarjana "The Starry Night Songbook", który został nagrodzony statuetką podczas gali Armenian Music Awards w kategorii "najlepszy album twórcy zaśpiewany przez innych wokalistów". Po występach w repertuarze popowym i soulowym zaczęła pracę nad materiałem zachowanym w stylistyce folkowym. W 2005 wydała drugi album studyjny pt. "Szeram", który promowała singlem „Szo'ro'ra”, a także odebrała trzy Armenian National Music Awards (ANMA) za wygraną w kategoriach: „najlepszy album roku”, „najlepsza wykonawczyni” i „przyszłość muzyki ormiańskiej”.
W 2006 napisała utwór „Mez woczincz czi bażani”, dedykowany zmarłej, bliskiej Sirusho piosenkarce Warduhi Wardanjani. Otrzymała też nagrodę dla najlepszej wokalistki roku na gali Annual Armenian-Russian Diaspora Music Awards w Moskwie. W 2007 wydała trzeci album studyjny pt. "Hima". W międzyczasie została okrzyknięta „wokalistką roku” na gali wręczenia ormiańskich nagród muzycznych (ANMA).
W listopadzie 2007 została ogłoszona reprezentantką Armenii w 53. Konkursie Piosenki Eurowizji organizowanym w Belgradzie. 9 marca wystąpiła w koncercie eliminacyjnym, podczas którego wyłoniona została jej konkursowa piosenka; w trakcie widowiska zaśpiewała cztery utwory – „Strong”, „Can’t Control It”, „I Still Breathe” i „Qélé, Qélé”, który zdobył największe poparcie telewidzów i jurorów. W maju pomyślnie przeszła przez półfinał Eurowizji i awansowała do finału, w którym zajęła czwarte miejsce, zdobywszy 199 punktów, uzyskując tym samym najwyższe miejsce w historii startów Armenii w konkursie. Po finale konkursu otrzymała Nagrodę Fanów im. Marcela Bezençona, przyznawaną przez szwedzki portal "Gylleneskor.se".
W kwietniu 2009 zaprezentowała piosenki greckojęzyczny utwór w swojej karierze – „Erotas”, który napisali Hayko i Natalia Germanu. Piosenkę zaśpiewała premierowo w kwietniu podczas ceremonii wręczenia Tashir Armenian Awards w Salonikach. W maju podała wyniki ormiańskiego głosowania w finale 54. Konkursu Piosenki Eurowizji, a w trakcie łączenia na żywo wywołała skandal, prezentując zdjęcie monumentu Tatik u Papik, który jest jednym z powodów spięć politycznych między Armenią a Azerbejdżanem. W tym czasie wydała też utwór „Time to Pray”, który nagrała wraz z Boazem Maudą i Jeleną Tomašević, reprezentantami Izraela i Serbii w 53. Konkursie Piosenki Eurowizji. Autorami piosenki, nawołującej do pokoju na świecie, byli Mauda oraz Szimon Peres, prezydent Izraela oraz Laureat Pokojowej Nagrody Nobla z 1994.
W lutym 2010 wystąpiła gościnnie z singlem „Havatum em” w finale ormiańskich eliminacji do 55. Konkursu Piosenki Eurowizji. Początkowo napisała piosenkę z myślą o innym artyście, jednak postanowiła dołączyć utwór do własnego repertuaru. Pod koniec miesiąca wystąpiła jako gość specjalny maltańskich selekcji eurowizyjnych, wzięła też udział w corocznej akcji charytatywnej w kraju. Latem 2010 wydała czwarty album studyjny, również zatytułowany "Havatum em". Album promowała singlami „Erotas”, „Time to Pray”, utworami z krajowych eliminacji do Eurowizji 2008 („Strong”, „Can’t Control It” i „I Still Breathe”) oraz tytułowym.
We wrześniu 2010 opublikowała utwór „I Like It”, którym zapowiadał kolejny album. W grudniu 2011 wystąpiła gościnnie z remiksem utworu „Qélé, Qélé” w finale 9. Konkursu Piosenki Eurowizji dla Dzieci organizowanym w Erywaniu. W grudniu 2012 opublikowała singiel „PreGomesh”, inspirowany ormiańską kompozycją folkową „Lorva gutanerg” Komitasa Wardapeta. W październiku 2013 nagrała utwór „See” we współpracy z Sakisem Ruwasem oraz znalazła się w rankingu "6 nieamerykańskich idoli" przygotowanym przez amerykański magazyn „W”. W 2014 otrzymała nominację do nagród World Music Award w trzech kategoriach: „najlepsza ormiańska piosenkarka”, „najlepszy ormiański utwór” i „najlepszy ormiański teledysk”. W listopadzie opublikowała własną wersję piosenki Harouta Pamboukjiana „Tariner”, którą nagrała razem z artystą, a także zagrała koncert w Nokia Theatre w Los Angeles. W 2015 wydała singiel „Kga mi or”, który napisała z okazji 100. rocznicy ludobójstwa Ormian. Utwór umieściła na piątym albumie studyjnym pt. "Armat", który wydała 28 października 2016.
Życie prywatne.
6 czerwca 2009 poślubiła Lewona Koczariana, syna Roberta Koczariana. W lipcu 2014 urodziła pierwsze dziecko.

</doc>
<doc id="1156641" url="https://pl.wikipedia.org/wiki?curid=1156641" title="BGL-1000 ARCOLE">
BGL-1000 ARCOLE

BGL-1000 - francuska bomba kierowana naprowadzana na cel podświetlony laserem opracowana w latach 80. Jako część bojową wykorzystano specjalnie opracowaną bombę przeciwbetonową.

</doc>
<doc id="1156644" url="https://pl.wikipedia.org/wiki?curid=1156644" title="Turcaret">
Turcaret

Turcaret ("Turcaret ou le Finacier", "Turccaret czyli Finansista") – komedia teatralna francuskiego pisarza Alaina-Renégo Lesage'a wystawiona 14 lutego roku 1709 w Paryżu. Była ona satyrą na finansistów francuskich. Wywołała oburzenie na dworze. Lesage uważał, że ludzie dzierżawiący od państwa podatki (Ferme générale), są bezlitosnymi chciwcami żądnymi zysku. Gorycz pisarza wywoływały też skutki głodu roku 1709.
Postać Turcareta, to postać chciwca ubiegającego się o względy kobiet z arystokracji. Turcaret jest w najwyższym stopniu bezczelny i karykaturalnie nieludzki.
Cytat z dzieła: "..."ludzki, ludzki! Więc po kiegoż licha bierze się do finansów! Za ludzki, za ludzki!"..."

</doc>
<doc id="1156645" url="https://pl.wikipedia.org/wiki?curid=1156645" title="Jan I (książę Neapolu)">
Jan I (książę Neapolu)

Jan I - książę Neapolu od września 711 do śmierci, prawdopodobnie w 719. 
Głównym źródłem o jego rządach jest "Catalogus Beneventanus" (znany również jako "Chronicon ducum et principum Beneventi, Salerni, et Capuae et ducum Neapolis").
W 716, gdy przez Neapol przetoczyła się zaraza, Romuald II książę Benewentu zajął zamek w Cumae. Papież Grzegorz II natychmiast nakazał mu zwrócić zamek i zaproponował odszkodowanie. Romuald nie przystał na to, więc Jan poprowadził armię przeciwko niemu w 717 i zaatakował Cumae. Neapolitańczycy zajęli warownię zabijając około 300 Longobardów i biorąc 500 do niewoli. Zgodnie z obietnicą papież wypłacił 70 funtów złota.

</doc>
<doc id="1156647" url="https://pl.wikipedia.org/wiki?curid=1156647" title="Rutwica">
Rutwica

 

</doc>
<doc id="1156648" url="https://pl.wikipedia.org/wiki?curid=1156648" title="Teodor I (książę Neapolu)">
Teodor I (książę Neapolu)

Teodor I (? - zm. 729) książę Neapolu w latach 719-729. 
Tytułowano go υπατος χαι δουξ ("ypatos chai doux"). Fundator kościoła poświęconego świętym Janowi i Pawłowi.

</doc>
<doc id="1156652" url="https://pl.wikipedia.org/wiki?curid=1156652" title="Stupid house">
Stupid house



</doc>
<doc id="1156655" url="https://pl.wikipedia.org/wiki?curid=1156655" title="M1 Light Tank">
M1 Light Tank

M1 Light tank (Combat Car M1) – czołg lekki konstrukcji amerykańskiej z okresu przed II wojną światową.
Historia.
Konstrukcja czołgu lekkiego M1 wywodzi się z serii pojazdów doświadczalnych T2, T2E1 i T2E2. Były one budowane w latach 1934-1935. Na ich podstawie zbudowano w zakładach Rock Island Arsenal, prototyp oznaczony symbolem T5. Od pierwowzoru różnił się on zastosowanym typem zawieszenia. W 1937 roku bezwieżową odmianę tego czołgu, oznaczoną jako T5E1, przyjęto na uzbrojenie jednostek kawalerii. Nowa odmiana czołgu powstała w 1938. Nosiła ona oznaczenie T5E2. Był on uzbrojony w trzy karabiny maszynowe. Dwa z nich (kal. 12,7 mm oraz 7,62 mm) znajdowały się w obrotowej wieży. jeden kal. 7,62 – w kadłubie. Pojazd ten wszedł do produkcji pod oznaczeniem M1. Budowano też wersję M1A1 ze zmienionym typem przekładni oraz wersję M2 (nie mylić z czołgiem lekkim M2) ze zmodyfikowaną wieżą i silnikiem wysokoprężnym Guilberson T1020. Powstał też prototyp oznaczony M1A1E3 z gąsienicami zaopatrzonymi w gumowe wkładki amortyzujące.
W lipcu 1940 roku zmieniono oznaczenie pojazdu z "Combat Car" (Pojazd Bojowy) na "Light Tank" (Czołg Lekki).
Warianty:&lt;br&gt;
Służba.
Czołgi typu M1 nie znalazły zastosowania bojowego. Zostały użyte jedynie do szkolenia.

</doc>
<doc id="1156659" url="https://pl.wikipedia.org/wiki?curid=1156659" title="Czan (zespół muzyczny)">
Czan (zespół muzyczny)

Czan – zespół yassowy założony przez Tymona Tymańskiego, powstały wskutek zmian personalnych w poprzedzającym go projekcie Trupy.
Zespół nagrał jedną płytę, "Samsara", wydaną w 1998 roku przez Biodro Records. Następnie w zmienionym składzie (Tomasza Hesse zastąpił Grzegorz Nawrocki) odbył trasę koncertową i został rozwiązany na początku 2000 roku.
Nazwa grupy nawiązuje do chińskiego buddyzmu chan (znanego na Zachodzie pod japońską nazwą zen).

</doc>
<doc id="1156664" url="https://pl.wikipedia.org/wiki?curid=1156664" title="Jaskinia Dziewicza">
Jaskinia Dziewicza

Jaskinia Dziewicza – jaskinia położona na południowy wschód od miejscowości Łazy, w gminie Jerzmanowice-Przeginia w województwie małopolskim. Znajduje się na Wyżynie Olkuskiej, w prawych zboczach Doliny Będkowskiej, już prawie na samej wierzchowinie, w lesie, w odległości około 60 m od pól uprawnych.
Długość jaskini wynosi 64 m, głębokość ok. 10 m, a otwór znajduje się na wysokości ok. 430 m n.p.m. Jest to nieduża jaskinia o rozwinięciu poziomym. Otwór znajduje się na dnie leja, niedaleko drogi. Tworzy obszerny korytarz posiadający niewielkie odgałęzienia. W pierwszym z nich po prawej stronie znajduje się próg o wysokości 4,5 m. Od dużego otworu dno opada stromo w dół, a w końcowej części podnosi się w górę – korytarz znajduje się tu blisko powierzchni ziemi, na co wskazują przebijające się korzenie drzew.
Szatę naciekową reprezentują „polewy” i niewielkie stalaktyty. Namulisko jaskini to kamienie i glina.
Historia poznania.
Miejscowej ludności jaskinia była znana od dawna. Jest często odwiedzana. Dokładniej zbadana i opisana została w roku 1912 przez K. Stolyhwe, który przekopał jej namulisko. W 1946 r. została zinwentaryzowana przez K. Kowalskiego. Aktualną dokumentację sporządził A. Górny w 2009 r. W latach 1990-2001 odgruzowywano na głębokość 4 m Studnię w Lewej Odnodze, wnękę przy otworze, oraz pogłębiono Studnię pod Bączkami. W rezultacie tych prac odkryto ciasne korytarze prowadzące na dno jaskini. Wybrany urobek wysypano wewnątrz jaskini, co poważnie zmieniło jej kształt. W 2008 roku grotołazi z Krakowa w sali na końcu jaskini odkryli wnękę z bogatą szatą naciekową. Aby je zabezpieczyć przed zniszczeniem zasypali wejście do niej dużą ilością gruzu. 

</doc>
<doc id="1156669" url="https://pl.wikipedia.org/wiki?curid=1156669" title="Rutwica (roślina)">
Rutwica (roślina)

Rutwica ("Galega" L.) – rodzaj roślin należący do rodziny bobowatych. Obejmuje co najmniej 5 gatunków rosnących głównie w południowej Europie i południowo-zachodniej Azji. Jeden gatunek rośnie w górach wschodniej Afryki. Rośliny zasiedlają zbiorowiska trawiaste i zaroślowe, przydroża i brzegi rzek. W Polsce dziko rośnie tylko jeden gatunek – rutwica lekarska, poza tym uprawiana bywa rutwica wschodnia. 
Systematyka.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Galegeae", podplemienia "Galeginae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Fabanae" R. Dahlgren ex Reveal, rząd bobowce ("Fabales" Bromhead), rodzina bobowate ("Fabaceae" Lindl.), podrodzina "Galegoideae" Schimper in Strasb., plemię "Galegeae" (Bronn) Dumort., podplemię "Galeginae" Bronn, rodzaj rutwica ("Galega" L.).

</doc>
<doc id="1156670" url="https://pl.wikipedia.org/wiki?curid=1156670" title="Hande Yener">
Hande Yener

Hande Yener (ur. 12 stycznia 1973, Stambuł, Turcja) – turecka artystka estradowa. Przez ostatnie 10 lat nagrała piosenki w najróżniejszych stylach. Jej albumy składają się z piosenek w różnych rytmach, jednakże większość utworów utrzymana jest w klimacie klubowym.

</doc>
<doc id="1156671" url="https://pl.wikipedia.org/wiki?curid=1156671" title="Galega">
Galega



</doc>
<doc id="1156672" url="https://pl.wikipedia.org/wiki?curid=1156672" title="Jerzy (książę Neapolu)">
Jerzy (książę Neapolu)

Jerzy (zm. 739) – książę Neapolu w latach 729–739,
Podczas swej kadencji występował w obronie wybrzeża Włoch od Terraciny, na północ od Gaeta, po Palermo, na zachodnim krańcu Sycylii. W Tarracinie stoi stary pomnik dedykowany Jerzemu.

</doc>
<doc id="1156674" url="https://pl.wikipedia.org/wiki?curid=1156674" title="Masayoshi Ōhira">
Masayoshi Ōhira

 – japoński polityk, premier.
Życiorys.
W latach 1960–1962 był szefem gabinetu premiera Hayato Ikedy, a następnie do 1964 r. ministrem spraw zagranicznych. W latach 1972–1974 ponownie był szefem dyplomacji, a od 1974 do 1976 r. ministrem finansów. Od grudnia 1978 r. do śmierci w czerwcu 1980 r. był premierem. Był szóstym chrześcijaninem na stanowisku premiera Japonii.
Ōhira był politykiem Partii Liberalno-Demokratycznej. Od grudnia 1978 r. do śmierci w czerwcu 1980 r. był jej przewodniczącym.
Masayoshi Ōhira był zwolennikiem utrzymywania dobrych stosunków ze Stanami Zjednoczonymi. Prowadził również dialog z ZSRR i Chinami. Był również autorem koncepcji ogólnoregionalnej współpracy ekonomicznej w ramach "wspólnoty Pacyfiku", która później dała inspirację do utworzenia Rady Współpracy Gospodarczej Azji i Pacyfiku (APEC).

</doc>
<doc id="1156681" url="https://pl.wikipedia.org/wiki?curid=1156681" title="M2 Light Tank">
M2 Light Tank

M2 Light Tank (Combat car M2, Cavalery tank M2) – czołg lekki konstrukcji amerykańskiej z okresu przed II wojną światową.
Historia.
Czołg lekki M2 powstał jako rozwinięcie serii pojazdów doświadczalnych T2. Pierwszy prototyp T2E1 powstał w kwietniu 1934 roku. Był uzbrojony w trzy karabiny maszynowe: dwa (kal. 12,7 mm oraz 7,62 mm) w obrotowej wieży i jeden kal. 7,62 mm w przednim kadłubowym stanowisku strzeleckim. Zbudowano serię 8 pojazdów. 
Pod koniec 1935 powstał pojazd oznaczony jako T2E2. Był to czołg dwuwieżowy, każda wieża posiadała jeden karabin maszynowy. Wprowadzony do produkcji seryjnej jako czołg lekki M2A1 i wyprodukowany w liczbie 19 sztuk. W latach 1936-1937 zbudowano niewielką serię nieznacznie udoskonalonych wozów M2A2. Powstały również czołgi doświadczalne: M2A2E1 z wysokoprężnym silnikiem Guilberson, M2A2E2 ze zmodyfikowanym podwoziem i grubszym pancerzem oraz M2A2E3 z silnikiem wysokoprężnym General Motors.
W 1938 roku rozpoczęto produkcję pojazdu oznaczonego jako M2A3, ze zmodyfikowanym podwoziem, zmniejszoną masą, pogrubionym pancerzem i poprawionym chłodzeniem silnika. Na lewej wieży umieszczono małą wieżyczkę obserwacyjną dowódcy. Powstały również pojazdy doświadczalne: M2A3E1 z silnikiem wysokoprężnym Guilberson; M2A3E2 z transmisją elektryczną; M2A3E3 z silnikiem wysokoprężnym General Motors.
Wiosną 1939 roku rozpoczęto produkcję jednowieżowej odmiany M2A4. W napędzanej ręcznie wieży zamontowane było działo kal. 37 mm i karabin maszynowy Browning M1919 kal. 7,62 mm. Dwa dodatkowe km-y znajdowały się w bocznych stanowiskach w kadłubie czołgu. Na wieży znajdowała się wieżyczka obserwacyjna dowódcy, wyposażona w uchwyt do mocowania karabinu maszynowego w czasie strzelań przeciwlotniczych. Ostatni czołg M2A4 wyprodukowano w marcu 1941 roku. 
Zastosowanie bojowe.
Czołgi w wersji M2A1, M2A2 i M2A3 nie zostały użyte bojowo i służyły jedynie do szkolenia. Wozy M2A4 znalazły się w oddziałach pancernych piechoty morskiej obok czołgów lekkich M3. Wzięły udział w walkach na Filipinach, Guadalcanal i innych wyspach Pacyfiku. Pozostawały w służbie liniowej do 1943 roku. Cztery czołgi M2A4 znalazły się w Wielkiej Brytanii. 
Warianty:&lt;br&gt;

</doc>
<doc id="1156696" url="https://pl.wikipedia.org/wiki?curid=1156696" title="Wyprawa Jana Sobieskiego na czambuły tatarskie">
Wyprawa Jana Sobieskiego na czambuły tatarskie

Wyprawa Jana Sobieskiego na czambuły tatarskie przeprowadzona została w dniach 5–14 października 1672 podczas wojny polsko-tureckiej (1672–1676).
Geneza.
Po zdobyciu Kamieńca Podolskiego armia turecka 20 września rozpoczęła oblężenie Lwowa. W tym czasie nie biorący udziału w oblężeniu Tatarzy wspomagani przez Kozaków hetmana Piotra Doroszenki i niektóre oddziały tureckie podzieleni na trzy główne grupy pustoszyli Rzeczpospolitą. Między Wieprzem a Sanem działał Dżiambet Girej, natomiast Nuradyn-Sołtan na południe od Dniestru. Trzecia grupa dowodzona przez Hadżiego Gireja działała nad Wisłokiem i środkowym Sanem aż pod Jasło. W sumie grupy te liczyły około 20 tysięcy żołnierzy i działały w rozproszeniu.
Wyprawa.
Hetman wielki koronny Jan Sobieski, który miał tylko 2,5–3 tysiące jazdy i dragonii, ruszył 5 października z Krasnegostawu przeciwko Tatarom komunikiem, bez taborów oraz biorąc po dwa konie na jednego żołnierza. Idąc na tyły grup tatarskich posuwał się w kierunku Zamościa i nocą rozbił mały czambuł w bitwie pod Krasnobrodem, a 6 października dwa czambuły w bitwie pod Narolem. 7 października w bitwie pod Niemirowem dopadł i rozbił kosz Dżiambeta.
Po jednodniowym odpoczynku 8 października, Sobieski 9 października dopadł i pobił w bitwie pod Komarnem główne siły Nuradyna-Sołtana, ścigając je do Bieńkowej Wiszni. 11 października wojska Sobieskiego przeprawiły się przez Dniestr i ruszyły w pościg za cofającym się Hadżi Girejem. Po forsownym marszu dniem i nocą wojska koronne w sile tysiąca żołnierzy (reszta nie nadążyła i została z tyłu) o świcie 14 października dogoniły Tatarów i rozbiły w bitwach pod Petranką i Kałuszem.
Podsumowanie.
Jan Sobieski na czele jazdy i dragonii przebył spod Krasnegostawu na południe w ciągu 9 dni około 450 kilometrów. Działający z ogromną ofiarnością polscy żołnierze uwolnili z tatarskiego jasyru około 44 tysięcy ludzi. Kierujący działaniami hetman wielki koronny stosował bardzo skuteczną metodę, polegającą na tym, że rzucał przeciwko Tatarom grupę kilkuset jeźdźców, która odwracała ich uwagę od idących z przeciwnego kierunku sił głównych. Sposób ten zawsze pozwalał rozbić Tatarów, jednak uniemożliwiał ich całkowite okrążenie. Niezwykły przy tak niewielkich siłach sukces wyprawy wynikał z tego, że Sobieski zawsze potrafił wybrać właściwy kierunek działań, dzięki czemu szybko posuwające się wojska polskie stosujące tatarską technikę marszową zwaną komunikiem, potrafiły dopaść i rozbić poszczególne zagony nieprzyjaciela.

</doc>
<doc id="1156697" url="https://pl.wikipedia.org/wiki?curid=1156697" title="Masayoshi Ohira">
Masayoshi Ohira



</doc>
<doc id="1156713" url="https://pl.wikipedia.org/wiki?curid=1156713" title="Kulturowa teoria gatunku">
Kulturowa teoria gatunku

Kulturowa teoria gatunku - jeden z kierunków w badaniach genologicznych, ujmujący potrzeby społeczne i kulturalne eksplikujące się poprzez obyczaje i nawyki, z których na drodze abstrahowania rozwinął się poszczególny gatunek. 
Niezaprzeczalnym dowodem kulturowej roli gatunku jest istnienie konkretnych określeń genologicznym w codziennym słowniku użytkowania tekstów, a także w języku krytycznym jako element orientujący i identyfikujący. Tego typu badania czerpią z doświadczeń studiów etnograficznych, porzucając definicje na rzecz opisu, synkretyzm na rzecz analizy historycznej, ujmują ewolucyjny charakter obiektu i kontekstowe ukierunkowania rządzące jego specyfiką. 
Teoria ta zajmuje się rolą gatunku w perspektywie cywilizacyjnej, a przede wszystkim jego udziałem w tworzeniu się zjawisk społecznych, w procesie jego konwencjonalizacji, jak również rolą instytucji w promocji i powstaniu, rozwoju i definiowaniu danego gatunku, gruntowaniu gatunku jako kanonu, zależności gatunku od zjawisk kulturowych, jego rolą w procesie umacniania dominujących konwencji społecznych i funkcją w aspekcie społeczno–historycznym, czyli rolą gatunku w kształtowaniu kontekstu swego wystąpienia. Kulturowe czynniki nie mają charakteru wyłącznie historycznego, obejmują: lingwistykę, krytykę feministyczną, badania kulturowe i studia kolonialne. 
Teoria kieruje genologię w stronę zjawisk ignorowanych przez dotychczasowe dyskursy dominujące takie jak: pamiętniki kobiet, brukowe romanse, ludowe erotyki, gatunki mas mediów, blogi, gry komputerowe. Wśród gatunków budzących zainteresowanie znajdują się również te z przestrzeni literatury popularnej, które stanowią istotny rezerwuar danych opisujących zjawiska kulturowe.
Teoria ta może również zajmować się zjawiskiem wpływu kultury na genologiczny kształt literatury, gdyż studia kulturowe badają świat tekstów nie jedynie jako rezerwuar danych o kulturze, jako przekaz nie wprost, ale ujawniający procesy społeczne i kulturowe, które ukrywają się za literackim językiem form. Dyskurs gatunkowy traktowany jako swoista wypowiedz może stać się terenem poszukiwania modelu antroposfery, całościowego świata człowieka jako uporządkowanej całości.

</doc>
<doc id="1156717" url="https://pl.wikipedia.org/wiki?curid=1156717" title="Spider Robinson">
Spider Robinson

Spider Robinson (ur. 24 listopada 1948 w Nowym Jorku) – kanadyjski pisarz science fiction, laureat m.in. Hugo i Nebuli oraz krytyk fantastyki. Od 1999 mieszka na wyspie Bowen Island, od 2002 ma obywatelstwo kanadyjskie.
Debiutował w 1972, opowiadaniem w Analog Science Fiction and Fact. Pierwszą powieść, "Telempath", będącej rozwinięciem nagrodzonego Hugo opowiadania "By Any Other Name", wydał w 1976 r.

</doc>
<doc id="1156718" url="https://pl.wikipedia.org/wiki?curid=1156718" title="Jaskinia nad Źródłem Pierwsza">
Jaskinia nad Źródłem Pierwsza

Jaskinia nad Źródłem Pierwsza – jaskinia w Dolinie Będkowskiej w województwie małopolskim na Wyżynie Olkuskiej w obrębie Wyżyny Krakowsko-Częstochowskiej. Znajduje się w granicach wsi Będkowice w powiecie krakowskim, w gminie Wielka Wieś.
Opis jaskini.
Otwór jaskini znajduje się powyżej Źródła Będkówki. Ma on charakter wąskiej szczeliny, która rozszerza się w 9-metrowej głębokości studnię. Do jej przejścia niezbędne jest użycie liny. Jaskinia jest trudna do eksploracji również w innych miejscach – znajdują się w niej ciasne korytarzyki i trudne zaciski, w tym uważany za najtrudniejszy w całej Jurze zacisk w tzw. Nowych Partiach naprzeciwko 4-metrowego prożka.
Z dna usłanego liśćmi w kierunku południowo-wschodnim ciągnie się wielopoziomowy labirynt korytarzy powstałych na pionowych pęknięciach poszerzonych przez przepływającą tu dawniej wodę. Jednym z korytarzy można dostać się do okna w połowie studni wejściowej. Główny ciąg jaskini z kolei stromo opada w dół, po czym dno staje się poziome o korytarz szerszy. W 1946 r. znaleziono tu kości zwierzęce i szkielet ludzki. Całkowita długość jaskini wynosi 130 m, głębokość 16 m. Dalszą część jaskini oddziela 2,5-metrowy próg, za którym ściany korytarzy posiadają rynny boczne. Dalej znajduje się niewielka salka zwana "Komorą Złomowisk". Na jej ścianach występują silnie zniszczone i zabrudzone formy z mleka wapiennego. Za nią korytarz wznosi się w górę i po skręcie pod kątem 90 stopni w lewo napotyka na 4-metrowy próg. Na przedłużeniu tego korytarza biegnie ciasna szczelina o długości 8 m, uznana za najtrudniejszy z zacisków, jakie znane są w podkrakowskich jaskiniach. 10 kwietnia 1977 roku został on pokonany. Do tej pory nie przeprowadzono dokumentacji tej części jaskini. Poniżej progu w bocznym ciągu znajduje się jeszcze niewielki kominek z mlekiem wapiennym.
Jaskinia powstała w wapieniach z jury późnej, zarówno w warunkach freatycznych, jak i wadycznych. Później została przecięta systemem pęknięć, co spowodowało zawalenie się niektórych korytarzy. Korytarze są w postaci rur skalnych, a na ścianach widoczne są zagłębienia i kotły wirowe. Występują też rynny denne, półki erozyjne i szczeliny na ścianach.
Obecnie jaskinia ta nie posiada okazałej szaty naciekowej. Na ścianach występują resztki polew kalcytowych oraz nacieki mleka wapiennego. Jej dno zalegają głazy i rumosz skalny, a w końcowych partiach występuje namulisko gliniaste. Jest bardzo wilgotna. W niektórych miejscach występuje wyczuwalny przewiew powietrza, a podczas silnych mrozów z otworu wydobywa się para wodna. Rozproszone światło słoneczne dociera tylko na kilka metrów od otworu. W jaskini występują pająki sieciarze jaskiniowe, muchówki i motyle. Obserwowano kilka gatunków nietoperzy: podkowiec mały "Rhinolophus hipposideros", gacek brunatny "Plecotus auritus", nocek duży "Myotis myotis" i nocek Brandta "Myotis brandtii".
Historia poznania.
Jaskinia nad Źródłem ze względu na trudny dostęp została odkryta dopiero 14 listopada 1946 roku przez K. Kowalskiego i S. Strawińskiego. Po raz pierwszy opisał ją Kazimierz Kowalski w 1951 r. W jej salce znalazł szkielet człowieka. Północno-zachodnią część odkryto w 1965 roku. Aktualną dokumentację jaskini opracował A. Górny w październiku 2009 r. Autorem planu jest M. Czepiel.
Jaskinia jest często odwiedzana przez grotołazów. 10 lutego 1990 roku w jaskini miał miejsce wypadek utknięcia w końcowym, skrajnie trudnym zacisku 19-letniego grotołaza z Zawiercia. Towarzysz poszkodowanego zaalarmował kolegów, a potem Grupę Tatrzańską GOPR. W wyniku akcji ratowniczej, w której uczestniczyło wielu znanych grotołazów z Krakowa, po użyciu wiertarki, młotków i przecinaków pechowiec został wyciągnięty po niemal 24 godzinach uwięzienia.
Zobacz też.
Na tym samym stoku nad Źródłem Będkówki oprócz Jaskini nad Źródłem Pierwszej jest jeszcze kilka jaskiń o tej nazwie. Są to:

</doc>
<doc id="1156736" url="https://pl.wikipedia.org/wiki?curid=1156736" title="Enguerrand I de Ponthieu">
Enguerrand I de Ponthieu

Enguerrand I (zm. ok. 1045) – hrabia Ponthieu, syn hrabiego Hugona I i Gizeli, córki króla Francji Hugona Kapeta. Tytuł hrabiowski odziedziczył po śmierci swojego ojca w 1000 r., ale w źródłach po raz pierwszy zostaje wspomniany w 1026 r.
W 1033 r. Enguerrand sprzymierzył się z hrabią Flandrii Baldwinem IV Brodatym i rozpoczął wojnę z hrabią Boulogne Baldwinem II. Enguerrand pokonał Baldwina, który zginął w bitwie. Hrabia Ponthieu poślubił wkrótce wdowę po swoim przeciwniku. Wcześniej, w latach 1031-1032 Enguerrand toczył walki o pograniczne Vimeu z Gilbertem de Brionne, hrabią d'Eu.
Był dwukrotnie żonaty. Nic nie wiadomo o jego pierwszej żonie. Enguerrand miał z nią syna (i swojego następcę) Hugona II. Możliwe jest, że Adelajda była matką kolejnego syna, Roberta, aczkolwiek jego matką mogła być druga żoną Enguerranda. Z ową drugą żoną, wdową po hrabim Baldwinie II z Boulogne Adelajdą Fryzyjską, córką Arnolda, hrabiego Holandii, i Luitgardy, córki Zygfryda, hrabiego Luksemburga, Enguerrand miał jeszcze dwóch synów - Gwidona, biskupa Amiens, i Fulka, opata Forest l'Abbaye.
Enguerrand zmarł ok. 1045 r. Hrabstwo odziedziczył jego najstarszy syn, Hugon II.

</doc>
<doc id="1156738" url="https://pl.wikipedia.org/wiki?curid=1156738" title="Ignacy von Kolisch">
Ignacy von Kolisch



</doc>
<doc id="1156739" url="https://pl.wikipedia.org/wiki?curid=1156739" title="Port-Royal-des Champs">
Port-Royal-des Champs



</doc>
<doc id="1156748" url="https://pl.wikipedia.org/wiki?curid=1156748" title="GBU-8 HOBOS">
GBU-8 HOBOS

GBU-8 HOming BOmb System (do 1981 roku bomba nosiła nazwę "KMU 353A/B Mk 84 EO") – amerykańska bomba kierowana naprowadzana cel telewizyjnie opracowana w ramach programu "Pave Strike" przez firmę Rockwell International. Była to bomba burząca Mark 84 wagomiaru 2000 funtów wyposażona w zestaw KMU-353/B.
Pierwsza wersja bomby GBU-8 weszła do uzbrojenia US Air Force w 1969 roku. Po raz pierwszy użyto ją bojowo w 1972 roku w Wietnamie. Zaatakowano wtedy przy ich pomocy most Thanh Hoá. W tym samym 1972 roku bombę zmodernizowano wyposażając ją w autopilota kierującego bombą w początkowym i środkowym okresie lotu. Pod koniec lat 70. bomba przeszła kolejną modernizację. Zastąpiono wtedy głowicę telewizyjną, głowicą termowizyjną przejętą z pocisku AGM-65D Maverick dzięki czemu możliwe stało się atakowanie celów w nocy (zmodyfikowana bomba nosiła nazwę "KMU-359A/B Mk 84 IR").
Sposób użycia bomby zależał od odległości od celu. Jeżeli cel był widoczny w chwili ataku na ekranie w kabinie samolotu operator poruszając położenie kamery pocisku naprowadzał na cel znacznik, a następnie zrzucał bombę. Bomba kierowana przez autopilota opadała w kierunku celu. Obraz z kamery był cały czas przekazywany na ekran w samolocie. Jeśli operator uzbrojenia zauważył, że bomba zgubiła cel mógł poruszając kamerą bomby ponownie wskazać cel. Ponieważ obraz z kamery był cały czas przekazywany, możliwa była natychmiastowa ocena przebiegu ataku. Jeśli atak był przeprowadzany z większej odległości bomba była zrzucana przed uchwyceniem celu przez układ samonaprawadzania. Operator uzbrojenia śledził następnie obraz przekazywany przez kamerę do momentu wzrokowego wykrycia celu. Dalsze etapy ataku wyglądały identycznie jak przy zrzucie z mniejszej odległości.
Bomby GBU-8 były używane do końca lat 80. Później zastąpiły je bomby GBU-15.

</doc>
<doc id="1156751" url="https://pl.wikipedia.org/wiki?curid=1156751" title="GBU-8">
GBU-8



</doc>
<doc id="1156752" url="https://pl.wikipedia.org/wiki?curid=1156752" title="Exposé (informatyka)">
Exposé (informatyka)

Exposé to funkcja systemu operacyjnego OS X dostępna od wersji 10.3 "Panther" do wersji 10.6 "Snow Leopard". W wersji 10.7 "Lion" Exposé, Dashboard i Spaces połączono w Mission Control.
Po naciśnięciu właściwej kombinacji przycisków wszystkie otwarte okna są minimalizowane lub okno programu aktywnego jest minimalizowane i przedstawione jak karta do gry na pulpicie. Użytkownik może wtedy wybrać okno, z którym jako następnym chce pracować i je powiększyć. Wszystkie okna mogą też zostać przesunięte z widzialnego obszaru by uzyskać swobodny dostęp do pulpitu i obiektów znajdujących się na drugim planie.
Zamiast kombinacji przycisków można też wywołać funkcję exposé przez przesunięcie myszy do jednego z rogów ekranu lub naciśnięcie jednego z przycisków myszy.
Funkcja exposé, w komputerach z warstwą Quartz zapewnia dodatkowo aktualizację okien na bieżąco.
Apple na swojej stronie domowej (patrz niżej) demonstruje funkcję exposé w oknie przeglądarki.
Funkcjonalność exposé jest obecnie dostępna również w innych systemach operacyjnych. Tak na przykład dla Windows jest to program iEx, dla systemu Unix – Skippy, dla środowiska graficznego KDE – Komposé, a dla menedżera okien Compiz i Beryl wtyczka "scale". W systemie operacyjnym Windows Vista istnieje podobna funkcja (Windows Flip 3D, która po wywołaniu układa okna trójwymiarowo w szereg. My Exposé wszakże odpowiada blisko funkcjonalnie i optyczne funkcji exposé makintoszy i może zostać dodatkowo zainstalowany w systemie operacyjnym Vista.

</doc>
<doc id="1156753" url="https://pl.wikipedia.org/wiki?curid=1156753" title="KMU 353A/B Mk 84 EO">
KMU 353A/B Mk 84 EO



</doc>
<doc id="1156754" url="https://pl.wikipedia.org/wiki?curid=1156754" title="KMU-359A/B Mk 84 IR">
KMU-359A/B Mk 84 IR



</doc>
<doc id="1156762" url="https://pl.wikipedia.org/wiki?curid=1156762" title="Iwan Fedorowicz">
Iwan Fedorowicz

Iwan Fedorowicz (Fedorow) (ur. ok. 1510 w Moskwie, zm. 15 grudnia 1583 we Lwowie) – działacz kultury wschodniosłowiańskiej, jej pierwszy znany z imienia drukarz, grawer, majster odlewnictwa czcionek.
Życiorys.
W 1532 r. zdobył stopień bakałarza Akademii Krakowskiej. W latach 50. XVI w. diakon cerkwi pw. św. Mikołaja Hostuńskiego w moskiewskim Kremlu. Od kwietnia 1563 do marca 1564 r. razem z Piotrem Mścisławcem pracował nad przygotowaniem tekstu, odlaniem czcionek i przygotowaniem grawiur w celu wydania księgi liturgicznej „Apostoł” (1564). W posłowiu do „Apostoła” bezpośrednim inicjatorem stworzenia drukarni został wymieniony car Iwan Groźny. Do 1565 r. wraz z Piotrem Mścisławcem wydrukował kilka cerkiewnosłowiańskich ksiąg liturgicznych. Po pewnym czasie z nieznanych przyczyn obydwaj drukarze opuścili Moskwę i osiedli w Zabłudowie na Podlasiu w majątku hetmana litewskiego Grzegorza Chodkiewicza. Drukarze ci wydali w 1569 r. „Ewangelie Uczitielnoje”, stanowiącą zbiór religijnych nauk pomocniczych do poznania tekstów biblijnych, oraz „Psałterz z Czasosłowem”. Ewangelia zabłudowska, odpowiednik katolickich i protestanckich „Postylii”, ukazała się w 12 lat po „Postyli” Mikołaja Reja i cztery lata przed wydaniem „Postyli” ks. Jakuba Wujka.
W 1572 r. Fedorowicz wyjechał do Lwowa, gdzie w latach 1573–1574 w monasterze św. Onufrego kontynuował pracę drukarską – „drukowanie zaniedbane obnowił”. We Lwowie w 1574 r. ukazało się nowe wydanie „Apostoła” i „Bukwar” – pierwszy wschodniosłowiański elementarz. W 1575 r. Fedorowicz przeszedł na służbę do księcia Konstantego Wasyla Ostrogskiego. W latach 1575–1576 był zarządcą monasteru w Dermaniu. W 1577 r. przenosił się do Ostroga, gdzie założył Drukarnię Ostrogską. Swoista symbioza akademii i drukarni ostrogskiej leżała u podstaw sukcesu tej ostatniej. Pod jego kierownictwem zostały wydane następujące księgi: nowe wydanie „Bukwara” (1578), „Nowy Testament” z indeksem i „Psałterz” (1580), „Chronologia” Andrzeja Rymszy (1581), Biblia ostrogska (1581). Brał udział w redagowaniu i ozdobieniu ksiąg i jest autorem posłowia. Po rozejściu się z księciem K.W. Ostrogskim wyjechał w 1583 r. do Lwowa, gdzie nie udało mu się odnowić drukarni. W tymże roku odwiedził także Kraków i Wiedeń. Jego drukarnia przeszła na własność lwowskiego Bractwa Zaśnięcia Matki Bożej (Uspienskiego), późniejszego Instytutu Stauropigialnego, który korzystał z ornamentów I.F. aż do początku XIX wieku. Zmarł 15 grudnia 1583 r. we Lwowie i został pochowany w miejscowym monasterze św. Onufrego.
Jego pamięć jest szczególnie czczona w Moskwie – gdzie od 1976 r. ukazują się „Fedorowskie Czytania”, publikacja ciągła poświęcona starodrukom – oraz w Ostrogu, w Narodowym Uniwersytecie „Akademia Ostrogska”. Jest tu również jego pomnik.

</doc>
<doc id="1156765" url="https://pl.wikipedia.org/wiki?curid=1156765" title="Przełęcz Kołowrót">
Przełęcz Kołowrót

Przełęcz Kołowrót (770 m n.p.m.) – wyraźna przełęcz w północno-wschodnim ramieniu Szyndzielni, w północno-wschodniej części Beskidu Śląskiego. Przełęcz ta oddziela właściwy masyw Szyndzielni od grzbietu górskiego, który przez szczyty Kołowrót i Kozią Górę ciągnie się ku Mikuszowicom i Bystrej Śląskiej.
Przez przełęcz biegną znakowane szlaki turystyczne na Klimczok (zielony z Wilkowic i żółty z Olszówki Dolnej) oraz niebiesko znakowany szlak narciarski z Hali Kamienickiej do Olszówki Górnej.

</doc>
<doc id="1156778" url="https://pl.wikipedia.org/wiki?curid=1156778" title="Pozytonowy detektyw">
Pozytonowy detektyw

Pozytonowy detektyw (wyd. także pod tytułem "Pozytronowy detektyw", tytuł oryg. "The Caves of Steel") – powieść kryminalno–science fiction amerykańskiego pisarza Isaaca Asimova. Druga część cyklu "Roboty".
Powieść opublikowano najpierw w odcinkach w czasopiśmie "Galaxy" w 1953 r., w formie książkowej w roku następnym. Polskie tłumaczenie Juliana Stawińskiego wydało, w detektywistycznej serii "Klub srebrnego klucza", wydawnictwo Iskry w 1960 r. pod tytułem "Pozytronowy detektyw". Poprawna forma "Pozytonowy detektyw" pojawiła się w następnych wydaniach.
W powieści po raz pierwszy pojawiają się późniejsi bohaterowie innych powieści Asimova: Elijah Baley i robot R. Daneel Olivaw.
Polskie wydania.
w przekładzie Juliana Stawińskiego

</doc>
<doc id="1156782" url="https://pl.wikipedia.org/wiki?curid=1156782" title="Pozytronowy detektyw">
Pozytronowy detektyw



</doc>
<doc id="1156785" url="https://pl.wikipedia.org/wiki?curid=1156785" title="Ana Jelusic">
Ana Jelusic



</doc>
<doc id="1156787" url="https://pl.wikipedia.org/wiki?curid=1156787" title="Eozynofilowe zapalenie przełyku">
Eozynofilowe zapalenie przełyku

Eozynofilowe zapalenie przełyku (ang. eosinophilic esophagitis, EE) – przewlekła choroba zapalna przełyku, charakteryzująca się występowaniem izolowanych nacieków eozynofilowych w obrębie nabłonka przełyku oraz zmian makroskopowych (błon, pierścieni) wywołujących zwężenie światła przełyku i objawy kliniczne choroby. Patogeneza choroby nie jest dobrze poznana.

</doc>
<doc id="1156791" url="https://pl.wikipedia.org/wiki?curid=1156791" title="Hugon II de Ponthieu">
Hugon II de Ponthieu

Hugon II (zm. 20 listopada 1052) – hrabia Ponthieu, syn hrabiego Enguerranda I i jego pierwszej, nieznanej z imienia, żony.
Od 1035 r. przebywał na dworze króla Francji Henryka II. Po śmierci ojca w 1045 r. został hrabią Ponthieu.
Żoną Hugona była od ok. 1030 r. Berta, hrabina d'Aumale, córka hrabiego Guerinfroia. Hugon miał z nią co najmniej pięcioro dzieci:
Hugon zmarł w 1052 r. Jego następcą został jego najstarszy syn.

</doc>
<doc id="1156800" url="https://pl.wikipedia.org/wiki?curid=1156800" title="Beskid Gorlicki">
Beskid Gorlicki

Beskid Gorlicki – potoczna nazwa zachodniej części Beskidu Niskiego, która położona jest na południe od Gorlic. 
Położenie.
Granice Beskidu Gorlickiego są umowne, przyjmuje się, że leży on na wschód od rzeki Białej, na wschód zamyka go grzbiet Magury Wątkowskiej i ciąg wsi: Bartne, Wołowiec, Nieznajowa, Radocyna, na południe granica ze Słowacją, na północ zaś droga: Grybów – Gorlice i Gorlice – Bednarka. 
Atrakcje turystyczne.
Niemal w każdej miejscowości można oglądać: cerkwie łemkowskie, drewniane kościoły w Sękowej i Szymbarku, kamienne krzyże, renesansowy dwór obronny w Szymbarku oraz cmentarze z I wojny światowej – pozostałość słynnej Bitwy pod Gorlicami. W Beskidzie Gorlickim znajduje się również zapora wodna na rzece Ropie w miejscowości Klimkówka (Jezioro Klimkówka)
Na obrzeżach Beskidu Gorlickiego warto zobaczyć: Biecz z zachowaną średniowieczną zabudową, cmentarz wojskowy nr 123 na wzgórzu Pustki w Łużnej – największy pod względem zajmowanej powierzchni cmentarz z I wojny światowej, drewniany, barokowy kościół w Szalowej.

</doc>
<doc id="1156811" url="https://pl.wikipedia.org/wiki?curid=1156811" title="Rezerwat przyrody Pępowo">
Rezerwat przyrody Pępowo

Rezerwat przyrody Pępowo – leśny rezerwat przyrody utworzony w 1958 roku, położony w mezoregionie Wysoczyzna Kaliska, w powiecie gostyńskim, w gminie Pępowo, koło wsi Siedlec. Zajmuje powierzchnię 12,21 ha (akt powołujący podawał 11,53 ha).
Rezerwat leśny, częściowy, powołany w celu zachowania ze względów naukowych i dydaktycznych fragmentu lasu mieszanego z udziałem dębu, buka oraz brekinii i modrzewia. Zespoły roślinności potencjalnej: grąd środkowoeuropejski "Galio-Carpinetum betuli". W rezerwacie można spotkać następujące gatunki chronione: rośliny – "Sorbus torminalis", "Convallaria maialis", "Frangula alnus"; porosty – "Melanelia fuliginosa".
Akty prawne: Zarządzenie Ministra Leśnictwa i Przemysłu Drzewnego z dnia 15 lipca 1958 r. w sprawie uznania za rezerwat przyrody () ; Obwieszczenie Woj. Wielkopolskiego z dnia 4 października 2001 r. w sprawie ogłoszenia wykazu rezerwatów przyrody utworzonych do dnia 31 grudnia 1998 r. (Dziennik Urzędowy Województwa Wielkopolskiego Nr 123, pozycja 2401); Zarządzenie Nr 8/09 Regionalnego Dyrektora Ochrony Środowiska w Poznaniu z dnia 5 października 2009 r. w sprawie rezerwatu przyrody „Pępowo”.
Obiekt administrowany przez nadleśnictwo Piaski.

</doc>
<doc id="1156815" url="https://pl.wikipedia.org/wiki?curid=1156815" title="Stanislaw Thugutt">
Stanislaw Thugutt



</doc>
<doc id="1156821" url="https://pl.wikipedia.org/wiki?curid=1156821" title="Augustyn Luciani">
Augustyn Luciani

Augustyn Luciani (it. "Agostino Luciani Bessarione de Mirandola", cz. "Augustin Lucián Bessarion z Mirandoly") (zm. 1 marca 1493 w Kutnej Horze) – duchowny włoski, biskup Santorynu w latach 1477-1493
Życiorys.
Augustyn Luciani pochodził z włoskiego rodu arystokratycznego Bessarione. Urodził się w Vicenzy.
W 1477 roku został konsekrowany na biskupa ordynariusza Santorynu. Przydzielonej diecezji nigdy nie objął. Nie udał się w podróż na Cyklady, ale pozostał we Włoszech. Związał swoje życie z dworem hrabiego Galleazzo I z Mirandoli. Przebywał w jego dobrach, gdzie otrzymał uposażenie w postaci beneficjum z miejscowego probostwa. Przyjmował u siebie czeskich studentów odwiedzających północną Italię. Z czasem przyjezdnym, którzy odbywali studia teologiczne, zaczął udzielać święceń kapłańskich. Neoprezbiterzy ci zasilali z kolei szeregi księży husyckich dla Kościoła utrakwistycznego. Gdy papież Sykstus IV, pod karą suspensy, zabronił mu tych praktyk, w 1482 roku biskup Augustyn Luciani uciekł do Czech. Tam znalazł się pod opieką miejscowego rycerstwa.
Pod opieką utrakwistów, mimo zakazu papieskiego, biskup Augustyn Luciani święcił dalej księży husyckich. Podróżował w kilkutysięcznym orszaku po całym Królestwie Czech. Wielokrotnie znajdował się w sporze z konsystorzami Kościoła utrakwistycznego i Kościoła rzymskokatolickiego, które gorszył jego sposób życia. Zarzucano mu symonię i rozpustę. Mimo to nie zerwał współpracy z husytami. W 1491 roku osiadł w Kutnej Horze, gdzie zorganizował własną kurię biskupią.
Po śmierci pochowany został w kościele Marii Panny przed Tynem w Pradze. Praktykę wyświęcania husyckich księży w Czechach kontynuował po nim biskup tytularny Sydonu, Filip de Villanuova.

</doc>
<doc id="1156826" url="https://pl.wikipedia.org/wiki?curid=1156826" title="Polityka inwestycyjna">
Polityka inwestycyjna

Polityka inwestycyjna – wszelkie świadome i celowe działania, mające na celu określanie, zaspokajanie oraz modyfikowanie potrzeb inwestycyjnych w zależności od warunków, wraz ze wskazaniem środków finansowania. Spełnia funkcje instrumentalne w realizacji zadań w ramach ogólnej polityki rozwoju ekonomicznego. Jej bezpośrednim celem jest oddziaływanie na procesy odtwarzana i powiększania kapitału trwałego. Inwestycje polegają na transformacji pieniądza w składniki majątku trwałego, tj. na zamierzonym angażowaniu mocy nabywczej pieniądza w tworzenie trwałej struktury majątkowej jednostek gospodarczych, w celu osiągnięcia wymiernych korzyści ekonomicznych w postaci zwiększenia dochodu, czy też zmniejszenia kosztów, co odzwierciedla się bezpośrednio w wysokości zysków.
Trzy główne nurty polityki inwestycyjnej.
Politykę inwestycyjną można podzielić na trzy główne nurty:
Pierwszy kierunek działań polityki inwestycyjnej znalazł duże uznanie wśród zwolenników interwencjonizmu państwowego, szczególnie zaś mającego na celu wygładzanie wahań cykli koniunkturalnych i ochronę gospodarki przed jej przegrzaniem, bądź też pomoc w powrocie do stanu optymalnego w czasach kryzysów gospodarczych. Głównymi celami regulacji wielkości inwestycji są:
Drugi kierunek jest ściśle związany z planowaniem przeobrażeń gospodarczych i ich ukierunkowywaniem. Poprzez odgórne realizacje procesów inwestycyjnych państwo jest w stanie kształtować wizerunek struktury uzbrojenia kapitałowego państwa w formie majątku trwałego. Dużą rolę w tym względzie odgrywa kontrolowany rozwój infrastruktury (energetyki, dróg oraz innych urządzeń użyteczności publicznej) wraz z planowaniem przestrzennym oraz wspieranie przez państwo tzw. nowoczesnych gałęzi produkcji i wdrażania postępu naukowo-technicznego.
Trzeci kierunek dotyczy przede wszystkim inwestycji publicznych oraz ich wydajności. Szczególną rolę odgrywa w gospodarkach odczuwających niedostatek kapitału, a więc w głównej mierze w gospodarkach krajów słabo rozwiniętych. Działania w tym wymiarze sprowadzają się do jak najefektywniejszej realizacji inwestycji, a zatem do polepszania relacji między nakładami inwestycyjnymi a uzyskiwanymi dzięki nim efektami.
Ryzyko.
Przy przedsięwzięciach inwestycyjnych, ze względu na ich długookresową realizację, należy być świadomym ryzyka, które wynika z:
Podział ze względu na kryterium podmiotowe.
Ze względu na kryterium podmiotowe, wyróżnia się politykę inwestycyjną:
Funkcje.
Główne funkcje polityki inwestycyjnej:
Środki i instrumenty realizacji polityki inwestycyjnej.
Wyróżnia się trzy podstawowe rodzaje środków realizacji polityki inwestycyjnej:
Do środków administracyjnoprawnych zalicza się zbiory norm, które ściśle regulują zasady postępowania każdego uczestnika procesu inwestycyjnego, a zatem są skierowane przede wszystkim na zgodność podejmowanych działań z wymiarem uregulowań prawnych. Normy te mogą dotyczyć:
Inwestycje publiczne odgrywają w polityce inwestycyjnej państwa istotną rolę, bowiem pozwalają na jego bezpośrednią interwencję w wielu obszarach gospodarki krajowej. Państwo, rozumiane jako zhierarchizowana drabina połączonych wzajemnie jednostek terytorialnych, przejmuje na siebie zadania inwestorów, dokonując nakładów w obrębie sektora publicznego, powiększając zgromadzony w nim zasób majątku trwałego. Owe przedsięwzięcia mają na celu czynić produkcje gospodarczą bardziej efektywną i konkurencyjną w skali rynku światowego. Często związane są one z torowaniem drogi inwestorom prywatnym, z zachęcaniem ich do inicjatyw ekonomicznych oraz podejmowania wszelakich przedsięwzięć, które po przeprowadzeniu inwestycji państwowych stają się bardziej rentowne i zachęcające, np. doprowadzenie kanalizacji miejskiej, energii elektrycznej czy też budowa dróg łączących potencjalne ośrodki inwestycyjne z resztą gospodarczego świata. W ogólnym wymiarze inwestycje publiczne są nastawione przede wszystkim na:
Jest to zatem podstawowa działalność inwestycyjna, która tworzy szkielet gospodarczy państwa pozwalający na prowadzenie dalszych przedsięwzięć poprzez osoby prywatne, czy też również przez samo państwo.
Grupa techniczno-finansowych środków polityki inwestycyjnej skrywa w sobie przede wszystkim zaplecze kapitałowo-techniczne, które z jednej strony zapewnia kapitał potrzebny do tworzenia inwestycji, z drugiej zaś oddaje do dyspozycji szereg instrumentów pozwalających na kontrolę sprawności i jakości przebiegu inwestycji oraz samego jej rezultatu. Jeżeli chodzi o zasoby kapitałowe wyróżnia się ich dwa główne rodzaje ze względu na kryterium pochodzenia a mianowicie: kapitał obcy (kredyt, kapitał akcjonariuszy) oraz kapitał własny (zasoby kapitałowe inwestora). Inwestycje publiczne opierają się przede wszystkim o budżet, który może pełnić również funkcję gwaranta dla zaciągniętego w celach inwestycyjnych kredytu.

</doc>
<doc id="1156829" url="https://pl.wikipedia.org/wiki?curid=1156829" title="Bożena Łopacka">
Bożena Łopacka

Bożena Łopacka – polska kasjerka i działaczka społeczna. Była kasjerka i kierownik sklepu Biedronki w Elblągu, podejmująca następnie działalność społeczną i polityczną. Wykształcenie podane dla PKW: zasadnicze zawodowe-ZSZ (technolog mleczarstwa).
W 2004 roku słynny stał się jej pozew do sądu przeciw Biedronce o nadgodziny i ciężkie warunki pracy. Ostatecznie Sąd Apelacyjny w Gdańsku przyznał jej 26 tysięcy PLN odszkodowania za 2,5 tysiąca nadgodzin. Była wiceprezes Stowarzyszenia Poszkodowanych przez Wielkie Sieci Handlowe Biedronka. W 2004 roku została nominowana do nagrody Fenomen „Przekroju”, a w 2005 roku została laureatką nagrody Okulary Równości.
Członkini partii SDPL. W 2005 roku startowała w wyborach parlamentarnych do Sejmu z listy Komitetu Wyborczego Socjaldemokracji Polskiej (okręg 34, Elbląg) i uzyskała 2257 głosów. Nie weszła jednak do parlamentu. W wyborach samorządowych w 2006 roku bez skutku kandydowała z list LiD-u w Elblągu.
Elementy jej biografii wykorzystano w filmie "Dzień kobiet" w reżyserii Marii Sadowskiej.

</doc>
<doc id="1156831" url="https://pl.wikipedia.org/wiki?curid=1156831" title="Samoistna plamica małopłytkowa">
Samoistna plamica małopłytkowa



</doc>
<doc id="1156833" url="https://pl.wikipedia.org/wiki?curid=1156833" title="Immunologiczna plamica małopłytkowa">
Immunologiczna plamica małopłytkowa



</doc>
<doc id="1156843" url="https://pl.wikipedia.org/wiki?curid=1156843" title="Kolcolist">
Kolcolist

Kolcolist ("Ulex" L.) – rodzaj roślin należący do rodziny bobowatych. Obejmuje 15 gatunków występujących w zachodniej Europie i północno-zachodniej Afryce. Kolcolist zachodni "Ul. europaeus" został szeroko rozprzestrzeniony na wszystkich kontynentach z wyjątkiem Antarktydy (jako introdukowany obecny jest także w Polsce). Są to krzewy rosnące w śródziemnomorskich formacjach zaroślowych (w makii), w widnych lasach, na wrzosowiskach i na wydmach. Często związane są z obszarami występowania pożarów.
Kolcolist zachodni uprawiany bywa jako krzew ozdobny, żywopłotowy, dla stabilizacji gleb i ochrony ich przed erozją, jednak jest bardzo kłopotliwy z powodu swojej inwazyjności. Użytkowane jest także jego drewno, wykorzystywany był jako roślina barwierska, kwiaty zaparzano i pito w formie naparów.
Systematyka.
Jeden z rodzajów podrodziny bobowatych właściwych "Faboideae" w rodzinie bobowatych "Fabaceae" "s.l." W obrębie podrodziny należy do plemienia "Genisteae". W niektórych analizach rodzaj zagnieżdżony jest w obrębie rodzaju janowiec "Genista", stąd rozważane jest jego tam włączenie. Wskazywany jest też jako odrębny takson monofiletyczny, siostrzany względem rodzaju "Stauracanthus".
Podział na gatunki w obrębie rodzaju jest w wielu przypadkach problematyczny ze względu na ich ewolucję retikularną (siateczkową) powodowaną przez powszechne występowanie hybrydyzacji i poliploidyzacji.

</doc>
<doc id="1156845" url="https://pl.wikipedia.org/wiki?curid=1156845" title="Ulex">
Ulex



</doc>
<doc id="1156850" url="https://pl.wikipedia.org/wiki?curid=1156850" title="Australian Open 2006 (gra pojedyncza dziewcząt)">
Australian Open 2006 (gra pojedyncza dziewcząt)



</doc>
<doc id="1156861" url="https://pl.wikipedia.org/wiki?curid=1156861" title="Choroba Werlhofa">
Choroba Werlhofa



</doc>
<doc id="1156865" url="https://pl.wikipedia.org/wiki?curid=1156865" title="Protictis">
Protictis

Protictis – rodzaj ssaka drapieżnego żyjącego w paleocenie, około 63 milionów lat temu. Holotypowa czaszka jednego z gatunków, "P. simpsoni", jest najstarszą znaną czaszką któregokolwiek przedstawiciela Carnivora.

</doc>
<doc id="1156873" url="https://pl.wikipedia.org/wiki?curid=1156873" title="Elżbieta Hanowerska">
Elżbieta Hanowerska

Elżbieta Hanowerska (ur. 22 maja 1770; zm. 10 stycznia 1840) – członkini Brytyjskiej Rodziny Królewskiej, siódme dziecko i trzecia córka Jerzego III Hanowerskiego. Poprzez małżeństwo z landgrafem Fryderykiem VI landgrafini Hesji-Homburg.
Życie.
Księżniczka Elżbieta urodziła się w Buckingham Palace (Londyn). Jej ojcem był panujący król Anglii, Jerzy III, najstarszy syn Fryderyka Ludwika, księcia Walii, i Augusty Sachsen-Gotha. Jej matką była królowa Charlotta, z domu księżniczka Mecklenburg-Strelitz.
Elżbieta wychowywała się bardzo chroniona przed światem zewnętrznym i większość swojego czasu spędzała z rodzicami i siostrami. Król Jerzy i królowa Charlotta byli bardzo zadowoleni z ochrony i bliskości swoich dzieci, szczególnie z córek. Jednakże, w 1812, Elżbieta przywłaszczyła sobie klasztor w Old Windsor, Berkshire jako swoją rezydencję i, 7 kwietnia 1818 roku, wyszła za mąż za Fryderyka, następcę tronu Hesji-Homburg w prywatnej kaplicy w Buckingham Palace, Westminster.
Elżbieta przeniosła się do Niemiec wraz z mężem. 20 stycznia 1820, Fryderyk odziedziczył po swoim ojcu tytuł landgrafa Hesji-Homburg. Elżbieta została landgrafinią Hesji-Homburg.
Księżniczka Elżbieta zmarła 10 stycznia 1840 roku w wieku 69 lat we Frankfurcie nad Menem. Została pochowana w mauzoleum w Homburgu.

</doc>
<doc id="1156875" url="https://pl.wikipedia.org/wiki?curid=1156875" title="Ciliopatie">
Ciliopatie

Ciliopatie (ang. ciliopathies, cilia-related diseases) – grupa chorób, w których patogenezie odgrywa rolę nieprawidłowa funkcja rzęsek i wici. Należą tu:

</doc>
<doc id="1156883" url="https://pl.wikipedia.org/wiki?curid=1156883" title="Starożytny Izrael w okresie babilońskim">
Starożytny Izrael w okresie babilońskim

Okres babiloński w starożytnym Izraelu trwał w latach 586 – 539 p.n.e.
W 586 p.n.e. królestwo Judy zostało zajęte przez króla Babilonu, Nabuchodonozora II. Za opór stawiany przez stolicę Judy, Jerozolimę, miasto to zostało w 586 p.n.e. złupione, Świątynia została zburzona, a znaczna część ludności uprowadzona w niewolę do Babilonii.
W kraju pozostała głównie ludność rolnicza, która wniosła niewiele do materialnej i duchowej kultury Żydów. Głównym ośrodkiem religii i kultury żydowskiej stały się Babilonia, oraz, w mniejszym stopniu, Egipt.
Okres babiloński w samej Judzie jest słabo poznany. Juda była spustoszona i opustoszała, jednak generalnie nie była zasiedlana, choć Edomici i Ammonici zgłaszali pretensje do tego obszaru.
Nabuchodonozor ustanowił w Judzie namiestnika Godoliasza. Skupiła się wokół niego ludność pozostawiona w kraju, a także ci Judejczycy, którzy po klęsce schronili się w państwach sąsiednich, a teraz powrócili. Godoliasz został jednak zamordowany przez Izmaela, po czym reszta ludności judzkiej, z obawy przed zemstą, uciekła do Egiptu.

</doc>
<doc id="1156887" url="https://pl.wikipedia.org/wiki?curid=1156887" title="Darosław J. Toruń">
Darosław J. Toruń

Darosław Jerzy Toruń (ur. 1952 we Wrocławiu) – polski tłumacz, redaktor, pisarz fantastyki naukowej, autor gier fabularnych.
Życiorys.
Ukończył studia na Wydziale Ekonomii Politycznej Uniwersytetu Warszawskiego. Następnie pracował jako rzecznik prasowy Ministerstwa Przemysłu Maszynowego, później jako pracownik fizyczny. W styczniu 1983 został członkiem redakcji „Fantastyki”, jako redaktor działu zagranicznego. W 1993 założył razem z Jackiem Rodkiem pismo „Magia i Miecz”, w latach 1993–1999 był jego redaktorem.
W 2007 otrzymał odznaczenie Zasłużony dla Kultury Polskiej.
Twórczość.
Jako autor fantastyki naukowej zadebiutował opowiadaniem "Historia z nieżyciowym zakończeniem" w 1977 na łamach „Nowego Wyrazu”. Jego opowiadania ukazywały się również w „Fantastyce” oraz w antologiach: "Spotkania w przestworzach" (1979) i "Przepowiednia" (1986), t. 6 Polskiej noweli fantastycznej. W "Przepowiedni" zostało zamieszczone opowiadanie pt. "Test 54812", które wcześniej zostało opublikowane w podwójnym numerze „Fantastyki” 11/12 z 1983.
Przetłumaczył z rosyjskiego i angielskiego na polski kilkanaście opowiadań i kilka powieści publikowanych w "Fantastyce", m.in. "Piaseczniki" George’a Martina, "Z Trawy i Mgły i Piasku" Vondy N. McIntyre, "Trzy serca i trzy lwy" Poula Andersona, "Księżniczkę Marsa" i "Pellucidar" Edgara Rice Burroughsa, "Żeglarzy nocy" George’a Martina. Tłumaczył także powieści Poula Andersona ("Królową Powietrza i Mroku", "Pieśń pasterza", "Drogę miłości").
Jest również współtwórcą gry fabularnej Kryształy Czasu oraz autorem "W stepie szerokim" (wydane w 1998 przez Wydawnictwo Mag, ) dodatku do gry RPG "Dzikie Pola."

</doc>
<doc id="1156898" url="https://pl.wikipedia.org/wiki?curid=1156898" title="Torbielowatość nerek">
Torbielowatość nerek



</doc>
<doc id="1156902" url="https://pl.wikipedia.org/wiki?curid=1156902" title="Starożytny Izrael w okresie hellenistycznym">
Starożytny Izrael w okresie hellenistycznym

Okres hellenistyczny w Starożytnym Izraelu – okres dziejów starożytnego Izraelu, w którym zamieszkany przez Izraelitów obszar znalazł się w strefie wpływów greckich. Trwał w latach 332–63 p.n.e.
Historia.
W 332 p.n.e. wojska macedońsko-greckie Aleksandra Macedońskiego podbiły Azję Mniejszą, Syrię i Fenicję.
Juda poddała się bez walki. W Jerozolimie, arcykapłan Jaddua wyszedł na spotkanie Aleksandra Wielkiego i otworzył przed nim bramy miasta. Juda weszła w skład prowincji nazwanej Syrią Dolną, czyli Celesyrią. Stolicą prowincji zostało miasto Samaria. W ramach Celesyrii Juda była autonomiczną eparchią ze stolicą w Jerozolimie. Grecy zmienili nazwę Judy na Judeę.
Po śmierci Aleksandra Macedońskiego Judea znalazła się pod władzą Ptolemeuszy. Jednakże Seleucydzi uważali te ziemie za część prawnie należącego się im terytorium. Był to punkt sporny pomiędzy tymi królestwami hellenistycznymi. Wojna spustoszyła Judeę. Zburzone zostały liczne twierdze obronne i miasta. W 198 p.n.e. Judea znalazła się pod panowaniem Seleucydów.
Na całym Bliskim Wschodzie rozszerzała się wtedy kultura hellenistyczna, przyjmowana również przez ludność hebrajską w zakresie kultury, sztuki, gospodarki. Jednak wielu Żydów przeciwstawiło się wprowadzaniu greckiego prawodawstwa i wiary w wielu bogów.
W tym czasie pojawiły się żydowskie ugrupowania religijne przeciwne hellenizacji:
Powstanie Machabeuszów.
Jeden z seleucydzkich władców (król Antioch IV Epifanes) postanowił przymusowo zhellenizować opornych Żydów i w 167 p.n.e., zastąpił prawo mozaistyczne greckim prawem świeckim. Jerozolimę zamieniono w greckie miasto pod nazwą Antiochia Judejska. Dekretem królewskim zakazano obrzezania, święcenia szabatów i obchodzenia świąt. We wszystkich miastach Judei wzniesiono posągi bogów greckich i nakazano pod karą śmierci oddawać im cześć. Znalezione zwoje Tory były palone. Świątynię w Jerozolimie poświęcono Zeusowi Olimpijskiemu. Na ołtarzu zabito w ofierze świnię, a następnie wystawiono posąg Jowisza, któremu nakazano składać ofiary.
W odpowiedzi wybuchło żydowskie powstanie Machabeuszy (lata 166–160 p.n.e.). Wojny z Seleucydami zakończyły się zwycięstwem Żydów.
Państwo Machabeuszy.
W 152 p.n.e. Syria zawarła porozumienie z Machabeuszami przyznając Żydom znaczne przywileje w Judei. Judea stała się lennikiem Syrii, a władza spoczywała w rękach dynastii Machabeuszy (Hasmoneuszy).
Wewnętrzne walki zwalczających się stronnictw doprowadziły do osłabienia kraju, który w 63 p.n.e. został zajęty przez Rzymian.

</doc>
<doc id="1156904" url="https://pl.wikipedia.org/wiki?curid=1156904" title="Nowotwory podścieliskowe przewodu pokarmowego">
Nowotwory podścieliskowe przewodu pokarmowego

Nowotwory podścieliskowe przewodu pokarmowego, guzy stromalne, GIST (skrótowiec od ang. "gastrointestinal stromal tumors") – nowotwory tkanek miękkich wywodzące się z prekursorów komórek Cajala o charakterystycznej morfologii i typowo wykazujących ekspresję CD117. Nowotwory stromalne stanowią spektrum zmian o różnej histopatologii, stopniu złośliwości i rokowaniu. Reprezentują około 5% mięsaków u ludzi.
Choroba często przebiega bezobjawowo i jest rozpoznawana przypadkowo podczas wykonywania badań endoskopowych czy obrazowych z innego powodu niż podejrzenie choroby nowotworowej. Najczęstszym objawem choroby jest krwawienie z przewodu pokarmowego, które prezentuje się jako smoliste stolce, wymioty fusowate czy niedokrwistość z niedoboru żelaza. Nowotwór może być przyczyną bólów brzucha, nudności, wymiotów, powodować uczucie pełności i wczesnej sytości oraz utraty masy ciała.
Podejrzenie choroby jest stawiane na podstawie badań obrazowych lub endoskopowych. Ostateczne rozpoznanie nowotworu podścieliskowego przewodu pokarmowego jest ustalane na podstawie badania histopatologicznego podczas badania mikroskopowego materiału uzyskanego podczas badania endoskopowego z wykonaniem biopsji cienkoigłowej, zwykle pod kontrolą ultrasonografii endoskopowej (EUS). W leczeniu choroby bez przerzutów podstawową metodą jest radykalna onkologicznie operacja polegająca na resekcji guza w granicach zdrowych tkanek. W leczeniu choroby z przerzutami (uogólnionej), nieoperacyjnej i nawrotowej konieczne jest leczenie ogólnoustrojowe i podaje się inhibitory kinazy tyrozynowej, wśród których lekiem pierwszego rzutu jest imatynib.
Epidemiologia.
Guzy stromalne są najczęstszymi nowotworami mezenchymalnymi przewodu pokarmowego. Stanowią około 5% mięsaków u ludzi. Dane epidemiologiczne oceniające częstość występowania nowotworów podścieliskowych przewodu pokarmowego są bardzo zróżnicowane. Większość badań epidemiologicznych szacuje zapadalność na 10–15 przypadków na milion. Zwykle nowotwór rozpoznaje się po 60. roku życia, tylko wyjątkowo występuje przed 30. rokiem życia, choć bywa rozpoznawany również u dzieci. Bardzo małe guzy stromalne wielkości poniżej 1 cm są stosunkowo częstym zjawiskiem. Donoszono, że w badaniach sekcyjnych osób po 50. roku życia kilkumilimetrowe GIST były znajdowane u 22% badanych. Sugeruje to, że większość takich zmian nie ulega progresji do istotnych klinicznie zmian. Nowotwór występuje ze zbliżoną częstością zarówno u kobiet, jak i mężczyzn, choć u dzieci przeważającą liczbę przypadków rozpoznaje się u płci żeńskiej.
Obraz kliniczny.
Nowotwory podścieliskowe przewodu pokarmowego najczęściej lokalizują się w żołądku (60%), jelicie czczym i krętym (30%), dwunastnicy (5%), rzadko w jelicie grubym (poniżej 5%), a jeszcze rzadziej w przełyku, wyrostku robaczkowym i pęcherzyku żółciowym. W niewielkiej liczbie przypadków guzy stromalne są rozpoznawane poza przewodem pokarmowym w otrzewnej, przestrzeni zaotrzewnowej i kroczu, są one określane jako EGIST (ang. "extragastrointestinal GISTs"). Większość przypadków nowotworów podścieliskowych jest rozpoznawana jako choroba zlokalizowana bez przerzutów, jednakże w 10–20% przypadków GIST już w momencie rozpoznania stwierdza się obecność przerzutów odległych.
Obraz kliniczny jest niecharakterystyczny i prezentowane objawy zależą od lokalizacji zmian. W 20% przypadków choroba jest całkowicie bezobjawowa i jest przypadkowo rozpoznawana w badaniach endoskopowych lub obrazowych, a w 10% przypadków stwierdza się ją w badaniu sekcyjnym. Objawy choroby wynikają z owrzodzenia pokrywającej guz błony śluzowej albo są następstwem wielkości i masy guza.
Krwawienie z przewodu pokarmowego jest najczęstszym objawem choroby, który pojawia się u blisko połowy chorych. Krwawienie zwykle przyjmuje charakter przewlekły i prezentuje się jako smoliste stolce, wymioty fusowate czy niedokrwistość z niedoboru żelaza. Rzadziej pojawia się krwawienie do jamy otrzewnej. GIST może być przyczyną bólów brzucha, nudności, wymiotów, powodować uczucie pełności i wczesnej sytości oraz utratę masy ciała. Guz może być powodem niedrożności przewodu pokarmowego i perforacji przewodu pokarmowego. Jednak ze względu na lokalizację podśluzówkową i tendencję do wzrostu poza światło przewodu pokarmowego niedrożność jest stosunkowo rzadkim objawem.
Guzy zlokalizowane w przełyku powodują zaburzenia połykania (dysfagia), ból w klatce piersiowej, ból podczas połykania, wymioty krwawe i spadek masy ciała. Guzy rosnące w żołądku powodują ból brzucha, objawy dyspeptyczne, nudności, wymioty, utratę apetytu i masy ciała. W przypadku lokalizacji guza w pobliżu wpustu żołądka pojawiają się zaburzenia połykania, z kolei w pobliżu odźwiernika może dojść do jego niedrożności. W przypadku zablokowania dróg żółciowych przez guz występujący w dwunastnicy może pojawić się żółtaczka oraz zapalenie dróg żółciowych. W badaniu palpacyjnym może być wyczuwalny guz w jamie brzusznej. Z kolei guzy zlokalizowane w jelicie grubym są przyczyną zaburzeń wypróżnień i hematochezji.
Guzom stromalnym może towarzyszyć zespół paranowotworowy związany z produkcją IGF-II objawiający się hipoglikemią.
Historia naturalna.
Nowotwory podścieliskowe przewodu pokarmowego są guzami podśluzówkowymi. Guz może szerzyć się w kierunku światła przewodu pokarmowego i powodować owrzodzenie pokrywającej go błony śluzowej i krwawienie. W wyniku penetracji błony surowiczej może dojść do inwazji sąsiednich struktur anatomicznych. W konsekwencji wzrostu masy i objętości guza może dochodzić do ucisku lub przemieszczenia sąsiednich struktur anatomicznych. Nowotwory podścieliskowe przewodu pokarmowego szerzą się drogą krwionośną i naczyń limfatycznych. Nie obserwuje się przerzutów do węzłów chłonnych. Przerzuty typowo pojawiają się w obrębie jamy brzusznej, najczęściej w wątrobie lub jako rozsiew do jamy otrzewnej w postaci licznych drobnych zmian. Wątroba stanowi lokalizację ponad połowy przerzutów, przerzuty do wątroby zwykle są liczne i o dużej średnicy. Mogą występować jako izolowana lokalizacja zmian wtórnych (20% przypadków) lub współwystępować ze zmianami śródotrzewnowymi (30% przypadków). Izolowany rozsiew do otrzewnej jest stwierdzany w 30% przypadków choroby uogólnionej. Rzadko rozpoznaje się przerzuty poza jamą brzuszną w płucach, skórze, tkance podskórnej, kościach i mózgu. Rzadko obserwuje się bardzo późne nawroty choroby, które mogą wystąpić nawet po 20 latach od leczenia.
Histopatologia.
Makroskopowo nowotwór stanowi dobrze odgraniczony guz koloru białego do szarego, często otoczony pseudotorebką. Mogą być widoczne obszary martwicy i krwotoków. Typowo nowotwory podścieliskowe rosną jako pojedynczy guz, w rzadkich przypadkach nowotwór może być zmianą wieloogniskową. W momencie rozpoznania wielkość guza waha się od kilku milimetrów do nawet 20 cm. Nowotwór zwykle rośnie śródściennie, tworzy masę przymocowaną do ściany żołądka czy jelita, która wpuklając się do jamy brzusznej, może przemieszczać sąsiednie struktury. Około 20–30% guzów stromalnych wykazuje złośliwy przebieg.
Mikroskopowo guz jest zlokalizowany w ścianie przewodu pokarmowego w obrębie mięśniówki właściwej (błona mięśniowa). Może szerzyć się w kierunku błony śluzowej i przekraczać blaszkę mięśniową błony śluzowej lub wzrastać w kierunku błony surowiczej (surowicówki). Utkanie może być od skąpokomórkowego do bogatokomórkowego, przy czym zwykle jest bogatokomórkowe. Nowotwory stromalne charakteryzują się niskim pleomorfizmem i niewielką aktywnością mitotyczną, figury mitotyczne są rzadkie i dotyczą jedynie guzów o wysokiej złośliwości i odróżnicowanych. Utkanie nowotworu budują komórki wrzecionowate przeważające w 70% przypadków GIST i komórki nabłonkowate (epitelioidne) przeważające w 20% przypadków GIST. W około 10% guzów stwierdza się utkanie mieszane.
Komórki wrzecionowate cechują się bladą cytoplazmą i wydłużonym jądrem komórkowym z ostro zakończonymi brzegami. Komórki są stosunkowo jednolite, ułożone w pęczki i arkusze, czasem tworzą struktury wirowate. Zrąb jest ubogi.
Komórki nabłonkowate przyjmują kształt okrągły, o eozynofilnej lub jasnej cytoplazmie z okrągłym lub owalnym jądrem. Komórki są ułożone w struktury gniazdowate lub pasmowato.
Etiologia.
Pochodzenie nowotworu.
Liczne badania przemawiają za pochodzeniem nowotworu z prekursorów komórek Cajala pełniących funkcję rozrusznikową stymulującą komórki mięśniówki przewodu pokarmowego do skurczu. Mysie komórki Cajala z uzyskaną metodami inżynierii genetycznej ekspresją ludzkiego zmutowanego KIT rozwijają hiperplazję komórek Cajala ściany żołądka i jelit oraz nowotwory przypominające GIST. Za wspólnym pochodzeniem przemawia ekspresja podobnych zestawów genów. Ponadto pochodzenie z prekursorów komórek Cajala pozwala wytłumaczyć ścisłą korelację pomiędzy konkretnymi mutacjami genu KIT czy PDGFRA a lokalizacją anatomiczną nowotworu.
Rola mutacji KIT oraz PDGFRA.
W 95% przypadków GIST w badaniu immunohistochemicznym rozpoznaje się ekspresję markera CD117 będącego receptorem kinazy tyrozynowej KIT, a w badaniach genetycznych w 70–80% guzów stwierdza się mutację genu KIT. KIT w warunkach fizjologicznych jest aktywowany przez czynnik komórek macierzystych (CSF) i odpowiada za regulację proliferacji, apoptozy, chemotaksji i adhezji, stanowi krytyczny czynnik niezbędny do rozwoju i przeżycia macierzystych komórek hematopoetycznych, komórek tucznych, melanocytów i komórek Cajala.
Mutacje mogą obejmować region regulacyjny lub centrum kataliczne. W ich wyniku dochodzi do konstytutywnej (stałej) aktywacji kinazy niezależnej od ligandu. W efekcie dochodzi do aktywacji innych szlaków sygnałowych, w tym szlaku MAPK/ERK, PI3K/AKT/mTOR i JAK/STAT. Prowadzi to do zaburzenia regulacji proliferacji, zwiększenia oporności na apoptozę oraz zaburzenia adhezji. Mutacja zachodzi we wczesnym etapie inicjacji nowotworzenia GIST.
W około 5% przypadków nie stwierdza się ekspresji CD117 (KIT), ale wówczas najczęściej rozpoznaje się mutację PDGFRA. Mutacje KIT oraz PDGFRA są mutacjami wzajemnie się wykluczającymi i stwierdza się wyłącznie jeden typ mutacji KIT albo PDGFRA zarówno w guzie pierwotnym, jak i przerzutach i zmianach nawrotowych. PDGFR jest fizjologicznie aktywowany przez płytkopochodny czynnik wzrostu (PDGR), receptor jest obecny na komórkach prekursorowych erytropoezy, leukopoezy i trombopoezy, ale także na komórkach glejowych, komórkach śródbłonka, fibroblastach i osteoblastach. PDGFR, podobnie jak KIT, jest receptorem kinazy tyrozynowej. Mutacje również prowadzą do konstytutywnej aktywności kinazy tyrozynowej niezależnej od PDGF i prowadzą do aktywacji tych samych szlaków sygnałowych co mutacja KIT. Z drugiej strony pomiędzy guzami z mutacją PDGFR i KIT zanotowano różnice w ekspresji niektórych genów.
Pozostałe mutacje kierujące.
W 10–15% GIST nie stwierdza się mutacji KIT ani PDGFRA. Morfologicznie GIST bez mutacji KIT ani PDGFRA są nie do odróżnienia od tych z powyższymi mutacjami, ponadto w większości z nich obserwuje się wysoki poziom ekspresji KIT. W części przypadków rozpoznaje się mutacje BRAF, HRAS oraz NRAS. Zarówno białka RAF i RAS stanowią element szlaku MAPK i ostatecznie dochodzi do stymulacji proliferacji niezależnie od KIT.
W znacznym odsetku przypadków GIST bez mutacji KIT i PDGFRA rozpoznaje się niedobór enzymu należącego do cyklu Krebsa – dehydrogenazy bursztynianowej (SDH). Większość mutacji SDH jest germinalna, choć możliwe są mutacje somatyczne genu tego enzymu. Obecność mutacji SDH wyklucza mutację KIT, PDGFRA lub BRAF. Niedobór dehydrogenazy bursztynianowej prowadzi do akumulacji bursztynianu i zaburzenia regulacji HIF1, który z kolei aktywuje ekspresję VEGF, IGF2 oraz ich receptorów. Ostatecznie niedobór SDH powoduje powstanie pętli autokrynnej z udziałem IGF i jego receptorów. Aktywacja receptora IGF również prowadzi do aktywacji szlaków MAPK/ERK i PI3K/AKT/mTOR, zwiększając potencjał proliferacyjny komórek i ich zdolność do przeżycia.
Mutacje związane z progresją GIST.
W ponad połowie przypadków GIST rozpoznaje się monosomię chromosomu 14 lub delecję 14q. Prawdopodobnie kluczowa jest utrata regionu 14q11.2 obejmującego geny PARP2, APEX1 i NDRG2 oraz regionu 14q32 zawierającego gen SIVA. Utrata długiego ramienia chromosomu 22 jest stwierdzana w blisko połowie GIST. Często dochodzi do utraty 1p, 9p, 11p i 17p. W obrębie 9p znajduje się gen CDKN2A kodujący dwa supresory p14 i p16. Zyskanie dodatkowej kopii 8q (zawierający MYC), 3q (zawierający SMARCA3) i 17q wiąże się z większym prawdopodobieństwem rozwinięcia przerzutów.
Rozpoznanie.
Podejrzenie choroby nowotworowej jest stawiane na podstawie obrazu klinicznego, badań endoskopowych i obrazowych. Małe zmiany często są wykrywane przypadkowo podczas badań z innych przyczyn niż podejrzenie choroby nowotworowej. Z badań obrazowych największe znaczenie ma tomografia komputerowa, która umożliwia zobrazowanie zmiany oraz ocenę zaawansowania choroby. W ocenie charakteru zmiany i zaawansowania pomocna jest ultrasonografia endoskopowa (EUS). Materiał do badania histopatologicznego jest uzyskiwany podczas badania endoskopowego z biopsją cienkoigłową pod kontrolą ultrasonografii endoskopowej. Alternatywą jest przezskórna biopsja gruboigłowa lub biopsja otwarta podczas laparatomii. Ostateczne rozpoznanie jest stawiane na podstawie badania histopatologicznego na podstawie oceny mikroskopowej materiału uzyskanego drogą biopsji. W badaniu immunohistochemicznym stwierdza się ekspresję CD117, a w badaniach genetycznych rozpoznaje się mutację KIT lub PDGFRA.
Badania obrazowe i endoskopowe.
Typowo małe zmiany są przypadkowo rozpoznawane podczas badania endoskopowego lub badań obrazowych wykonywanych z innych przyczyn niż podejrzenie choroby nowotworowej. W badaniach endoskopowych, takich jak gastroskopia czy rzadziej kolonoskopia, nowotwory podścieliskowe przewodu pokarmowego są widoczne jako zmiany podśluzówkowe, owalnego kształtu w różnym stopniu wpuklające się do przewodu pokarmowego. Błona śluzowa pokrywająca guz może być prawidłowa lub też posiadać zagłębienie lub owrzodzenie. Jednak z powodu tendencji do wzrostu egofitycznego poza światło przewodu pokarmowego guzy stromalne mogą nie być widoczne podczas badania endoskopowego lub tylko pośrednio ujawniać swoją obecność poprzez zewnętrzne modelowanie ściany narządu.
Ultrasonografia endoskopowa (EUS) jest wykorzystywana do oceny miejscowej guza, a podczas biopsji cienkoigłowej pod jej kontrolą pomaga uzyskać reprezentatywny materiał tkankowy. Badanie pomaga określić wielkość guza, jego granice oraz pochodzenie z głębszej warstwy ściany przewodu pokarmowego. Typowo guzy uwidaczniają się jako hipoechogenne zmiany w obrębie mięśniówki właściwej (błona mięśniowa). Większe zmiany mogą cechować się nieregularną granicą, obecnością echogennych ognisk oraz torbielowatych przestrzeni. Jednak nie zawsze jest możliwe odróżnienie podczas ultrasonografii endoskopowej GIST od innych guzów mezenchymalnych.
Tomografia komputerowa (TK) pełni rolę w rozpoznaniu choroby, ocenie jej zaawansowania oraz planowaniu postępowania chirurgicznego. W tomografii komputerowej GIST jest obrazowany jako dobrze odgraniczona zmiana poza światłem przewodu pokarmowego. Gęstość zmian jest różna, zmiana może ulegać niejednolitemu wzmocnieniu kontrastowemu, co jest szczególnie zaznaczone przy większych guzach z obecną martwicą i obszarami krwotocznymi. Typowo obraz jednorodnego wzmocnienia kontrastowego przemawia za łagodnym charakterem zmiany. Tomografia komputerowa jest przydatna w rozpoznawaniu przerzutów odległych, szczególnie do wątroby. Rezonans magnetyczny (RM) jest przydatny w ocenie zmian zlokalizowanych w miednicy oraz oceny rozsiewu do otrzewnej.
W USG nowotwory podścieliskowe przewodu pokarmowego są obrazowane jako hipoechogenne zmiany, które przy odpowiedniej wielkości mogą uciskać sąsiednie struktury anatomiczne. Obecność zmiany w obrębie ściany przewodu pokarmowego znacząco utrudnia jej zobrazowanie, ponadto często występuje znaczna trudność w określeniu lokalizacji zmiany.
Pozytonowa tomografia emisyjna (PET) jest przydatna w rozpoznawaniu niewielkich przerzutów oraz pomaga zróżnicować aktywny metabolicznie guz od blizny lub innych zmian łagodnych.
Biopsja.
Konwencjonalna biopsja za pomocą kleszczyków wykonywana podczas badania endoskopowego ma ograniczone zastosowanie w związku z głębszą lokalizacją guza pod błoną śluzową i ograniczonym zasięgiem kleszczyków oraz zwiększonym ryzykiem perforacji podczas wykonywania biopsji.
Biopsja cienkoigłowa pod kontrolą endoskopowej ultrasonografii jest metodą z wyboru w uzyskiwaniu materiału tkankowego do badania histopatologicznego. Technika biopsji cienkoigłowej pod kontrolą EUS nie zawsze umożliwia dostarczenie odpowiedniej ilości materiału tkankowego i nie zawsze umożliwia ostateczne rozpoznanie histopatologiczne, a szczególnie różnicowanie pomiędzy zmianami prawdopodobnie łagodnymi a złośliwymi. Czułość metody jest oceniana na 78%.
Biopsja podczas badania endoskopowego jest korzystniejsza od biopsji przezskórnej, która wiąże się z większym ryzykiem istotnego krwawienia oraz ryzykiem rozsiewu nowotworu. Przezskórna biopsja może być przydatna w celu potwierdzenia obecności przerzutów choroby.
Nie ma konieczności uzyskania rozpoznania cytologicznego czy histopatologicznego przed leczeniem chirurgicznym choroby operacyjnej. Jednak uzyskanie rozpoznania histopatologicznego jest konieczne przed rozpoczęciem leczenia choroby lokalnie zaawansowanej lub z przerzutami.
Badanie histopatologiczne.
Rozpoznanie nowotworu podścieliskowego przewodu pokarmowego jest stawiane na podstawie badania histopatologicznego podczas badania mikroskopowego. Standardowo wykorzystuje się techniki immunohistochemii, która pozwala potwierdzić rozpoznanie GIST oraz wykluczyć rozpoznania innych nowotworów o podobnej morfologii. Typowo w immunohistochemii stwierdza się ekspresję CD117, a w badaniach genetycznych stwierdza się mutację KIT lub PDGFRA. Badanie histopatologiczne umożliwia ustalenie czynników ryzyka nawrotu GIST. Raport histopatologiczny zawiera opis lokalizacji guza, jego wielkość, ocenę reakcji dla CD117 i CD34 (ewentualnie także DOG-1, SMA, desmina, S-100, Caldesmon H), liczbę figur mitotycznych, ocenę zaawansowania według klasyfikacji TNM oraz ocenę ryzyka nawrotu (stopnia agresywności) według konsensusu AFIP-NCCN-AJCC.
Diagnostyka immunohistochemiczna jest przydatna w różnicowaniu GIST z nerwiakiem osłonkowym, nowotworami tkanki mięśniowej gładkiej i rakami sarkomatoidalnymi. Rutynowo w diagnostyce różnicowej wykorzystuje się panel dla KIT (CD117), DOG1, S-100 i desminy. Potwierdzenie reakcji dla CD117 ma znaczenie diagnostyczne, ponieważ pozwala odróżnić inne nowotwory przypominające nowotwory podścieliskowe przewodu pokarmowego, w tym nerwiak osłonkowy i mięśniak gładkokomórkowy, a także znaczenie kliniczne przy kwalifikacji do leczenia inhibitorami kinaz tyrozynowych.
W 95% przypadków GIST stwierdza się rozlaną reakcję dla CD117 (KIT). W około 5% przypadków nie stwierdza się ekspresji CD117 (KIT), a wówczas zwykle stwierdza się mutację PDGFRA.
DOG1 jest wysoce swoistym i czułym markerem GIST. Często dodatnia reakcja dla DOG1 jest stwierdzana w guzach KIT-negatywnych, co znajduje zastosowanie w diagnostyce immunohistochemicznej tych guzów. Reakcja CD34 jest pozytywna dla około 70% GIST, jednak marker nie jest już stosowany w diagnostyce różnicowej. W GIST okazjonalnie rozpoznaje się dodatnią reakcję dla S-100 (5%), desminy (2%) i cytokeratyn (2%).
Diagnostyka genetyczna z oznaczaniem obecności mutacji KIT i PDGFRA jest wykorzystywana w diagnostyce GIST. W 95% przypadków nowotwory podścieliskowe przewodu pokarmowego wykazują ekspresję CD117 (KIT). W około 80% stwierdza się mutację aktywującą genu KIT kodującego receptor kinazy tyrozynowej, którego stała aktywność jest krytycznym i niezbędnym elementem karcynogenezy tego guza. W blisko 70% mutacja jest stwierdzana w eksonie 11, w 10% w eksonie 9 i około 1% w eksonie 13 i 17. W 5–10% przypadków tych guzów stwierdza się mutację genu PDGFRA kodującego receptor kinazy tyrozynowej. W badaniu immunohistochemicznym przypadki mutacji genu PDGFRA wykazują ujemną lub słabą reakcję dla KIT. Mutacje KIT i PDGFRA są mutacjami wzajemnie wykluczającymi. Z kolei w 10–15% GIST nie stwierdza się mutacji KIT ani PDGFRA ("wild-type GIST", "WT-GIST"). Brak mutacji KIT czy PDGFRA nie wyklucza rozpoznania GIST. W wielu przypadkach GIST bez mutacji KIT ani PDGFRA stwierdza się mutację genu SDH. W około 3% GIST stwierdza się mutację BRAF, podobnie jak w czerniaku czy raku rdzeniastym tarczycy w kodonie V600E. W badaniu immunohistochemicznym przypadki mutacji BRAF również dają pozytywną reakcję dla KIT.
Ocena ryzyka nawrotu.
Około 20–30% guzów stromalnych wykazuje złośliwy przebieg. Z drugiej strony na podstawie badania histopatologicznego trudno przewidzieć kliniczny przebieg tego nowotworu. Najpewniejszym wskaźnikiem wskazujący na złośliwy charakter GIST jest obecność przerzutów odległych. Kluczowymi czynnikami przemawiającymi za złośliwością guza jest lokalizacja zmiany, wielkość i indeks mitotyczny. Istotne rokowniczo jest pęknięcie torebki guza podczas zabiegu operacyjnego.
Na podstawie powyższych czynników ryzyka powstało kilka klasyfikacji prognostycznych, z których największe znaczenie ma NIH, AFIP i Joensuu. W klasyfikacji AFIP lokalizacja zmiany jest klasyfikowana według umiejscowienia zmiany w żołądku, dwunastnicy, jelicie czczym/krętym oraz odbytnicy. Zmiany położone poza wymienionymi lokalizacjami są klasyfikowane jak zmiany w jelicie czczym i krętym. Wielkość zmiany podzielono pomiędzy kategoriami poniżej 2 cm, 2–5 cm, 5–10 cm i powyżej 10 cm. Wartość indeksu mitotycznego podzielono na dwie kategorie: poniżej i powyżej 5 mitoz w 50 polach widzenia. Określenie ryzyka nawrotu ma duże znaczenie kliniczne, ponieważ jest używane w kwalifikacji do leczenia uzupełniającego po radykalnym zabiegu uzupełniającym.
Wielkość zmiany powyżej 10 cm z wysokim indeksem mitotycznym powyżej 5 w 50 HPF przemawia raczej za charakterem złośliwym. Z kolei zmiany poniżej 2 cm z niskim indeksem mitotycznym poniżej 5 w 50 HPF raczej będą przyjmować łagodny przebieg (nie stosuje się pojęcia łagodny GIST).
Leczenie.
W leczeniu choroby bez przerzutów podstawową metodą jest postępowanie chirurgiczne polegające na resekcji guza w granicach zdrowych tkanek. Zwykle wykonuje się zabiegi zachowujące narząd, unikając rozległych, okaleczających operacji. U chorych o wysokim ryzyku nawrotu po radykalnej operacji stosuje się leczenie uzupełniające, a część chorych wymaga leczenia przedoperacyjnego, które pomaga zmniejszyć masę guza i konieczny zakres operacji. U około połowy chorych pomimo leczenia operacyjnego obserwuje się nawroty w postaci rozsiewu do wątroby czy jamy otrzewnej. W leczeniu ogólnoustrojowym podaje się inhibitory kinazy tyrozynowej, wśród których lekiem pierwszego rzutu jest imatynib. Lek wykorzystuje się zarówno w leczeniu adiuwantowym i neoadiuwantowym, jak i w chorobie zaawansowanej z przerzutami, chorobie nieoperacyjnej oraz nawrotach choroby. U większości leczonych imatynib prowadzi do obiektywnych odpowiedzi i długotrwałych korzyści klinicznych. U 10–15% chorych obserwuje się pierwotną oporność na imatynib lub jego nietolerancję. Około połowa chorych w ciągu 2 lat stosowania imatynibu doświadcza wtórnej oporności na lek i progresji. W leczeniu choroby progresywnej zwiększa się dawkę imatynibu do maksymalnej, a następnie w drugiej linii leczenia stosuje się sunitynib.
Leczenie choroby bez przerzutów.
Leczenie chirurgiczne.
Leczenie chirurgiczne jest podstawową metodą terapii u chorych z potencjalnie operacyjnym (resekcyjnym) nowotworem podścieliskowym przewodu pokarmowego bez przerzutów. Jest to jedyna metoda leczenia umożliwiająca całkowite wyleczenie. Celem zabiegu jest całkowita resekcja zmiany w zakresie marginesu zdrowych tkanek (resekcja R0). Wystarczającym postępowaniem jest operacja zachowująca narząd z wykonaniem segmentarnej czy klinowej resekcji z marginesem chirurgicznym wolnym od nacieku nowotworowego. Unika się rozległych, okaleczających, wielonarządowych zabiegów, ponieważ zabieg ma wywoływać możliwie jak najmniejszą chorobowość. Szerokie marginesy resekcji nie wpływają na poprawę rokowania leczonych, ponieważ guzy stromalne nie wykazują tendencji do rozległego nacieku wzdłuż ściany narządu. Jednak w niektórych przypadkach konieczne jest usunięcie w jednym bloku tkankowym ("en block") sąsiadujących struktur anatomicznych. W przypadku zabiegów granicznie operacyjnych zabieg poprzedza leczenie neoadiuwantowe imatynibem. W zmianach zlokalizowanych w zakresie żołądka wykonuje się resekcję klinową guza z fragmentem ściany narządu, rzadziej wykonuje się gastrektomię subtotalną lub totalną. W zmianach w jelicie cienkim lub grubym wykonuje się resekcję odcinkową. Istotne jest nienaruszenie pseudotorebki guza i unikanie pęknięcia guza, który jest dość kruchy. GIST rzadko daje przerzuty do węzłów chłonnych, dlatego limfadenektomia nie jest w większości przypadków koniecznym elementem zabiegu, jednak u niektórych chorych z GIST związanym z niedoborem SDH wykonuje się limfadenektomię.
Ocenia się, że całkowita resekcja jest możliwa w 85% przypadków nowotworów podścieliskowych przewodu pokarmowego. W przypadku nie uzyskania marginesów mikroskopowo wolnych od nacieku nowotworowego (resekcja R1) dalsze postępowanie jest indywidualizowane. Choć resekcja z mikroskopowym naciekiem nowotworowym wiąże się z większym ryzykiem miejscowego nawrotu, to najprawdopodobniej nie wiąże się z gorszym przeżyciem całkowitym. Opcjami leczniczymi u chorych z mikroskopowym naciekiem nowotworowym jest ponowna operacja, obserwacja chorego oraz leczenie imatynibem. Generalnie u chorych z mikroskopowym naciekiem nowotworu podścieliskowego nie ma konieczności wykonywania reoperacji. Reoperacja nie powinna nieść ze sobą poważnego wpływu na czynność przewodu pokarmowego, a warunkiem przeprowadzenia ponownej operacji jest dokładne ustalenie lokalizacji guza.
U wybranych chorych z niewielkimi zmianami o korzystnej lokalizacji mogą być wykorzystane techniki laparoskopowe. W metaanalizie nie wykazano różnicy w osiąganych wynikach długoterminowych pomiędzy operowanymi laparoskopowo, a operowanymi metodą otwartą. W przypadku dużych zmian większych niż 5 cm laparoskopia nie jest zalecana i preferuje się laparotomię.
W przypadku bardzo małych zmian poniżej 2 cm rola leczenia chirurgicznego jest niejasna, ponieważ nie jest znana historia naturalna takich zmian, w tym tempo ich wzrostu i ich zdolność do tworzenia przerzutów. Zwykle operacji poddaje się jedynie zmiany wywołujące objawy, a zmiany bezobjawowe, o ile nie wykazują ultrasonograficznych cech wysokiego ryzyka, poddaje się obserwacji w badaniach endoskopowych.
Przedoperacyjne leczenie imatynibem.
W leczeniu neoadiuwantowym (przedoperacyjnym) nowotworów podścieliskowych przewodu pokarmowego stosuje się imatynib, który jest selektywnym inhibitorem receptora kinazy tyrozynowej. Lek może pozwolić zmniejszyć wielkość nowotworu przed resekcją, potencjalnie zmniejszając zakres koniecznej resekcji. Imatynib wykorzystuje się w leczeniu przedoperacyjnym w celu obniżenia stopnia zaawansowania nowotworu i umożliwienia wykonania operacji z uzyskaniem wolnych marginesów chirurgicznych potencjalnie operacyjnych nowotworów podścieliskowych przewodu pokarmowego, u których nie ma możliwości wykonania zabiegu operacyjnego bez nieakceptowalnego deficytu funkcjonalnego oraz chorobowości. Imatynib jest podawany w dawce dziennej 400 mg, choć przy udokumentowanej mutacji KIT w eksonie 9 dawka może być zwiększana do 800 mg. Nie określono optymalnej długości leczenia przedoperacyjnego i leczenie jest kontynuowane do czasu uzyskania maksymalnej odpowiedzi na lek określanej jako brak dalszej poprawy w porównaniu do poprzedniego badania obrazowego. Zabieg operacyjny może być wykonany przed osiągnięciem maksymalnej odpowiedzi, gdy leczenie osiągnęło wcześniej założone cele. Z drugiej strony wydłużenie leczenia neoadiuwantowego powyżej 12 miesięcy może wiązać się z większym ryzykiem powstania oporności na lek, dlatego unika się wydłużania leczenia neoadiuwantowego powyżej 12 miesięcy. W przypadku pojawienia się progresji podczas leczenia imatynibem leczenie przerywa się i ponownie ocenia się wskazania do zabiegu operacyjnego.
W kilku niewielkich badaniach prospektywnych wykazano bezpieczeństwo i skuteczność leczenia neoadiuwantowego za pomocą imatynibu. W badaniu Fiore i współpracowników imatynib korzystnie wpływał na poprawę resekcyjności zmian i zmniejszenie chorobowości zabiegu. Zaobserwowano medianę zmniejszenia się wymiaru guza o 34%. W badaniu na 19 chorych odsetek odpowiedzi wynosił 69%. W badaniu BFR14 60% chorych leczonych neoadiuwantowo osiągnęło częściową remisję (PR). Badania nie pozwalają na ocenę rzeczywistego wpływu na przeżycie całkowite, ponieważ chorzy dalej otrzymywali imatynib w leczeniu uzupełniającym. Lek nie zwiększa ryzyka powikłań pooperacyjnych.
Pooperacyjne leczenie imatynibem.
U około połowy leczonych z powodu nowotworu podścieliskowego przewodu pokarmowego samodzielne leczenie chirurgiczne jest wystarczające do wyleczenia choroby. Z drugiej strony połowa leczonych doświadcza nawrotu w postaci wznowy miejscowej lub przerzutów odległych. Zatem część chorych wymaga leczenia uzupełniającego (adiuwantowe, pooperacyjne), ale część nie odnosi z niego korzyści. Kluczową w identyfikacji chorych wymagających dalszego leczenia uzupełniającego po operacji i odnoszących korzyści z tego leczenia jest identyfikacja czynników ryzyka nawrotu choroby.
Kwalifikacja do leczenia uzupełniającego opiera się o ocenę ryzyka nawrotu uwzględniającą liczbę mitoz powyżej 5/50, wielkość guza powyżej 5 cm, lokalizację pozażołądkową i pęknięcie jego torebki. W kwalifikacji do leczenia adiuwantowego wykorzystuje się klasyfikację AFIP lub starszą klasyfikację NIH. U chorych o wysokim ryzyku nawrotu po radykalnej operacji stosuje się leczenie uzupełniające. W leczeniu adiuwantowym wykorzystuje się imatynib, który podaje się przez 36 miesięcy. U chorych otrzymujących leczenie neoadiuwantowe po zabiegu operacyjnym kontynuuje się leczenie imatynibem jako terapię adiuwantową.
Skuteczność leczenia pooperacyjnego imatynibem wykazano w kilku badaniach klinicznych. W badaniu III fazy ACOSOG Z9001 porównano skuteczność imatynibu w leczeniu uzupełniającym po zabiegu operacyjnym do samodzielnego zabiegu i obserwacji chorych. Wykazano, że chorzy otrzymujący imatynib osiągali dłuższą medianę przeżycia wolnego od nawrotu (RFS), przy czym w tym badaniu osiągana mediana przeżycia całkowitego (OS) nie różniła się znacząco pomiędzy obiema grupami. W skandynawskim badaniu wykazano, że podawanie imatynibu przez 36 miesięcy jest skuteczniejsze w wydłużaniu mediany przeżycia całkowitego (OS) i przeżycia wolnego od nawrotu (RFS) niż podaż przez 12 miesięcy.
Leczenie choroby z przerzutami, nieoperacyjnej i nawrotowej.
W leczeniu choroby z przerzutami, choroby nieoperacyjnej oraz choroby nawrotowej stosuje się leczenie celowane oparte na inhibitorach kinazy tyrozynowej. Lekiem pierwszego rzutu jest imatynib obejmujący w swoim spektrum KIT i PDGFR. Lek standardowo podaje się w dawce 400 mg, a u chorych z mutacją KIT w eksonie 9 opcją jest zwiększenie dawki 800 mg.
U większości chorych imatynib prowadzi do obiektywnych odpowiedzi i długotrwałych korzyści klinicznych. Dwie trzecie chorych leczonych tym lekiem osiąga odpowiedź obiektywną, mediana czasu przeżycia wolnego od progresji przekracza dwa lata, a 15% chorych osiąga długotrwałą odpowiedź na leczenie trwającą ponad 10 lat. U 10–15% chorych obserwuje się pierwotną oporność na imatynib lub jego nietolerancję. W badaniu klinicznym II fazy Demetri i współpracowników imatynib powodował uzyskanie częściowej odpowiedzi (PR) u 68,1% i stabilizację choroby u 15,6% (SD). Mediana przeżycia wolnego od progresji wynosiła 24 miesiące, a mediana przeżycia całkowitego 57 miesięcy. W dziewięcioletniej obserwacji 35% leczonych imatynibem osiągnęło dziewięcioletnie przeżycie całkowite.
Kolejne badania miały na celu ustalenie optymalnej dawki imatynibu. W dwóch badaniach klinicznych III fazy EORTC 62005 i S0033/CALGB 150105 porównujących skuteczność dawki imatynibu 400 mg i 800 mg nie wykazano różnicy w odsetku odpowiedzi oraz osiąganym przeżyciu całkowitym pomiędzy niższą, a wyższą dawką leku, choć w badaniu EORTC 62005 opisano nieznaczne wydłużenie czasu przeżycia wolnego od progresji (PFS), czego z kolei nie stwierdzono w badaniu S0033/CALGB 150105. Jednocześnie wyższa dawka wiązała się z wyższym ryzykiem działań niepożądanych. Przy progresji przy leczeniu imatynibem w dawce 400 mg podano lek w wyższej dawce 800 mg, osiągając stabilizację choroby (SD). W metaanalizie tych dwóch badań na łącznej liczbie 1640 chorych również nie potwierdzono poprawy przeżycia całkowitego u chorych leczonych wyższą dawką imatynibu, choć wiązała się ona z dłuższym czasem przeżycia wolnego od progresji (PFS). Wydłużenie przeżycia wolnego od progresji dotyczyło wyłącznie chorych z mutacją KIT w eksonie 9. W innym badaniu wykazano istotne korzyści w osiąganym czasie przeżycia wolnego od progresji u chorych z mutacją KIT w eksonie 9 ze zwiększania dawki imatynibu do 800 mg.
Odsetek odpowiedzi na imatynib różni się w zależności od lokalizacji mutacji genu KIT. Ocenia się, że imatynib wywołuje obiektywne odpowiedzi u 72% chorych z mutacją w eksonie 11, u 38% z mutacją w eksonie 9 i u 28% chorych z WT-GIST. Z kolei najczęstsza mutacja PDGFRA D842 V wiąże się z całkowitą opornością na imatynib.
Oporność na imatynib.
Około 10–15% chorych pomimo leczenia imatynibem wykazuje pierwotną, wczesną oporność w ciągu 6 miesięcy od włączenia leku, a oporność wtórna pojawiająca się w ciągu 2–3 lat leczenia imatynibem dotyczy około 40–50% chorych. Głównymi mechanizmami pierwotnej oporności na imatynib są mutacja PDGFRA 842V, mutacja KIT w eksonie 9 oraz "wild-type GIST" (WT-GIST). Z kolei wtórna oporność na imatynib jest spowodowana wytworzeniem nowych mutacji prowadzących do konstytutywnej aktywacji kinazy tyrozynowej w miejscu wiązania ATP lub pętli aktywacyjnej. Możliwa jest utrata ekspresji KIT w połączeniu z aktywacją alternatywnych kinaz tyrozynowych lub innych onkogenów. Oporność może być zjawiskiem zlokalizowanym objawiającym się wzrostem (progresją) jednej zmiany przy stabilnym obrazie pozostałych zmian lub jako zjawisko uogólnione z progresją licznych zmian.
W przypadku progresji choroby przy standardowych dawkach imatynibu opcjami terapeutycznymi są eskalacja dawki imatynibu lub zmiana leczenia na inhibitor kinazy tyrozynowej drugiej linii (sunitynib).
W modyfikacji leczenia w pierwszej kolejności zwiększa się dawkę imatynibu z 400 mg do 800 mg, co pomaga przełamać oporność na lek. Zwiększenie dawki leku może spowodować wydłużenie czasu wolnego od progresji choroby. U chorych z ograniczoną progresją, gdy większość ognisk choroby jest dalej kontrolowana przez imatynib, raczej kontynuuje się leczenie imatynibem w tej samej dawce lub dawce maksymalnej bez zmiany imatynibu na inhibitory kinazy tyrozynowej drugiego rzutu.
Sunitynib jest inhibitorem wielu kinaz tyrozynowych, w tym KIT i PDGFRA. Znajduje zastosowanie w leczeniu drugiej linii po progresji choroby u chorych leczonych imatynibem. Lek podaje się w dawce dziennej 50 mg przez 4 tygodnie w cyklu co 2 tygodnie lub schemacie z codzienną dawką 37,5 mg bez stosowania przerw. W badaniu III fazy u chorych z progresją podczas leczenia imatynibem porównano skuteczność sunitynibu w dawce dziennej 50 mg z placebo. Wykazano, że sunitynib wpływa na wydłużenie czasu do progresji choroby (TTP) z 1,5 miesiąca do 6,3 miesięcy. W badaniu na 1124 chorych z progresją podczas leczenia imatynibem podawanego w schemacie 50 mg mediana przeżycia wolnego od progresji (PFS) wynosiła 8,3 miesięcy, a mediana przeżycia całkowitego 16,6 miesięcy. W kolejnym badaniu III fazy oceniano skuteczność sunitynibu w dawce 37,5 mg w porównaniu z placebo, lek wywoływał częściową remisję (PR) u 13% leczonych i stabilizację choroby (SD) u 40%. Prawdopodobnie schemat dawkowania bez przerw wiąże się z lepszą tolerancją. Lek wykazuje większą skuteczność w GIST-WT oraz mutacji KIT w eksonie 9 i 11.
U chorych z progresją podczas leczenia imatynibem i sunitynibem podaje się regorafenib, który jest inhibitorem wielu kinaz tyrozynowych w tym KIT i PDGFRA. W badaniu klinicznym porównującym regorafenib z placebo lek wydłużał medianę przeżycia wolnego od progresji (PFS) do 1,8 miesiąca, podczas gdy chorzy otrzymujący placebo osiągali medianę przeżycia wolnego od progresji 0,9 miesiąca. Kolejne linie leczenia po progresji podczas leczenia imatynibem, sunitynibem i regorafenibem obejmują nilotynib, sorafenib i imatynib w niskiej dawce z doksorubicyną.
W przypadku uogólnionej progresji i całkowitego odstawienia inhibitorów kinazy tyrozynowej może dojść do szybkiej progresji klonów dotychczas wrażliwych na inhibitory kinazy tyrozynowej i kontrolowanych przez te leki. Zatem inhibitory kinazy tyrozynowej stanowią istotny składnik leczenia wspomagającego u chorych z chorobą progresywną. U chorych z progresją nie odnoszących korzyści z dotychczasowego leczenia inhibitorami kinazy tyrozynowej opcją leczniczą może być ponowne wprowadzenie uprzednio stosowanego i dobrze tolerowanego leku.
Leczenie chirurgiczne w chorobie zaawansowanej.
Leczenie choroby nieoperacyjnej jest oparte o inhibitory kinaz tyrozynowych. Lek może spowodować zmniejszenie masy guza i umożliwić wykonanie zabiegu operacyjnego bez powodowania istotnego deficytu funkcjonalnego.
Leczenie chirurgiczne choroby z przerzutami ma dość ograniczone zastosowanie. U starannie wybranych chorych z przerzutami w wątrobie wykonuje się ich resekcję (metastazektomia), a następnie kontynuuje się leczenie inhibitorami kinazy tyrozynowej. Nie jest jasne czy takie postępowanie faktycznie prowadzi do poprawy przeżycia całkowitego leczonych taką metodą. Warunkiem przeprowadzenia zabiegu jest korzystna lokalizacja zmian i możliwość ich całkowitego wycięcia u chorego odpowiadającego na leczenie inhibitorami kinaz tyrozynowych.
W korzystnie zlokalizowanych zmianach z ograniczoną ogniskową progresją (progresja 1–2 zmian przy stabilizacji obrazu pozostałych zmian) u wybranych chorych wykorzystuje się postępowanie zabiegowe obejmujące resekcję, termoablację lub chemioembolizację. Resekcja takich ognisk może pozwolić na eliminację klonów opornych na imatynib, co może umożliwić kontynuację leczenia tym lekiem. Z drugiej strony niepełne resekcje wiążą się ze znacznym odsetkiem powikłań.
Leczenie chirurgiczne również znajduje zastosowanie w leczeniu paliatywnym niedrożności, perforacji jelita lub krwawienia.
Klasyczna chemioterapia.
Nowotwory podścieliskowe przewodu pokarmowego wykazują znaczną oporność na klasyczne cytostatyki. Interpretacja starszych badań jest trudna, ponieważ część GIST dawniej było klasyfikowane jako mięśniakomięsak gładkokomórkowy. Doksorubicyna i ifosfamid, które są podstawowymi cytostatykami w leczeniu mięsaków tkanek miękkich, wykazują niewielką aktywność w leczeniu GIST. Odsetki odpowiedzi na cytostatyki nie przekraczają 10%.
Ocena odpowiedzi na leczenie.
Odpowiedź na leczenie jest oceniana w badaniach obrazowych, głównie tomografii komputerowej, w oparciu o kryteria RECIST, jednak pewną przewagę mają kryteria Choi, które poza wielkością zmian oceniają również jej gęstość, co pozwala wykluczyć rzekomą progresję zmiany związaną wyłącznie ze zwiększeniem jej objętości z jednoczesnym spadkiem jej gęstości. Z drugiej strony kryteria Choi nie są tak szeroko akceptowane jak RECIST.
Rokowanie.
Odsetek przeżyć pięcioletnich w zależności od wielkości zmiany, lokalizacji oraz indeksu mitotycznego wynosi 35–65%. W analizie SEER odsetek trzyletniego przeżycia specyficznego dla nowotworu (CSS) w chorobie bez przerzutów wynosi 92,2%. Z kolei w chorobie z przerzutami odsetek przeżyć trzyletnich specyficznych dla nowotworu wynosi 61,9%.
Historia.
Nowotwory podścieliskowe przewodu pokarmowego wcześniej były klasyfikowane jako mięśniaki gładkokomórkowe i mięśniakomięsaki gładkokomórkowe. W latach 70. i 80. XX wieku dzięki wprowadzeniu mikroskopu elektronowego i metod immunohistochemicznych zauważono, że istnieje grupa nowotworów bez wyrażania cech nowotworów tkanki mięśniowej gładkiej. W 1983 roku Mazur i Clark wyodrębnili grupę nowotworów nazwaną nowotwory podścieliskowe przewodu pokarmowego. W połowie lat 90. postawiono tezę o pochodzeniu tego nowotworu z komórek Cajala. W 1998 roku opisano nadekspresję KIT (CD117). Na początku lat dwutysięcznych do leczenia GIST wprowadzono imatynib.
Weterynaria.
Guzy stromalne zostały zidentyfikowane u psów, koni i naczelnych. Podobnie jak u człowieka utkanie guza w obrębie mięśniówki właściwej tworzą komórki wrzecionowate i nabłonkowate wykazujące ekspresję CD117 i CD34. Guz może być zlokalizowany w żołądku, jelicie cienkim i grubym. Do objawów choroby należą utrata apetytu, utrata masy ciała, wymioty, krwawienie do przewodu pokarmowego oraz niedrożność jelit.
Zdjęcie rentgenowskie i USG może wykazać obecność guza w jamie brzusznej. Czasami wykorzystuje się techniki endoskopowe. W celu ostatecznego rozpoznania konieczne jest uzyskanie materiału do badania histopatologicznego, który zwykle uzyskuje się podczas laparotomii zwiadowczej. Techniki immunohistochemiczne mogą być przydatne do różnicowania GIST z mięśniakomięsakiem gładkokomórkowym.
Podstawową metodą leczenia jest zabieg operacyjny polegający na wycięciu guza w zakresie zdrowych tkanek. W związku z obecnością mutacji KIT opisywano próby leczenia za pomocą imatynibu, choć jego skuteczność nie jest oceniona.

</doc>
<doc id="1156906" url="https://pl.wikipedia.org/wiki?curid=1156906" title="GIST">
GIST



</doc>
<doc id="1156908" url="https://pl.wikipedia.org/wiki?curid=1156908" title="Mięsak podścieliskowy żołądka">
Mięsak podścieliskowy żołądka



</doc>
<doc id="1156909" url="https://pl.wikipedia.org/wiki?curid=1156909" title="Guzy podścieliskowe przewodu pokarmowego">
Guzy podścieliskowe przewodu pokarmowego



</doc>
<doc id="1156917" url="https://pl.wikipedia.org/wiki?curid=1156917" title="Wydział Prawa i Administracji Uniwersytetu Śląskiego">
Wydział Prawa i Administracji Uniwersytetu Śląskiego

Wydział Prawa i Administracji Uniwersytetu Śląskiego w Katowicach – jeden z wydziałów Uniwersytetu Śląskiego, mieszczący się w Katowicach przy ul. Bankowej 11B.
Oferta edukacyjna.
Oferta edukacyjna wydziału obejmuje studia prawnicze i administracyjne II stopniowe w trybie stacjonarnym jak i niestacjonarnym (od roku akademickiego 2009/2010 uruchomiono dzienne studia administracyjne).
Program studiów obejmuje przedmioty z zakresu: prawa rzymskiego, konstytucyjnego i cywilnego, przez prawo karne, administracyjne, finansowe, gospodarcze, handlowe i ochrony środowiska, po prawo pracy, prawo samorządowe oraz międzynarodowe. Projekt fakultatywnych praktyk studenckich daje możliwość poznania praktycznych aspektów zawodu prawnika.
Program kształcenia na studiach administracyjnych jest ściśle powiązany z praktyką funkcjonowania administracji publicznej, został ukierunkowany na rzeczywiste potrzeby służb administracyjnych. Oferta edukacyjna obejmuje zarówno przedmioty związane z zagadnieniami szeroko pojętego prawa administracyjnego, europejskiego i podatkowego, jak i tematykę typowo administracyjną. Wśród wykładanych przedmiotów znajdują się m.in. socjologia organizacji, teoria organizacji i zarządzania, mikro- i makroekonomia, informatyka w administracji.
Budynek Wydziału Prawa i Administracji jest jedną z nowocześniejszych budowli, jakie powstały w latach dwutysięcznych na Śląsku. Obiekt, prócz licznych auli i sal wykładowych, mieści w pełni wyposażoną salę rozpraw umożliwiającą przeprowadzanie symulacji postępowań sądowych. Biblioteka Wydziałowa oferuje dostęp do elektronicznych baz prawniczych, konsorcyjnych serwisów czasopism (EBSCOhot, Elsevier, Springer, DOAJ) oraz internetowych archiwów czasopism polskich.
Wydział ma prawo nadawana stopni naukowych doktora i doktora habilitowanego nauk prawnych.
Rys historyczny.
Początki Wydziału Prawa i Administracji sięgają roku 1966, kiedy działalność edukacyjną na terenie Katowic rozpoczęła Filia Uniwersytetu Jagiellońskiego. Powołaniu nowej placówki dydaktycznej towarzyszyło otwarcie studiów na kierunkach: matematycznym, fizycznym i prawniczym. Opiekę nad katowickim Wydziałem Prawa UJ powierzono doc. dr. Mieczysławowi Sośniakowi. Wydział rozpoczynał pracę posiadając siedem katedr.
W 1968 roku dokonano połączenia Filii Uniwersytetu Jagiellońskiego z Wyższą Szkołą Pedagogiczną, tworząc tym samym długo wyczekiwany ośrodek dydaktyczny – Uniwersytet Śląski. Strukturę nowej szkoły wyższej stanowiły cztery jednostki: Wydział Prawa i Administracji, Wydział Humanistyczny, Wydział Matematyki, Fizyki i Chemii oraz Wydział Techniczny. Inaugurację pierwszego roku akademickiego uczelnia rozpoczynała łączną liczbą studentów 5 724, z czego prawie 1 500 podjęło studia na Wydziale Prawa i Administracji.
W 1969 roku WPiA zyskał nową strukturę organizacyjną, w jego obrębie utworzono cztery instytuty:
1. Instytut Prawa Sądowego,
2. Instytut Prawa Gospodarczego,
3. Instytut Administracji i Zarządzania,
4. Instytut Historii Państwa i Prawa.
Dalszy rozwój wydziału można wyznaczyć datami poniższego kalendarium:
Struktura.
Władze dziekańskie.
Dziekan: dr hab. Witold Kurowski, prof. UŚ;
Prodziekan do spraw badań naukowych: prof. dr hab. Piotr Pinior;
Prodziekan do spraw kształcenia i studentów: dr Urszula Torbus;
Prodziekan do spraw rozwoju i współpracy: dr hab. Monika Jagielska, prof. UŚ.
Dyrektorzy kierunków.
Dyrektorka kierunku Prawo: dr hab. Agnieszka Ziółkowska, prof. UŚ;
Zastępczyni Dyrektorski kierunku Prawo: dr Dominika Bek;
Dyrektor kierunku Administracja: dr hab. Marcin Janik, prof. UŚ;
Zastępca Dyrektora kierunku Administracja: dr Grzegorz Nancka;
Dyrektorka kierunków Przedsiębiorczość, International Business Law and Arbitration, Administrowanie Środowiskiem: dr Magdalena Półtorak;
Zastępca Dyrektorki kierunków Przedsiębiorczość, International Business Law and Arbitration, Administrowanie Środowiskiem: dr Mateusz Żaba.
Instytut Nauk Prawnych.
Dyrektor Instytutu Nauk Prawnych: prof. dr hab. Piotr Pinior;
Zastępca Dyrektora Instytutu Nauk Prawnych: prof. dr hab. Barbara Mikołajczyk
Lokalizacja.
Na początku 1967 Prezydium Wojewódzkiej Rady Narodowej w Katowicach oddało do dyspozycji Filii UJ budynek znajdujący się przy ulicy Bankowej 8−10, w którym po remoncie przeprowadzonym w 1969 zaczęły odbywać się zajęcia. Po upadku komunizmu ustalono, że budynek stanowi własność mającej siedzibę w sąsiedztwie parafii ewangelicko-augsburskiej. W latach 1996−2003 trwały prace nad projektem i budową nowej siedziby wydziału; obecnie wszystkie zajęcia odbywają się w siedzibie przy ulicy Bankowej 11B.

</doc>
<doc id="1156919" url="https://pl.wikipedia.org/wiki?curid=1156919" title="Eva Dyrberg">
Eva Dyrberg

Eva Dyrberg (ur. 17 lutego 1980 w Kopenhadze) – duńska tenisistka profesjonalna, występująca na kortach w latach 1999 - 2003.
Eva to tenisistka praworęczna, posługująca się oburęcznym uderzeniem bekhendowym. Grę w tenisa rozpoczęła w wieku sześciu lat. W trakcie zawodowej kariery jej trenerami byli Ola Kristiansson i Tine Scheuer-Larsen. Jest córką Christiana i Gunhild, ma siostrę Annę.
W roku 1998 wygrała juniorski Wimbledon w grze podwójnej i Mistrzostwa Europy. Rok później podjęła decyzję o przerwaniu studiów w szkole wyższej i jednocześnie rozpoczęła karierę zawodową. 31 grudnia 1998 została liderką deblowej klasyfikacji juniorskiej. Tego samego dnia osiągnęła także najwyższą pozycję w klasyfikacji singlowej do lat osiemnastu, a było to miejsce dwudzieste piąte.
Obiecująca kariera juniorska nie okazała się jednak prorocza wobec dalszej przyszłości tenisowej Dunki. Jej największe osiągnięcia turniejowe to ćwierćfinał w Antwerpii z 2002 roku i finał gry podwójnej w Knokke-Heist w 2000. Ponadto wielokrotnie triumfowała w kobiecych imprezach rangi ITF. W latach 1997 - 2003 (z przerwą w 2002) regularnie reprezentowała Danię w rozgrywkach Pucharu Federacji.
W 2002 w ramach turnieju w Indian Wells pokonała Magdalenę Maleewą w dwóch setach, ponadto w Miami dwa tygodnie później prowadziła z Venus Williams 6:4, 2:2, zanim przegrała. Pięciokrotnie próbowała swoich sił w turniejach wielkoszlemowych, począwszy od Australian Open 2002 na Australian Open 2003 kończąc. Za każdym razem odpadała w pierwszej rundzie, trafiając zazwyczaj na faworytki całej imprezy, na przykład Lindsay Davenport i Anastazji Myskinie. Po porażce w pierwszej rundzie w Melbourne z nieznaną bliżej Koreanką zaprzestała startów w zawodowych turniejach.

</doc>
<doc id="1156924" url="https://pl.wikipedia.org/wiki?curid=1156924" title="Jerzy Pełka (1953–2009)">
Jerzy Pełka (1953–2009)

Jerzy Pełka (ur. 5 maja 1953 w Gąsocinie - zm. 26 lutego 2009 w Ciechanowie), pedagog, historyk, regionalista, zastępca dyrektora Muzeum Szlachty Mazowieckiej w Ciechanowie. 
Absolwent Wyższej Szkoły Pedagogiczno-Rolniczej w Siedlcach. Ukończył podyplomowe studia na Wydziale Prawa i Administracji Uniwersytetu Warszawskiego i Wyższy Kurs Obrony w Akademii Obrony Narodowej. 
Pracę zawodową rozpoczął w 1973, w Wojewódzkim Ośrodku Informatyki. W l. 1980-81 był przewodniczącym komisji zakładowej "Solidarności". Od 1984 do 1991 kierownik działu historycznego w Muzeum Okręgowym w Ciechanowie, następnie, do 1999 dyrektor Wydziału Spraw Społecznych Urzędu Wojewódzkiego w Ciechanowie. Od 2000 powrócił do pracy w muzeum.
Długoletni członek Ochotniczej Straży Pożarnej w Glinojecku. Był działaczem szczebla centralnego OSP. Od 2002 był prezesem oddziału ciechanowskiego Polskiego Towarzystwa Historycznego. Należał do Towarzystwa Miłośników Ziemi Ciechanowskiej i Polskiego Towarzystwa Turystyczno-Krajoznawczego. Autor artykułów popularyzatorskich i naukowych nt. historii w prasie regionalnej oraz w czasopismach ogólnopolskich. 

</doc>
<doc id="1156925" url="https://pl.wikipedia.org/wiki?curid=1156925" title="Cmentarz Żołnierzy Radzieckich w Piotrkowie Trybunalskim">
Cmentarz Żołnierzy Radzieckich w Piotrkowie Trybunalskim

Cmentarz Żołnierzy Radzieckich – cmentarz położony w Piotrkowie Trybunalskim przy ulicy Rakowskiej.
Cmentarz został założony w 1967 roku. Autorami projektu byli Stanisław Żałobny i Michał Gałkiewicz. Usytuowany jest w miejscu zbiorowego pochówku radzieckich jeńców wojennych ze stalagów 237 i 267/z, według szacunkowych danych pochowano tu między 4 a 7 tysięcy osób. Obecnie na cmentarzu w 252 zbiorowych mogiłach spoczywa 1137 żołnierzy Armii Czerwonej, w większości ekshumowanych z innych miejsc pochówku na terenie powiatu piotrkowskiego i samego Piotrkowa oraz powiatów radomszczańskiego i wieluńskiego.

</doc>
<doc id="1156930" url="https://pl.wikipedia.org/wiki?curid=1156930" title="Związek gmin Donau-Heuberg">
Związek gmin Donau-Heuberg

Związek gmin Donau-Heuberg – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba związku znajduje się w mieście Fridingen an der Donau.
Związek zrzesza dwa miasta i pięć gmin:

</doc>
<doc id="1156935" url="https://pl.wikipedia.org/wiki?curid=1156935" title="Stanisław Kielich">
Stanisław Kielich

Stanisław Kielich (ur. 10 listopada 1925 w Czempiniu, zm. 15 października 1993 w Poznaniu) – fizyk, twórca poznańskiej szkoły optyki nieliniowej, organizator i przewodniczący międzynarodowych konferencji optyki nieliniowej (EKON) w Poznaniu, jeden z najczęściej cytowanych polskich naukowców w drugiej połowie XX w. Był uczniem Arkadiusza Piekary i nauczycielem kilku pokoleń fizyków. 
Życiorys.
Był członkiem PPR w latach 1947–1948. Od 1948 roku należał do PZPR. W roku 1955 ukończył studia na wydziale Matematyczno-Fizycznym Uniwersytetu Poznańskiego.
Doktorat uzyskał w roku 1961, habilitację w 1964, tytuł profesora nadzw. w 1971 i profesora zw. w 1976. Był członkiem korespondentem PAN (1983) i autorem ponad 300 publikacji m.in. książki "Molekularna Optyka Nieliniowa". Był również wielokrotnym zdobywcą nagród i odznaczeń, otrzymał m.in. Nagrodę m. Poznania (1969), Krzyż Oficerski i Kawalerski Orderu Odrodzenia Polski, Złoty Krzyż Zasługi, Medal 40-lecia Polski Ludowej i Medal Mariana Smoluchowskiego (1993). Został pochowany na Cmentarzu Junikowo w Poznaniu w Alei Zasłużonych (AZ-3-P-28).

</doc>
<doc id="1156940" url="https://pl.wikipedia.org/wiki?curid=1156940" title="Witches and Other Night Fears">
Witches and Other Night Fears

Witches and Other Night Fears – pierwsze demo fińskiej grupy HIM, wydane w 1992 roku.

</doc>
<doc id="1156941" url="https://pl.wikipedia.org/wiki?curid=1156941" title="Jeju-do">
Jeju-do



</doc>
<doc id="1156942" url="https://pl.wikipedia.org/wiki?curid=1156942" title="Cheju-do">
Cheju-do



</doc>
<doc id="1156945" url="https://pl.wikipedia.org/wiki?curid=1156945" title="Związek gmin Heuberg">
Związek gmin Heuberg

Związek gmin Heuberg – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba związku znajduje się w miejscowości Wehingen.
Związek zrzesza siedem gmin:

</doc>
<doc id="1156946" url="https://pl.wikipedia.org/wiki?curid=1156946" title="Jezioro Kaliszańskie">
Jezioro Kaliszańskie

Jezioro Kaliszańskie – jezioro w woj. wielkopolskim, w pow. wągrowieckim, w gminie Wągrowiec, leżące na terenie Pojezierza Chodzieskiego.
Powierzchnia zwierciadła wody według różnych źródeł wynosi od 282,5 ha przez 297,2 ha do 305,63 ha.
Zwierciadło wody położone jest na wysokości 86,5 m n.p.m. lub 87,6 m n.p.m. lub też 87,8 m n.p.m.. Średnia głębokość jeziora wynosi 8,8 m, natomiast głębokość maksymalna 26,9 m.
W oparciu o badania przeprowadzone w 2003 roku wody jeziora zaliczono do II klasy czystości i II kategorii podatności na degradację.
Jezioro to leży w morenie dennej typu wytopiskowego. Od strony północnej połączone z jeziorem Strzałkowskim przez Tłumienicę z położonym na wschód jeziorem Toniszewskim nie ma połączenia.
Jest to drugie (po jeziorze Bytyń Wielki) największe pod względem powierzchni lustra wody jezioro dawnego województwa pilskiego.

</doc>
<doc id="1156950" url="https://pl.wikipedia.org/wiki?curid=1156950" title="Yeosu">
Yeosu

Yeosu (kor. 여수시, "Yeosu-si") – miasto w Korei Południowej, położone w prowincji Jeolla Południowa. Składa się ze starego Yeosu City, założonego w 1949, oraz nowego Yeocheon, założonego w 1986. Współrzędne geograficzne: 34°44′N, 127°44′E. Powierzchnia zajmowana przez miasto wynosi 498 km². Ludność: 320 000 mieszkańców (stan z 2002).
Miasto Yeosu zajmuje półwysep Yeosu oraz obejmuje 317 wysp (49 zamieszkanych i 268 niezamieszkanych). 1 kwietnia 1998 miasta Yeosu i Yeocheon połączyły się, tworząc jeden organizm miejski – Yeosu. 14 października 2007 podjęto decyzję w referendum, by połączyć w jeden system metropolitalny sąsiadujące miasta Yŏsu – Suncheon i Gwangyang.
Historia.
W czasie japońskiej inwazji na półwysep w latach 1592–1598 rejon miasta był siedzibą dowódcy floty koreańskiej, admirała Yi Sun-sina.
EXPO 2012.
26 listopada 2007 roku miasto zostało wybrane jako organizator wystawy światowej Expo w 2012 roku. Wystawa odbywała się w okresie od 12 maja do 12 października 2012 roku.
Inne.
W mieście znajdują się hale sportowe Jeonam Yeosu Arena i Jinnam Arena.

</doc>
<doc id="1156953" url="https://pl.wikipedia.org/wiki?curid=1156953" title="Bruno Nicolè">
Bruno Nicolè

Bruno Nicolè (ur. 24 lutego 1940 w Padwie, zm. 26 listopada 2019 w Pordenone) – włoski piłkarz grający na pozycji środkowego napastnika.
Kariera klubowa.
Nicolè urodził się w Padwie i tam też rozpoczął piłkarską karierę w Padova Calcio. W 1956 roku zadebiutował w Serie A w wieku zaledwie 16 lat. Już w swoim pierwszym sezonie zdobył premierowego gola w ekstraklasie, w wygranym 2:0 spotkaniu z Genoą. W 1957 roku przeszedł do Juventusu, z którym zdobył mistrzostwo Włoch. Był wówczas rezerwowym dla Johna Charlesa, Omara Sivoriego i Giampiera Bonipertiego. W sezonie 1958/1959 zdobył Puchar Włoch, a jako rezerwowy zdobył 11 goli. W sezonie 1959/1960 częściej grał w pierwszym składzie i zakończył go z dorobkiem 13 trafień przyczyniając się tym samym do zdobycia swojego drugiego w karierze mistrzostwa kraju. Wywalczył także swój drugi krajowy puchar. W 1961 roku trzeci raz zajął 1. miejsce z „Juve”, a jego dorobek to 13 goli. W kolejnych dwóch sezonach Bruno spisywał się mniej skutecznie i grał w mniejszej liczbie meczów.
W 1964 Nicolè roku przeszedł do zespołu AC Mantova, jednak na koniec sezonu spadł z nim do Serie B. Sezon 1964/1965 spędził w AS Roma, gdzie był czwartym w hierarchii napastnikiem. Jeszcze przed rozpoczęciem sezonu przyczynił się do zdobycia pierwszego Pucharu Włoch w historii klubu, gdy zdobył jedynego gola w finale z Torino Calcio. W sezonie 1965/1966 reprezentował barwy Sampdorii, a ostatnie półtora roku lata kariery (1966–1967) spędził w drugoligowej Alessandrii.
Kariera reprezentacyjna.
W reprezentacji Włoch Nicolè zadebiutował 9 listopada 1958 roku w zremisowanym 2:2 meczu z Francją. Liczył sobie wówczas 18 lat i już w debiucie zdobył gola. W kadrze narodowej zaliczył 8 spotkań i zdobył 2 gole.

</doc>
<doc id="1156955" url="https://pl.wikipedia.org/wiki?curid=1156955" title="Bruno Nicole">
Bruno Nicole



</doc>
<doc id="1156957" url="https://pl.wikipedia.org/wiki?curid=1156957" title="Związek gmin Immendingen-Geisingen">
Związek gmin Immendingen-Geisingen

Związek gmin Immendingen-Geisingen – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen. Siedziba związku znajduje się w mieście Geisingen, przewodniczącym jego jest Walter Hengstler.
Związek zrzesza jedno miasto i jedną gminę wiejską:

</doc>
<doc id="1156969" url="https://pl.wikipedia.org/wiki?curid=1156969" title="Jodła koreańska">
Jodła koreańska

Jodła koreańska (, , "Kusang namu") – gatunek wiecznie zielonego drzewa należący do rodziny sosnowatych, pochodzący z górzystych terenów Półwyspu Koreańskiego (wraz z wyspą Czedżu).
Biologia i ekologia.
Występuje na obszarach położonych na wysokościach od 1000 do 1900 metrów w umiarkowanym lesie deszczowym, z wilgotnym i chłodnym latem (z częstymi opadami deszczu) oraz z zimą z intensywnymi opadami śniegu. Na naturalnych terenach występowania obserwuje się spadek liczebności populacji.
Zastosowanie.
Roślina ozdobna. Posiada efektowny, stożkowaty kształt i dlatego dobrze prezentuje się jako pojedynczy okaz (soliter).
Uprawa.
Roślina, która wymaga lekko kwaśnej, wilgotnej i zasobnej w składniki pokarmowe gleby. Najlepiej rośnie na pół cienistych lub słonecznych miejscach. Roślina wytrzymała na mróz (nawet na surowe zimy), stosunkowo odporna na niekorzystne warunki przez co staje się łatwa w uprawie.

</doc>
<doc id="1156970" url="https://pl.wikipedia.org/wiki?curid=1156970" title="Standard Build Unit">
Standard Build Unit

Standard Build Unit (SBU) – termin używany w podręczniku Linux From Scratch, oznaczający ilość czasu wymaganą, aby zbudować pakiet GNU binutils na konkretnej maszynie. Został on stworzony w celu podania przybliżonego czasu kompilowania pakietu.
Przykładowo, jeżeli na jakimś komputerze paczka binutils kompiluje się przez 10 minut, a następna potrzebuje 0.5 jednostek SBU, jej kompilacja zajmie w tych samych warunkach na tym samym komputerze 5 minut.
Pakiet binutils jest większy niż większość pakietów zwykle dostępnych w dystrybucji Linuksowej. Z tego powodu większość czasów kompilacji podawana jest w ułamkach SBU. Najbardziej znanymi wyjątkami jest kernel Linuksa, gcc oraz KDE.
Uwaga: mimo że nazwa terminu zawiera słowa "standardowy" oraz "jednostka", jest to jedynie wartość przybliżona. Prawdziwy czas kompilacji zależy od obciążenia maszyny (na przykład przez inne procesy), ilość procesorów (np. SMP) itd.

</doc>
<doc id="1156972" url="https://pl.wikipedia.org/wiki?curid=1156972" title="Melica uniflora">
Melica uniflora



</doc>
<doc id="1156973" url="https://pl.wikipedia.org/wiki?curid=1156973" title="Irga jamkowata">
Irga jamkowata

Irga jamkowata ("Cotoneaster foveolatus") – gatunek krzewu z rodziny różowatych ("Rosaceae"). Pochodzi z widnych lasów oraz brzegów strumieni środkowych Chin.
Morfologia.
Dorasta do 3 m wysokości, kwitnie w maju.

</doc>
<doc id="1156977" url="https://pl.wikipedia.org/wiki?curid=1156977" title="Źródleniec">
Źródleniec



</doc>
<doc id="1156978" url="https://pl.wikipedia.org/wiki?curid=1156978" title="Droga krajowa B9 (Niemcy)">
Droga krajowa B9 (Niemcy)

Droga krajowa 9 () – niemiecka droga krajowa przebiegająca z północy na południe od granicy z Holandią koło Kranenburga przez Kleve, Neuss, Kolonię, Bonn, Moguncję do granicy z Francją, Bienwald-Lauterbourg.
Miejscowości leżące przy B9.
Nadrenia Północna-Westfalia.
Kranenburg, Nütterden, Donsbrüggen, Kleve, Goch, Weeze, Kevelaer, Geldern, Kerken, Meerbusch, Neuss, Dormagen, Worringen, Kolonia, Wesseling, Bonn.
Nadrenia-Palatynat.
Remagen, Sinzig, Bad Breisig, Brohl-Lützing, Namedy, Andernach, Weißenthurm, Mülheim-Kärlich, Koblencja, Rhens, Rhens, Brey, Spay, Boppard, Bad Salzig, Hirzenach, Felien, Sankt Goar, Oberwesel, Bacharach, Niederheimbach, Trechtingshausen, Bingen am Rhein, Moguncja, Bodenheim, Nackenheim, Nierstein, Oppenheim, Ludwigshöhe, Guntersblum, Worms, Frankenthal (Pfalz), Ludwigshafen am Rhein, Waldsee, Schiferstadt, Spira, Römerberg, Schwegenheim, Lingenfeld, Germersheim, Bellheim, Rülzheim, Rheinzabern, Jockgrim, Wörth am Rhein.
Ograniczenia.
Od 31 Maja 2005 na odcinku pomiędzy Moguncją i Worms obowiązuje zakaz ruchu dla pojazdów powyżej 12 t.
Od października 2006 na odcinku od węzła "Kandel-Süd" do granicy z Francją pobierane jest myto od pojazdów powyżej 12 t.

</doc>
<doc id="1156979" url="https://pl.wikipedia.org/wiki?curid=1156979" title="Iwon Odrowąż">
Iwon Odrowąż



</doc>
<doc id="1156982" url="https://pl.wikipedia.org/wiki?curid=1156982" title="Taniec smoka">
Taniec smoka

Taniec smoka – drugi album Miłości, wydany w 1994 roku. Płyta została nagrana między 17 a 20 kwietnia 1994 roku w studiu Polskiego Radia Szczecin. W 2009 r. płytę w wersji zremasterowanej wydała wytwórnia Biodro Records.
O płycie.
Tymański o płycie mówił:
Według Tymańskiego, podczas sesji nagraniowej płyty odsunął od komponowania Trzaskę ("Mikołaj nie nauczył się tematów, powiedział, że są za trudne, za bardzo popieprzone, a on chce grać bardziej intuicyjną muzykę. Powiedziałem mu na to, żeby założył własny zespół").
Rafał Księżyk uznał "Taniec smoka" za jedną z trzech, obok "Amariucha" Łoskotu i "a" Mazzoll &amp; Arhythmic Perfection, najlepszych płyt yassowych.

</doc>
<doc id="1156990" url="https://pl.wikipedia.org/wiki?curid=1156990" title="Karpofor">
Karpofor

Karpofor (gr. "karpos" – owoc, "phoreo" – noszę) – przedłużenie szypułki kwiatowej, na którym umieszczone są owocolistki słupkowia apokarpicznego (owocolistki nie zrośnięte z sobą) lub owocki (rozłupki) po rozpadnięciu się owocu (rozłupni).
Karpoforem nazywa się też czasami owocnik grzybów.

</doc>
<doc id="1156993" url="https://pl.wikipedia.org/wiki?curid=1156993" title="Barbara Bielasta">
Barbara Bielasta

Barbara Bielasta (ur. 23 października 1956 w Ciechanowie), bibliotekarka, regionalistka, publicystka. 
Absolwentka Instytutu Bibliotekoznawstwa i Informacji Naukowej Uniwersytetu Warszawskiego. Od 1979 pracownik Wojewódzkiej (dziś: Powiatowej) Biblioteki Publicznej w Ciechanowie. 
Autorka książki "Szulmierz i okolice" (2007) oraz 6 tomów "Bibliografii województwa ciechanowskiego" za lata 1975-1998 (1993-2004). Współautorka ciechanowskiej części "Bibliografii województwa mazowieckiego" oraz innych tematycznych zestawień bibliograficznych. Inicjatorka i główna organizatorka cyklu spotkań o tematyce regionalnej "Z Bibliotecznej półki". Autorka artykułów o tematyce regionalnej, gł. historycznej w prasie lokalnej i regionalnej.

</doc>
<doc id="1156994" url="https://pl.wikipedia.org/wiki?curid=1156994" title="Tine Scheuer-Larsen">
Tine Scheuer-Larsen

Tine Scheuer Larsen (ur. 13 marca 1966) – duńska tenisistka, występująca w profesjonalnych turniejach WTA w latach 1980–1994.
W trakcie trwania zawodowej kariery Tine nie wygrała żadnego turnieju WTA w grze pojedynczej, ale siedmiokrotnie triumfowała w deblu. Zwyciężała między innymi u boku Mercedes Paz i Jany Novotnej. Po raz pierwszy zdobyła główną premię zawodowej imprezy w Charleston w 1987, a po raz ostatni w Båstad w 1990. Doszła również do siedmiu finałów turniejów deblistek. Wygrała dziesięć imprez kobiecych ITF w obydwu konkurencjach.
Znana głównie z osiągnięć deblowych, w 1989 roku razem z Francuzką Catherine Tanvier doszła do ćwierćfinału wielkoszlemowego French Open. Para francusko–duńska przegrała ze Steffi Graf i Gabrielą Sabatini. Także w Paryżu osiągnęła swój największy singlowy sukces wielkoszlemowy, dochodząc do czwartej rundy turnieju głównego w 1985 roku.
10 października 1988 sklasyfikowana na najwyższym w karierze, czternastym miejscu, w deblowym rankingu WTA. 29 września 1986 uzyskała pozycję trzydziestą czwartą w klasyfikacji singlistek.
Po roku 1989 stopniowo z każdym rokiem rozgrywała coraz mniej spotkań. W 1993 nie wyszła na kort ani razu w ramach imprezy zawodowej (w grze pojedynczej, w podwójnej rozegrała dwa pojedynki). W lipcu 1994 zagrała swój ostatni profesjonalny mecz, przegrywając w konfrontacji Pucharu Federacji z Silvią Fariną Elią.
Po zakończeniu zawodowej kariery tenisowej pracowała między innymi jako trenerka innej duńskiej tenisistki, Evy Dyrberg, juniorskiej mistrzyni turniejów wielkoszlemowych.

</doc>
<doc id="1157002" url="https://pl.wikipedia.org/wiki?curid=1157002" title="Stanisław Sittenfeld">
Stanisław Sittenfeld

Stanisław (Stanislaus) Sittenfeld (ur. 11 lipca 1865 w Piotrkowie Trybunalskim, zm. 15 czerwca 1902 w Davos) – szachista polski, działający we Francji i krajach Ameryki Południowej.
Życiorys.
Wykształcenie średnie uzyskał w rodzinnym Piotrkowie, po czym wyjechał na studia, kolejno do Niemiec i Francji. Od schyłku lat 80. XIX wieku uczestniczył w życiu szachowym Paryża, w tym w turniejach o mistrzostwo słynnej kawiarni "Café de la Régence". W 1889 pokonał w tych mistrzostwach Michaiła Czigorina, w 1890 i 1892 plasował się na III miejscu (turniej wygrywał dwukrotnie Alphonse Goetz). Wśród jego przeciwników byli liczni inni emigranci z ziem polskich – Jan Taubenhaus, Samuel Rosenthal, Dawid Janowski. Z tym ostatnim, zaliczanym do ścisłej czołówki światowej i niebawem toczącym spotkania o mistrzostwo świata, rozegrał w latach 1890-1894 cztery pojedynki, z czego jeden zdołał zremisować (w 1893, obaj rywale zanotowali po dwie zwycięskie partie, dalsze dwie partie zakończyły się remisami).
W 1894 Sittenfeld rozegrał spotkanie konsultacyjne, tworząc duet z Siemionem Ałapinem przeciwko Janowskiemu i francuskiemu graczowi de Rivere. Grywał też partie towarzyskie oraz korespondencyjne. Innym jego znanym przeciwnikiem był szachista z Wiednia, Adolf Albin.
Drugą połowę lat 90. XIX wieku spędził w Ameryce Południowej. Mieszkał w Rio de Janeiro, nadal zajmując się szachami, w tym popularyzacją królewskiej gry. Powrócił do Europy na przełomie stuleci i nadal prezentował skuteczną grę, czego dowodem było podzielone z Albinem I-II miejsce w kolejnych mistrzostwach Café de la Régence w Paryżu w 1901. Rok później Sittenfeld zmarł w szwajcarskim Davos.
Według retrospektywnego systemu Chessmetrics, najwyżej sklasyfikowany był w czerwcu 1895 r., zajmował wówczas 23. miejsce na świecie.

</doc>
<doc id="1157004" url="https://pl.wikipedia.org/wiki?curid=1157004" title="Parafia Narodzenia Najświętszej Maryi Panny w Sędziszowie Małopolskim">
Parafia Narodzenia Najświętszej Maryi Panny w Sędziszowie Małopolskim

Parafia pw. Narodzenia Najświętszej Maryi Panny w Sędziszowie Małopolskim – parafia rzymskokatolicka znajdująca się w diecezji rzeszowskiej w dekanacie Sędziszów Małopolski.

</doc>
<doc id="1157008" url="https://pl.wikipedia.org/wiki?curid=1157008" title="Pierwszy okręg wyborczy w Maryland">
Pierwszy okręg wyborczy w Maryland

Pierwszy okręg wyborczy w Maryland co dwa lata wybiera swojego przedstawiciela do Izby Reprezentantów Stanów Zjednoczonych. W 2008 roku w skład okręgu wchodzą hrabstwa Cecil, Kent, Queen Anne’s, Caroline, Talbot, Dorchester, Wicomico, Worcester i Somerset, a także części hrabstw Anne Arundel, Baltimore oraz Harford. Przedstawicielem okręgu w 111. Kongresie Stanów Zjednoczonych jest demokrata, Frank Kratovil.

</doc>
<doc id="1157009" url="https://pl.wikipedia.org/wiki?curid=1157009" title="Stanisław Bisztyga">
Stanisław Bisztyga

Stanisław Bisztyga (ur. 11 października 1951 w Myślenicach) – polski ekonomista, polityk i samorządowiec, senator VII kadencji.
Życiorys.
W 1974 ukończył studia na Wydziale Ekonomiki Obrotu Towarowego i Usług Akademii Ekonomicznej w Krakowie. W 1992 uzyskał stopień doktora w dziedzinie turystyki na krakowskiej Akademii Wychowania Fizycznego. Do 1989 pracował w urzędzie miasta, w tym samym roku objął stanowisko dyrektora ds. ekonomicznych i pracowniczych Chemobudowy Kraków S.A. Działał w Stronnictwie Demokratycznym. W latach 1994–2002 zasiadał w krakowskiej radzie miejskiej (wybrany z ramienia koalicji UW, PChD i SD). Po odejściu z SD należał do Unii Wolności, w 2001 przystąpił do Platformy Obywatelskiej. Z listy PO bez powodzenia kandydował do Sejmu w wyborach parlamentarnych w 2001 z okręgu chrzanowskiego. W 2006 uzyskał mandat radnego Sejmiku Województwa Małopolskiego
W wyborach parlamentarnych w 2007 z ramienia PO został wybrany na senatora VII kadencji w okręgu krakowskim, otrzymując 314 314 głosów. W 2011 bez powodzenia ubiegał się o reelekcję w okręgu jednomandatowym. Dostał 92 697 głosów (o 84 mniej od zwycięskiego kandydata). Został następnie wiceprezesem zarządu Małopolskiej Agencji Rozwoju Regionalnego. Bezskutecznie kandydował w 2014 do Parlamentu Europejskiego i w 2015 ponownie do Senatu. W 2018 z listy Koalicji Obywatelskiej uzyskał mandat radnego sejmiku małopolskiego VI kadencji.
Odznaczenia.
W 2005 otrzymał Złoty Krzyż Zasługi. Na mocy decyzji ministra obrony narodowej nr 154 z dnia 15 lutego 2010, "w uznaniu zasług, położonych w dziedzinie rozwoju i umacniania obronności Rzeczypospolitej Polskiej", został odznaczony Srebrnym Medalem „Za zasługi dla obronności kraju”.
Życie prywatne.
Jego żoną jest Wiktoria Bisztyga, absolwentka polonistyki UJ. Ma dwoje dzieci, w tym Paulinę, wokalistkę i kompozytorkę.

</doc>
<doc id="1157019" url="https://pl.wikipedia.org/wiki?curid=1157019" title="(7093) Jonleake">
(7093) Jonleake

(7093) Jonleake (1992 OT) – planetoida z pasa głównego asteroid okrążająca Słońce w ciągu 3 lat i 296 dni w średniej odległości 2,43 j.a. Została odkryta 26 lipca 1992 roku w "Palomar Observatory" przez Eleanor Helin. Nazwa planetoidy pochodzi od "Jonathana Richarda Leake'a" (ur. 1959), redaktora naukowego "The Sunday Times".

</doc>
<doc id="1157021" url="https://pl.wikipedia.org/wiki?curid=1157021" title="Kołowrót (szczyt)">
Kołowrót (szczyt)

Kołowrót (798 m n.p.m.; inaczej "Słona Góra", niem. "Salzberg") – spiętrzenie grzbietu, odchodzącego w kierunku północno-wschodnim od masywu Szyndzielni, w północno-wschodniej części Beskidu Śląskiego. Szczyt Kołowrotu wznosi się tuż na wschód od przełęczy Kołowrót, natomiast od sąsiedniej Koziej Góry oddziela go płytka Przełęcz Kozia.
Przez szczyt Kołowrotu biegnie znakowany żółtym kolorem szlak turystyczny z Olszówki Dolnej na Klimczok.
Ścieżka edukacyjna Kołowrót.
Ścieżka edukacyjna „Kołowrót” powstała we wrześniu 2003 r. w wyniku porozumienia, podpisanego pomiędzy Stowarzyszeniem Ekologiczno-Kulturalnym Klub Gaja i Nadleśnictwem Bielsko.
Ścieżka ma 3 km długości i poprowadzona jest północnymi i północno-wschodnimi stokami Kołowrotu. Na półkilometrowym odcinku pokrywa się ze wspomnianym wyżej żółtym szlakiem turystycznym, w pozostałej części wiedzie rzadko wcześniej uczęszczanymi leśnymi dróżkami i ścieżkami. Początek i koniec ścieżki oznaczono dużymi tablicami informacyjnymi, które stoją na Przełęczy Koziej (inaczej: Sipa, 608 m n.p.m.) i przy składnicy drewna w pobliżu ul. Skrajnej w Olszówce Górnej. Ścieżka ma 9 przystanków oznaczonych słupkami.
Głównym zadaniem ścieżki jest zapoznanie zwiedzających z lasami Beskidu Śląskiego i ich florą, a przede wszystkim z charakterystycznymi dla tego regionu zespołami leśnymi: żyzną buczyną karpacką, kwaśną buczyną górską, jaworzyną górską z miesięcznicą trwałą oraz świerczynami ze sztucznych nasadzeń. Wzdłuż ścieżki spotkamy również szereg stanowisk naparstnicy purpurowej.

</doc>
<doc id="1157023" url="https://pl.wikipedia.org/wiki?curid=1157023" title="Piotr Gruszczyński (polityk)">
Piotr Gruszczyński (polityk)

Piotr Andrzej Gruszczyński (ur. 15 marca 1958 w Gnieźnie) – polski polityk, samorządowiec, senator VII i VIII kadencji.
Życiorys.
W młodości uprawiał lekkoatletykę – w 1984 zdobył srebrny medal, rozgrywanych w Elblągu, mistrzostw Polski w biegu przełajowym na dystansie 9 kilometrów.
W 1986 ukończył studia zootechniczne na Akademii Rolniczej w Poznaniu, rok później ukończył studia podyplomowe w Akademii Wychowania Fizycznego w Poznaniu, uzyskując tytuł trenera II klasy w lekkoatletyce, przez kolejne 4 lata pełnił funkcję trenera w AZS Poznań. Zasiadał w gnieźnieńskiej radzie miejskiej. Pracował jako trener, prowadził też własną działalność gospodarczą. W 2006 uzyskał mandat radnego powiatu gnieźnieńskiego, w nowo powołanym zarządzie obejmując stanowisko wicestarosty.
W wyborach parlamentarnych w 2007 z ramienia Platformy Obywatelskiej został wybrany na senatora VII kadencji w okręgu konińskim, otrzymując 83 019 głosów. W wyborach w 2011 z powodzeniem ubiegał się o reelekcję w okręgu nr 92. W 2015 nie został wybrany na kolejną kadencję. W 2018 powrócił w skład rady powiatu gnieźnieńskiego.

</doc>
<doc id="1157033" url="https://pl.wikipedia.org/wiki?curid=1157033" title="Stanisław Iwan">
Stanisław Iwan

Stanisław Antoni Iwan (ur. 15 czerwca 1949 we Wrocławiu) – polski polityk, inżynier i menedżer, od 2000 do 2001 wojewoda lubuski, senator VII i VIII kadencji.
Życiorys.
Ukończył studia elektryczne na Politechnice Wrocławskiej (1973), następnie uzyskał stopień doktora (1983). Był m.in. dyrektorem Lubuskich Fabryk Mebli w Świebodzinie. W latach 1980–1992 działał w NSZZ „Solidarność”.
W rządzie Jerzego Buzka pełnił funkcję wojewody lubuskiego. Po odejściu z rządu objął stanowisko prezesa Lubuskich Zakładów Energetyki Cieplnej w Zielonej Górze. Od 1996 do 1998 reprezentował Klub Inteligencji Katolickiej w radzie regionalnej Akcji Wyborczej Solidarność. W latach 1998–2003 zasiadał w prezydium zarządu wojewódzkiego Ruchu Społecznego (do 2002 RS AWS), a w 2004 przystąpił do Platformy Obywatelskiej. W 2006 uzyskał mandat radnego sejmiku lubuskiego.
W wyborach parlamentarnych w 2007 z ramienia PO został wybrany na senatora VII kadencji w okręgu lubuskim, otrzymując 136 153 głosy. W wyborach parlamentarnych w 2011 również jako kandydat PO został ponownie wybrany do Senatu VIII kadencji w okręgu wyborczym nr 20, otrzymując 53 489 głosów. 21 lipca 2015 złożył rezygnację z członkostwa w PO i klubie parlamentarnym tej partii.
W wyborach w tym samym roku bezskutecznie startował do Senatu z ramienia Prawa i Sprawiedliwości jako kandydat Polski Razem, do której wkrótce wstąpił (w listopadzie 2017 partia ta przekształciła się w Porozumienie). W 2016 powołany na wiceprezesa Kostrzyńsko-Słubickiej Specjalnej Strefy Ekonomicznej. W wyborach w 2019 ubiegał się o mandat poselski. W sierpniu 2021 wystąpił z Porozumienia.
Odznaczenia.
W 2007 otrzymał Brązowy Krzyż Zasługi, w 2021 odznaczony Krzyżem Kawalerskim Orderu Odrodzenia Polski. W 2009 wyróżniony Odznaką Honorową za Zasługi dla Województwa Lubuskiego.

</doc>
<doc id="1157038" url="https://pl.wikipedia.org/wiki?curid=1157038" title="Iwan Fiodorow">
Iwan Fiodorow



</doc>
<doc id="1157039" url="https://pl.wikipedia.org/wiki?curid=1157039" title="Flaga Janowca Wielkopolskiego">
Flaga Janowca Wielkopolskiego

Flaga Janowca Wielkopolskiego – prostokątny płat tkaniny o stosunku wysokości do długości jak 5:8, złożony z trzech równych pasów barwnych, ułożonych poziomo. Kolejno od góry: białego, żółtego i błękitnego. Pośrodku płata flagi umieszczono herb Janowca Wielkopolskiego, o wysokości równej połowie wysokości flagi.
Barwy flagi odwzorowują kolorystykę herbu: biel nawiązuje do togi Temidy, barwa żółta do jej atrybutów: miecza i wagi, błękit natomiast do barwy tarczy herbowej.

</doc>
<doc id="1157046" url="https://pl.wikipedia.org/wiki?curid=1157046" title="Królowa serc (wenezuelska telenowela)">
Królowa serc (wenezuelska telenowela)

Królowa serc (hiszp. "Reina de Corazones") – wenezuelska telenowela z 1998 roku wyemitowana przez RCTV. W rolach głównych Emma Rabbe i Roberto Mateos.
Wersja polska.
W Polsce telenowela była emitowana po około 22 minuty, liczba odcinków wynosiła zatem 246, a nie 123. Telenowela była emitowana od 11 stycznia 2001 do 5 lipca 2001 w TVP Regionalna.
Fabuła.
Modelka Marlene Paez podejmuje decyzję o zakończeniu kariery. Wyjeżdża do rodzinnego miasteczka Solomon, by odzyskać roponośne tereny niegdyś należące do jej rodziców. Przybywa tam również ksiądz Santiago Porras, były narzeczony Marlene, który właśnie w Salomon ma spełnić posługę kapłańską.

</doc>
<doc id="1157050" url="https://pl.wikipedia.org/wiki?curid=1157050" title="Paweł Klimowicz">
Paweł Klimowicz

Paweł Adam Klimowicz (ur. 11 sierpnia 1968 w Krakowie) – polski polityk, filolog, senator VII kadencji.
Życiorys.
Ukończył studia z zakresu filologii romańskiej na Akademii Pedagogicznej w Krakowie. Pracował w kancelarii prezydenta miasta. W latach 1995–1999 działał w Unii Polityki Realnej, potem w Stronnictwie Konserwatywno-Ludowym, a następnie przystąpił do Platformy Obywatelskiej. Od 2002 był przewodniczącym jednej z krakowskich dzielnic. Prowadził też własną działalność gospodarczą. W 2006 uzyskał mandat radnego krakowskiej rady miejskiej, w której powołano go na funkcję przewodniczącego.
W wyborach parlamentarnych w 2007 z ramienia Platformy Obywatelskiej został wybrany na senatora VII kadencji w okręgu krakowskim, otrzymując 276 213 głosów. W marcu 2011 wystąpił z partii i jej klubu parlamentarnego. We wrześniu tego samego roku współtworzył koło senackie Unia Prezydentów – Obywatele do Senatu. Był też kandydatem komitetu wyborczego wyborców o takiej nazwie w wyborach parlamentarnych (nie uzyskał ponownie mandatu). W 2014 bezskutecznie kandydował do rady Krakowa z listy komitetu Jacka Majchrowskiego. W tym samym roku został wybrany na radnego Dzielnicy V Krowodrza.

</doc>
<doc id="1157051" url="https://pl.wikipedia.org/wiki?curid=1157051" title="(5152) Labs">
(5152) Labs

(5152) Labs – planetoida z pasa głównego asteroid okrążająca Słońce w ciągu 4 lat i 91 dni w średniej odległości 2,62 j.a. Została odkryta 11 lutego 1927 roku w Landessternwarte Heidelberg-Königstuhl przez Karla Reinmutha. Nazwa planetoidy pochodzi od Dietricha Labsa (ur. 1921), niemieckiego astrofizyka i profesora Uniwersytetu w Heidelbergu. Przed nadaniem nazwy planetoida nosiła oznaczenie tymczasowe (5152) 1931 UD.

</doc>
<doc id="1157055" url="https://pl.wikipedia.org/wiki?curid=1157055" title="S/y Panorama">
S/y Panorama

s/y Panorama – polski jacht, będący flagową jednostką Jacht Klubu AZS Wrocław. Został zbudowany z myślą o żegludze po wszystkich akwenach świata w każdych warunkach atmosferycznych. Takielunek zaprojektowany został indywidualnie i różni się od takielunku innych Rigli. Jacht od roku 2013 po burzliwym rozpadzie Jacht Klubu AZS Wrocław nie jest zdolny do samodzielnej żeglugi i roztaklowany. We wrześniu 2016 roku jacht został przeholowany ze Szczecina do Gdańska i obecnie znajduje się na przystani AZS Galion w Górkach Zachodnich, gdzie planowany jest jego remont kapitalny. 
Historia.
Jacht zbudowano we Wrocławskiej Stoczni Remontowej (numer kadłuba 1/86), według planów Kazimierza Michalskiego. Stępkę położono jesienią 1983 roku, a sama budowa trwała 3 lata. Budowa jachtu była kierowana przez komitet składający się z członków Jachtowego Klubu AZS Wrocław na zasadach społecznych. 
Zabudowę wnętrza zaprojektował Tadeusz Zygmunt. Budowa pokładu, takielunku i ożaglowania została nadzorowana i zaprojektowana przez Piotra Kanafę i Alexandra A. Georgiev. 
Wodowanie Panoramy miało miejsce w marinie Golęcin w Szczecinie 12 lipca 1986 roku o godzinie 14°°. Matką chrzestną jachtu jest Pani Maria Trojnacka (żona przewodniczącego Honorowego Komitetu Budowy Jachtu będącego też Dyrektorem Zjednoczenia Żeglugi Śródlądowej). Nazwa jachtu nawiązuje do obrazu Panorama Racławicka, obecnie eksponowanego we Wrocławiu.
Rejsy.
Prócz wielu rejsów bałtyckich, po Morzu Północnym, czy wodach północnej Norwegii jacht uczestniczył w dalszych rejsach:

</doc>
<doc id="1157056" url="https://pl.wikipedia.org/wiki?curid=1157056" title="Magazynowy system informatyczny">
Magazynowy system informatyczny

Magazynowy system informatyczny (ang. "Warehouse Management System", "WMS") – program do zarządzania ruchem produktów w magazynach, wykorzystywany w logistyce.
Zastosowania.
Rozwiązania typu WMS służą koordynowaniu prac magazynowych. Są to wysoce wyspecjalizowane systemy usprawniające wszystkie procesy, które zachodzą w magazynach. Mają one duże znaczenie przede wszystkim dla operatorów (usługodawców) logistycznych, obsługujących w swoich magazynach i terminalach codziennie dużą liczbę zróżnicowanych przesyłek, pochodzących od wielu nadawców i kierowanych do wielu odbiorców.
W firmach świadczących usługi logistyczne systemy WMS stanowią często technologię wspierającą działanie systemu zarządzającego ERP. Pomiędzy tymi systemami powinna funkcjonować sprawna wymiana danych, oparta na ujednoliconych standardach przekazywania informacji. Nowe klasy oprogramowania zapewniają zwykle obsługę zróżnicowanych danych w poszczególnych podsystemach informatycznych przedsiębiorstw i swobodne przenoszenie ich z modułu do modułu. To z kolei pozwala na całkowite automatyzowanie ruchu produktów w magazynach z wykorzystaniem oprogramowania WMS.
Niektórzy dostawcy systemów ERP oferują funkcjonalność WMS jako jeden z modułów integralnie wbudowanych w pakiet ERP lub obsługują ją częściowo w ramach modułów gospodarki magazynowej.
Warehouse Managment System (WMS) należy rozumieć przede wszystkim jako system zarządzania magazynem za pomocą dobrze skonstruowanych przepisów wewnętrznych i instrukcji pracy w nawiązaniu do procesów odbywających się na terenie magazynu, w pełni zsynchronizowanych z łańcuchem dostaw. Istotnym czynnikiem usprawniającym pracę na magazynie jest dobra organizacja pracy pomiędzy wewnętrznymi oddziałami i odpowiednie planowanie systemu dostaw (Supply Chain Solutions). W celu skutecznego wprowadzenia WMS na magazynie, obowiązkiem wszystkich właściwych działów jest dostarczenie danych wejściowych za okres przeglądu lub w wyniku audytów, aby umożliwić skuteczne wprowadzenie przyszłych działań i ulepszeń. Dane zebrane w ten sposób pozwalają na nieustanną ewaluacje działań wew. magazynów i tworzenie lub poprawę istniejących procesów. 
Funkcje systemów WMS.
Szczególnym zadaniem realizowanym w ramach systemów WMS jest bezbłędna lokalizacja towarów w magazynie oraz kontrola przebiegu obrotu magazynowego. System dostarcza informacje dotyczące stanu magazynowego według wielu różnych kryteriów oraz umożliwia sprawną lokalizację każdej partii towaru i każdej pojedynczej przesyłki. W systemie WMS operator może wygenerować odpowiednią etykietę i oznaczyć nią jednostki towarowe lub w momencie przyjmowania towaru do magazynu przyjąć do systemu informacje zawarte na etykiecie nadanej jej wcześniej przez inny podmiot.
Za pomocą systemu WMS możliwa jest również kontrola ilościowa i asortymentowa przyjmowanego do magazynu towaru, np. pod kątem zgodności dostawy z dokonanym wcześniej zamówieniem. Systemy WMS doskonale sprawdzają się w centrach logistycznych, gdzie ruch towarów jest intensywny; w jednym czasie następuje zarówno przyjęcie towaru, jak i wysyłka – skoordynowanie ruchu towarów wymaga automatyzacji operacji zachodzących w systemie, przy możliwości skontrolowania ich prawidłowości w każdym momencie – bez konieczności żmudnego przeliczania partii towarów na regałach magazynowych.
Istotną rolę dla usługodawców logistycznych może stanowić możliwość planowania wysyłek z magazynu w taki sposób, aby zoptymalizować wykorzystanie posiadanych zasobów, a także skrócić czas magazynowania i obniżyć w ten sposób koszty „zamrożenia” kapitału obrotowego. Oznacza to, że system WMS można odpowiednio zintegrować z innymi systemami wykorzystywanymi przez przedsiębiorstwa w sferze logistyki.
Przykłady systemów WMS.
Przykładem i alternatywą dla WMS mogą być systemy zbudowane w oparciu o osobne oprogramowanie niż ERP, zdolne do nawiązania hybrydowego połączenia z istniejącym systemem ERP. Oprogramowania takie mogą używać tzw. IoT connectors (czyt. konektorów Internetu Rzeczy) do nawiązana połączenia z systemem ERP obsługującym w magazynie zadania logistyczne, ale będącym niewystarczalnym aby sprostać nieustannym zmianom, które wynikają z dynamicznego środowiska pracy w logistyce lub produkcji. Takie systemy zarządzania magazynem zwiększają możliwości operacyjne przedsiębiorstwa oraz poprawiają jakość procesów, poprzez modyfikowanie istniejących zasobów systemów ERP i tworzenie opcji dla nowych transakcji systemowych szybko dostępnych dla personelu magazynu. Modyfikacje mogą obejmować nowe rozwiązania dla cyfryzacji metod składowania w magazynie, jak m.in. poszerzenie możliwości systemu o wprowadzenie aplikacji służących do generowania kodów kreskowych.
Nowatorskim rozwiązaniem wdrożenia WMS dla systemów ERP są oprogramowania tworzone w oparciu o platformy Low-code. Takie platformy oferują rozwiązania programistyczne umożliwiające zwiększenie wydajności systemów ERP przez kształtowanie procesów magazynowych przy wykorzystaniu cyfrowych modułów. Korzystanie z platform Low-code nie wymaga rozległej znajomości zagadnień programistycznych i umiejętności tworzenia aplikacji komputerowych. Ich istotną zaletą jest brak konieczności inwestowania w wysoko wykwalifikowany personel, w celu wprowadzenia cyfrowej modyfikacji istniejących procesów magazynowych w systemie. Obniżenie kosztów przedsiębiorstwa i brak potrzeb aranżacji obszernego systemu szkoleń wewnętrznych wpływa znacznie na ogólną poprawę jakości pracy w przedsiębiorstwie.

</doc>
<doc id="1157057" url="https://pl.wikipedia.org/wiki?curid=1157057" title="Jérôme Pétion de Villeneuve">
Jérôme Pétion de Villeneuve

Jérôme Pétion de Villeneuve (ur. 3 stycznia 1756 w Chartres, zm. 24 czerwca 1794 w Saint-Émilion) – francuski polityk czasów Wielkiej Rewolucji Francuskiej, żyrondysta.
Przed rewolucją.
Pétion był synem prokuratora z Chartres i również wybrał prawo jako przedmiot swoich studiów. W 1778 roku uzyskał dyplom adwokacki, działał również na polu literacko-filozoficznym. Opublikował m.in. rozprawę "O środkach zapobiegania dzieciobójstwu", która wzbudziła pewne zainteresowanie w kręgach wykształconego mieszczaństwa. Wśród wypowiadających się o niej z uznaniem był m.in. późniejszy przywódca żyrondystów Jacques Brissot. Pétion dał się jednak poznać jako zwolennik idei oświeceniowych i (według ówczesnych standardów) polityczny radykał dopiero w następnych pracach – "O prawie cywilnym" oraz "Eseje o małżeństwie". W tej ostatniej pracy nawoływał do zniesienia celibatu księży, czym zyskał spory rozgłos, owocujący następnie wyborem na deputowanego Stanu Trzeciego z Chartres.
Wejście na scenę polityczną.
W Konstytuancie Pétion zyskał sobie opinię drugiego – obok Maksymiliana Robespierre’a – lewicowego radykała. Często atakował postępowanie Ludwika XVI i Marii Antoniny, co uczyniło go jednym z najpopularniejszych wśród sankiulotów Paryża polityków. W czerwcu 1791 został przewodniczącym sądu karnego w stolicy Francji, w tym samym miesiącu została mu powierzona misja przywiezienia do Paryża króla po jego nieudanej ucieczce do Varennes. We wrześniu, w dniu zamknięcia obrad Konstytuanty, Pétion razem z Robespierrem zostali ukoronowani wieńcami laurowymi, a on sam obdarzony przydomkiem "Cnotliwego".
W 1791 roku Pétion został na miejsce Sylvaina Bailly’ego wybrany merem Paryża, pokonując w bezpośrednim głosowaniu powszechnym królewskiego kandydata markiza generała La Fayette. Otwarcie krytykował monarchię jako ustrój i króla Francji jako władcę, świadomie pozwolił sankiulotom wedrzeć się do pałacu Tuileries 20 czerwca 1792 i zdemolować jego wnętrza oraz znieważyć rodzinę królewską, a 3 sierpnia w imieniu władz miasta zażądał detronizacji Ludwika XVI. Stało się to zresztą w tydzień później drogą ludowego powstania, które Pétion gorąco poparł, niemniej nie wziął w nim osobistego udziału.
Członek Konwentu.
Pétion został wybrany deputowanym departamentu Eure-et-Loir i był pierwszym przewodniczący Konwentu. W nowym parlamencie, nieoczekiwanie dla swoich wyborców, znalazł się na prawicy, wspierając żyrondystów przeciwko jakobinom i stając się z przyjaciela zażartym wrogiem Robespierre’a. W procesie króla opowiadał się za referendum, a po upadku tej koncepcji znalazł się w tej grupie żyrondystów, którzy pod wpływem opinii publicznej oddali głos za egzekucją. Jeszcze w marcu 1793 roku cieszył się względnym autorytetem w Konwencie, niemniej jego ogromna niegdyś ludowa popularność spadała. Ostateczny cios zadała jej broszura Camille’a Desmoulinsa "Historia brissotystów", w której Pétion został oskarżony o antypaństwową konspirację do spółki z generałem Dumouriezem – na zarzut ten nigdy przekonująco nie odpowiedział.
Upadek i śmierć.
2 czerwca 1793 na żądanie sankiulotów i Gwardii Narodowej Pétion został osadzony w areszcie domowym. Należał do tej grupy żyrondystów, która zdecydowała się na ucieczkę. Najpierw udał się do Caen w Normandii, gdzie współorganizował powstanie antyjakobińskie. Po jego klęsce szukał schronienia w okolicach Bordeaux. Do czerwca 1794 roku ukrywał się w domu sympatyzującego z żyrondystami rzemieślnika w Saint-Émilion, które to miejsce Pétion z niewyjaśnionych powodów uznał w końcu za niebezpieczne. Nie wiadomo, dokąd chciał się udać, niemniej jeszcze w tym samym miesiącu ciała jego i innego ukrywającego się żyrondysty Buzota zostały znalezione w pobliskim lesie, na pół zjedzone przez wilki. Przyczyną śmierci obu było jednak prawdopodobnie samobójstwo przez powieszenie.

</doc>
<doc id="1157061" url="https://pl.wikipedia.org/wiki?curid=1157061" title="Demofon (syn Tezeusza)">
Demofon (syn Tezeusza)



</doc>
<doc id="1157072" url="https://pl.wikipedia.org/wiki?curid=1157072" title="Estádio Couto Pereira">
Estádio Couto Pereira

Estádio Couto Pereira – stadion piłkarski w Kurytybie, Parana, Brazylia, na którym swoje mecze rozgrywa klub Coritiba FBC.
Nazwa stadionu została nadana ku pamięci Antônio Couto Pereirze, który był prezesem klubu w latach 1926–1927 i 1930-33.
Historia.
1927 – Antônio Couto Pereira nabywa 36,300 m² za sto contos de réis; początkowo stadion nazywa się Estádio Belfort Duarte, ku pamięci zawodnika América Football Club Belforta Duarte, który zmarł kilka lat przed otwarciem stadionu
20 września 1932 – inauguracja; pierwszą bramkę zdobywa Gildo, zawodnik Coritiby
1942 – instalacja oświetlenia
28 lutego 1977 – zmiana nazwy na dzisiejszą
5 czerwca 1980 – wizyta Jana Pawła II; pada rekord frekwencji (70,000 osób)
15 maja 1983 – rekord frekwencji (mecz)
1988 – zostaje zbudowany rów odgradzający kibiców od boiska oraz poprzez zbudowanie kabin, zostaje zredukowana pojemność stadionu
2005 – rekonstrukcja

</doc>
<doc id="1157075" url="https://pl.wikipedia.org/wiki?curid=1157075" title="15 cm K. (E)">
15 cm K. (E)



</doc>
<doc id="1157076" url="https://pl.wikipedia.org/wiki?curid=1157076" title="17 cm K. (E)">
17 cm K. (E)



</doc>
<doc id="1157080" url="https://pl.wikipedia.org/wiki?curid=1157080" title="20 cm K. (E)">
20 cm K. (E)



</doc>
<doc id="1157081" url="https://pl.wikipedia.org/wiki?curid=1157081" title="21 cm K 12 (E) Langer Gustav">
21 cm K 12 (E) Langer Gustav



</doc>
<doc id="1157084" url="https://pl.wikipedia.org/wiki?curid=1157084" title="21 cm K.39">
21 cm K.39



</doc>
<doc id="1157085" url="https://pl.wikipedia.org/wiki?curid=1157085" title="Estádio Belfort Duarte">
Estádio Belfort Duarte



</doc>
<doc id="1157086" url="https://pl.wikipedia.org/wiki?curid=1157086" title="24 cm K. (E) Theodor Bruno">
24 cm K. (E) Theodor Bruno



</doc>
<doc id="1157087" url="https://pl.wikipedia.org/wiki?curid=1157087" title="28 cm K. (E) Kurze Bruno">
28 cm K. (E) Kurze Bruno



</doc>
<doc id="1157091" url="https://pl.wikipedia.org/wiki?curid=1157091" title="28 cm Kanone (Eisenbahn)">
28 cm Kanone (Eisenbahn)



</doc>
<doc id="1157092" url="https://pl.wikipedia.org/wiki?curid=1157092" title="28 cm K. (E) Lange Bruno">
28 cm K. (E) Lange Bruno



</doc>
<doc id="1157094" url="https://pl.wikipedia.org/wiki?curid=1157094" title="28 cm K. (E) Neue Bruno">
28 cm K. (E) Neue Bruno



</doc>
<doc id="1157095" url="https://pl.wikipedia.org/wiki?curid=1157095" title="28 cm K. (E) Schwere Bruno">
28 cm K. (E) Schwere Bruno



</doc>
<doc id="1157096" url="https://pl.wikipedia.org/wiki?curid=1157096" title="28 cm Kanone 5 (E)">
28 cm Kanone 5 (E)



</doc>
<doc id="1157097" url="https://pl.wikipedia.org/wiki?curid=1157097" title="Marek Piotrowski (archeolog)">
Marek Piotrowski (archeolog)

Marek Piotrowski (ur. 12 maja 1950 w Warszawie), archeolog, poeta, artysta kabaretowy. 
Absolwent Uniwersytetu Warszawskiego (1974). Po studiach pracował w Mazowieckim Ośrodku Badań Naukowych. Od 1988 pracuje w Muzeum Szlachty Mazowieckiej w Ciechanowie, gdzie jest kierownikiem działu archeologicznego. 
Prowadził badania naukowe na kilkunastu stanowiskach archeologicznych, m.in. w Szreńsku, Ciechanowie, Płońsku, Przasnyszu, Pułtusku, Wyszogrodzie i w Dzierzgowie. Opublikował kilkanaście prac z zakresu archeologii, w tym książkę "Szreńsk - miasto zapomniane" (1986). 
Laureat konkursów poetyckich, uczestnik festiwali i przeglądów piosenki. Od 1995 związany z kabaretem Wojciecha Gęsickiego. Były prezes Stowarzyszenia Pracy Twórczej w Ciechanowie, od 2009 prezes Oddziału Ciechanowskiego Polskiego Towarzystwa Historycznego oraz sekretarz Zarządu Związku Literatów na Mazowszu. Publicysta czasopism lokalnych i regionalnych.

</doc>
<doc id="1157098" url="https://pl.wikipedia.org/wiki?curid=1157098" title="Dreszcze (film 1981)">
Dreszcze (film 1981)

Dreszcze – polski psychologiczny film polityczny z 1981 roku w reżyserii Wojciecha Marczewskiego, nakręcony na podstawie autorskiego scenariusza. Tematem filmu są czasy stalinizmu widziane oczyma dorastającego chłopca Tomka Żukowskiego (Tomasz Hudziec), który przeżywa polityczną fascynację komunistyczną propagandą oraz erotyczną fascynację szerzącą ową propagandę druhną-przewodniczką (Teresa Marczewska). Film miał premierę 23 listopada 1981, lecz po wprowadzeniu stanu wojennego w Polsce objęty był zakazem rozpowszechniania. Do dystrybucji kinowej wrócił dopiero w 1984 roku na mocy decyzji podjętej jeszcze pod koniec 1983 roku przez ministra kultury i sztuki Kazimierza Żygulskiego. 
Fabuła.
Akcja filmu rozpoczyna się w 1955 roku. Trzynastoletni Tomek Żukowski doświadcza widoku brutalnego aresztowania ojca przez funkcjonariuszy Urzędu Bezpieczeństwa, po czym zostaje zakwalifikowany na kilkutygodniowy obóz szkoleniowy. Zakochany w druhnie-przewodniczce, fanatycznej zwolenniczce komunistycznej propagandy, przechodzi przemianę psychiczną. W jej wyniku Tomek oddala się od ideałów, które wpajał mu ojciec, a tym samym staje się gorliwym wyznawcą komunizmu. Jednak potajemnie słuchane przez uczestników obozu Radio Wolna Europa donosi o Poznańskim Czerwcu 1956 roku. W wyniku odwilży ustrojowej wielu więźniów politycznych, w tym także ojciec Tomka, zostaje poddanych amnestii i opuszcza więzienie. Również młodzieżowy obóz szkoleniowy zostaje pospiesznie rozwiązany, a Tomek wraca do swoich rodziców.
Produkcja.
Zdjęcia do filmu kręcone były w pałacu w Bożkowie.
W 2005 ukazał się na płycie DVD.
Odbiór.
Rafał Marszałek pisał dla „Kultury”, iż: „Utwór Marczewskiego to jeden z pierwszych filmów z kręgu młodego kina wyzbyty publicystycznej bezwzględności. Ponure doktrynerstwo zetempowskiej generacji podlega tu osądowi jako historyczny błąd, ale nie jako nikczemność”. Z kolei Marek Haltof stwierdzał, że "Dreszcze" spowija „ciężki, miejscami zbyt oczywisty symbolizm”, czego przykładem jest fotografia Karola Marksa ze łzami w jego oczach, pod koniec filmu zmieszana z błotem. Haltof dodawał, że "Dreszcze" przypominają "Zmory" tego samego reżysera ze względu na usadowienie w opresyjnym środowisku, przeżywaną przez bohaterów erotyczną bądź polityczną fascynację oraz obecność postaci manipulatora.
Nagrody i wyróżnienia.
Film zdobył następujące nagrody i wyróżnienia:

</doc>
<doc id="1157100" url="https://pl.wikipedia.org/wiki?curid=1157100" title="80 cm K (E) Dora">
80 cm K (E) Dora



</doc>
<doc id="1157104" url="https://pl.wikipedia.org/wiki?curid=1157104" title="Chaber Kotschyego">
Chaber Kotschyego

Chaber Kotschyego ("Centaurea kotschyana" Heuff. ex W. D. J. Koch) – gatunek rośliny z rodziny astrowatych.
Rozmieszczenie geograficzne.
Występuje w Europie we wschodnich Karpatach i na Bałkanach. Zachodnia granica jego zasięgu w Karpatach przebiega przez Bieszczady Zachodnie. W Polsce występuje wyłącznie w Bieszczadach Zachodnich. W ramach inwentaryzacji florystycznej przeprowadzonej w latach 1993-1994 potwierdzono tutaj jego występowanie na 27 stanowiskach, większość z nich znajdowała się na połoninach Halicza i Tarnicy. Najdalej na zachód wysunięte stanowisko było na Połoninie Wetlińskiej, najniżej położone w dolinie Terebowca (ok. 750 m n.p.m.).
Biologia i ekologia.
Bylina, hemikryptofit. Rośnie na połoninach. Kwitnie od czerwca do sierpnia. Liczba chromosomów 2n=20, 22.
Zagrożenia i ochrona.
Kategorie zagrożenia gatunku:
Wszystkie dziko rosnące okazy tego gatunku w Polsce rosną na obszarze BdPN, w większości na obszarach ochrony ścisłej. Dodatkowo z zebranych nasion uprawia się populację tego gatunku w ogródku stacji naukowo-dydaktycznej BdPN w Suchych Rzekach.

</doc>
<doc id="1157105" url="https://pl.wikipedia.org/wiki?curid=1157105" title="Obserwatorium La Silla">
Obserwatorium La Silla

Obserwatorium La Silla – obserwatorium astronomiczne położone w chilijskich Andach na południowym krańcu pustyni Atakama na wysokości 2400 m n.p.m., 600 km na północ od Santiago w Chile. Znajduje się tu dziewięć teleskopów zbudowanych przez Europejskie Obserwatorium Południowe (ang. European Southern Observatory – ESO), a kilka innych jest przez tę instytucję obsługiwanych. Jest to jedno z największych obserwatoriów na południowej półkuli i pierwsze obserwatorium w Chile zbudowane przez ESO. Jest „twierdzą” ESO od lat 60. XX wieku. To tutaj ESO ciągle posiada dwa najlepsze teleskopy klasy 4 m na świecie, dzięki którym La Silla zajmuje pozycję jednego z najbardziej produktywnych naukowo obserwatoriów na świecie.Infrastruktura La Silla jest także wykorzystywana przez kraje członkowskie do projektów celowych, takich jak szwajcarski 1,2-metrowy Teleskop Leonarda Eulera, teleskopy do śledzenia błysków gamma: Rapid Eye Mount (REM) oraz TAROT (Télescope à Action Rapide pour les Objets Transitoires), a także jak 2,2-metrowy MPG/ESO oraz duński teleskop 1,54-metrowy. 
Ulokowane jest około 160 km na północ od miasta La Serena, 27 km na południe od Obserwatorium Las Campanas i 100 km na północ od Obserwatorium Cerro Tololo.
Położenie na odludnym terenie pozwala na zminimalizowanie wpływu zanieczyszczenia sztucznym światłem na obserwacje astronomiczne.
Pierwotnie góra nosiła nazwę Cinchado, ale ze względu na jej kształt przemianowano ją na La Silla (hiszp. siodło).
Ciekawostka.
W niewielkiej odległości od obserwatorium, nieco na południe od wzniesienia, na którym znajduje się 3,6-metrowy teleskop, można odnaleźć wyryte w skale rysunki. Są one dziełem prekolumbijskiej kultury El Molle i przedstawiają głównie postacie ludzkie i zwierzęta.

</doc>
<doc id="1157108" url="https://pl.wikipedia.org/wiki?curid=1157108" title="Bitwa pod Oleśnicą">
Bitwa pod Oleśnicą

Bitwa pod Oleśnicą – pod koniec lata 1343 roku, po zawarciu z zakonem krzyżackim wieczystego pokoju w Kaliszu, Kazimierz III Wielki rozpoczął wojnę o Wschowę, ostatni skrawek Wielkopolski będący pod panowaniem księcia żagańskiego Henryka V Żelaznego.
Król Polski korzystając z zamieszania na Śląsku uderzył na ziemię wschowską i zdobył ją błyskawicznie. W konflikcie księcia żagańskiego wsparli jego stryjowie Konrad I oleśnicki i Jan ścinawski. Śląska Kronika książąt polskich podaje, że wojska królewskie, które podeszły pod Oleśnicę zostały rozbite. W bitwie tej siłami śląskim dowodził książę oleśnicki Konrad, natomiast nic nie wiadomo o osobistym dowodzeniu siłami królewskimi przez Kazimierza Wielkiego. Przyjmuje się, że króla polskiego pod Oleśnicą nie było, gdyż w tym samym czasie dowodził siłami zdobywającymi Ścinawę.

</doc>
<doc id="1157110" url="https://pl.wikipedia.org/wiki?curid=1157110" title="Risso">
Risso



</doc>
<doc id="1157111" url="https://pl.wikipedia.org/wiki?curid=1157111" title="Delfin szary">
Delfin szary



</doc>
<doc id="1157112" url="https://pl.wikipedia.org/wiki?curid=1157112" title="Nautilus (fikcyjny okręt)">
Nautilus (fikcyjny okręt)

Nautilus – fikcyjny okręt podwodny, występujący w powieściach Juliusza Verne’a "Dwadzieścia tysięcy mil podmorskiej żeglugi" oraz "Tajemnicza wyspa", a także w filmach i grach komputerowych. Dowodzony był przez hinduskiego księcia, Dakkara, nazywającego się kapitanem Nemo, który zbudował statek jako narzędzie zemsty na Anglikach i ucieczki od cywilizacji. Nautilus napędzany był energią elektryczną, koszt jego budowy i wyposażenia wyniósł 5 milionów franków. Został zbudowany najwcześniej w 1859, a zatonął w 1868.
Nazwa statku została prawdopodobnie zaczerpnięta z konstrukcji Roberta Fultona.
Charakterystyka techniczna.
Nautilus zasilany był energią elektryczną, uzyskiwaną dzięki bateriom sodowym. Miał kształt cygara. Jego długość wynosiła 70 metrów, szerokość 8 metrów, wyporność w zanurzeniu 1507 t, zaś na powierzchni 1356,48 t, co oznaczało pływalność rzędu 10%. Ogólna powierzchnia wynosiła 1011,45 m². Składał się z dwóch kadłubów – wewnętrznego i zewnętrznego. Kontrola głębokości zanurzenia była możliwa dzięki zbiornikom o pojemności 150m³, położonym między kadłubami. Ciśnienie hydrostatyczne przekazywane było na kadłub zewnętrzny, o wytrzymałości zwiększonej oparciem za pomocą teowników o kadłub wewnętrzny. Stworzone one były z blach stalowych, pierwsza powłoka miała grubość 5 cm, a wagę 394,96 tony, zaś druga (wewnętrzna) ważyła 62 tony, miała 25 cm szerokości i 50 cm wysokości. Do poruszania się w płaszczyźnie poziomej służyło umocowane na tyle rufy prostopadłe koło sterowe, które działało za pomocą linowych przekładni, natomiast w płaszczyźnie pionowej poruszany był za pomocą dźwigni. Sternik kierował statkiem w oszklonej klatce, wystającej z górnej części kadłuba, zaopatrzonej w soczewkowe szyby stworzone z kryształowego szkła o grubości 21 cm w środku soczewki. Za klatką tą umieszczony był silny reflektor elektryczny, oświetlający morze w promieniu pół mili. Kabina ta miała wymiary ok. 1,83 m x 1,83 m.
Na górnej platformie statku znajdował się właz, a drabinka służąca do wchodzenia na statek w razie potrzeby była pod napięciem elektrycznym.
Nautilus co dobę wynurzał się na powierzchnię, by napełnić zbiorniki powietrzem za pomocą pomp (maksymalny czas przebywania pod wodą, po wykorzystaniu wszystkich rezerwowych zbiorników wynosił tydzień). Drzwi w szczelnych przegrodach zamykały się hermetycznie za pomocą kauczukowych uszczelniaczy.
Maszynownia miała 20 m długości i podzielona była na dwie części – pierwsza zawierała baterie sodowe, a energia przez nie wytworzona była przekazywana za pomocą elektromagnesów na system dźwigni i kół zębatych, przenoszących ruch na wał śrubowy. Średnica śruby wynosiła 6 m, zaś skok 7,5 m, jej maksymalna prędkość wynosiła 120 obrotów/min.
Okrągły kadłub był zakończony spiczastym taranem.
Maksymalna prędkość w zanurzeniu wynosiła 24 węzły. Maksymalne, odnotowane w powieści, zanurzenie statku to 16 000 m (w rzeczywistości osiągnięcie takiego zanurzenia nie byłoby jednak możliwe, gdyż największa głębokość oceanu w Rowie Mariańskim wynosi około 11 km).
Wyposażenie.
Nautilus był bardzo bogato wyposażony – według kapitana Nemo zawartość biblioteki i salonu kosztowała go 2-3 mln franków. Biblioteka zawierała dwanaście tysięcy tomów w wielu językach, dotyczących zarówno nauk ścisłych, mechaniki, balistyki, hydrografii, meteorologii, geologii, geografii, nauk humanistycznych jak i etyki i literatury. Wśród nich były dzieła m.in.: Homera, Wiktora Hugo, Ksenofonta, Micheleta, Rabelais'go, Sand, Foucalta, Henryka Sainte-Claire Deville'a, Chaslesa, wydawnictwa Akademii Nauk, a także dwie książki fikcyjnego Piotra Arronaxa. Najnowsze spośród nich pochodziły z 1865. Pomieszczenie to pełniło zarazem rolę palarni – cygara tworzone były z alg bogatych w nikotynę.
W salonie znajdowało się ponad trzydzieści dzieł sztuki – obrazów i rzeźb, a także partytur znanych kompozytorów i rzadkich zbiorów przyrodniczych znalezionych w morzu przez kapitana Nemo.
Kuchnia statku działała za pomocą elektryczności – przewody dochodząc do palenisk przekazywały ciepło platynowym palnikom. Ogrzewały one także aparaty destylacyjne, dostarczające wody pitnej. W łazience dostępna była ciepła i zimna woda.
W salonie i w kajucie kapitana znajdował się zestaw instrumentów ułatwiających żeglugę – termometr, barometr, higrometr, stormglass, kompas, sekstant, chronometry, a także lornety dzienne i nocne. Oprócz tego na pokładzie znajdował się manometr, ukazujący ciśnienie na zewnątrz okrętu i sondy termometryczne, a także elektryczny zegar dwudziestoczterogodzinny i prędkościomierz.
Na wyposażeniu statku znajdował się także aparat fotograficzny, kilofy, stroje do nurkowania na dużych głębokościach, wiatrówki z pociskami elektrycznymi, oraz niewielka łódź wiosłowo-żaglowa, służąca do przejażdżek i połowów. Przylegała ona ściśle do górnej części kadłuba Nautilusa, wypełniając dostosowaną do niej wklęsłość. Była ona szczelna, przymocowana na mocnych sworzniach i połączona z okrętem przewodem telegraficznym. Wchodziło się do niej za pomocą podwójnego otworu – po wejściu załogi do łodzi, zamykało się otwór w kadłubie statku, a następnie w kadłubie łodzi i odpływało na powierzchnię.
Rozwiązania techniczne i nieścisłości.
W dziedzinie architektury i zastosowań okrętu podwodnego Juliusz Verne opisał elementy, które w przyszłości zostały zastosowane w realnych okrętach podwodnych, jak śluzy powietrzne i wodoszczelne grodzie. Autor opisał też stosowanie elektryczności, zarówno do napędu, jak i w kuchni, a także elektrycznych chronometrów. Podobnie podwójny kadłub, z teownikami, zastosowany w Nautilusie, istnieje choć działa w nieco inny sposób w nowoczesnych okrętach podwodnych. Pływalność statku wynosiła 10%, porównywalnie do okrętów nuklearnych. Misja Nautilusa była podobna do tej współczesnych okrętów (bojowa i naukowa), opisano też podróżowanie na niewielkich głębokościach w specjalnych kombinezonach.
Wiele założeń technicznych autora mija się jednak z prawdą. Kompas magnetyczny nie miałby racji bytu w zamkniętej puszce z blach stalowych, jaką był okręt. Kadłub o średnicy 8 m nie mógłby wytrzymać ciśnienia ok. 1600 barów, panującego na głębokości 16 000 metrów, do której zanurzał się Nautilus. Grubość powłoki musiałaby być tak wielka, że ciężar okrętu przewyższyłby znacznie wypór. W powieści grubość wynosiła zaledwie 30 cm, a waga ponad 450 t. Słaba pływalność i kształt statku mogłyby spowodować przy szybkości 10-12 węzłów nieoczekiwane zanurzenie, a kształt Nautilusa i materiały użyte do jego budowy nie umożliwiałyby zanurzenia większego niż 200 m, zresztą w ogóle żegluga podwodna nie mogłaby być możliwa, ze względu na złe umieszczenie uchylnych płaszczyzn.
Nie da się dokładnie określić roku budowy statku. Profesor Arronax znalazł w bibliotece statku książkę wydaną w roku 1865, więc wywnioskował, że Nautilus został zbudowany najpóźniej w 1865. W powieści "Tajemnicza wyspa" Nemo wyjawia, że Nautilus został zbudowany nie wcześniej niż w roku 1859, a w 1865 został uwięziony w jaskini. Niejasności te wynikają z zaburzeń chronologii pomiędzy dwiema powieściami:
Podczas pierwszego kontaktu z Nautilusem profesor Arronax stwierdził, że jego kadłub jest całkowicie gładki, tymczasem podczas pobytu na Oceanie Spokojnym zauważył, że blachy żelazne statku były pokarbowane dachówkowato i przypominały łuski.
Historia.
Budowa statku.
Książę Dakkar, syn radży niepodległego Bundelkundu w 1857 stanął na czele powstania przeciw Anglikom. Powstanie poniosło klęskę, a zwycięzcy zamordowali najbliższych księcia. On sam ledwo uszedł z życiem i pragnąc zemsty przeznaczył resztę swego majątku na zbudowanie Nautilusa. Zebrawszy załogę uciekł od świata i od cywilizacji, nazywając siebie kapitanem Nemo.
Według relacji kapitana zawartej w „20 000 mil podmorskiej żeglugi”, okręt został stworzony w częściach, każda fabryka dostała zamówienie pod innym fałszywym nazwiskiem. Kil wykuty był w Creusot we Francji, wał śruby u Pena i spółki w Londynie, blachy stalowe na pokrycie kadłuba u Learda w Liverpoolu, śruba – u Scotta w Glasgow. Zbiorniki wyprodukował Cail i Spółka w Paryżu, maszyny Krupp w Prusach, ostrogę zaś zakłady w Motali w Szwecji, precyzyjne narzędzia bracia Heart w Nowym Jorku. Koszt budowy okrętu wyniósł według Kapitana Nemo 1 695 000 franków, z kompletnym wyposażeniem zaś ok. 2 000 000 franków.
Nautilus został złożony przez kapitana Nemo i jego towarzyszy na bezludnej wyspie. Po zakończeniu montażu wszelkie ślady zostały zniszczone ogniem, a statek wyruszył w podwodny rejs.
Obserwacja Nautilusa i rejs „Abrahama Lincolna”.
Jako pierwszy statek zauważył 20 lipca 1866 parowiec "Gubernator Higginson", dwie mile na wschód od Australii, sądząc że napotkał nieznany gatunek ssaka morskiego. Trzy dni później zaobserwował go "Krzysztof Kolumb", siedemset mil morskich dalej. Dwa tygodnie później statki "Helvetia" i "Shannon" zasygnalizowały sobie „potwora” pod 42°15' W. Osądzono jego długość na ok. 106 m. Następnie Nautilus zderzył się ze statkiem "Etna". Stało się o nim głośno i rozprawiano o nim zarówno w prasie jak i w towarzystwie, a na jego temat powstało wiele artykułów wydanych przez czołowych naukowców.
5 marca 1867 Nautilus ciężko uszkodził statek "Moravian" płynący do Kanady, 13 kwietnia zaś, w okolicach przylądka Clear przypadkowo wydrążył dwumetrowej szerokości, trójkątną dziurę w "Szkocji", okręcie należącym do Towarzystwa Cunarda. 2 lipca parowiec Linii San Francisco "Tampico" dostrzegł okręt kapitana Nemo na wodach północnego Pacyfiku. Jego śladem ruszył "Abraham Lincoln" kierowany przez kapitana Farraguta, na którego pokładzie byli m.in. profesor Paryskiego Muzeum Przyrodniczego Piotr Arronax, jego służący Conseil i harpunnik Ned Land.
5 listopada, gdy wyprawa miała już powracać, Land zauważył Nautilusa, mieniącego się fosforyzującym światłem elektrycznym. Ten zaczął gonić fregatę i okrążać ją, a następnie zgasił światła. Członkowie załogi sądzili, iż jest to wielki elektryczny narwal. Niedługo potem "Abraham Lincoln" zaczął śledzić kurs Nautilusa i strzelać do niego za pomocą armaty i harpuna, a następnie obydwa statki zderzyły się.
Conseil, Arronax i Land na pokładzie Nautilusa.
6 listopada Conseil, Arronax i Land znaleźli się na pokładzie Nautilusa, wciągnięci przez załogę statku i odizolowani w hermetycznie zamykanym pomieszczeniu. Wkrótce kapitan Nemo podjął decyzję o zaznajomieniu ich ze statkiem, przedstawiając profesorowi Arronaxowi szczegółowe dane dotyczące swojego okrętu.
Następnie Nautilus ruszył w dalszą podróż po Oceanie Spokojnym i innych morzach. 4 stycznia 1868 utknął on na mieliznach Cieśniny Torresa, jednak został uwolniony dzięki pływom. 7 lutego opuścił ocean i wszedł na wody Morza Czerwonego, natomiast pięć dni później, po przebyciu podmorskiego tunelu "Arabian Tunnel" znalazł się na Morzu Śródziemnym. Następnie wpłynął na Ocean Atlantycki, przepłynął nad zatopionym lądem Atlantydy i załadował zapasy sodu ze swojego „portu macierzystego”, położonego na jeziorze wewnątrz zalanego wulkanu. Następnie Nautilus podróżował w głąb i dotarł na głębokość 16 000 m, po czym skierował się na południe i zdobył Biegun (wówczas Kapitan Nemo prawdopodobnie po raz pierwszy od rozpoczęcia rejsu stanął na lądzie). Później statek ugrzązł wewnątrz ławic lodowych, groziło mu zgniecenie, a załodze uduszenie, jednak w wyniku roztapiania i wyrąbywania kilofami dziur w lodzie Nautilusowi udało się wydostać. Następnie przepłynął przez Atlantyk do Europy, gdzie napotkał pancernik. Na rozkaz księcia Dakkara został on zatopiony przez Nautilusa. Niedługo później Nautilus został wciągnięty przez malstrom, a Conseil, Arronax i Land uciekli z okrętu łodzią.
Dalsze losy Nautilusa.
Dalsze losy Nautilusa przedstawione są w książce Tajemnicza wyspa. Nautilus po wielu latach żeglugi zostaje zacumowany na Lincoln Island (Wyspa Lincolna). Gdy Nemo chce wyruszyć w dalszą podróż, okazuje się, że statek utknął w grocie, której wejście było zasypane kamieniami. Kapitan pragnął by jego okręt zakończył swoje istnienie razem z nim, więc gdy poczuł, że niedługo umrze, wypowiedział swoje ostatnie życzenie: by zalać okręt po jego śmierci. Na jego prośbę 15 października 1868 Cyrus Smith odkręcił zawory na rufie, co spowodowało wypełnienie wodą zbiorników statku, by powoli opadł on na dno.
9 marca 1869, po erupcji wulkanu w której zniszczona została duża część wyspy, Nautilus został pogrzebany pod skałami.
Aspekty kulturowe.
Nautilus na ekranie.
Nautilus jest obecny w wielu produkcjach filmowych i telewizyjnych. Większość z nich to ekranizacje powieści Juliusza Verne’a, lecz są też inne – w "Lidze Niezwykłych Dżentelmenów" z 2003 roku Nautilus pozwala tytułowej grupie bohaterów na dotarcie do Wenecji (pojawia się tu jednak nieścisłość – akcja filmu rozgrywa się w 1899, a Nautilus zatonął w 1868), zaś w "Kapitanie Nemo i podwodnym mieście" Nautilus zawozi rozbitków do podwodnej metropolii kapitana. Okręt pojawił się także w jednej ze scen "Saturday Night Live".
Na podstawie filmu z 1954 powstał model Nautilusa w Disneylandzie.
Statek pojawił się w następujących filmach:

</doc>
<doc id="1157117" url="https://pl.wikipedia.org/wiki?curid=1157117" title="Grażyna Sztark">
Grażyna Sztark

Grażyna Anna Sztark (ur. 17 grudnia 1954 w Czaplinku) – polska polityk, samorządowiec i administratywistka. W 1998 wojewoda koszaliński, senator VII, VIII i IX kadencji, w latach 2010–2011 wicemarszałek Senatu VII kadencji.
Życiorys.
Ukończyła w 2000 studia zawodowe z zakresu administracji w Bałtyckiej Wyższej Szkole Humanistycznej w Koszalinie.
Pracę zawodową rozpoczęła w 1974. Była zatrudniona w Zakładzie Obrotu Artykułami Przemysłu Lekkiego w Koszalinie, a następnie w latach 1986–1991 w Wojewódzkim Zakładzie Weterynarii w Koszalinie. W okresie 1991–1992 pracowała w Wydziale Spraw Obywatelskich Urzędu Wojewódzkiego w Koszalinie. W latach 80. działała w NSZZ „Solidarność”. W latach 1992–1998 była przewodniczącą zarządu Regionu Koszalińskiego NSZZ „Solidarność”. Była również radną Białogardu (1990–1994).
W gabinecie Jerzego Buzka w 1998 pełniła funkcję wojewody koszalińskiego. Po odejściu z rządu zajmowała stanowisko głównego specjalisty w Wojewódzkim Urzędzie Pracy w Szczecinie. W latach 2006–2007 była naczelnikiem Wydziału Zamiejscowego Wojewódzkiego Urzędu Pracy w Szczecinie, Oddział w Koszalinie. Od 1998 do 2002 zasiadała w sejmiku zachodniopomorskim, przez kolejne cztery lata w radzie powiatu białogardzkiego.
Była związana z Akcją Wyborczą Solidarność (należała do Ruchu Społecznego AWS), następnie przystąpiła do Platformy Obywatelskiej. W wyborach parlamentarnych w 2001 z ramienia Bloku Senat 2001 bez powodzenia kandydowała do Senatu, a w wyborach w 2005 z listy PO do Sejmu. W 2006 ponownie uzyskała mandat radnej sejmiku, funkcję tę pełniła do 2007. Została także przewodniczącą rady powiatowej Platformy Obywatelskiej w Białogardzie.
W wyborach parlamentarnych w 2007 z ramienia PO została wybrana na senatora VII kadencji w okręgu koszalińskim, otrzymując 92 881 głosów. 17 listopada 2010 została wybrana na wicemarszałka Senatu.
W wyborach w 2011 z powodzeniem ubiegała się o reelekcję, w nowym okręgu jednomandatowym dostała 44 974 głosy. W 2015 została ponownie wybrana na senatora, otrzymując 38 861 głosów. W 2019 założyła w wyborach do Senatu własny komitet (w konkurencji do kandydata Koalicji Obywatelskiej), w związku z czym pod koniec sierpnia została senatorem niezrzeszonym (formalnie pozostając w PO); w wyniku głosowania nie została ponownie wybrana.
W 2011 odznaczona Krzyżem Wolności i Solidarności.

</doc>
<doc id="1157118" url="https://pl.wikipedia.org/wiki?curid=1157118" title="Chaber barwny">
Chaber barwny

Chaber barwny ("Centaurea triumfettii" All.) – gatunek rośliny z rodziny astrowatych ("Asteraceae").
Rozmieszczenie geograficzne.
Rodzimy zasięg występowania to środkowa i południowa Europa, Afryka Północna (Egipt, Maroko), Azja Zachodnia i Kaukaz. W Polsce jest rzadki i występuje wyłącznie w Pieninach i to tylko w Pieninach Centralnych. Występuje również na Bystrzyku, który w podziale geograficznym zwykle włączany jest do Małych Pienin, jednakże pod względem geobotanicznym należy on również do Pienin Centralnych. Niektórzy autorzy czescy podają, że występuje również poza Pieninami.
Biologia i ekologia.
Bylina, hemikryptofit. W Pieninach rośnie w murawach naskalnych w szczelinach skał i na półkach, głównie na dobrze naświetlonych stanowiskach. Kwitnie od czerwca do sierpnia. Gatunek charakterystyczny dla Ass. "Dendranthemo-Seslerietum". Liczba chromosomów 2n = 22, 44 Ga 2, 4, 5, 6.
Zmienność.
Gatunek bardzo zmienny morfologicznie. W Polsce występuje tylko odmiana pienińska (var. "pieninica"), która przez polskich botaników jest uważana za endemit pieniński. Wyróżniono w jego obrębie wiele podgatunków i odmian, jednakże według nowszych ujęć taksonomicznych obecnie wszystkie one uznane zostały za synonim formy typowej.
Zagrożenia i ochrona.
Według klasyfikacji IUCN z 2001 gatunek narażony na wyginięcie. Roślina umieszczona na Czerwonej liście roślin i grzybów Polski pośród gatunków rzadkich, potencjalnie zagrożonych (kategoria zagrożenia: R). Znajduje się także w Polskiej Czerwonej Księdze Roślin w kategorii VU (narażony). W Polsce występuje wyłącznie na obszarze Pienińskiego Parku Narodowego. Nie jest specjalnie zagrożony naturalną sukcesją ekologiczną, gdyż występuje na murawach o dużej stabilności. Jedynie okazy rosnące przy szlakach turystycznych mogą być niszczone przez turystów. 
Jest również uprawiany w ogródkach przy Pawilonie Pienińskiego Parku Narodowego w Sromowcach Niżnych.

</doc>
<doc id="1157120" url="https://pl.wikipedia.org/wiki?curid=1157120" title="Thaumetopoea pinivora">
Thaumetopoea pinivora



</doc>
<doc id="1157126" url="https://pl.wikipedia.org/wiki?curid=1157126" title="Mieczysław Saar">
Mieczysław Saar

Mieczysław Saar (ur. 24 sierpnia 1925 w Łodzi, zm. 17 października 2015 tamże) – polski artysta malarz.
Życiorys artystyczny.
W latach 1949–1954 studiował w Akademii Sztuk Pięknych w Krakowie w pracowniach:
Dyplom uzyskał w 1955 roku. W tym samym roku został członkiem Związku Polskich Artystów Plastyków.
Po studiach wrócił do Łodzi, aby tu tworzyć i aktywnie uczestniczyć w życiu artystycznym łódzkiego środowiska plastycznego. Bierze udział w wystawach organizowanych przez Związek Polskich Artystów Plastyków, ofiarowuje swoje prace na aukcje na cele charytatywne, m.in. na rzecz Centrum Zdrowia Dziecka, Zamku Królewskiego w Warszawie, „Solidarności”, dzieci niepełnosprawnych, Szkoły Podstawowej nr 158 w Łodzi na Sikawie. Dla Technikum Elektronicznego w Łodzi wykonuje projekt i tablicę pamiątkową związaną z patronem.
Jego twórczość obejmuje malarstwo sztalugowe i monumentalne malarstwo ścienne.
Tematyka malarstwa sztalugowego różnorodna: pejzaże, portrety, kwiaty, martwe natury, kompozycje wielopostaciowe o tematyce historycznej, batalistycznej, literackiej, obrazy o tematyce religijnej i metaforycznej.
Jest też autorem licznych projektów i wykonań polichromii, oraz projektów wyposażenia wnętrz sakralnych. Jego monumentalne malarstwo sakralne spotkać można w kościołach diecezji łódzkiej, diecezji płockiej, diecezji tarnowskiej, diecezji łowickiej, diecezji kaliskiej, diecezji gnieźnieńskiej i diecezji częstochowskiej.
Twórczość.
Twórczość Mieczysława Saara jest niezwykle różnorodna i obejmuje wszystkie znane gatunki malarstwa, ale dominującym jest olejne malarstwo sztalugowe i temperowe malarstwo ścienne. Powstały też małoformatowe fantastyczne kompozycje wykonane tuszem, liczne projekty polichromii, wyposażenia wnętrz, sprzętów i dekoracji okolicznościowych.
Malarstwo sztalugowe.
Pejzaże świadczą o nieustannym zachwycie artysty naturą i jego wielkiej wrażliwości na jej zmienne piękno. Tematyka pejzaży niezwykle bogata: góry, morze, stawy i rzeki, lasy, miasta widziane z oddali, ich budowle, fragmenty zabudowy ulic. Są wśród nich widoki polskich miast i wsi oraz miejsc odwiedzanych w podróżach (m.in. Wenecja, Konstantynopol). Portrety przedstawiają różnorodne warianty kompozycyjne i różnorodne formy. Zwykle jednopostaciowe, ale zdarzają się też podwójne – małżeństw lub rodzeństwa. Kompozycje figuralne (przedstawiające figury, postacie) nawiązują do ulubionych utworów artysty, czego przykładem jest "Chór żydowskich niewolników z opery Giuseppe Verdiego „Nabucco”" oraz "Ojciec zadżumionych według Juliusza Słowackiego". Nie brak też nawiązań do historii, głównie w scenach batalistycznych (tematy z historii Polski oraz kościoła pojawiają się także w malarstwie ściennym o tematyce sakralnej). Martwe natury ukazują głównie kompozycje kwiatowe, przeważnie w wazonach, a także kompozycje różnych przedmiotów. Nieobca jest Mieczysławowi Saarowi tematyka animalistyczna (dotycząca zwierząt, przedstawiająca zwierzęta). Malował żubry w lesie, bociani sejm o świcie, wielokrotnie konie i swoje ukochane psy. Powstała też seria obrazów przedstawiających zabytkowe wnętrza gdańskie i dworki polskie.
Monumentalne malarstwo ścienne.
Malarstwo ścienne to malarstwo o tematyce sakralnej, tworzone na ścianach naw, prezbiteriów, kaplic, chórów, na ścianach tęczowych, na sufitach i sklepieniach, na podniebieniach łuków i w czaszach kopuł oraz na ich bębnach, w hemisferach (półkolach) absyd. Powstawały pojedyncze postacie świętych, symbole ewangelistów, emblematy narodowe oraz projekty i realizacje motywów ornamentalnych. Wśród malowideł ściennych są osiągające wielkość 60-70 m² przedstawiające nawet do 90 postaci (np. w kościele p.w. Dobrego Pasterza w Łodzi).
Technika malarska.
Obrazy sztalugowe głównie na płótnie. Dominuje w nich technika olejna, rzadko podmalowywanie temperą. Laserunki używane sporadycznie, czasem barwne grunty. Artysta kilkakrotnie posługiwał się techniką kolażu. W dużych kompozycjach metaforycznych z lat 70. wieku XX, wykorzystany został efekt płynącej olejnej farby oraz malowania na mokrym podłożu. Kilka prac powstało przy użyciu szpachli.
Malowidła ścienne w większości w technice temperowej, czasem z dodatkiem farb akrylowych. W nielicznych przypadkach zastosowana została technika fresku prawdziwego.
Okresy i tendencje w twórczości.
okresy w malarstwie sztalugowym:
okresy w malarstwie ściennym:
Niektóre realizacje sztuki sakralnej.
Obrazy sztalugowe o tematyce sakralnej:
Mieczysław Saar wykonał też wiele portretów księży.
Niektóre realizacje w dziedzinie sakralnego malarstwa ściennego, projekty polichromii, restauracje, złocenia:
(W wykazie uwzględniono głównie realizacje najokazalsze).
Nagrody.
11 stycznia 1994 roku Mieczysław Saar nagrodzony został przez papieża Jana Pawła II Medalem "Benemerenti" za zasługi dla Kościoła katolickiego w dziedzinie sztuki sakralnej.
Ciekawostki.
O twórczości Mieczysława Saara powstał film, z cyklu „Mój świat”, w reżyserii Jadwigi Wileńskiej. Stanowi on relację i refleksję na temat twórczości artysty. Prezentuje jego wypowiedzi dotyczące sztuki i drogi życiowej. Ukazuje charakter człowieka i jego dorobek.
Natomiast w roku 2004, obchody pięćdziesiątej rocznicy pracy twórczej Mieczysława Saara, uświetniły dwie duże wystawy. Pierwsza miała miejsce w Galerii Sztuki "Wozownia" w Toruniu (30 stycznia-15 lutego), a druga w Muzeum Historii Miasta Łodzi przy ul. Ogrodowej (01-18 kwietnia)
Pochówek.
Mieczysław Saar pochowany został 23 października 2015 roku na cmentarzu w Mileszkach.
Galeria.
Po obejrzeniu polichromii w kościele Zesłania Ducha Świętego w Łodzi, prof. dr hab. Mariusz Karpowicz, stwierdził:

</doc>
<doc id="1157127" url="https://pl.wikipedia.org/wiki?curid=1157127" title="Szahidki">
Szahidki



</doc>
<doc id="1157128" url="https://pl.wikipedia.org/wiki?curid=1157128" title="Oddział kawalerii ppłk. Wisłockiego">
Oddział kawalerii ppłk. Wisłockiego

Oddział kawalerii ppłk. Wisłockiego - oddział kawalerii Wojska Polskiego, improwizowany w trakcie kampanii wrześniowej 1939 roku.
Oddział został zorganizowany we wrześniu 1939 roku, w Ośrodku Zapasowym Kawalerii „Łuków” w Łukowie. W skład oddziału weszły dwa szwadrony kawalerii, w tym jeden pieszy. Oddział posiadał także własny pluton łączności. 16 września oddział został włączony w skład Grupy „Dubno”, dowodzonej przez gen. bryg. w st. sp. Stefana Strzemieńskiego, który organizował obronę na linii Ikwy w rejonie Dubna. W dniach 24-25 września Oddział ppłk. Wisłockiego, w składzie Grupy „Dubno”, wziął udział w bitwie pod Rawą Ruską.
Organizacja i obsada personalna oddziału.
Organizacja i obsada personalna oddziału:

</doc>
<doc id="1157129" url="https://pl.wikipedia.org/wiki?curid=1157129" title="Abu Ali Muhammad Balami">
Abu Ali Muhammad Balami

Abu Ali Muhammad Balami (ur. ?, zm. pomiędzy 992 a 997) – wezyr Samanidów, protektor kultury i pisarz zasłużony dla rozwoju wczesnej formy języka nowoperskiego.
Życiorys.
Był synem Muhammada Balami (zm. 940), wezyra emira Nasra II (914–943). W roku 961 Balami został wezyrem małoletniego emira Abd al-Malika, z protekcji swojego przyjaciela, dowódcy ghulamów Alptigina. Jako wezyr nie robił on niczego bez konsultacji z Alptiginem, który sprawował rzeczywistą władzę w państwie. Kiedy jednak po kilku miesiącach Abd al-Malik niespodziewanie zginął w wyniku upadku z konia, Alptiginowi nie udało się osadzić na tronie swojego kandydata, małoletniego syna Abd al-Malika. Emirem przy poparciu większości wojska został Mansur Ibn Nuh, a Alptigin musiał uciekać. Balami pogodził się jednak z nowa władzą i zachował swoje stanowisko. Według Gardeziego zmarł on w 974 roku, ciągle będąc wezyrem, jednak Abu al-Utbi twierdzi, że na to stanowisko przywrócił go Nuh Ibn Mansur (976–997) w roku 992, a następnie zwolnił go z niego w tym samego roku. Utbi nie wspomina już o Balamim później w kontekście panowania Nuha, musiał on zatem umrzeć gdzieś pomiędzy 992 a 997 rokiem.
Balami jest znany przede wszystkim jako tłumacz tych części dzieła At-Tabariego, które odnosiły się do Iranu, na wczesną formę języka nowoperskiego, "dari". Wykonał on tę pracę na polecenie Mansura, a ponieważ dołączył do swojego tłumaczenia dodatkowy materiał, którego nie było w oryginale (m.in. opowieść o Bahramie Czobinie, od którego mieli wywodzić się Samanidzi), dzieło to nazywa się "Tarik-i Balami". Jest to drugie po przedmowie do Szahname napisanej pod nadzorem Muhammada Ibn Abd ar-Razzaka dzieło prozatorskie języka nowoperskiego, znacznie jednak od tego pierwszego obszerniejsze, które miało wielkie znaczenie dla rozwoju perskiego piśmiennictwa.

</doc>
<doc id="1157133" url="https://pl.wikipedia.org/wiki?curid=1157133" title="Eagle Den Janlaphan">
Eagle Den Janlaphan



</doc>
<doc id="1157135" url="https://pl.wikipedia.org/wiki?curid=1157135" title="Gopala">
Gopala

Gopala lub Gopal (z sanskrytu: „Chroniący krowy”), to jedno z imion Kryszny (Najwyższej Osoby Boga ("Bhagawan") lub awatary Wisznu). Słowo "go" ma również znaczenie: "kraj" lub "zmysły" i dlatego "Gopala" oznacza również "Chroniący kraj (zmysły)".
Imię powstało w związku z wydarzeniami z pasterskiej młodości Boga. Młody Kryszna chętnie pasł krowy i chronił je przed niebezpieczeństwami. Ten szacunek dla krów w kulturze indyjskiej, wynika m.in. z faktu, że krowa żywi ludzi swoim mlekiem, a więc powinna być szanowana tak jak matka-karmicielka. Mity opisują szczególne przywiązanie Kryszny do krów; inne popularne imię Boga- Gowinda oznacza "Pan krów". Podczas pobytu w Gokulam koło Vrindavanu Kryszna uratował stado krów przed demonami. Po tym wydarzeniu zaczął ucztować w towarzystwie przyjaciół nad brzegiem Jamuny. Wówczas zazdrosny bóg Brahma ukrył krowy i pasterzy, aby wypróbować moc Kryszny. Jednak Kryszna zamiast daremnie poszukiwać zaginionych, sam rozdzielił się na wiele ekspansji, które do złudzenia przypominały zaginione krowy i pasterzy. Nikt nie zauważył zmiany, aż po upływie roku Brahma przybył do Vrindavanu i ze zdziwieniem zobaczył, że nadal są tam te same krowy i pasterze, których ukrył. Wtedy na oczach Brahmy krowy i pasterze przekształciły się w formy Wisznu, który jest samym Kryszną. Brahma upokorzony upadł do stóp Boga, zaczął go wielbić i uwolnił uwięzione zwierzęta i ludzi.
Ten jeden z wielu mitów wisznuizmu wskazuje na obecność Duszy Najwyższej ("Paramatama"), czyli cząstki samego Najwyższego Boga w każdej żyjącej istocie.

</doc>
<doc id="1157136" url="https://pl.wikipedia.org/wiki?curid=1157136" title="Győr ETO FC">
Győr ETO FC



</doc>
<doc id="1157137" url="https://pl.wikipedia.org/wiki?curid=1157137" title="Hari">
Hari

Hari (, dosłownie: „złocisty”) – jedno ze świętych imion Boga w hinduizmie, sikhizmie i religii rawidasi.
Hinduizm.
To 650. imię boga Wisznu (wymienione w "Wisznu Sahaśranama"). Według Adiego Śankary "Hari" oznacza: "Ten, który niszczy samsarę", czyli wyzwala z cyklu reinkarnacji i jednocześnie rozprasza ignorancję. Szczególne znaczenie ma mantra Hari Om, gdzie „Om” jest pierwotną wibracją twórczą, z której powstał cały wszechświat.
Gaudija wisznuizm.
To imię Kryszny (Najwyższej Osoby Boga – "Bhagawan").
Imię „Hari” uznawane jest za obdarzone ogromną mocą duchową. Ma ono wzbudzać „wibracje transcendentne”, gdy powtarzane jest w modlitwach ("dżapa"), w mantrach (np. w Maha Mantra) lub w pieśniach ("kirtan"). Wielu mistrzów duchowych ("guru") miało zwyczaj śpiewać: "„Hari bol, Hari bol!”…" ("„Proszę, powiedz: Hari”"), ponieważ powtarzanie tego imienia ma natychmiast usuwać efekty złych działań, a więc złą karmę, a także zły wpływ astrologii na życie ludzkie. Innym działaniem ma być również rozpraszanie ignorancji i iluzji, które oddalają wieczną duszę ("atmana") od Boga. W "Mahabharacie" Kryszna mówi:
Sikhizm.
Jedno ze świętych imion Boga. Najważniejsza świątynia sikhijska- Złota Świątynia w Amritsarze nazywana jest "Harimandir"- „świątynia Boga”.
Rawidasi.
"Hari" jest świętym symbolem religijnym, składającym się z 3 liter w alfabecie gurmukhi (z literą „i” wyobrażoną w formie płomienia). Ten symbol ozdabia świątynie, zwane "gurderhas".
Pochodzenie i wpływy.
Słowo "Hari" pochodzi prawdopodobnie od praindoeuropejskiego rdzenia "*ghel-" ("świecić, błyszczeć") i spokrewnione jest m.in. z ang. "yellow" i pol. "żółty".
Współcześnie "Hari" występuje także w wielu językach nie-indoeuropejskich, które zapożyczyły to słowo za pośrednictwem kultury i religii indyjskiej, np. "hari" oznacza: "dzień" w języku malajskim – stąd pochodzi pseudonim Maty Hari ("Oko Dnia") i "król" w tagalog. Występuje również powszechnie w indyjskich językach drawidyjskich.

</doc>
<doc id="1157138" url="https://pl.wikipedia.org/wiki?curid=1157138" title="Yadhira Carillo">
Yadhira Carillo



</doc>
<doc id="1157139" url="https://pl.wikipedia.org/wiki?curid=1157139" title="Centaurea triumfettii">
Centaurea triumfettii



</doc>
<doc id="1157140" url="https://pl.wikipedia.org/wiki?curid=1157140" title="USS Redhead (AM-409)">
USS Redhead (AM-409)



</doc>
<doc id="1157141" url="https://pl.wikipedia.org/wiki?curid=1157141" title="Ciasny Awen">
Ciasny Awen

Ciasny Awen – jaskinia w południowo-zachodniej części miejscowości Jerzmanowice (na północ od Szklar) w województwie małopolskim, na zachodnim zboczu Doliny Szklarki. Pod względem geograficznym znajduje się na Wyżynie Olkuskiej w obrębie Wyżyny Krakowsko-Częstochowskiej.
Jest to jaskinia szczelinowa o pionowym rozwinięciu. Ze względu na małą szerokość szczeliny (miejscami poniżej 30 cm) jest zaliczana do najtrudniejszych w Jurze Krakowsko-Częstochowskiej. Niebezpieczna dla grotołazów z powodu spadających kamieni i zaklinowanych głazów. Długość jaskini wynosi 150 m, a głębokość 37 m.
Jaskinia znajduje się przy kamieniołomie z osuwiskiem, naprzeciwko którego znajduje się wylot bocznej dolinki, na zalesionym grzbiecie wzgórza. Otwór jaskini to pionowa studnia w ziemi, usytuowana nad grzędą skalną opadającą do doliny Szklarki.
Jaskinia powstała na pionowym pęknięciu. Kolejne poziomy próżni i półki powstały w wyniku zaklinowania się w szczelinach spadających głazów. Za ciasnym otworem znajduje się niewielkie rozszerzenie, skąd szczelina opada 23 metry w dół. Dalej szczelina zwęża się coraz bardziej, tworząc liczne zaciski o szerokości miejscami poniżej 30 cm. Dno studni zamyka poziomy korytarz.
W kierunku północno-wschodnim dno opada dalej, ale niewielka szerokość szczeliny uniemożliwia dalszą penetrację.
W kierunku południowo-zachodnim szczelina poprzez „zaciski” („ZIII” i pionowy „ZI”) doprowadza od kolejnej studni, tym razem 12-metrowej. Powstała ona na 60-70 centymetrowej szczelinie i doprowadza do dna jaskini. Nad studnią znajduje się rozgałęziony „komin”, kończący się ok. 5 m poniżej powierzchni.
Jaskinia posiada ubogą szatę naciekową, występującą w niższych jej partiach (polewy i niewielkie stalaktyty). Szczególnie ciekawą formą jest "Kropielnica" w "Szerokiej Salce". Dno wyściela rumosz skalny. W jaskini obserwowano 5 nietoperzy – podkowców małych.
Jaskinia została odkryta dopiero w 1970 roku. Najniższe partie zostały zdobyte i poznane 16 września 1973 r., 10 lutego 1996 r. odkryto najnowsze partie jaskini.

</doc>
<doc id="1157142" url="https://pl.wikipedia.org/wiki?curid=1157142" title="USS Raven (AM-49)">
USS Raven (AM-49)



</doc>
<doc id="1157143" url="https://pl.wikipedia.org/wiki?curid=1157143" title="Centaurea kotschyana">
Centaurea kotschyana



</doc>
<doc id="1157152" url="https://pl.wikipedia.org/wiki?curid=1157152" title="Maria Korniłowicz">
Maria Korniłowicz

Maria Korniłowicz (ur. 23 października 1925, zm. 23 listopada 1996) – polska pisarka i tłumaczka.
Wnuczka Henryka Sienkiewicza, córka Jadwigi (1883–1969) i Tadeusza (1880–1940). Współpracowała z miesięcznikiem „Więź”. Autorka przekładów z francuskiego, m.in. Wiktora Hugo ("Pracownicy morza") i angielskiego, m.in. Henry'ego Fieldinga ("Przygody Józefa Andrewsa"). Z wykształcenia psycholog.
W grudniu 1975 roku była sygnatariuszką Listu 59. 
W okresie stanu wojennego współpracowała z Prymasowskim Komitetem Pomocy Osobom Pozbawionym Wolności i ich Rodzinom. Część prywatnej kolekcji pamiątek rodzinnych po swym dziadku, obejmującą 350 eksponatów, przekazała do Muzeum Henryka Sienkiewicza w Oblęgorku.
Została pochowana w grobowcu rodzinnym na cmentarzu Powązkowskim w Warszawie (kwatera 26-3-14/15).

</doc>
<doc id="1157157" url="https://pl.wikipedia.org/wiki?curid=1157157" title="Fusy">
Fusy

Fusy (łac. "fusus" – płynny) – popularna nazwa zawiesiny w niewyklarowanym płynie lub osadów będących efektem sedymentacji w płynach spożywczych, głównie parzonych – otrzymywanych z zalania wrzątkiem liści herbaty, ziół np. mięty lub zmielonych ziaren kawy. Uważane najczęściej za obiekt niepożądany.
Fusy miały swoje znaczenie kulturowe w wielu rejonach świata. Najprawdopodobniej ze starożytnych Chin wywodzi się tasenografia, czyli wróżenie z fusów. Fusy, głównie kawy, używane są obecnie również w przemyśle cukierniczym oraz kosmetycznym jako półprodukt do tworzenia baz maseczek. Dzięki zawartości przeciwutleniaczy zapobiegają niepożądanym procesom utleniania, a także przyspieszają metabolizm i zwiększają tempo przemiany lipidów. Fusy z kawy są też stosowane do maskowania zapachów i zmylania czujników oraz zwierząt szkolonych do ich rozpoznawania, zwłaszcza przez przemytników narkotyków oraz broni.

</doc>
<doc id="1157158" url="https://pl.wikipedia.org/wiki?curid=1157158" title="Jaskinia Kręta">
Jaskinia Kręta

Jaskinia Kręta – jaskinia w miejscowości Szklary w województwie małopolskim, w powiecie krakowskim, w gminie Jerzmanowice-Przeginia. Znajduje się w Kozłowych Skałach w zachodnim zboczu Doliny Szklarki na Wyżynie Olkuskiej.
Opis jaskini.
Zlokalizowana jest w najdalej na północ wysuniętej skale Krętych Skał. Jest to niewielka (długość 44 m), łatwo dostępna do zwiedzania, lecz dość ciasna jaskinia. Tworzą ją dwa główne korytarze, które dalej łączą się w jeden. Ma też boczne odgałęzienia. Od północno-wschodniego otworu początkowo szeroki korytarz zawęża się i zaczyna meandrować. Jaskinia ma 4 otwory, główny (1) o ekspozycji wschodniej ma wysokość 2,6 m, szerokość 1,3 m. W ciągnącym się za nim głównym korytarzu znajduje się rynna denna. Zaraz po lewej stronie odgałęzia się opadający korytarzyk, który po 2 metrach wychodzi otworem 2 na skalnej półce. Nieco dalej od głównego korytarza na prawo odgałęzia się poprzeczna szczelina. Po jej lewej stronie jest płytka nyża, po prawej niedostępny dla człowieka prześwit uchodzący otworem na powierzchni terenu. Dalej znajduje się szczelinowy korytarz uchodzący na powierzchnie otworem 3. Korytarz biegnie na przeciwległą stronę i przechodzi w ciasną, meandrującą rurkę ślepo kończącą się niewielką komórką. Od rozwidlenia natomiast ku zachodowi biegnie krótki szczelinowy korytarz. Na jego końcu odchodzi w górę bardzo ciasny, niemożliwy do przebycia przez dorosłego człowieka kominek. Przechodzi on w szczelinę prowadzącą do wyższego poziomu jaskini, który stromo opada szczelinowym korytarzem z wielkimi wantami. Korytarz ten po ponad 7 m uchodzi na powierzchnię otworem 4.
Jaskinia powstała na szczelinach w wapieniach jury późnej. Szczeliny te zostały rozszerzone grawitacyjnie oraz w wyniku działania wody. O udziale wody w wytworzeniu jaskini świadczą rynny erozyjne, kotły wirowe i okrągłe otwory w ścianach i stropie jaskini. Przy otworach występuje ospa krasowa, czarne naskorupienia epigenetyczne, w głębszych partiach jaskini mleko wapienne, nacieki grzybkowe, polewy naciekowe, draperia naciekowa, drobne stalagmity i stalaktyty. Namulisko jest skąpe, tworzą go głównie drobny rumosz skalny i glina, występują w nim także kości i odchody gryzoni i większych zwierząt. W ciasnych korytarzykach w ogóle brak namuliska.
Rozproszone światło słoneczne dociera na głębokość kilku metrów, dalsze partie jaskini są ciemne. W głębszych partiach jaskini jest wilgotno i panuje stały mikroklimat. Przy górnej szczelinie występuje silny przewiew powietrza, w innych częściach jaskini jest on słabo wyczuwalny, a końcowym korytarzu brak przewiewu. Ze zwierząt obserwowano w jaskini pająki, m.in. sieciarze jaskiniowe, motyle "Triphosa dubitata" i szczerbówka ksieni "Scoliopteryx libatrix", kosarze, komary i muchówki. Z większych zwierząt jaskinię odwiedzają ślimaki, nietoperze, gryzonie, a także większe zwierzęta – świadczą o tym ich odchody i kości. Rośliny zielne rozwijają się tylko przy otworach jaskini, glony, mchy i porosty nieco głębiej na początkowych odcinkach korytarzy.
Historia eksploracji i dokumentacji.
Łatwiej dostępne partie jaskini były znane od dawna. Po raz pierwszy pomierzyli ją W. Wiśniewski i A. Górny w maju 1976 r. J. Nowak w 2008 r. wymienia ją w spisie jaskiń Doliny Szklarki, podaje jej długość 35 m i zaznacza ją na mapce. W lutym 2014 r. I. Luty przy współpracy z H. Namirskim powtórnie sporządziła dokumentację jaskini i jej opis.
Tuż obok Jaskini Krętej znajduje się niewielki schron jaskiniowy – Szczelina przy Jaskini Krętej.

</doc>
<doc id="1157159" url="https://pl.wikipedia.org/wiki?curid=1157159" title="La Silla">
La Silla



</doc>
<doc id="1157164" url="https://pl.wikipedia.org/wiki?curid=1157164" title="Ivanoe Fraizzoli">
Ivanoe Fraizzoli

Ivanoe Fraizzoli (ur. 2 maja 1916 w Mediolanie, zm. 8 września 1999) – włoski przedsiębiorca i działacz piłkarski.
W latach 1968–1984 Fraizzoli pełnił funkcję prezydenta Interu Mediolan. Podczas jego prezydentury Inter zdobył mistrzostwo Włoch w 1971 i 1980 roku, Puchar Włoch 1978 i 1982 oraz osiągnął finał Pucharu Europy Mistrzów Krajowych w 1972 roku.

</doc>
<doc id="1157166" url="https://pl.wikipedia.org/wiki?curid=1157166" title="Las Campanas">
Las Campanas



</doc>
<doc id="1157168" url="https://pl.wikipedia.org/wiki?curid=1157168" title="Maine Pyaar Kyun Kiya?">
Maine Pyaar Kyun Kiya?

Maine Pyaar Kyun Kiya? (hindi मैंने प्यार क्यों किया?, urdu مینے پیار کیوں کیا, tłumaczenie: "Dlaczego się zakochałem?", inne tytuły: angielski "Why did I fall in love?", niemiecki "Warum hab ich mich verliebt") – indyjska komedia miłosna zrealizowana w 2005 roku przez David Dhawana, autora "Deewana Mastana" z 1997 czy "Hum Kisi Se Kum Nahin" z 2002. Tematem filmu są perypetie lekarza, specjalisty od uwodzenia kobiet, granego przez Salman Khana, który pewnego dnia staje przed wyborem między dwiema kobietami: grożącą mu samobójstwem pacjentką Sonią (Katrina Kaif) i latami troszczącą się o niego pielęgniarką Nainą (Sushmita Sen).
Film to remake hollywoodzkiej komedii z 1969 roku "Cactus Flower"" zagranej przez Waltera Matthau, Ingrid Bergman i Goldie Hawn.
Linia przewodnia filmu to "Liar liar, love's on fire" tj. "Kłamco, kłamco, miłość płonie".
Fabuła.
Samir Malhotra (Salman Khan) jest lekarzem uwielbianym przez swoje pacjentki. Żyje chwilą beztrosko uwodząc kobietę za kobietą. Aby uniknąć zobowiązań przedstawia się jako człowiek żonaty. W ostatnim jednak z romansów musi się liczyć z konsekwencjami związku. Sonia (Katrina Kaif) próbami samobójczymi wymusza na nim kolejno obietnicę ślubu (po rozwodzie) i poznanie rzekomej żony. Uwikłany w romans i w szantaże samobójstwem Samir prosi swoją pielęgniarkę Nainę (Sushmita Sen) o zagranie roli żony. Dotychczas prawie niezauważana Naina otacza go od lat na każdym kroku troską, zna wszystkie jego upodobania, zwyczaje, pomaga w sytuacji trudnej, kryje jego kłamstwa, dba o jego zdrowie. Samir nie zdaje sobie sprawy jaką burzę jego prośba wywołuje w sercu od lat skrycie kochającej go Nainy.
Muzyka i piosenki.
Muzykę do filmu stworzył Himesh Reshammiya nagrodzony i nominowany do nagród za muzykę do takich filmóowe jak: "Humraaz" (2002), "Tere Naam" (2003), "Aitraaz" (2004), "Dil Maange More" (2004) i "Aashiq Banaya Aapne" (2005).

</doc>
<doc id="1157170" url="https://pl.wikipedia.org/wiki?curid=1157170" title="Li-Poly">
Li-Poly



</doc>
<doc id="1157172" url="https://pl.wikipedia.org/wiki?curid=1157172" title="A (album Mazzoll &amp; Arhythmic Perfection)">
A (album Mazzoll &amp; Arhythmic Perfection)

a – album yassowej grupy Mazzoll &amp; Arhythmic Perfection z 1995 roku. Według informacji na płycie, "Wszystkie utwory nagrano według idei Arhythmic Perfection, korzystając z partytur Mazzolla, bezpośrednio na taśmę DAT, podczas koncertów, bez późniejszej ingerencji w studio".

</doc>
<doc id="1157175" url="https://pl.wikipedia.org/wiki?curid=1157175" title="Avenir Beggen">
Avenir Beggen

Football Club Avenir Beggen – luksemburski klub piłkarski z siedzibą w Beggen, dzielnicy miasta Luksemburg.
Historia.
Założony 1 lipca 1915 roku klub Avenir Beggen od sezonu 1965/66 nieprzerwanie grał w pierwszej lidze luksemburskiej, a do pierwszego i jedynego jak dotąd spadku doszło w sezonie 2005/06. Po rocznej banicji klub jako wicemistrz drugiej ligi wrócił do pierwszej ligi. W następnych latach kolejno spadał i awansował do niższych klas rozgrywkowych. Sezon 2013/2014 rozpoczął w 1 dywizji, co w Luksemburgu oznacza 3 klasę rozgrywkową.

</doc>
<doc id="1157176" url="https://pl.wikipedia.org/wiki?curid=1157176" title="Wolfgang z Ratyzbony">
Wolfgang z Ratyzbony

Wolfgang z Ratyzbony (Regensburga), niem. "Wolfgang von Regensburg" (ur. ok. 934 w Pfullingen w Niemczech, zm. 31 października 994 w Pupping w Austrii) – biskup Ratyzbony w Bawarii od świąt Bożego Narodzenia 972 do śmierci, uznawany za jednego z trzech wielkich niemieckich świętych Kościoła katolickiego X wieku (obok św. Ulryka i bp. Konrada z Konstancji).
Żywot świętego.
Na prośbę opactwa św. Emmerama w Ratyzbonie życie świętego Wolfganga zostało opisane przez tamtejszego mnicha Otloha (1050). Najstarszy i najlepszy rękopis jego "Vita" znajduje się w bibliotece opactwa Einsiedeln w Szwajcarii.
Edukacja i wyświęcenie.
Wolfgang pochodził z arystokratycznej rodziny hrabiów Pfullingen ze Szwabii. Od momentu kiedy osiągnął siedem lat jego rozwój był prowadzony przez duchownego nauczyciela; w późniejszym czasie uczył się w sławnej klasztornej szkole na wyspie Reichenau.
Tutaj nawiązał silną przyjaźń z Henrykiem I (zm. 1018) z rodu Babenbergów, bratem biskupa Würzburga Poppo, za którym podążył do Würzburga w celu uczestniczenia w wykładach znanego włoskiego gramatyka, Stefana z Novary w szkole katedralnej.
Po tym, gdy Henryk został mianowany arcybiskupem Trewiru w 956, wezwał Wolfganga do objęcia posady nauczyciela w szkole katedralnej w Trewirze. Wolfgang pracował również na rzecz zreformowania archidiecezji pomimo wrogości, z jaką jego działania się spotykały.
Czas spędzony w Trewirze znacząco rozwinął jego monastyczny i ascetyczny światopogląd. Tutaj właśnie Wolfgang nawiązał kontakty z Opactwem Św. Maximina w Trewirze, gdzie poznał Ramwolda, nauczyciela św. Wojciecha.
Po śmierci abpa Henryka z Trewiru w 964 Wolfgang wstąpił do zakonu benedyktynów w opactwie Einsiedeln na terenie dzisiejszej Szwajcarii i został wyświęcony na księdza przez Ulryka z Augsburga w 968.
Misja na Węgry.
Po zwycięskiej bitwie na Lechowym Polu (955), do której wyniku przyczynił się również Ulryk, pogańscy Węgrzy osiedli w starożytnej Panonii. Do momentu kiedy nie przeszli na chrześcijaństwo pozostawali stałym zagrożeniem dla cesarstwa.
Na wniosek Ulryka (który dostrzegał to zagrożenie), poparty życzeniem cesarza Ottona Wielkiego, Wolfgang został wysłany na Węgry jako najodpowiedniejsza osoba do ich ewangelizacji.
Towarzyszyli mu również inni misjonarze przysłani przez bp Piligrima z Pasawy, którego jurysdykcji miał podlegać ten nowy rejon misyjny.
Biskup Ratyzbony (Regensburga).
Po śmierci bpa Michała z Ratyzbony (23 września 972) bp Piligrim uzyskał od cesarza mianowanie Wolfganga jako nowego biskupa tej diecezji na Boże Narodzenie tegoż samego roku. Jako biskup Ratyzbony, Wolfgang stał się nauczycielem cesarza Henryka II, któremu przekazał zasady prowadzenia świętego życia. Poppon, syn margrabiego Luitpolda, abpa Trewiru (1018), oraz Tagino, abpa Magdeburga (1004-1012), również byli jego uczniami.
Wolfgang zdobył duże zasługi w działaniach organizacyjnych swojej diecezji. Jego główna praca była związana ze starym i sławnym opactwem świętego Emmerama, któremu nadał własnych opatów. W ten sposób wyzwolił opactwo spod kontroli biskupów Ratyzbony, którzy przez wiele lat sprawowali funkcję opata "in commendam" co było niekorzystne zarówno dla samego opactwa, jak i życia klasztornego. Opatem został benedyktyński mnich Ramwold, wezwany przez Wolfganga z opactwa św. Maksymina w Trewirze (975).
Święty zreformował również zgromadzenia Obermünster i Niedermünster w Ratyzbonie, wzorując się na zgromadzeniu Św. Pawła, Mittelmünster w Ratyzbonie, które założył w 983. Współpracował również przy reformowaniu starego i znamienitego opactwa benedyktyńskiego Niederaltaich założonego przez dynastię Agilolfingów.
Wykazał się prawdziwie biskupią szczodrością, kiedy Otton II przedstawiał plany okrojenia jego diecezji na rzecz nowej diecezji w Pradze (975), której pierwszym biskupem został święty Wojciech. Wolfgang wypełniał swoje obowiązki wobec cesarza i cesarstwa z najwyższą skrupulatnością i – podobnie jak święty Ulryk – był jednym z filarów polityki Ludolfingów.
Brał udział w wielu cesarskich sejmach. Jesienią 978, towarzyszył cesarzowi Ottonowi II w jego kampanii do Paryża, oraz wziął udział w wielkim Sejmie w Weronie (połowa maja – 17 lipca 983).
Jego następcą został Gebhard I.
Pustelnia i śmierć.
Pod koniec życia Wolfgang wycofał się z publicznego życia i jako pustelnik zamieszkał nad Wolfgangsee ("„Jezioro Wolfganga”") w Salzkammergut – rejonie Górnej Austrii. Pozornie decyzja ta była wynikiem politycznej scysji, najprawdopodobniej jednak była podjęta podczas podróży mającej na celu inspekcję opactwa Mondsee, które było pod nadzorem biskupów Ratyzbony. W swojej pustelni został odnaleziony przez myśliwego i przyprowadzony z powrotem do Ratyzbony.
Podczas podróży Dunajem do Pöchlarn w Dolnej Austrii, zachorował w wiosce Pupping, pomiędzy Eferding i Aschach w okolicach Linzu. Zgodnie z życzeniem został zaniesiony do kaplicy świętego Otmara w Pupping, gdzie zmarł.
Jego ciało zostało przetransportowane Dunajem przez jego przyjaciół – hrabiego Aribo z Andechsu i abpa Hartwicha z Salzburga do Ratyzbony gdzie zostało uroczyście pochowane w krypcie Św. Emmerama. Przy jego grobie zostało odnotowanych wiele cudów.
Kult.
W krótkim czasie po śmierci Wolfganga wiele kościołów obrało go sobie jako patrona, jak również wiele miast zostało nazwanych jego imieniem.
Wolfgang został kanonizowany w 1052 roku przez papieża Leona IX.
Święty Wolfgang jest niekiedy zaliczany do Czternastu Świętych Wspomożycieli.
Patronat.
Wolfgang jest patronem Bawarii i Ratyzbony oraz diecezji w Ratyzbonie. Patronuje pasterzom, marynarzom, rejestratorom, węglarzom, stolarzom, rzeźbiarzom, niewinnym więźniom, bydłu.
Jest orędownikiem przy udarze mózgu, dnie moczanowej i paraliżu. Modlą się do niego wierni z problemami: stóp, czerwonki, choroby skóry, przepływu krwi, udaru mózgu, choroby oczu i niepłodności oraz wady wrodzonych.
Dzień obchodów.
Jego wspomnienie liturgiczne obchodzone jest 31 października.
W niem. Regensburgu ("Ratyzbonie") transfer relikwii wspominany jest 7 października.
Wolfgang w sztuce i malarstwie.
Sztuka chrześcijańska uhonorowała świętego Wolfganga przez dzieła wybitnego średniowiecznego tyrolskiego malarza Michaela Pachera (1430-1498), który stworzył dzieło ku jego czci – główny ołtarz w kościele w miejscowości St. Wolfgang im Salzkammergut. Na obrazach prezentowanych w Starej Pinakotece w Monachium w formie artystycznej przedstawiane są główne wydarzenia z życia świętego.
Najstarszym portretem świętego Wolfganga jest miniatura, namalowana ok. 1100 w sławnym ewangeliarzu św. Emmerama, który obecnie znajduje się w bibliotece katedralnej na Wawelu w Krakowie.
Nowoczesny obraz autorstwa Moritza von Schwinda, który znajduje się Galerii Schak w Monachium przedstawia legendę o tym, jak Wolfgang zmusił diabła do pomocy przy budowaniu kościoła.
Na większości obrazów jest przedstawiany w szatach biskupa z siekierą w prawej ręce i pastorałem w lewej lub jako pustelnik na pustkowiu odkrywany przez myśliwego.
Siekiera (topór) odnosi się do wydarzenia z życia Świętego: po wyborze miejsca odosobnienia na pustkowiu modlił się i rzucił siekierą w zarośla; punkt upadku siekiery uznał za miejsce, jakie Bóg przeznaczył na budowę jego celi. Ta siekiera jest nadal pokazywana w małym miasteczku St. Wolfgang im Salzkammergut, które powstało na miejscu dawnej celi.

</doc>
<doc id="1157177" url="https://pl.wikipedia.org/wiki?curid=1157177" title="1711 w literaturze">
1711 w literaturze



</doc>
<doc id="1157180" url="https://pl.wikipedia.org/wiki?curid=1157180" title="Zespół Alstroma">
Zespół Alstroma



</doc>
<doc id="1157183" url="https://pl.wikipedia.org/wiki?curid=1157183" title="Ośrodek Zapasowy Wielkopolskiej Brygady Kawalerii">
Ośrodek Zapasowy Wielkopolskiej Brygady Kawalerii

Ośrodek Zapasowy Wielkopolskiej Brygady Kawalerii (OZ Wielkopolskiej BK) – oddział kawalerii Wojska Polskiego w II Rzeczypospolitej. 
Formowanie i przekształcenia organizacyjne.
Ośrodek Zapasowy Wielkopolskiej Brygady Kawalerii nie występował w organizacji pokojowej Wojska Polskiego. Zgodnie z planem mobilizacyjnym „W” Ośrodek Zapasowy Wielkopolskiej Brygady Kawalerii był jednostką mobilizowaną w I rzucie mobilizacji powszechnej. W niektórych publikacjach używano też nazwy, Ośrodek Zapasowy Kawalerii „Kraśnik” lub „Biedrusko”. Jednostką mobilizującą był 7 pułk strzelców konnych. Dowódca pułku był odpowiedzialny za przygotowanie i przeprowadzenie mobilizacji ośrodka. 
Ośrodek zapasowy kawalerii miał być formowany według organizacji wojennej L.3027/mob.org., ukompletowany zgodnie z zestawieniem specjalności L.3027/mob.AR oraz uzbrojony i wyposażony zgodnie z wojennymi należnościami materiałowymi L.3027/mob./mat.. 
W skład ośrodka zapasowego wchodziło: 
Skład organizacyjny ośrodka należało traktować jako ramowy dla obliczenia zapotrzebowani mob. Szczegółową organizację miał ustalić dowódca ośrodka zapasowego zależnie od wysokości otrzymanych nadwyżek i warunków lokalnych. Planowano podczas mobilizacji alarmowej powołać oprócz zapotrzebowania na pokrycie etatu wojennego pułku, również oddział zbierania nadwyżek mobilizacyjnych z dowódcą tych nadwyżek, podoficerami funkcyjnymi, jego uruchomienie ma nastąpić w momencie mobilizacji. W momencie mobilizacji pułku kawalerii modelowym rozwiązaniem było wystawienie dwóch szwadronów. Marszowego jako I uzupełnienie wojenne, który pozostawał przy pułku, drugi szwadron odsyłano do brygadowego ośrodka zapasowego.
Pod względem ewidencyjnym do Ośrodka Zapasowego Wielkopolskiej Brygady Kawalerii przynależała zmobilizowana Kwatera Główna Wielkopolskiej Brygady Kawalerii, szwadrony kawalerii dywizyjnej nr 14, 17 i 25 oraz rejonowi inspektorzy koni: Poznań, Gniezno, Jarocin i Kalisz. Mobilizacja ośrodka miała być zakończona 7 dnia mobilizacji powszechnej.
W trakcie mobilizacji pułków Wielkopolskiej BK jako zawiązki dla OZ wydzieliły: 15 puł. - 15 podoficerów, 17 puł. - 17 podoficerów, 7 psk - 13 podoficerów, 3 szwadron pionierów - 2, szwadron łączności - 2. Według wskazań części autorów w maju 1939 w trakcie zmiany planu mobilizacyjnego „W” na jego wersję zmodyfikowaną „W 1” zmieniono jednostkę mobilizującą z 7 psk na 15 puł., świadczy o tym korespondencja z 5 maja 1939 pomiędzy Wydziałem Mobilizacji i Uzupełnień DOK VII z dowództwem 15 pułku ułanów. Przyczyną powyższego miało być przeniesienie 7 psk z Poznania, do Biedruska i jego trudności z bazą mobilizacyjną, stąd od maja wiodąca rola 15 puł. W dniu 24 sierpnia Wielkopolska BK rozpoczęła mobilizację z pułków brygady wyznaczono oficerów służby stałej do obsady ośrodka zapasowego:
15 puł. 
17 puł.
7 psk
Do ośrodka skierowano też część oficerów i podchorążych rezerwy, a także podchorążych na praktykach ze SPKaw. Z koszar 15 puł i szwadronu zapasowego 17 puł. w Poznaniu odjechało transportem kolejowym nocą 26/27 sierpnia siły i środki: 15 puł. - 18 oficerów, 591 szeregowych, 137 koni, 24 wozy, 1 kuchnia polowa, oraz 40, 3 t materiału wojennego w 25 wagonach. Dodatkowo w Kraśniku miało się zameldować 1 oficer służby stałej, 4 oficerów rez. i 21 podchor. rez. Z szwadronu zapasowego 17 puł. - 5 oficerów, 38 szeregowych, 60 koni, 9 wozów, 2,5 t materiału wojennego. Z 17 puł. - z Leszna Wlkp. nadwyżki mobilizacyjne rezerwistów i 120 koni. Z 7 psk -nie wiele wiadomo, miały jechać 4 taczanki pod ckm, 1 taczanka chemiczna, 1 taczanka pgaz., 6 ckm wz. 08 oraz planowano, ale prawdopodobnie nie było tego sprzętu i go nie wysłano: 2 taczanki telefoniczne, 2 taczanki radio i jedna armata ppanc. 37 mm wz. 36. Nadwyżki rezerwistów 7 psk do Kraśnika odjechały 27 sierpnia. Transporty kolejowe do Kraśnika dojechały 28 sierpnia. Łącznie do ośrodka zmobilizowano 93 oficerów i 32 podchorążych z garnizonów przybyło prawdopodobnie ok. 700 żołnierzy i ok. 350-400 koni. Szacuje się stan osobowy ośrodka od 800 do ponad 1000 żołnierzy. Rezerwiści zgłaszali się do 7 września. Do 4 września uformowano trzy pierwsze szwadrony z poszczególnych pułków, którymi dowodzili rotmistrzowie kontraktowi. Przywiezione zapasy nie były duże, brakowało mundurów, butów, w zamian za nie wydawano buty zimowe filcowe dla wartowników, ze znalezionych w koszarach w Kraśniku. Również ilość broni była niewystarczająca, część jej pozyskano z Głównej Składnicy Uzbrojenia i Amunicji nr 2 w Stawach pod Dęblinem i GSUiA nr 3 w Górach pod Kraśnikiem, lecz ze względu na skromne środki transportowe zabrakło jej dla całego stanu. Komisje poboru koni z ośrodka w rejonie Kraśnika pobrały ponad 200 koni. 
Od 29 sierpnia ośrodkiem dowodził rtm. Aleksander Sitek (7 psk), a funkcję adiutanta ośrodka pełnił rtm. Alfred Swirtun (15 puł.). Mjr Jerzy Starża-Majewski wyznaczony na zastępcę dowódcy pojawił się w ośrodku dopiero 31 sierpnia. Natomiast mjr Julian Fischer-Drauenegg przybył dopiero 1 września i objął funkcję dowódcy. W Ośrodku Zapasowym Wielkopolskiej BK dowodzonym przez mjr. kaw. Juliana Fischera-Drauenegga, formowano szwadrony marszowe dla brygady, które ze względu na dużą odległość nie mogły zasilić jej pierwszego rzutu. 2 września w ośrodku sformowano improwizowany szwadron spieszony pod dowództwem por. rez. Feliksa Tyszkiewicza-Łąckiego w składzie 3 plutonów liniowych i plutonu ckm. Szwadron liczył 4 oficerów i 90 szeregowych. Każdy z plutonów liniowych wywodził się z nadwyżek innego pułku. Po odejściu tego szwadronu w ośrodku nadal trwały prace organizacyjne, prowadzono szkolenie rezerwistów. Do ośrodka przybył mjr Antoni Salmonowicz i przejął funkcję zastępcy dowódcy ośrodka, a na stanowisko adiutanta ośrodka powołano rtm. Józefa Najnerta z Komisji Remontów Koni nr 2 w Poznaniu. Na podstawie rozporządzenia Ministra Spraw Wojskowych z dnia 7 września w ośrodkach zapasowych rozpoczęto formowanie drugiej i trzeciej serii oddziałów marszowych, wątpliwym jest czy ten rozkaz dotarł do OZ Wielkopolskiej Brygady Kawalerii. 8 września dowódca Okręgu Korpusu nr II gen. bryg. Mieczysław Smorawiński wydał rozkaz o przeniesieniu siedziby ośrodka do garnizonu Brody. 
Działania bojowe.
Oddział Wydzielony mjr. Jerzego Starży-Majewskiego 
3 września improwizowany szwadron spieszony z Ośrodka Zapasowego Wielkopolskiej Brygady Kawalerii por. rez. Feliksa Tyszkiewicza-Łąckiego został przewieziony samochodami do Annopola. Wzmocnił on obronę mostu na Wiśle obsadzoną przez jedną z kompanii improwizowanego batalionu piechoty z 8 pułku piechoty Legionów kpt. Jana Szwagierka, skierowanym z Lublina. Jednocześnie w Kraśniku sformowano dowództwo improwizowanego zgrupowania taktycznego pod dowództwem mjr. Jerzego Starży-Majewskiego, w którego skład wszedł improwizowany batalion piechoty kpt. Jana Szwagierka, improwizowany szwadron spieszony ułanów por. rez. Feliksa Tyszkiewicza-Łąckiego i improwizowana bateria armat por. Stanisława Majewskiego. Adiutantem zgrupowania został por. Stefan Figurski z 17 puł. Zgrupowanie organizowało obronę odcinka Wisły od Świeciechowa, przez Annopol do Zawichostu o szerokości ok. 15 km. Zgrupowanie taktyczne mjr. Starży-Majewskiego zostało podporządkowane dowódcy Warszawskiej Brygady Pancerno-Motorowej. W skład oddziału mjr. Starży-Majewskiego miał wejść następny szwadron spieszony pod dowództwem rtm. Michała Kwaliaszwili. Szwadron ten przybył do Annopola, lecz z nieustalonych do dziś przyczyn został zawrócony i powrócił do Kraśnika. Oddział mjr. Starży-Majewskiego w dniach 6-13 września toczył walki w obronie przepraw na Wiśle w rejonie Annopola i Zawichostu, spalił most w Annopolu, zwalczał próby opanowania przyczółków. Po sforsowaniu Wisły przez oddziały niemieckie prowadził działania opóźniające od Annopola w kierunku Kraśnika. 13 września o godz. 8.00 mjr. Starża-Majewski wjechał motocyklem na miny postawione przez polskich saperów, został śmiertelnie ranny. 14 września szwadron por. Tyszkiewicza-Łąckiego na skutek sprzecznych rozkazów uległ podziałowi. Plutony 15 puł. i 7 psk dołączyły do batalionu kpt. Szwagierka, a następnie prawdopodobnie w szeregach 1 pułku strzelców konnych WBP-M brały udział w walkach pod Tomaszowem Lubelskim. Pozostała część szwadronu z dowódcą dołączyła do ośrodka zapasowego. 
Działania bojowe sił głównych OZ
W dniu 8 września ok. godz. 17.00 podczas zbiórki na placu w koszarach stanu osobowego ośrodka nastąpił nalot lotnictwa niemieckiego. Celnie zrzucone bomby upadły na placu w miejsce zbiórki pocztu dowódcy, ale nie eksplodowały. Mjr Fischer-Drauenegg nakazał natychmiastowy wymarsz ośrodka. Kolumna ośrodka nocą 8/9 września przemieszczała się trasą; Słodków, Polichna, Modliborzyce, Janów Lubelski, Krzemień, gdzie zatrzymano się na postój dzienny. Następny marsz zakończono w Korytkowie Wielkim na północny zachód od Biłgoraja, gdzie reorganizowano siły i odtwarzano gotowość bojową. Postój trwał do wieczora 11 września. Rtm. Kwaliaszwili wraz z patrolem bojowym wykrył na południowy zachód od Biłgoraja niemiecką placówkę. Następnie na rozkaz dowódcy ośrodka, szwadron 15 puł. pod dowództwem rtm. Kwaliaszwilego dokonał uderzenia na placówkę niemiecką, którą wyparł w bagna rzeczki Czarna Łada. Kolumna ośrodka przeszła przez płonący Biłgoraj i dalej przez Aleksandrów i Józefów dotarła do Ciotuszy Nowej rano 12 września. Po dziennym odpoczynku nocą 12/13 września kontynuowano marsz przez Tomaszów Lubelski, Sabaudię, Józefówkę i Wolę Pukarzowską. W trakcie przekraczania szosy Tomaszów Lub.-Zamość, niemieckie patrole odcięły od kolumny ośrodka część taborów. Podczas narady dowódca ośrodka podjął decyzję przekroczenia rzeki Bug w okolicach Kryłowa. 
Walki dywizjonu mjr. Antoniego Salmonowicza
Z uwagi na obecność tam niemieckich jednostek bojowych wydzielił grupę uderzeniową pod dowództwem mjr. Antoniego Salmonowicza w składzie: szwadron 15 puł rtm. Kwaliaszwili, szwadron 7 psk (cztery plutony), pluton ckm por. rez. Jana Marchwickiego, pluton kolarzy por. Podhorskiego i pluton łączności ppor. rez. Pągowskiego. Grupa mjr. Salmonowicza w szyku bojowym ominęła od północy Łaszczów i na podejściach do Starej Wsi rozpoznała placówkę niemiecką, którą z zaskoczenia wzięła do niewoli. W Starej Wsi kawalerzyści po spieszeniu obrzucili granatami niemieckie pojazdy, w tym pancerne. Po zdobyciu wsi kawalerzyści stoczyli walkę z niemieckimi pododdziałami 4 Dywizji Lekkiej kontratakującymi z kierunku Telatynia, dalsze natarcie grupy bojowej mjr. Salmonowicza zostało zablokowane. Dywizjon kawalerzystów mjr. Salmonowicza zerwał styczność bojową i odskoczył do lasów w kierunku rzeki Bug pomiędzy Kryłowem, a Dołhobyczowem. W trakcie walki 13 września poniesiono znaczne straty osobowe poległo kilkunastu żołnierzy, w tym 1 oficer i 1 podchorąży, rannych zostało kilkunastu żołnierzy, w tym por. Roman Podhorski i śmiertelnie ppor. rez. Zygmunt Pągowski. Uszkodzono i zniszczono 9 pojazdów pancernych i kilkanaście innych, zdobyto 2 ckm i kilka sztuk broni strzeleckiej, wzięto do niewoli 7 żołnierzy niemieckich. Patrol por. Figurskiego zlikwidował w zasadzce na rozpoznaniu załogę motocykla i zdobył ckm. Nocą 13/14 września dywizjon mjr. Salmonowicza dotarł do Bugu 7 km na północny wschód od Uhrynowa. O świcie 14 września przeprawił się w bród przez rzekę. W nurtach Bugu utonęło 3 żołnierzy. Po przeprawie wykonano marsz pomiędzy niemieckim placówkami docierając do wsi Biskupicze Szlacheckie 16 km na południe od Włodzimierza Wołyńskiego. Dywizjon z OZ Wielkopolskiej BK stacjonował w tym rejonie, od godzin przedpołudniowych 14 września do dnia 16 września. Tego dnia dywizjon mjr. Salmonowicza przeszedł do Radziechowa, gdzie był atakowany przez lotnictwo niemieckie. Według nie do końca potwierdzonych danych główne siły Ośrodka pod dowództwem mjr. Juliana Fischera-Drauenegga miały po utraci łączności z mjr. Salmonowiczem 13 września maszerować do Bugu powyżej miejsca przeprawy dywizjonu wydzielonego. Następnie po przeprawie na prawą stronę Bugu, była ostrzeliwana przez artylerię niemiecką poniosła straty osobowe i w koniach oraz utraciła część taborów. Dalej poszła przez Sokal i Krystynopol do rejonu Sielec Bieńków skąd do Chołojowa. W Chołojowie 17 września nastąpiło niezmierzone połączenie się obydwóch członów ośrodka. Skąd przez Horochów Ośrodek dotarł do wsi Świniuchy. Spotykając w rejonie Horochowa oddziały Zgrupowania Kawalerii ppłk. Kazimierza Halickiego. 
Dalsze losy Ośrodka
Po otrzymaniu informacji o agresji sowieckiej na II RP, dowództwo ośrodka podjęło decyzję o marszu w kierunku zachodnim. Obniżyła się dyscyplina wśród żołnierzy, nastąpiły dezercje. Jednocześnie zbierano porzuconą broń i amunicję. Marsz kontynuowano na zachód w dniach 18-20 września. Maszerujące w kolumnie szwadrony i plutony ośrodka 20 września wieczorem w rejonie Sokala zostały zaatakowane od czoła przez oddziały sowieckie. W wyniku czego zostało okrążone ubezpieczenie czołowe ośrodka wraz ze znajdującymi się przy nim dowództwem Ośrodka. Po walce mjr Fischer-Drauenegg i mjr Salomonowicz dostali się do niewoli wraz z ubezpieczeniem czołowym. W tym czasie ubezpieczenie tylne również zostało zaatakowane. Co spowodowało chaos, szczególnie wśród taborów. Dowództwo nad ośrodkiem przejął rtm. Józef Najnert, który wyprowadził kolumnę do Krystynopola, gdzie przeprawiono się na zachodni brzeg Bugu.
Wydzielony szwadron rtm. Kazimierza Reszke
21 września, z niewiadomych przyczyn, ośrodek opuściło 9 oficerów i pięć plutonów pod dowództwem rtm. Kazimierza Reszke. Szwadron rtm. Reszke skierował się na Kamionkę Strumiłową, gdzie stoczył walkę z pododdziałami niemieckimi. Pomaszerował na zachód, a wieczorem 23 września dołączył w rejonie Machnówek, Worochata na północny zachód od Bełza do Zgrupowania Kawalerii ppłk. Kazimierza Halickiego i został wcielony jako czwarty szwadron do I dywizjonu konnego. Szwadron rtm. Reszke brał udział w walkach tego zgrupowania 24 września w rejonie Rawy Ruskiej, skapitulował wraz z całą Grupą „Dubno” przed południem 25 września.
Na Lubelszczyźnie
Pozostała część Ośrodka pod dowództwem rtm. Najnerta, przemieszczała się w korytarzu pomiędzy cofającymi się wojskami niemieckimi i nadchodzącymi sowieckimi. W nocy 24/25 września podjazd w składzie plutonu z 7 psk pod dowództwem ppor. rez. Bielejewskiego rozpoznał, że Biłgoraj zajęty jest przez oddziały niemieckie. Ponadto jeden z patroli stwierdził marsz na drodze w rejonie osady Podlas, niemieckiej kolumny piechoty z licznymi taborami. Zasadzkę na tą kolumnę 25 września wykonał dywizjon rtm. Michała Kawaliaszwili złożony ze szwadronu 15 puł. i 7 psk i plutonu ckm. Pododdział niemiecki został rozbity, wielu żołnierzy zginęło, część uciekła, do niewoli wzięto 50 jeńców, zdobyto wozy taborowe z żywnością, które wcielono do własnego taboru. Nocą 26/27 września kolumna marszowa ośrodka osiągnęła rejon Biłgoraja, pluton ze szwadronu 15 puł. odrzucił w walce niemieckie ubezpieczenia, które wycofały się w kierunku Janowa Lubelskiego. Następnej nocy kontynuowano dalszy marsz na zachód. 28 września na odgłos walki z kierunku Janowa Lub., rtm. Najnert poprowadził trzy szwadrony bojowe Ośrodka. Po rozpoznaniu sytuacji szwadrony zostały spieszone i wsparły piechotę Grupy „Niemen” płk. Władysława Filipkowskiego w walce o Janów Lubelski. Podjęto decyzję o przebijaniu się na południe kraju. Marsz rozpoczęto nocą 28/29 września jako straż przednia Ośrodka maszerował szwadron 17 puł. rtm. Jana Bakradze, szpicę stanowił pluton ppor. rez. Konstantego Daszkiewicza, który w walce z ubezpieczeniami oddziału niemieckiej 27 Dywizji Piechoty pod Modliborzycami, poniósł straty. Poległ dowódca plutonu jeden podchorąży i kilku ułanów. 29 września wieczorem podjęto dalszy marsz na południe w kierunku Zarzecz nad Sanem. W nocy 29/30 września jako straż przednia Ośrodka, maszerował szwadron 15 puł. rtm. Michała Kwaliaszwili, w miejscowości Majdan Jarociński stoczył walkę z niemiecką piechotą, ponosząc straty ponad 10 poległych i ponad 20 rannych. Drogi na południe nie zdołano otworzyć. Rtm. Najnert rozkazał przedzierać się poprzez niemieckie ugrupowanie, bocznymi drogami i bezdrożami. 30 września OZ Wielkopolskiej BK dołączył do działającej w tym terenie Grupy „Chełm” płk. dypl. Władysława Płonki. 1 października płk. dypl. Płonka postanowił skapitulować przed wojskami sowieckiej 14 Dywizji Kawalerii. 2 października na rozkaz dowódcy Grupy „Chełm” resztki Ośrodka Zapasowego Kawalerii Wielkopolskiej BK w sile ok. 300 żołnierzy złożyły broń we wsi Bukowa przed wojskami sowieckimi. 
W trakcie walk od 6 września do 1 października 1939 OZ Wielkopolskiej BK utracił ok. 120 poległych, w tym 7 oficerów i 10 podchorążych i podoficerów starszych. Rannych zostało ok. 150 żołnierzy.

</doc>
<doc id="1157185" url="https://pl.wikipedia.org/wiki?curid=1157185" title="Metaweryzm">
Metaweryzm

Metaweryzm – kierunek w sztuce współczesnej, którego twórcą jest Piotr Szmitke. Metawerystyczna doktryna, sformułowana na przełomie lat 80. i 90., okazała się proroczą, zapowiadając zagrożenia związane z wirtualizacją świata. Jej twórca produkuje symulacje świata realnego, gdyż tylko ramy fikcji pozwalają nam doświadczać prawdy. Kiedy w połowie lat 80. przymus jednorodnego sposobu obrazowania świata był ostro przestrzeganą zasadą, Szmitke wymyślił taką drogę jej obejścia, by wielowątkowość jego pracy wyznaczała konsekwentną metodę. Tym sposobem Szmitke przeskoczył całą dekadę, wpisując się w polimorficzny nurt sztuki końca lat 90.
W 1999 r. metaweryzm trafił do programu przedmiotu estetyka dla studentów IV roku filozofii Uniwersytetu Śląskiego.
Definicja.
Metaweryzm zakłada tworzenie wirtualnych osobowości artystów skrajnie różnych pod względem języka artystycznej wypowiedzi. Piotr Szmitke tworzył życiorysy hipotetycznych twórców, uzasadniające ich wirtualne twórcze postawy. Sam tworzy również ich dzieła w różnych stylach i konwencjach. To nurt krytyczny, społecznie zaangażowany. Przestrzega przed dominacją świata wirtualnego, opartego na fikcji informacyjnej, fikcyjnym prawie, wirtualnych autorytetach 
i zmanipulowanym systemie wartości. Pojęcie metaweryzmu stanowi zaprzeczenie homogenicznego sposobu przedstawiania świata. W doktrynie metawerystycznej kluczowa rolę odgrywa perspektywa optymentalna, według której prawdziwa wiedza o przedmiocie pochodzi jedynie z ontologii jego postrzegania. Sam przedmiot bowiem nie istnieje, w przeciwieństwie do „wyławiającego” go z niebytu umysłu obserwatora. Metawerystyczna doktryna czerpie z mechaniki kwantowej w ujęciu Heisenberga. Zakłada, iż reprezentacja przedmiotu nie jest możliwa bez jednoczesnej prezentacji jego obserwatora, nadinterpretatora którego obraz stopniowo wypiera dzieło sztuki tradycyjnie rozpatrywane jako obiekt. 
Manifest.
"Metaweryzm dąży wspólnym wysiłkiem wielu postaw twórczych""do stworzenia państwa równoległego,""opartego o jedyną sprawiedliwość świata ""w miarę dokonania twórczego."
Trzy zasady metaweryzmu.
Metawerysta prócz przestrzegania zawartej w Manifeście Konstytucji zobowiązany jest przestrzegać zasad i obyczajów społeczności, w jakiej żyje.
Metaweryzm nie uznaje żadnych podziałów ani różnic między ludźmi z wyjątkiem różnic intelektualnych.
Osiem małych punktów dużej konstytucji.
Nie ulegaj pokusom funkcjonalizmu ani komercjalizmu – tego, co w sztuce najplugawsze, a więc taniości kompromisu i asekuranctwa.

</doc>
<doc id="1157186" url="https://pl.wikipedia.org/wiki?curid=1157186" title="Teodor Leonard Młynarski">
Teodor Leonard Młynarski

Teodor Leonard Młynarski (ur. 3 listopada 1906 w Krasocinie, zm. 29 maja 1978) – nauczyciel, poeta, publicysta.
Ukończył studia polonistyczne na Uniwersytecie Warszawskim. W 1932 osiedlił się w Ciechanowie. Był nauczycielem języka polskiego, po 1945 organizatorem i dyrektorem szkół średnich. W latach 1956-1957 był redaktorem naczelnym „Głosu Ciechanowa”, w grudniu 1956 powołał do życia kwartalnik "Pięć Rzek" i był jego redaktorem naczelnym do chwili zamknięcia (1968).
Wydał tomiki poezji: "Nad Łydynią" (1961), "Mazowsze" (1965), "Fraszki parzyste" (1966). Pisał dramaty ("Hanna z Ciechanowa", "Guwernantki"), założył teatr amatorski. Był współzałożycielem Towarzystwa Miłośników Ziemi Ciechanowskiej. W 1959 otrzymał nagrodę "Naszej Księgarni", w 1962 został laureatem wojewódzkiej nagrody kulturalnej. Jego imię nosi jedna z ulic Ciechanowa.

</doc>
<doc id="1157188" url="https://pl.wikipedia.org/wiki?curid=1157188" title="Front Royal">
Front Royal

Front Royal – miasto w Stanach Zjednoczonych, położone w północnej części stanu Wirginia, siedziba administracyjna hrabstwa Warren. Liczba ludności w 2000 roku wynosiła 13 589.
Geografia.
Miasto Front Royal położone jest 122 km na zachód od Waszyngtonu.
Według danych United States Census Bureau miasto zajmuje powierzchnię 24,6 km², z czego 24,0 km² przypada na powierzchnię lądową, zaś 0,6 km² (czyli 2,52%) to zbiorniki i cieki wodne.
Historia.
Front Royal, założone zostało już w roku 1738 i początkowo było znane jako Lehewtown, albo wręcz "Helltown", ze względu na pojawianie się w mieście dzikich ludzi gór (traperów) i nieokrzesanych przewoźników rzecznych, którzy szukali alkoholu i kobiet. Prawa miejskie, już jako "Front Royal", otrzymało w 1788.
Pochodzenie nazwy "Front Royal" nie jest do końca pewne. Według jednej z wersji w początkowym okresie osadnictwa europejskiego okoliczne tereny były nazywane przez Francuzów "le front royal", czyli "królewskim pograniczem" (z Brytyjczykami).
Inna, równie legendarna wersja, powiada że w czasach kolonialnych na centralnym placu osady (gdzie dziś zbiegają się ulice Chester i Main) rósł wielki dąb, "królewskie" dla Anglików drzewo. Na placu tym ćwiczyła miejscowa milicja. Któregoś razu prowadzący musztrę podoficer, doprowadzony do rozpaczy głupotą swych podkomendnych, którzy nie pojmowali jego rozkazów, rzucił polecenie, które każdy musiał zrozumieć: "frontem do królewskiego dębu!" (ang. "front the Royal Oak!"). W tłumie rozbawionych widzów znajdował się emerytowany wojskowy. Zachwycony niekonwencjonalnym rozkazem podoficera zaczął wraz z przyjaciółmi powtarzać tę frazę, która po pewnym czasie uległa skróceniu do Front Royal.
Zwolennicy trzeciej wersji utrzymują, że w okolicy stacjonowało królewskie wojska brytyjskie, które używały hasła "Front", na co wymaganym odzewem było "Royal". W rezultacie ten obóz wojskowy otrzymał nazwę "Camp Front Royal".
W roku 1854 miasto otrzymało połączenie kolejowe z Manassas i Riverton. Linia wkrótce została przedłużona do Strasburga. 23 maja 1862 roku stoczona została bitwa pod Front Royal, a działania w pobliżu trwały do końca wojny secesyjnej. Po wojnie kwitło tu rolnictwo i przemysł drzewny.
Władze.
Front Royal jest zarządzany przez burmistrza i 6-osobową radę miejską; jej członkowie wybierani są na 4-letnie kadencje.

</doc>
<doc id="1157192" url="https://pl.wikipedia.org/wiki?curid=1157192" title="Leonarda da Vinci wspomnienia z dzieciństwa">
Leonarda da Vinci wspomnienia z dzieciństwa

Leonarda da Vinci wspomnienia z dzieciństwa (niem. "Eine Kindheitserinnerung des Leonardo da Vinci") – psychobiografia włoskiego artysty renesansowego Leonarda da Vinci napisana przez Sigmunda Freuda. Pierwsze wydanie pracy ukazało się w 1910 r. Freud odniósł swoje spostrzeżenia do wiedzy o wychowaniu Leonarda. W 1910 r. naukowiec miał dostęp do mniejszej ilości źródeł na ten temat, niż znamy ich obecnie. Jego opinia o artyście została oparta na zeznaniach katastralnych Antonia da Vinci, dziadka Leonarda.
Treść.
Autor prowadził w dziele analizę psychiki artysty między innymi na podstawie sporządzonych przez niego opisów snów. Stwierdził, że sny Leonarda zawierają zakodowane podświadome znaczenia i wspomnienia. Uważał, że rozwiązaniem do często powtarzającego się u Leonarda snu o sępie są uczucia, jakimi darzył matkę. Sugerował, że sęp wtykający ogon w usta dziecka jest wspomnieniem karmienia piersią:
Freud pisał, że Leonardo spędził pierwsze lata dzieciństwa z rodzoną matką. Twierdził, iż podczas tego ważnego dla rozwoju dziecka okresu ugruntowało się w nim przekonanie o obcości ojca. Na tej podstawie wydedukował, iż fantazja o sępie wskazuje na napięcie między świadomością posiadania matki i zagrożeniem ze strony ojca oraz przygotowuje podwaliny pod przyszłe emocje:
Naukowiec wskazywał na znaczenie faktu, że ojciec Leonarda zmarł w 1504 r., czyli blisko daty powstania zapisku o śnie na temat sępa.
W interpretację Freuda wdała się pewna nieścisłość, wynikająca z wcześniejszego niedokładnego tłumaczenia wyrazu "nibbio" zawartego w książce Marii Herzfeld z 1905 roku "„Leonardo da Vinci, der denker, Forscher und Poet”", na której się on opierał w swych interpretacjach. Słowo to oznacza ptaka kanię (małego drapieżnego ptaka podobnego do jastrzębia, powszechnego w rejonie Vinci), a nie sępa. W związku z tym część interpretacyjna dotycząca charakterystycznego kształtu zwierzęcia i odwołań kulturowych dotyczących postaci sępa w kulturze i mitologii traciła sens.
Prekursor psychologii wypowiedział się także w kwestii służby Leonarda na dworach. Uważał, że Leonardo dążył do kontaktu z despotycznymi władcami, gdyż szukał w nich substytutu ojca, którego zabrakło mu w dzieciństwie.
Krytyka.
Krytycy analizy Freuda zarzucali mu, że opierając się o bardzo niepewne źródła historyczne stworzył spekulacje psychologiczne.

</doc>
<doc id="1157193" url="https://pl.wikipedia.org/wiki?curid=1157193" title="Valentino Mazzola">
Valentino Mazzola

Valentino Mazzola (ur. 26 stycznia 1919 w Cassano d’Adda, zm. 4 maja 1949 w Superdze) – włoski piłkarz, grający na pozycji napastnika lub pomocnika. Legenda Torino FC. Ojciec Sandra.
Kariera piłkarska.
Karierę zaczynał w fabrycznym zespole Alfa Romeo z Mediolanu. W 1939 został zawodnikiem Venezii (Puchar Włoch w 1941), a w 1942 odszedł do Torino, gdzie grał do tragicznej śmierci. Torino zmonopolizowało w końcówce lat 40. rozgrywki we Włoszech, w latach 1943-1949 pięciokrotnie sięgając po scudetto (1943, 1946, 1947, 1948, 1949) oraz po Puchar Włoch w sezonie 1942/1943.
Kariera reprezentacyjna.
W reprezentacji Włoch zagrał 12 razy i strzelił 4 bramki. Debiutował 5 kwietnia 1942 w meczu z reprezentacją Chorwacji, ostatni raz zagrał w 1949 roku.
Śmierć.
4 maja 1949 roku na wzgórzach Supergi w okolicach Turynu doszło do katastrofy lotniczej samolotu na pokładzie z wracającymi z towarzyskiego meczu z Benficą piłkarzami Torino na pokładzie. Zginęli wszyscy pasażerowie, niemal cała drużyna, w tym Valentino Mazzola.
Życie prywatne.
Valentino Mazzola był dwukrotnie żonaty. Miał dwójkę dzieci: Sandro (piłkarz Interu Mediolan i Feruccio (wieloletni prezes Torino FC). Z pierwszą żoną rozwiódł się w 1946 roku. Potem ponownie się ożenił i wziął ze sobą starszego syna - Sandro.

</doc>
<doc id="1157194" url="https://pl.wikipedia.org/wiki?curid=1157194" title="Football Club Avenir Beggen">
Football Club Avenir Beggen



</doc>
<doc id="1157196" url="https://pl.wikipedia.org/wiki?curid=1157196" title="Estádio Severiano Gomes Filho">
Estádio Severiano Gomes Filho

Estádio Alfredo Jaconi – wielofunkcyjny stadion w Maceió, Alagoas, Brazylia, na którym swoje mecze rozgrywa klub Clube de Regatas Brasil.
Nazwa stadionu została nadana ku pamięci Severiano Gomesa Filho, który był prezesem CRB w latach 1910 – 1920.
Stadion znajduje się w dzielnicy Pajussara.

</doc>
<doc id="1157199" url="https://pl.wikipedia.org/wiki?curid=1157199" title="Kolporter (przedsiębiorstwo)">
Kolporter (przedsiębiorstwo)

Kolporter – największy dystrybutor prasy w Polsce i jeden z największych dystrybutorów produktów szybkozbywalnych.
Historia.
Po transformacji systemowej w Polsce, 2 maja 1990 roku Krzysztof Klicki jako jednoosobowa firma rozpoczął dystrybucję Gazety Wyborczej, na początku głównie do sklepów PSS „Społem”. Zarobione pieniądze zainwestował w rozwój firmy kolportażowej.
We wrześniu 1990 podjęta została decyzja o budowie firmy o ogólnopolskim zasięgu. Pierwszy oddział terenowy powstał w Katowicach, w grudniu kolejny we Wrocławiu, a dystrybucja wzbogacona została o dodatkowe tytuły.
W 1993 roku rozpoczęto dywersyfikację branżową, tworząc pion obrotu towarami pozaprasowymi: zakład produkcji ekspozytorów prasy oraz zakład informatyki. W następnym roku rozpoczęła się budowa własnej detalicznej sieci sprzedaży i uruchomienie pierwszych kiosków w Warszawie i Gdańsku.
Decyzję o budowie "Grupy Kapitałowej Kolporter" podjęto w 1995 roku. W następnych latach powstawały kolejne spółki należące do Grupy Kapitałowej, były to:
Po załamaniu rynku w 2009 roku Kolporter podjął decyzję o likwidacji salonów multimedialnych.
W 2010 marcu dokonano podziału na Kolporter DP, Kolporter Express, Kolporter eBiznes, Kolporter Nieruchomości. W sierpniu zmieniono nazwy dwóch wydzielonych spółek Kolporter Express na K-EX i Kolporter Expo na Expo Silesia. W grudniu skonsolidowano natomiast trzy spółki działające na rynku sprzedaży detalicznej i hurtowej: Kolporter Sieci Handlowe, Kolporter Service oraz Kolporter DP.
W tym okresie Grupa Kapitałowa Kolporter składała się z co najmniej 11 spółek, wliczając również: Kolporter Holding, Condite, Condite Development, Ferment, Pretorius, Kolporter Info oraz Kolporter Promocja. Właścicielem Grupy Kapitałowej był Krzysztof Klicki (posiadacz 100% akcji).
Na początku roku 2011 zmieniono nazwę Kolporter Info S.A. na Infover oraz przekształcono podmiot główny w spółkę akcyjną i powrócono do historycznej nazwy Kolporter S.A.. W czerwcu przekształcono Kolporter Holding w BC&amp;O Polska, spółkę komandytowo-akcyjną. Tym samym przestała istnieć Grupa Kapitałowa Kolporter i wydzielone spółki stały się samodzielnymi podmiotami prawnymi.
Grupa Kolporter planowała wejście na giełdę, ale w 2011 roku porzucono te plany z uwagi na złą sytuację finansową panującą na giełdzie.
Ogólne przychody przedsiębiorstwa w roku 2012 wyniosły ponad 4161 mln złotych, przychody ze sprzedaży wyniosły prawie 4144 mln złotych.
Opis struktury i działalności.
Kolporter obsługuje punkty handlowe i sieci sprzedaży oraz świadczy usługi logistyczne i reklamowe. Spółka zbudowała największą zlokalizowaną w sklepach detalicznych w Polsce sieć terminali do sprzedaży doładowań prepaid. Terminale realizują również płatności i usługi elektroniczne. Firma jest właścicielem sieci „Saloników Prasowych”, salonów „Top-Press”.
W strukturze Kolportera funkcjonują:
Departament Dystrybucji Prasy.
Departament zajmuje się dystrybucją prasy i książek na terenie kraju. Z sieci 20 oddziałów terenowych prasa jest dostarczana codziennie do ok. 36 000 odbiorców (w tym ok. 8000 prenumeratorów).
Z departamentem współpracuje ponad 1000 wydawnictw prasowych i książkowych. Ich produkty dostarczane są zarówno do sieci handlowych, jak i indywidualnych odbiorców. Kolporter S.A. obsługuje sieć Saloników Prasowych, Stoisk Patronackich, a także punkty sprzedaży prasy, które usytuowane są m.in. w dużych sieciach handlowych, na stacjach benzynowych, a także na dworcach, przy ruchliwych arteriach miejskich, w centrach miast oraz na stacjach warszawskiego metra.
Departament zajmuje się magazynowaniem, transportem, kompletacją, cross-dockingiem i co-packingiem. Spółka zajmuje się także doradztwem logistycznym. Na prowadzenie tych usług uzyskała certyfikat ISO 9001:2008.
Udział w rynku w połowie 2011 roku w zależności od metody użytej do oszacowania waha się od 48,3% (dane Izby Wydawców Prasy) do 56% (dane własne Kolportera na podstawie ilości sprzedanych tytułów).
Firma dystrybuuje ok. 5 tysięcy tytułów prasowych polskich i zagranicznych. Flota samochodów dostawczych i ciężarowych liczy 850 samochodów, które przewożą ponad 27 tys. europalet gazet i czasopism. Rocznie firma kolportuje 950 milionów egzemplarzy pism. Posiada 40 tys. m² powierzchni magazynowej (w tym 24 tys. m² Centrum Logistycznego Mościska).
Departament Usług Elektronicznych.
Departament umożliwia placówkom handlowym korzystanie z Terminalu Uniwersalnego – urządzenia, umożliwiającego m.in. sprzedaż doładowań stanu konta do telefonów komórkowych, realizację płatności rachunków, przyjmowanie płatności kartami płatniczymi.
Departament Sieci Własnej.
Departament tworzy ogólnopolskie sieci sprzedaży. Jest właścicielem ponad 870 saloników prasowych (w tym ponad 60 salonów Top-Press).

</doc>
<doc id="1157202" url="https://pl.wikipedia.org/wiki?curid=1157202" title="Estádio Rei Pelé">
Estádio Rei Pelé

Estádio Rei Pelé – wielofunkcyjny stadion w Maceió, Alagoas, Brazylia, na którym swoje mecze rozgrywa klub Clube de Regatas Brasil i Centro Sportivo Alagoano

</doc>
<doc id="1157205" url="https://pl.wikipedia.org/wiki?curid=1157205" title="Gösta Löfgren">
Gösta Löfgren

Karl Gösta Herbert Löfgren (ur. 29 sierpnia 1923, zm. 2006) – szwedzki piłkarz, napastnik. Srebrny medalista MŚ 1958. Obdarzany przydomkiem "Lövet".
Grał w Motala AIF i IFK Norrköping. W 1955 otrzymał nagrodę Guldbollen dla najlepszego szwedzkiego piłkarza. Z IFK trzykrotnie był mistrzem Szwecji (1960, 1962, 1963). W reprezentacji Szwecji w latach 1951-1961 zagrał 40 razy i strzelił 12 bramek. Podczas MŚ 58 zagrał w jednym meczu. W 1952 znalazł się w składzie brązowych medalistów igrzysk w Helsinkach. Karierę kończył w 1963.
Bibliografia.
 

</doc>
<doc id="1157206" url="https://pl.wikipedia.org/wiki?curid=1157206" title="Gosta Lofgren">
Gosta Lofgren



</doc>
<doc id="1157210" url="https://pl.wikipedia.org/wiki?curid=1157210" title="Akord neapolitański">
Akord neapolitański

Akord neapolitański - trójdźwięk, którego funkcję harmoniczną można rozumieć na dwa sposoby: 
Akord neapolitański rozwiązuje się na dominantę kwartsekstową (w C-dur: "des"-"f"-"as" na "d"-"g"-"h" z zachowaniem ruchu dźwięku "as" na "g") bądź na dominantę z opóźnieniem kwarty i seksty (w C-dur: "des-f-as" na "c-e-g" pod warunkiem położenia "des" w wyższym głosie niż "as" - w przeciwnym razie wystąpią tzw. kwinty równoległe) lub rzadziej bezpośrednio na tonikę. W przypadku rozwiązania na dominantę ze względu na alterację II stopnia gamy ukośne brzmienie półtonu uznaje się za prawidłowe.
Akord ten używany jest również do modulacji do odległych tonacji. Dla przykładu w C-dur akord neapolitański to Des-dur, od którego z kolei dominanta to As-dur: w ten sposób można w stosunkowo płynny sposób na przestrzeni trzech akordów przejść z tonacji C-dur przez Des-dur (5 bemoli) do As-dur (4 bemole). Ten sposób zaliczany jest najczęściej do modulacji diatonicznej.
Akord neapolitański zawdzięcza swoją nazwę kompozytorom szkoły neapolitańskiej, którzy jako pierwsi stosowali go jako częsty środek wyrazowy. Wcześniej akord pojawiał się bardzo rzadko w twórczości takich kompozytorów jak Jacopo Peri czy Henry Purcell. W epoce renesansu nie stosowano świadomie akordu neapolitańskiego, chociaż podobnych współbrzmień można by się doszukać już w dziełach Jacoba Obrechta. Natomiast później, od XVIII wieku akord stał się jednym z podstawowych środków kompozytorskich (charakterystyczne brzmienie tercji zmniejszonej w zestawieniu z dominantą). Max Reger oparł o niego swój system modulacyjny.
Zobacz też.
akord chopinowski

</doc>
<doc id="1157211" url="https://pl.wikipedia.org/wiki?curid=1157211" title="Otto Liman von Sanders">
Otto Liman von Sanders

Otto Viktor Karl Liman von Sanders (ur. 17 lutego 1855 w Słupsku, zm. 22 sierpnia 1929 w Monachium) – niemiecki generał kawalerii oraz marszałek polny Armii Osmańskiej. Dowódca wojsk osmańskich podczas I wojny światowej.
Życiorys.
Dnia 13 marca 1874 roku wstąpił do 115 pułku piechoty armii heskiej. W październiku 1875 roku nominowany do stopnia porucznika. W latach 1878-1881 był studentem akademii wojennej w Berlinie. W marcu 1885 nominowany do stopnia pierwszego porucznika. Od następnego roku stacjonował w 21 brygadzie kawalerii we Frankfurcie. W 1887 roku został przydzielony do sztabu generalnego. Od marca 1899 roku stacjonował w 28 pułku piechoty w Karlsruhe. W grudniu 1894 roku został awansowany na majora. W następnym roku przydzielony do sztabu 14 Pułku Ułanów w Avold. Od 1901 roku dowodził 6 Pułkiem Huzarów w Głubczycach. W czerwcu tego roku nominowany na podpułkownika. W kwietniu 1904 został pułkownikiem. Od czerwca 1906 dowodził 15 brygada kawalerii. 20 marca 1908 nominowany do stopnia generała majora. w kwietniu 1911 roku został generalnym inspektorem kawalerii w Saarbrücken. Od czerwcu 1913 roku przewodniczył zespołowi niemieckich doradców wojskowych w Imperium Osmańskim. W styczniu 1915 roku generalnym inspektorem wszystkich sił osmańskich. Został wówczas mianowany osmańskim marszałkiem polowym i niemieckim generałem kawalerii. Dowodził 5 armią osmańską podczas bitwy o Gallipoli. Został wówczas nagrodzony orderem Pour le Mérite. Od lutego 1917 roku dowodził armiami we wschodniej Anatolii. Dnia 1 marca 1918 objął dowodzenie grupą armii F z zadaniem wzmocnienia obrony w Palestynie i Syrii. Po październikowym zawieszeniu broni w Mudros powrócił do Stambułu. Jego zadaniem było nadzorowanie repatriacji wojsk niemieckich. W lutym 1919 roku został aresztowany przez siły brytyjskie. Generał był przetrzymywany na Malcie przez sześć miesięcy jako podejrzany o zbrodnię wojenną. Odszedł z wojska w październiku 1919 roku.

</doc>
<doc id="1157213" url="https://pl.wikipedia.org/wiki?curid=1157213" title="Park narodowy Golden Gate Highlands">
Park narodowy Golden Gate Highlands



</doc>
<doc id="1157215" url="https://pl.wikipedia.org/wiki?curid=1157215" title="Golden Gate Highlands">
Golden Gate Highlands



</doc>
<doc id="1157216" url="https://pl.wikipedia.org/wiki?curid=1157216" title="Roślinność psamofilna">
Roślinność psamofilna



</doc>
<doc id="1157217" url="https://pl.wikipedia.org/wiki?curid=1157217" title="HMS Kelvin">
HMS Kelvin

HMS Kelvin – brytyjski niszczyciel z okresu II wojny światowej, należący do typu K (J/K/N), w służbie Royal Navy w latach 1939–1949. Nosił znaki taktyczne F37, później G37. Podobnie jak inne okręty tego typu, służył głównie na Morzu Śródziemnym. Był jednym z dwóch niszczycieli typu K, które przetrwały wojnę.
Za służbę przyznano HMS „Kelvin” 8 wyróżnień "battle honours" (honorów bitewnych): Atlantyk 1940, Spartivento 1940, Kreta 1941, Morze Śródziemne 1941–1943, Syrta 1942, konwoje maltańskie 1942, Normandia 1944, Morze Egejskie 1944.
Budowa.
Okręt zamówiono w kwietniu 1937 i stępkę pod jego budowę położono 5 października 1937 w stoczni Fairfield Shipbuilding and Engineering Company w Govan w Szkocji, a kadłub wodowano 19 stycznia 1939. Okręt wszedł do służby w Royal Navy 27 listopada 1939. Był to drugi okręt noszący tę nazwę. W tej samej stoczni budowano też równocześnie niszczyciel HMS „Juno” identycznego typu J. Koszt budowy bez uzbrojenia i wyposażenia łączności wyniósł 391.046 funtów.
Służba.
Morze Północne 1939–1940.
„Kelvin” wszedł do służby wkrótce po wybuchu II wojny światowej i po szkoleniu 10 stycznia 1940 wszedł w skład 9. Dywizjonu 5. Flotylli Niszczycieli, dowodzonej przez kmdra Louisa Mountbattena, grupującej okręty typu K. Flotylla ta wchodziła w skład Floty Metropolii (Home Fleet), bazując początkowo głównie w Scapa Flow. Przez pierwsze miesiące razem z niszczycielami flotylli przeważnie patrolował i eskortował konwoje na Morzu Północnym, kilkakrotnie też atakował bezskutecznie okręty podwodne. W czasie remontu uszkodzonego 14 grudnia 1939 HMS „Kelly”, „Kelvin” był okrętem flagowym flotylli. 16 stycznia 1940 „Kelvin” miał kolizję z niszczycielem „Kimberley”, po czym był naprawiany w Clyde do 2 lutego 1940. W marcu 1940 ponownie miał naprawiane poszycie.
Tuż przed niemieckim atakiem na Norwegię, 8 kwietnia „Kelvin” patrolował w rejonie Stavanger z krążownikami HMS „Arethusa” i „Galatea” i niszczycielami brytyjskimi i polskimi, lecz bez kontaktu z nieprzyjacielem. Wraz z „Burzą” atakował domniemany okręt podwodny, który okazał się prawdopodobnie wrakiem. 9 kwietnia siły te dołączyły na Morzu Północnym do sił głównych adm. Forbesa, lecz o godz. 4 rano tego dnia „Kelvin” miał kolizję z niszczycielem „Kashmir”, uszkadzając sobie dziób. Remont trwał do 25 maja 1940. Zmieniono mu wówczas znak taktyczny z F37 na G37.
Po remoncie, „Kelvin” powrócił do zadań eskortowych i patrolowania w północnych rejonach Wielkiej Brytanii, a także eskortowania głównych sił Home Fleet. 31 sierpnia 1940 „Kelvin” pod flagą komandora Mountbattena wraz z HMS „Jupiter”, „Jackal” i „Vortigern” osłaniał niszczyciele 20. Flotylli w akcji minowania wód holenderskich na północny zachód od Texel, podczas której utracono na niemieckich minach niszczyciele „Esk” i „Ivanhoe”. 1 września „Kelvin” dobił torpedą ciężko uszkodzony „Ivanhoe”, następnie brał udział w holowaniu uszkodzonego HMS „Express”.
Od początku października został przydzielony do Dowództwa Zachodnich Podejść. W nocy 10-11 października 1940 wziął udział w operacji "Medium", ostrzeliwując wraz z pancernikiem HMS „Revenge” i niszczycielami 5. Flotylli port w Cherbourgu. W nocy 17-18 października wraz z niszczycielami 5. Flotylli i dwoma krążownikami wziął udział w potyczce z niemieckimi niszczycielami „Hans Lody”, „Karl Galster” i „Friedrich Ihn”, z dużej odległości, bez strat po obu stronach.
Morze Śródziemne 1940.
23 listopada 1940 „Kelvin” wraz z HMS „Jaguar” został przebazowany do Gibraltaru i czasowo przydzielony do 8 Flotylli Niszczycieli, w celu wsparcia operacji "Collar" dowozu zaopatrzenia na Maltę. Brał w niej udział w składzie Zespołu H, eskortując m.in. lotniskowiec „Ark Royal” (podczas tej operacji doszło do starcia koło przylądka Spartivento).
Morze Północne 1940-1941.
W grudniu 1940 „Kelvin” powrócił na wody Metropolii, eskortując konwoje i patrolując z bazy Plymouth w składzie sił Podejść Południowo-Zachodnich. 28 i 29 marca 1941 osłaniał operacje GX i GY stawiania min pod Brestem.
Morze Śródziemne 1941–1943.
W kwietniu 1941 „Kelvin” został przeniesiony z 5. Flotyllą oraz krążownikiem HMS „Dido” i stawiaczem min HMS „Abdiel” do Floty Śródziemnomorskiej i 28 kwietnia dotarł na Maltę, w osłonie operacji "Dunlop" dostarczenia samolotów na Maltę z Gibraltaru. Na Malcie został włączony do Zespołu K ("Force K") dowodzonego przez Louisa Mountbattena, działającego przeciwko żegludze pomiędzy Włochami a Afryką (w jego skład wchodziły wówczas niszczyciele HMS „Kelly”, „Kelvin”, „Kipling”, „Kashmir”, „Jackal”, „Jersey” i krążownik „Gloucester”). Po pierwszej akcji zespołu, między 2 a 9 maja „Kelvin” z częścią niszczycieli został zablokowany w porcie La Valetta na skutek zatonięcia w wejściu do portu niszczyciela „Jersey” i zaminowania wód. 9 maja niszczyciele wzięły udział w osłonie płynącego na Maltę konwoju operacji "Tiger" i 10 maja 1941 „Kelvin” wraz z „Jackal”, „Kashmir”, „Kipling” i „Kelly” bombardował Bengazi, po czym okręty były atakowane nieskutecznie przez samoloty niemieckie.
Od 21 maja 1941 „Kelvin” z zespołem K uczestniczył w bitwie o Kretę, przydzielony do zespołu A-1, głównie patrolując i osłaniając siły, bez kontaktu z wrogiem. W nocy 28/29 maja wraz z HMAS „Napier”, „Nizam” i HMS „Kandahar” ewakuował 608 żołnierzy ze Sfakii do Aleksandrii (jako Zespół C). 30 maja podczas kolejnego rejsu został uszkodzony bliskim wybuchem niemieckiej bomby lotniczej niedaleko Aleksandrii, po czym był remontowany w Bobmaju od czerwca do grudnia 1941. Po remoncie wszedł w skład 7. Flotylli Niszczycieli, wracając w styczniu 1942 do Aleksandrii.
W styczniu 1942 brał udział w operacjach konwojowych MF-3 i MF-4 na Maltę, w lutym MF-5. 22 marca 1942 brał udział w II bitwie pod Syrtą, w osłonie konwoju na Maltę MW-10, nie dopuszczając przeważających włoskich sił do konwoju.
16 kwietnia 1942 wraz z „Kipling” wziął udział w operacji "Lighter", wysadzając w Kuphorisi na Krecie desant 11. Batalionu Royal Marines w celu zniszczenia radiostacji. 12-16 czerwca 1942 brał udział w zakończonej niepowodzeniem operacji "Vigorous" – osłonie konwoju z Aleksandrii na Maltę, podczas której dochodziło do licznych starć z lotnictwem.
13 sierpnia 1942 wraz z krążownikami HMS „Arethusa” i „Cleopatra” i niszczycielami „Javelin”, „Sikh” i „Zulu” bombardował Rodos (operacja dywersyjna dla konwoju operacji "Pedestal").
Wszedł następnie w skład Zespołu K ("Force K"), działającego z Malty. 2 grudnia 1942 wziął udział w składzie Zespołu K, wraz z niszczycielami „Jervis”, „Nubian” i „Javelin” w potyczce, w której zatopiono włoski torpedowiec „Lupo” koło wysp Karkanna, ratujący rozbitków i dobito uszkodzony przez lotnictwo parowiec „Veloce” (5451 BRT).
W składzie Zespołu K „Kelvin” 8/9 stycznia 1943 zatopił wraz z niszczycielem „Nubian” 3 szkunery, 16 stycznia wraz z „Javelin” i „Nubian” zatopił transportowiec „D’Annunzio” (4537 BRT) koło Lampedusy, a 20 stycznia wraz z „Javelin” zatopił pod Trypolisem kilka małych włoskich statków i pomocniczych trałowców. W nocy 22/23 stycznia z krążownikami „Cleopatra” i „Euryalus” oraz niszczycielami „Jervis”, „Nubian” i „Javelin” ostrzeliwał drogi odwrotu włoskich jednostek pancernych pod Zuara.
W kolejnych miesiącach nadal działał na Morzu Śródziemnym. 5 i 7 kwietnia osłaniał z HMS „Paladin” stawianie min przez HMS „Abdiel” w kanale Skerki.
Wody brytyjskie 1944.
W czerwcu 1943 skierowany do remontu w Chatham w Wielkiej Brytanii, trwającego do marca 1944. Przydzielony następnie do 23. Flotylli Niszczycieli Home Fleet w Scapa Flow, brał udział w ćwiczeniach Zespołu S przed inwazją. Wziął następnie udział lądowaniu w Normandii, eskortując siły desantowe i wspierając od 6 czerwca 1944 artylerią wojska na odcinku "Sword". 10 czerwca podczas patrolu, ścigał niemieckie kutry torpedowe po ataku na konwój koło wyspy Wight, lecz bezskutecznie. 12 czerwca zawiózł w rejon walk premiera Winstona Churchilla i generała Smutsa. Pełnił następnie dalej służbę na wodach kanału La Manche, z Plymouth. We wrześniu przeszedł krótki remont w Sheerness.
Morze Śródziemne 1944-1945.
W październiku 1944 „Kelvin został przeniesiony ponownie na Morze Śródziemne, w skład 14 Flotylli Niszczycieli. Brał udział w walkach o wyspy na wschodnim Morzu Śródziemnym. Brał udział w operacjach na wodach Dodekanezu, m.in. bombardował Tilos w listopadzie 1944. W grudniu zatopił z niszczycielem HMS „Tuscan” dwie barki desantowe. Pozostał na tym obszarze do końca wojny.
Po wojnie „Kelvin” powrócił do Wielkiej Brytanii. W styczniu 1946 wycofano go do rezerwy w Dartmouth, następnie w Harwich. W lutym 1948 skreślony z listy floty i sprzedany na złom do West of Scotland Shipbreakers, po czym 6 kwietnia 1949 przybył do stoczni złomowej w Troon.
Dowódcy:
Dane techniczne.
Uzbrojenie.
"Uwaga – informacje dotyczące zmian uzbrojenia i wyposażenia odnoszą się ogólnie do okrętów typu K, daty zmian w przypadku konkretnego okrętu są orientacyjne."
Wyposażenie

</doc>
<doc id="1157219" url="https://pl.wikipedia.org/wiki?curid=1157219" title="Sekretarz handlu Stanów Zjednoczonych">
Sekretarz handlu Stanów Zjednoczonych

Sekretarz handlu Stanów Zjednoczonych () – stanowisko w gabinecie prezydenta Stanów Zjednoczonych. Sekretarz handlu stoi na czele Departamentu Handlu Stanów Zjednoczonych, którego zadaniem jest rozwój i promocja handlu krajowego i zagranicznego. W gabinecie Joe Bidena od 2021 roku stanowisko to piastuje Gina Raimondo.
Stanowisko zostało utworzone 18 lutego 1903 roku jako sekretarz handlu i pracy Stanów Zjednoczonych (ang. ). W marcu 1913 roku nastąpiła reorganizacja gabinetu i utworzono osobne stanowiska: sekretarza handlu Stanów Zjednoczonych i sekretarza pracy Stanów Zjednoczonych.
Generalnie, sekretarz handlu Stanów Zjednoczonych jest dziesiątym w linii sukcesji prezydenckiej w Stanach Zjednoczonych.

</doc>
<doc id="1157222" url="https://pl.wikipedia.org/wiki?curid=1157222" title="Kolej ogumiona">
Kolej ogumiona

Kolej ogumiona – kolej, której wagony toczą się na kołach wyposażonych w opony.
Istnieją dwa główne rodzaje takich kolei – z prowadnicami bocznymi i prowadnicą środkową. Koleją ogumioną może być kolej jednoszynowa. Kolej ogumiona znajduje przeważnie zastosowanie jako kolej miejska.
Technologia kolei ogumionej rozpowszechniła się w II połowie XX wieku.

</doc>
<doc id="1157226" url="https://pl.wikipedia.org/wiki?curid=1157226" title="Thomas Francis Johnson">
Thomas Francis Johnson

Thomas Francis Johnson (ur. 26 czerwca 1909 w hrabstwie Worcester, zm. 1 lutego 1988 w Seaford) – amerykański polityk związany z Partią Demokratyczną. W latach 1959–1963 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1157227" url="https://pl.wikipedia.org/wiki?curid=1157227" title="MAK">
MAK



</doc>
<doc id="1157228" url="https://pl.wikipedia.org/wiki?curid=1157228" title="Edward Tylor Miller">
Edward Tylor Miller

Edward Tylor Miller (ur. 1 lutego 1895, zm. 20 stycznia 1968) – amerykański polityk związany z Partią Republikańską. W latach 1947–1959 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1157229" url="https://pl.wikipedia.org/wiki?curid=1157229" title="Mała kolej automatyczna">
Mała kolej automatyczna

Mała kolej automatyczna (w skrócie „MAK”) – kolej operująca stosunkowo krótkimi pociągami w trybie automatycznym, bez maszynisty. Mała kolej automatyczna może być częścią szerszego pojęcia „People Mover” (dosł.: „środek przewożący ludzi”) – szerokiej i mało ostrej definicji formy środków transportu, obejmującej również windy, chodniki i schody ruchome – o ile spełniają one rolę w transporcie publicznym. Niektóre „MAK” mogą pełnić istotną rolę jako postać szybkiej kolei miejskiej, niekiedy traktowane są jako jedna z linii metra (np. w Tajpej).
Szczególną popularność zdobyła francuska formuła „MAK” – znana pod nazwą „VAL” ("Véhicule automatique léger", pol.: „lekki pojazd automatyczny”). Wiele miast, stojących w obliczu konieczności wprowadzenia technologii szynowej do sieci transportowej, wybrało ją zamiast tramwaju (np. Rennes). Budowa takiej kolei jest tańsza w stosunku do „ciężkiego metra” ze względu na mniejszy przekrój tunelu (zwykle dwutorowego) oraz krótsze stacje. Odznacza się jednak także mniejszą przepustowością.
Inne popularne rozwiązanie „MAK”, firmy Mitsubishi, znalazło kilka zastosowań w Japonii i w Azji Południowo-Wschodniej. Są to jednak jak dotąd, w przeciwieństwie do VAL, kolejki wyłącznie nadziemne.
Adhezyjne małe koleje automatyczne zwykle są w technologii ogumionej; wyjątkowo zdarzają się w postaci konwencjonalnej, np.: , albo jednoszynowej, np. . Na pograniczu „małej” i „dużej” kolei automatycznej znajduje się maglev „Linimo” pod Nagoją.
Nie wszystkie koleje eksploatowane w trybie „Automatic Train Operation” (ATO) mają pociągi bezzałogowe. Obsadę maszynistów stosuje się przede wszystkim w przypadku długich pociągów – ze względów bezpieczeństwa (wówczas kolej trudno nazwać „małą”), a niekiedy z innych względów (Scarborough Rapid Transit pod Toronto ma obsadę maszynistów wskutek nalegania związków zawodowych). Rola maszynistów w normalnym ruchu sprowadza się do kontroli przebiegu jazdy oraz zamykania drzwi na peronach.
Wybrane koleje.
Przykłady małych kolei automatycznych:
Przypadki z pogranicza „dużych” i „małych” kolei automatycznych:
Historia.
Krajem, w którym bardzo wcześnie zaczęto badania nad technologią „MAK”, były Stany Zjednoczone. Ważnym wydarzeniem w rozwoju kolejek automatycznych była wystawa Transpo '72 w Waszyngtonie. Prezentowane tam kilka rodzajów kolejek automatycznych uzyskało duży rozgłos. Prawdopodobnie pierwszą praktyczną realizacją była kolejka AirTrans oddana w 1974 r. na nowo otwartym lotnisku Dallas-Fort Worth. W ruchu miejskim wdrożenie jednej z technologii tam prezentowanych (firmy Westinghouse; później Adtranz) nastąpiło w 1986 w Miami; otwarto wówczas ogumioną kolejkę śródmiejską „Metromover”.
W Japonii badania nad ogumionymi kolejkami automatycznymi rozwijane były od lat 60. (Computer Controlled Vehicle System, 1976). Pierwszymi automatycznymi kolejkami na świecie, służącymi w normalnym ruchu miejskim, stały się otwarte w 1981 r. „Portliner” (w Kobe), a kilka miesięcy później – „New Tram” (w Osace). W 1983 r. wyszły państwowe przepisy określające główne wymagania techniczne w stosunku do oguminych „MAK-ów” (m.in. szerokość wagonów – 2,40 m, pojemność wagonu – 75 osób).
Koncepcja automatycznej kolejki ogumionej została opracowana dla francuskiej firmy Matra w 1971 r. z myślą o zastosowaniu w aglomeracji Lille; nadano jej nazwę „VAL” (oznaczała ona początkowo „Villeneuve-d’Ascq-Lille”). Linię tej kolei otwarto tam w 1983 r. (obecnie Métro 1). Od tej pory otwarto siedem innych linii tej kolei. Pierwsze systemy VAL miały wagony o małym przekroju (2,06 m lub 2,08 m), przyjęte z myślą o trasach podziemnych (choć stosowano je także na liniach nadziemnych, np. „Orlyval” pod Paryżem, 1991). Wagony szersze (2,56 m) zastosowano po raz pierwszy w 1989 r. w Jacksonville (Floryda) na linii nadziemnej. Dłuższa i poddana poważniejszym obciążeniom linia tego typu oddana została do użytku w Tajpej w 1996 r., gdzie funkcjonuje do dzisiaj.
W 1975 r. firma DUEWAG w Düsseldorfie otworzyła krótki pokazowy odcinek automatycznej kolejki podwieszonej, rok później podobna kolej powstała w Erlangen na terenie fabryki Siemensa. Według tej formuły zbudowano pierwszy odcinek „H-Bahn” na terenie Politechniki w Dortmundzie (otwarcie 1985), a w 2000 kolejkę SkyTrain na lotnisku w Düsseldorfie. Technologia ta jest obecnie własnością koncernu Siemens, który określa ją nazwą SIPEM („Siemens People Mover”).
W l. 70. „Urban Transportation Development Corporation” w Ontario (Kanada) opracowało technologię kolejki na torze konwencjonalnym, napędzanej silnikiem liniowym, nazwaną „Intermediate Capacity Transit System” („System miejskiego transportu średniej pojemności”). Jej pierwsze wdrożenie to „Scarborough Rapid Transit”, ale większym sukcesem okazał się „SkyTrain” w Vancouver – pierwszą linię otwarto w 1985 r. (obecnie Expo Line). Technologia ta, przejęta przez koncern Bombardier, określana jest obecnie jako „Advanced Rapid Transit” („metro zaawansowane technicznie”), zapewne ze względu na to, że jej zdolność przewozowa wcale nie musi być „średnia”, ale może być porównywalna z klasycznym metrem. Inne ważne realizacje tego typu to kolej Kelana Jaya w Kuala Lumpur (1998) i Air Train JFK w Nowym Jorku (2003).
Pierwszym wdrożeniem technologii maglev była zachodnioberlińska M-Bahn otwarta w 1987 r. Jej eksploatacja nie zdążyła jednak wyjść poza stadium próbne, zanim upadek Muru Berlińskiego nie spowodował jej likwidacji (ok. 1991; kolejkę zbudowano częściowo na rozciętej granicą linii metra). Drugą kolejkę maglev, tzw. linię Linimo, otwarto dopiero w 2005 r. – pod Nagoją.
W latach dziewięćdziesiątych zapoczątkowano wdrożenia pełnej automatycznej obsługi na liniach kolei „ciężkich”. Niekiedy zresztą były one wynikiem ewolucji od „kolei lekkiej”, jak w przypadku otwartej w 1987 r. w Londynie sieci „Docklands Light Railway” – szczególnie interesującej, bo będącej układem rozgałęźnym, początkowo z jednopoziomowym węzłem trójkątnym. Obecnie, po istotnej rozbudowie, DLR trudno już kwalifikować do „małych kolei”, zwłaszcza od momentu wydłużenia pociągów do trójwagonowych.
Nieco później pojawiły się koleje opracowywane od razu pełnogabarytowe metro – pierwszą była lyońska linia metra D (tzw. MAGGALY), otwarta w 1991 r. W 1997 r. linię „ciężkiego metra” bez maszynistów otwarto w Ankarze. Żadna z nich jednak, jak dotąd nie eksploatuje w normalnym ruchu pociągów pełnej długości (w Lyonie pociągi są dwuwagonowe, a przewidywano czterowagonowe, w Ankarze – trójwagonowe, przewidywano sześciowagonowe). Prawdopodobnie najwydajniejszą koleją automatyczną jest od 1998 r. linia 14 metra paryskiego, na której eksploatuje się sześciowagonowe EZT, długości 90,38 m.

</doc>
<doc id="1157230" url="https://pl.wikipedia.org/wiki?curid=1157230" title="Dudley Roe">
Dudley Roe

Dudley George Roe (ur. 23 marca 1881, zm. 4 stycznia 1970) – amerykański polityk związany z Partią Demokratyczną. W latach 1945–1947 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1157233" url="https://pl.wikipedia.org/wiki?curid=1157233" title="Polskie Towarzystwo Pielęgniarskie">
Polskie Towarzystwo Pielęgniarskie

Polskie Towarzystwo Pielęgniarskie, PTP (ang. Polish Nurses Association) – powstało w 1957 roku. Od 2006 roku jest to organizacja pożytku publicznego. Jego członkami są pielęgniarki, pielęgniarze i położne, którzy mają uprawnienia do wykonywania zawodu. PTP kontynuuje działalność Polskiego Stowarzyszenia Pielęgniarek Zawodowych (1925-1957), które było pierwszą samorządną organizacją pielęgniarek w Polsce. PTP od 1993 roku funkcjonuje jako towarzystwo naukowe. Zajmuje się realizacją zaleceń Międzynarodowej Rady Pielęgniarek (ICN) obejmujących kształcenie, doskonalenie i regulacje prawne dotyczące zawodu pielęgniarki. Realizowane zadania skupione są wokół etyki, poziomu i rangi zawodu pielęgniarki.
Historia.
Działania zmierzające do utworzenia PTP rozpoczęły się w drugiej połowie 1956 roku. Komitet Organizacyjny Polskiego Towarzystwa Pielęgniarskiego, powstały przy pomocy ministra zdrowia ,iInicjatorkami były: Zofia Konderska, Jadwiga Kaniewska-Iżycka, Anna Biernacka – Setnikowa, Rachela Hutner, Halina Stefańska, Zofia Żołędziowska, Helena Rabowska – Witkiewiczowi i inne pielęgniarki. PTP zostało powołane do życia 6 stycznia 1957 roku. Na zjeździe, który się wówczas odbył wybrano władze i uchwalono statut, który zatwierdzono 23 marca 1957 roku. Na przewodniczącą Zarządu Głównego powołano Halinę Stefańską. Towarzystwo pełniło wówczas rolę opiniotwórczą i doradczą. Zakres jego działania obracał się wokół nowelizacji ustawy o zawodzie pielęgniarki, utworzenia w Ministerstwie Zdrowia jednostki zajmującej się polityką pielęgniarską, powołania kierunku studiów pielęgniarskich, dbania o etykę zawodową i podnoszenia rangi zawodu.
W 1960 roku PTP rozpoczęło przygotowania do powstania studiów wyższych dla pielęgniarek. W tym samym roku przy udziale PTP i Sekcji Pielęgniarek Związku Zawodowego Pracowników Służby Zdrowia (ZZ PSZ) został utworzony przez Ministra Zdrowia i Opieki Społecznej Ośrodek Doskonalenia Średnich Kadr Medycznych. Kierownictwo nad nim objęła Rachela Hutner.
Rok później (18 kwietnia 1961 roku) ponownie poprawiono i zatwierdzono statut. Kolejne poprawki miały miejsce: 24 kwietnia 1973 roku, w 1993 i 2002 roku.
Podczas Kongresu Międzynarodowej Rady Pielęgniarek (ICN) w Melbourne w 1961 roku PTP zostało powołane na jej członka.
Następnie w 1969 roku, przy udziale PTP zostało powołane trzyletnie Studium Pielęgniarstwa funkcjonujące przy Akademii Medycznej w Lublinie, które w 1972 roku przekształciło się w Wydział Pielęgniarstwa Akademii Medycznej w Lublinie. Było ono wówczas jedynym w Europie miejscem kształcenia akademickiego pielęgniarek.
W 1973 PTP opublikowało „Zasad etyki zawodowej pielęgniarki i położnej”. Było to pierwsze w Polsce opracowanie tego typu. Na mocy MZiOS od 1984 roku zasady te stały się obowiązujące w zawodzie pielęgniarki i położnej.
W 1979 Zarząd Główny Polskiego Towarzystwa Pielęgniarskiego zwrócił się z postulatem do Ministerstwa Zdrowia i Opieki Społecznej o utworzenie Departamentu Pielęgniarstwa. W tym samym roku PTP wraz z MZiOS i Związkiem Socjalistycznej Młodzieży Polskiej przeprowadziło turniej: Złoty Czepek Pielęgniarski. 
W 1981 roku został powołany samodzielny Wydział Pielęgniarstwa w Ministerstwie Zdrowia i Opieki Społecznej.
W 1988 roku PTP zostało przyjęte w poczet członków Zrzeszenia Polskich Towarzystw Medycznych.
Natomiast w 1989 roku Zarząd Główny Polskiego Towarzystwa Pielęgniarek zatwierdził Hymn Pielęgniarek. W tym samym roku Urszula Krzyżanowska-Łagowska zajęła się opracowaniem projektu ustawy o samorządzie pielęgniarek i położnych a posłanka Krystyna Ejsmont przyczyniła się do podjęcia przez Sejm dyskusji nad nim. Ustawa o Samorządzie Pielęgniarek i Położnych została zatwierdzona przez Sejm 19 kwietnia 1991 roku.
W 1992 roku Zarząd Główny Towarzystwa powołał Komisje Problemowe.
W 1993 roku odbył się w Busku-Zdroju I Kongres Pielęgniarek i Położnych. W tym samym roku PTP zaczęło wydawać Zeszyty Naukowe pt. „Problemy Pielęgniarstwa”. 
Podczas Walnego Zjazdu PTP w 1993 roku został zmieniony statut i status zrzeszenia. Od tamtego czasu organizacja funkcjonuje jako Towarzystwo Naukowe. Powołane też zostały: Rada Naukowa i organ opiniodawczo-doradczy ZG PTP.
Na przełomie 1995 i 1996 roku przedstawiciele Zarządu Głównego Towarzystwa brali udział w pracach nad: Ustawą o Zawodach Pielęgniarki i Położnej oraz Kodeksem Etyki Polskiej Pielęgniarki i Położnej (Ustawa z dn. 5 lipca 1996 ()). Uczestniczyli oni również w opracowywaniu nowelizacji tej Ustawy w latach 1998, 2000 i 2002.
W 1994 roku w Londynie odbyły się uroczystości stulecia Międzynarodowej Rady Pielęgniarek, gdzie Polskę reprezentowało 14 osób z Polskiego Towarzystwa Pielęgniarskiego.
Natomiast w 2002 roku po raz kolejny Walny Zjazd PTP dokonał zmiany statutu.
Podczas Zjazdu Delegatów w Łodzi w 2005 roku podjęto decyzję o przekształceniu PTP w organizację pożytku publicznego. Jako organizacja pożytku publicznego PTP funkcjonuje od 2006 roku.
Struktura PTP.
W skład Polskiego Towarzystwa Pielęgniarskiego wchodzą:
Najwyższą władzę pełni Krajowy Zjazd Delegatów, który odbywa się co 4 lata. Ostatni miał miejsce w Łodzi w listopadzie 2013 roku. W skład PTP wchodzi 16 oddziałów terenowych. Obecnie przewodniczącą organizacji jest Grażyna Wójcik.
PTP jest członkiem:

</doc>
<doc id="1157239" url="https://pl.wikipedia.org/wiki?curid=1157239" title="Polskie Stowarzyszenie Pielęgniarek Zawodowych">
Polskie Stowarzyszenie Pielęgniarek Zawodowych

Polskie Stowarzyszenie Pielęgniarek Zawodowych – pierwsza polska organizacja zawodowa pielęgniarek działająca w latach 1925–1957.
Historia.
W 1924 roku z inicjatywy Helen Bridge i pierwszych absolwentek szkół pielęgniarskich rozpoczęły się działania zmierzające do powstania PSPZ. Stowarzyszenie oficjalnie zaczęło funkcjonować od 3 kwietnia 1925 roku. Pełniło ono funkcję związku zawodowego i stowarzyszenia. Zajmowało się ustalaniem wymagań dla przyszłych pielęgniarek, opracowywaniem ustaw, dokształcaniem, pilnowaniem poziomu etycznego tej grupy zawodowej oraz podnoszeniem rangi wykonywanego zawodu.
W 1925 roku odbył się I Zjazd PSPZ, na którym został powołany Zarząd oraz zatwierdzony statut i regulamin. Na przewodnicząca wybrano Zofię Komorską-Barnet.
W sierpniu 1925 roku w Helsinkach odbył się Kongres Międzynarodowej Rady Pielęgniarek, na którym przyjęto PSPZ w poczet jej członków.
W 1926 roku miał miejsce II Zjazd PSPZ. Na przewodniczącą wybrano wówczas Helenę Nagórską. W zjeździe uczestniczyły również absolwentki nowo powstałej szkoły pielęgniarskiej na Czystem w Warszawie.
W 1931 roku PSPZ i Referat Pielęgniarstwa MSW zorganizowały pierwszy doskonalący kurs pielęgniarstwa.
Natomiast w lutym 1935 roku Sejm zatwierdził Ustawę o pielęgniarstwie (), która obowiązywała do 1996 roku. Prace nad nią prowadzono od 1928 roku, a brały w nich udział: Maria Babicka-Zachertowa, Helena Nagórska, Zofia Zawadzka-Leśniewska i dr Czesław Wroczyński.
W 1938 PSPZ przyczyniło się do wydania pierwszych podręczników dotyczących pielęgniarstwa:
Opublikowano także artykuły takie jak: wskazówki dotyczące pracy pielęgniarki społecznej, szkolnictwa pielęgniarskiego i rozwoju nowoczesnego pielęgniarstwa.
W 1938 roku na Zjeździe PSPZ zatwierdzono nowy statut. Zawierał on zapis umożliwiający tworzenie kół terenowych.
W tym samym roku absolwentkom pielęgniarstwa, które ukończyły szkoły umieszczone w wykazie zakładów naukowych przyznano prawo głosowania w wyborach do Senatu. Gest ten uczyniono w uznaniu dla wiedzy i postaw obywatelskich pielęgniarek. Szkoły, które znalazły się w wykazie to:
W latach 1939–1945 zawieszono działalność Polskiego Stowarzyszenia Pielęgniarek Zawodowych.
Podczas II wojny światowej pielęgniarki pomagały powstańcom, ludności cywilnej i współwięźniom obozów koncentracyjnych. Podczas działań wojennych poległo ok. 6000 pielęgniarek (30%).
Po wojnie władze uznały, że powołanie Związku Zawodowego Pracowników Służby Zdrowia (ZZ PSZ) jest wystarczające dla reprezentacji tej grupy zawodowej i ponowne utworzenie PSPZ uznały za zbędne.
W 1956 roku z powodu zmian politycznych podjęto kolejne próby utworzenia PSPZ. W rezultacie powstało Polskie Towarzystwo Pielęgniarskie (PTP), które kontynuowało idee Polskiego Stowarzyszenia Pielęgniarek Zawodowych.

</doc>
<doc id="1157241" url="https://pl.wikipedia.org/wiki?curid=1157241" title="Funkcjonał zdegenerowany">
Funkcjonał zdegenerowany



</doc>
<doc id="1157242" url="https://pl.wikipedia.org/wiki?curid=1157242" title="Niezdegenerowany funkcjonał dwuliniowy">
Niezdegenerowany funkcjonał dwuliniowy



</doc>
<doc id="1157255" url="https://pl.wikipedia.org/wiki?curid=1157255" title="Tomasz Hudziec">
Tomasz Hudziec

Tomasz Hudziec (ur. 3 grudnia 1965 we Wrocławiu) – polski aktor.
Studiował na Wydziale Lalkarskim PWST we Wrocławiu (1985-1987), ale studiów nie ukończył.
W latach 1987-1988 występował w Teatrze Współczesnym we Wrocławiu.

</doc>
<doc id="1157256" url="https://pl.wikipedia.org/wiki?curid=1157256" title="Nad rzeką której nie ma">
Nad rzeką której nie ma



</doc>
<doc id="1157262" url="https://pl.wikipedia.org/wiki?curid=1157262" title="Bitwa o Kos">
Bitwa o Kos

Bitwa o wyspę Kos – krótkotrwałe działania wojenne na wyspie Kos pomiędzy siłami włosko-brytyjskimi a niemieckimi na przełomie września i października 1943 roku, będące częścią większej bitwy o Dodekanez.
Geneza.
Po ogłoszeniu przez faszystowskie Włochy zawieszenia broni, a następnie kapitulacji na początku września 1943, część okupacyjnych wojsk niemieckich z Bałkanów zostało skierowanych do zajęcia obszarów włoskich. W tym samym czasie Winston Churchill, zachęcony udanymi lądowaniami aliantów na Sycylii i południowej części Półwyspu Apenińskiego, nakazał przygotowywanie planu zajęcia greckich wysp Dodekanezu. Zamierzał je wykorzystać jako bazy wypadowe brytyjskiej floty wojennej i lotnictwa do atakowania Niemców na Bałkanach, a być może w przyszłości też do inwazji na Państwo Greckie. W grę wchodziło ponadto możliwe przyciągnięcie na stronę aliantów dotychczas neutralnej Turcji. Już od dłuższego czasu obie strony konfliktu próbowały wciągnąć ją w sojusz, ale Turcja była niezdecydowana. W latach 1942-1943 szala sympatii Turków zaczęła przechylać się w stronę sojuszu alianckiego, toteż prośby Brytyjczyków nasiliły się. Hamowały ją jednak szybkie postępy wojsk niemieckich na Wschodzie, a zwłaszcza zajęcie Bałkanów przez siły Osi oraz silne sympatie proniemieckie w kraju. Turcja bała się także uzależnienia od Związku Radzieckiego. W razie ataku na Dodekanez Niemcy musieli więc zażarcie bronić tego rejonu, żeby skutecznie odciągnąć Turcję od pomysłu przyłączenia się do aliantów. 
Zajęcie przez Niemców wyspy Rodos.
8 września 1943 roku do okupacyjnych oddziałów włoskich dotarły oficjalne wiadomości o kapitulacji Włoch. Zaskoczeni żołnierze albo mieli zamiar przyłączyć się do aliantów, albo wrócić do domów. Jednak niemieckie dowództwo od dłuższego czasu było przygotowane na taki rozwój sytuacji, dlatego już wcześniej zaczęło umacniać własne siły w Grecji, a nad granicę bułgarsko-turecką wysłało kilka dywizji. Wojska te wchodziły w skład Grupy Armii E dowodzonej przez gen. Alexandra Löhra.
Tymczasem już 8 września poddał się aliantom włoski garnizon na wyspie Kastelorizo. Następnego dnia brytyjscy spadochroniarze wylądowali na Rodos. Ich zadaniem było przekonanie włoskiego admirała Inigo Campioniego do przejścia na stronę aliantów. Jednakże Włochów zaatakowały silne oddziały niemieckie, w wyniku czego skapitulowali już po 2 dniach.
Lądowanie wojsk brytyjskich na Kos.
13 września lotniska na Rodos zbombardowało ok. 40 amerykańskich bombowców B-24 Liberator, skutecznie osłabiając niemieckie lotnictwo w tym rejonie. W tym czasie na kilku wyspach, w tym głównie Kos i Leros, wylądowały pierwsze oddziały brytyjskie. Zajęły one wspólnie z Włochami pozycje obronne na wyspach, licząc nawet na możliwość odzyskania Rodos. 14 września na lotnisku na Kos wylądowało kilka brytyjskich samolotów. W nocy z 14 na 15 września zrzucono na wyspę 120 brytyjskich spadochroniarzy z 11 batalionu spadochronowego. Od rana 15 września 2 myśliwce Supermarine Spitfire osłaniały z powietrza dostawy zaopatrzenia i uzupełnień na Kos. Ostatecznie lądowe siły brytyjskie na Kos składały się z 1 batalionu lekkiej piechoty Durham, 120 żołnierzy z kompanii A 11 batalionu spadochronowego, pewnej liczby ludzi ze Special Boat Service (SBS) i dwóch wydzielonych oddziałów pułku RAF z Palestyny z działami przeciwlotniczymi. Łącznie liczyły one ok. 1,6 tys. żołnierzy. Liczebność wojsk włoskich wynosiła ok. 3,5 tys. żołnierzy.
Działania wojsk niemieckich.
17 września niemieckie lotnictwo przeprowadziło silne bombardowanie wyspy, kontynuując je przez kilka następnych dni. Myśliwce brytyjskie poniosły duże straty. 1 października alianci zaobserwowali koncentrację okrętów w portach Krety, w tym 7 okrętów transportowych i 3 niszczycieli, które następnie wypłynęły w kierunku południowo-wschodnim. W tej sytuacji na wyspę Kos przerzucono jeszcze kilkoma samolotami transportowymi więcej zaopatrzenia. Rankiem 3 października Niemcy rozpoczęli lądowanie na wyspie, głównie w rejonie Marmari i Tingachi na północy Kos oraz w Zatoce Camare w części południowo-zachodniej. Na południe i zachód od miejscowości Andimachia zostali zrzuceni spadochroniarze. W skład sił inwazyjnych wchodziła Grupa Bojowa z 22 Dywizji Piechoty z Krety wraz z lekkimi działami i samochodami pancernymi oraz oddziały specjalne brandenburczyków (1 kompania amfibijna i 15 kompania spadochronowa). Na ich czele stał gen. Friedrich-Wilhelm Müller. Lądowanie wspierały bombowce nurkujące Junkers Ju 87. W godzinach popołudniowych w centrum wyspy wylądowały nieduże grupy brandenburczyków. Do wieczora wojska niemieckie zajęły Antimachię. Dowództwo alianckie uznało sytuację za krytyczną. Wkrótce miasto i port Kos musiały opuścić wojska brytyjsko-włoskie. Natarcie niemieckie zredukowało obszar zajmowany przez nie do niewielkiego terenu w rejonie miasta Kos. Do 3 października siły niemieckie zostały powiększone do ok. 4 tys. żołnierzy. W tej sytuacji opór obrońców wyspy zanikł rano 4 października. Do niewoli dostało się ok. 1,4 tys. Brytyjczyków i ponad 3,1 tys. Włochów. Części brytyjskich żołnierzy udało się uciec na pobliskie wyspy, skąd zostali ewakuowani nocą przez oddziały Special Boat Squadron. Dowódca włoskiego garnizonu płk Felice Leggio wraz z ok. 100 jego oficerów na mocy rozkazu Adolfa Hitlera zostali rozstrzelani przez Niemców i pochowani w masowym grobie. Straty niemieckie wyniosły jedynie 15 zabitych i ok. 70 rannych.
Zakończenie.
Zajęcie wyspy Kos przez Niemców miało bardzo negatywne konsekwencje dla aliantów w całej kampanii o Dodekanez. Brytyjczycy utracili bliską osłonę powietrzną i ich samoloty były odtąd zmuszone wykonywać długie loty nad wyspy, podczas gdy siły niemieckie zwiększyły swoją presję. W wyniku tego miesiąc później Niemcy zdobyli wyspę Leros, a do końca listopada wszystkie wyspy Dodekanezu.

</doc>
<doc id="1157267" url="https://pl.wikipedia.org/wiki?curid=1157267" title="She (album)">
She (album)



</doc>
<doc id="1157272" url="https://pl.wikipedia.org/wiki?curid=1157272" title="JScience">
JScience

JScience to biblioteka dla języka Java oferująca zestaw klas stworzonych na potrzeby obliczeń naukowych. Ma ona za zadanie zapewnienie jednolitej architektury, która może być wykorzystana przy wykonywaniu obliczeń związanych z fizyką, matematyką, biologią czy ekonomią.
Biblioteka jest rozpowszechniana na zasadach licencji BSD.
Każdy może uczestniczyć w rozwoju JSiecence, ale nowo tworzone komponenty muszą być zintegrowane z istniejącymi klasami. Przykładowo nowy moduł do zastosowań w astronomii musi korzystać z klas modułu "measures" do wyznaczania odległości pomiędzy obiektami.
Charakterystyka.
Biblioteka wykorzystuje mechanizm parametryzacji klas wprowadzony w wydaniu 5.0 języka Java.
W wersji 4.3 dostępne są następujące moduły:
Physics:units and measures – implementacja standardu JSR-275 (pakiet javax.measure.*) – została przeniesiona z biblioteki JScience do biblioteki standardowej.

</doc>
<doc id="1157274" url="https://pl.wikipedia.org/wiki?curid=1157274" title="Orzeszkowo (przystanek kolejowy)">
Orzeszkowo (przystanek kolejowy)

Orzeszkowo – przystanek kolejowy we wsi Orzeszkowo, w gminie Hajnówka, w województwie podlaskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1157275" url="https://pl.wikipedia.org/wiki?curid=1157275" title="Świsłocz">
Świsłocz

 

</doc>
<doc id="1157276" url="https://pl.wikipedia.org/wiki?curid=1157276" title="Świsłocz (Białoruś)">
Świsłocz (Białoruś)



</doc>
<doc id="1157277" url="https://pl.wikipedia.org/wiki?curid=1157277" title="Państwo Machabeuszy">
Państwo Machabeuszy

Państwo Machabeuszy powstało w roku 142 p.n.e., gdy Demetriusz II Nikator przyznał Judzie niezależność. Uzyskanie autonomii terytorialnej było wynikiem zwycięstwa żydowskiego powstania Machabeuszów (lata 167-160 p.n.e.).
Historia.
W 152 p.n.e. Syria została zagrożona przez przymierze Rzymu i Sparty, które było wymierzone przeciwko Syrii. Seleukidzki władca Demetriusz II Nikator zawarł porozumienie z Machabeuszami. W 152 p.n.e. Żydzi otrzymali od Seleucydów w Judei znaczne przywileje. Demetriusz uznał Jonatana Machabeusza za swojego sojusznika i udzielił zgody na stworzenie żydowskiej armii w Judei. Judea stała się lennikiem Syrii. Jonatan Machabeusz był jednocześnie arcykapłanem. Funkcje te sprawowała do roku 37 p.n.e. dynastia Machabeuszy (Hasmoneuszy):

</doc>
<doc id="1157283" url="https://pl.wikipedia.org/wiki?curid=1157283" title="Franciszek Szembek (zm. 1693)">
Franciszek Szembek (zm. 1693)

Franciszek Szembek herbu Szembek (ur. ok. 1625 w Słupowie, zm. 1693) – poseł na sejm, burgrabia krakowski (od 1655), pisarz ziemski krakowski od 1663, kasztelan krakowski (1685), starosta biecki w latach 1667-1681, kasztelan sanocki (od 1685) i kasztelan kamieniecki od 1688. Ojciec dwóch prymasów Polski: Stanisława Szembeka (1650-1721) i Krzysztofa Antoniego Szembeka (1667-1748).
Życiorys.
Urodził się w wielkopolskiej wsi Słupowo (obecnie Siemianice) w rodzinie Stanisława Szembeka i Anny Amendzianki
Studiował na Uniwersytecie w Ingolstadt w 1644 roku.
Poseł sejmiku proszowickiego na sejm 1667 roku. W 1667 był sędzią kapturowym powiatu bieckiego województwa krakowskiego. Był elektorem Michała Korybuta Wiśniowieckiego w 1669 z województwa krakowskiego. Jako poseł na sejm konwokacyjny 1674 roku z województwa krakowskiego był członkiem konfederacji generalnej zawiązanej 15 stycznia 1674 roku na tym sejmie.
Był również fundatorem kościoła w Zielenicach, oraz właścicielem domu w Proszowicach.
Ożeniony z Zofią Pieniążek (zm. 1671) miał z nią ośmioro dzieci, potomstwem z tego związku byli między innymi Stanisław Szembek, Przecław Stefan Szembek kasztelan wojnicki, Michał Szembek i Antoni Szembek oraz Teresa Szembekówna imię zakonne Franciszka wizytka. Po śmierci pierwszej żony ożeniony powtórnie z Anną Rupniewską (zm. 1706), która dzięki poparciu rodziny Szembeków skutecznie walczyła o spadek po swoim bracie z jego żoną Agnieszką Machówną, ostatecznie skazaną i ściętą z wyroku sądowego. Z drugiego małżeństwa Franciszek miał pięciu synów, byli to Jan Sebastian Szembek, Ludwik Szembek ksiądz kanonik krakowski i warmiński, opat jędrzejowski, sekretarz wielki koronny, Franciszek Szembek chorąży nadworny koronny, Krzysztof Jan Szembek i Aleksander Kazimierz Szembek stolnik koronny 1712, wojewoda sieradzki 1729, starosta biecki, kowelski i radomski.
Franciszek Szembek był ojcem czterech biskupów, z których dwóch doszło do godności prymasowskiej. Fundator kościoła w Zielenicach tutaj też znajduje się płyta nagrobna Franciszka Szembeka ufundowana przez synów.

</doc>
<doc id="1157284" url="https://pl.wikipedia.org/wiki?curid=1157284" title="Herb Izbicy Kujawskiej">
Herb Izbicy Kujawskiej

Herb Izbicy Kujawskiej – jeden z symboli miasta Izbica Kujawska i gminy Izbica Kujawska w postaci herbu, ustanowiony w 1994 z okazji 600-lecia praw miejskich.
Wygląd i symbolika.
Herb przedstawia w czerwonej tarczy herbowej czarny krzyż łaciński na zielonym wzgórzu i nawiązuje do najstarszego godła znanego z pieczęci miejskiej z 1534.

</doc>
<doc id="1157285" url="https://pl.wikipedia.org/wiki?curid=1157285" title="Rumian polny">
Rumian polny

Rumian polny ("Anthemis arvensis" L.) – gatunek rośliny z rodziny astrowatych. 
Rozmieszczenie geograficzne.
Rodzimy obszar jego zasięgu obejmuje niemal całą Europę, Afrykę Północną (Algieria, Tunezja), wyspy Kanaryjskie, Azję Zachodnią, Kaukaz i Arabię Saudyjską. Rozprzestrzenił się jako gatunek zawleczony lub uciekinier z upraw również na Azorach, w Australii, Nowej Zelandii i Ameryce Północnej. W Polsce jest pospolitym na całym obszarze archeofitem.
Biologia i ekologia.
Roślina jednoroczna (zarówno ozima, jak i jara). Siedlisko: miejsca ruderalne, przydroża. W uprawach rolnych jest chwastem, licznie występuje na ścierniskach, preferuje uprawy ozimego żyta. Preferuje gleby lekkie, kwaśne i bogate w azot, jest rośliną wskaźnikową gleb ubogich w wapń. W klasyfikacji zbiorowisk roślinnych gatunek charakterystyczny dla rzędu "Centauretalia cyanii". Liczba chromosomów 2n = 18.
Zmienność.
Tworzy mieszańce z rumianem psim i rumianem żółtym. Gatunek zróżnicowany na cztery podgatunki:
W kulturze.
Dawnym Słowianom jego kwiaty służyły do odczyniania wróżb dotyczących zdrowia i szczęścia poszczególnych domowników.

</doc>
<doc id="1157287" url="https://pl.wikipedia.org/wiki?curid=1157287" title="Anthemis arvensis">
Anthemis arvensis



</doc>
<doc id="1157292" url="https://pl.wikipedia.org/wiki?curid=1157292" title="Starożytny Izrael w okresie rzymskim">
Starożytny Izrael w okresie rzymskim

Starożytny Izrael pod panowaniem Rzymu przebywał w okresie od 63 p.n.e. do 395 n.e.
Historia.
W 63 p.n.e. do Judei (od strony Syrii) wkroczył rzymski legion pod wodzą Pompejusza. Zwolennicy arcykapłana Jana Hirkana II bez walki poddali Jerozolimę. Państwo Machabeuszy przestało istnieć, a Judea znalazła się w strefie bezpośrednich wpływów imperium rzymskiego.
Prokonsul Syrii, Aulus Gabinius włączył państwo Machabeuszy do Galilei, pomniejszył obszar prowincji Judei (połączona Judea z Samarią i z 5 mniejszymi dystryktami) i podporządkował swojej kontroli prefekta Syrii. Pomimo to, Żydzi otrzymali dużą wolność w sprawach wewnętrznych w Judei.
Kolejni władcy Judei
Zaraz po śmierci Heroda Wielkiego wybuchło w Judei żydowskie powstanie (tzw. wojna Warusa), które zostało krwawo stłumione przez legiony rzymskie stacjonujące w Syrii. W 6 roku oficjalnie wcielono Judeę i Samarię w skład rzymskiej prowincji Syrii. Przedstawiciel cesarski w Judei nosił miano prefekta i miał swoją siedzibę w Cezarei. Prawdopodobnie 7 kwietnia 30 lub 3 kwietnia 33 roku w Jerozolimie ukrzyżowano Jezusa Chrystusa, którego chrześcijanie uważają za Zbawiciela i Syna Bożego. Za Tyberiusza Juliusza Aleksandra w Judei nasiliło swoją działalność żydowskie stronnictwo Zelotów. W 66 roku wybuchło powstanie żydowskie, które skończyło się zdobyciem Jerozolimy i zniszczeniem Świątyni przez Rzymian w 70 roku oraz upadkiem twierdzy Masady w 73/74. Za Trajana, Hadriana, Antoninusa Piusa, w 197 i w 351-352 w Palestynie wybuchły kolejne powstania żydowskie. Były jednak na ogół szybko tłumione.

</doc>
<doc id="1157295" url="https://pl.wikipedia.org/wiki?curid=1157295" title="Antoni Sujkowski">
Antoni Sujkowski

Antoni Sujkowski (ur. 21 maja 1867 w Zakroczymiu, zm. 12 grudnia 1941 w Warszawie) – polski geograf, polityk, minister, autor monografii "Geografia ziem dawnej Polski" (1918).
Życiorys.
Ukończył Gimnazjum Gubernialne w Płocku, a następnie Wydział Matematyczno-Fizyczny uniwersytetu w Kijowie. Początkowo pracował w przemyśle. W latach 1906–1907 był pierwszym dyrektorem Kaliskiej Szkoły Handlowej. Od 1907 do sierpnia 1916 był dyrektorem Szkoły Handlowej Zgromadzenia Kupców w Będzinie (obecnie I LO im. M. Kopernika). Członek kierownictwa Zjednoczenia Stronnictw Niepodległościowych z ramienia Związku Państwowości Polskiej w 1915 roku. Członek Centralnego Komitetu Narodowego w Warszawie (XI 1916 – V 1917). Po odzyskaniu przez Polskę niepodległości objął stanowisko naczelnika wydziału w Głównym Urzędzie Statystycznym. 
Podczas pierwszego powstania śląskiego wchodził w skład Komitetu Pomocy dla Górnoślązaków. Na konferencji pokojowej w Paryżu w 1919 był ekspertem delegacji polskiej zajmującym się zagadnieniami geograficznymi i etnograficznymi. 
Od 7 lipca 1926 do 30 września 1926 piastował urząd Ministra Wyznań Religijnych i Oświecenia Publicznego w rządach Kazimierza Bartla. 
Naukowo zajmował się zagadnieniami geografii i statystyki. W 1918 opracował pracę "Geografia ziem dawnej Polski". Od 1919 wykładał geografię ekonomiczną w Wyższej Szkole Handlowej, a w Szkole Głównej Handlowej także geografię polityczną. Od 1925 do 1940 był członkiem Senatu uczelnianego. W latach 1929–1931 pełnił funkcję rektora Wyższej Szkoły Handlowej, a do 1933 był prorektorem tej uczelni.
Podczas okupacji hitlerowskiej wykładał w konspiracyjnej SGH. 
Był mężem Heleny Sujkowskiej, ojcem Bogusława Sujkowskiego i Zbigniewa Leliwy-Sujkowskiego.
Pochowany na cmentarzu Powązkowskim (kwatera 343-1-5).

</doc>
<doc id="1157296" url="https://pl.wikipedia.org/wiki?curid=1157296" title="Jad Mordechaj">
Jad Mordechaj

Jad Mordechaj (hebr. יד מרדכי; pol. "Pamięć Mordechaja") – kibuc położony w samorządzie regionu Chof Aszkelon, w Dystrykcie Południowym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony w południowej części równiny przy mieście Aszkelon na nadmorskiej równinie w północno-zachodniej części pustyni Negew. Na południe od kibucu znajduje się wadi rzeki Oblique.
W otoczeniu Jad Mordechaj znajdują się moszawy Netiw ha-Asara i Mawki’im, oraz kibuce Karmijja, Gewaram, Or ha-Ner i Erez.
Historia.
Grupa założycielska kibucu składała się z żydowskich imigrantów z Polski. Byli to w większości członkowie organizacji młodzieżowej Ha-Szomer Ha-Cair, którzy przybyli oni do Mandatu Palestyny w latach 1933-1936. Po przejściu szkolenia, w 1936 założyli kibuc Mitzpe Yam położony przy mieście Netanja. Powierzchnia przydzielona kibucowi była bardzo mała i wynosiła 14 ha. Nie pozwalała ona na swobodny rozwój osady, umożliwiła jednak rozpoczęcie upraw warzyw i założenie pasieki. Mieszkańcy kibucu pracowali w okolicznych sadach owocowych, przy budowie dróg i w różnych miejscach pracy w Netanji. W 1943 grupa założycielska otrzymała propozycję założenia nowego kibucu, który miał się znajdować w odległości około 10 km na południe od miasta Aszkelon. Pod jego założenie przeznaczono dużo większą powierzchnię ziemi, co było dużą zachętą dla osadników.
W grudniu 1943 założony został kibuc Jad Mordechaj, nazwany na cześć Mordechaja Anielewicza, bohatera powstania w getcie warszawskim. Podczas wojny o niepodległość w dniu 19 maja 1948 kibuc został zaatakowany przez kolumnę wojsk egipskich. Doszło wówczas do bitwy o Jad Mordechaj, podczas której garstka obrońców przez sześć dni powstrzymywała przeważające siły egipskie wspierane przez artylerię, czołgi i lotnictwo. Czas ten był niezwykle ważny dla żydowskiego państwa, ponieważ umożliwił przygotowanie obrony Tel Awiwu. Wczesnym rankiem 24 maja obrońcy wycofali się do pobliskiego kibucu Gewaram. Straty po stronie żydowskiej wyniosły 26 zabitych i 49 rannych. Natomiast Egipcjanie stracili około 300-400 zabitych i rannych. Kibuc został całkowicie zniszczony. Siły Obronne Izraela odbiły kibuc 5 listopada 1948. Po wojnie został on odbudowany przez grupę imigrantów z Bułgarii i Urugwaju.
Wybuch intifady Al-Aksa w 2000 przyniósł początek ostrzału rakietami Kassam. Okoliczne uprawy rolnicze i sady znajdują się w nieustannym zagrożeniu zniszczeniem przez ostrzał rakietowy lub moździerzowy z pobliskiej Strefy Gazy.
Demografia.
Liczba mieszkańców Jad Mordechaj:
Edukacja.
W kibucu znajduje się regionalna szkoła podstawowa "Hofim", oraz roczna szkoła kibucowa.
Kultura i sport.
W kibucu znajdują się dwa muzea:
W kibucu znajduje się ośrodek kultury i sportu. Jest tutaj boisko do piłki nożnej oraz basen kąpielowy.
Gospodarka.
Gospodarka kibucu opiera się intensywnym rolnictwie, hodowli drobiu, produkcji nabiału, sadownictwie i turystyce.
Swoją siedzibę ma tutaj przedsiębiorstwo "Yad-Mordechai Strauss Apiary Ltd.", które jest największym dostawcą produktów z miodu w Izraelu. Produkuje ono 66% krajowego miodu. Firma "Yad Mordechai Enterpreneneur" produkuje części wyposażenia rolniczego, natomiast firma "Eldar" produkuje silniki elektryczne.
Komunikacja.
Z kibucu w kierunku wschodnim wychodzi lokalna droga, która dociera do drogi ekspresowej nr 4 (Erez–Kefar Rosz ha-Nikra). Około 100 metrów na północny wschód od tego miejsca jest skrzyżowanie drogi ekspresowej nr 4 z drogą ekspresową nr 34 (Jad Mordechaj-Netiwot).

</doc>
<doc id="1157297" url="https://pl.wikipedia.org/wiki?curid=1157297" title="Komonicznik">
Komonicznik



</doc>
<doc id="1157298" url="https://pl.wikipedia.org/wiki?curid=1157298" title="Tetragonolobus">
Tetragonolobus



</doc>
<doc id="1157301" url="https://pl.wikipedia.org/wiki?curid=1157301" title="Wrexham AFC">
Wrexham AFC



</doc>
<doc id="1157303" url="https://pl.wikipedia.org/wiki?curid=1157303" title="Bitwa pod Horką">
Bitwa pod Horką

Bitwa pod Horką – starcie husycko-śląskie, które miało miejsce 3 stycznia 1431.
W grudniu 1430 roku husyci rozpoczęli zorganizowane działania wojenne na terenie Milska. Uderzenie nastąpiło z dwóch kierunków, pierwsze bezpośrednio z Czech z rejonu Bogatyni, oraz drugie ze Śląska. Husyckie oddziały stacjonujące w Niemczy i Otmuchowie w grudniu rozpoczęły marsz w kierunku Bolkowa i Złotoryi. 25 grudnia 1430 roku połączyły się z posiłkami, które od strony Kamiennej Góry przyprowadził Prokop Wielki. Wkrótce husyci w rejonie między Lwówkiem Śląskim a Bolesławcem przekroczyli Bóbr a dalej posuwając się w kierunku Łużyc Nysę Łużycką w rejonie Pieńska. W ślad za husytami podążały oddziały śląskie wystawione przez miasta śląskie: Świdnicę, Jawor, Lwówek Śląski oraz Bolesławiec. Już na terenie Górnych Łużyc siły śląskie zostały wzmocnione hufcem zbrojnym właściciela zamku Gryf, Gotshe Schaffa. 
3 stycznia 1431 roku idący od strony Zgorzelca Ślązacy starli się z siłami husyckimi pod miejscowością Horka. Literatura nie podaje wyniku bitwy, wiadomo jedynie że podczas walk pod Horką ranny został dowodzący siłami świdnicko-jaworskimi Heinz Stosch. Jak możemy się domyślać, wynik walki był pomyślny dla Czechów, gdyż po połączeniu się w mieście Reichenbach z oddziałami idącymi bezpośrednio od strony Czech, Prokop Wielki rozpoczął systematyczne łupienie okolic Budziszyna. 

</doc>
<doc id="1157304" url="https://pl.wikipedia.org/wiki?curid=1157304" title="Orzacha">
Orzacha

Orzacha ("Arachis" L.) – rodzaj roślin należący do rodziny bobowatych. Obejmuje 82 gatunki występujące w tropikalnej części Ameryki Południowej. Ważną rośliną użytkową jest orzacha podziemna "Arachis hypogaea", uprawiana dla jadalnych nasion zwanych „orzeszkami ziemnymi”. Gatunek ten jest szeroko rozprzestrzeniony na świecie. W Polsce zarejestrowany został jako przejściowo dziczejący efemerofit.
Systematyka.
"Arachidna" Boehmer in C. G. Ludwig, "Mundubi" Adans.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Dalbergieae".

</doc>
<doc id="1157309" url="https://pl.wikipedia.org/wiki?curid=1157309" title="Lista bizantyńskich książąt Neapolu">
Lista bizantyńskich książąt Neapolu



</doc>
<doc id="1157310" url="https://pl.wikipedia.org/wiki?curid=1157310" title="Siepietnica (przystanek kolejowy)">
Siepietnica (przystanek kolejowy)

Siepietnica – przystanek kolejowy w Siepietnicy, w województwie podkarpackim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1157318" url="https://pl.wikipedia.org/wiki?curid=1157318" title="Muzeum Beyt ha-Totchan">
Muzeum Beyt ha-Totchan

Muzeum Beyt ha-Totchan (hebr. ב'ת התותחן) – muzeum wojskowe w północnym Izraelu, w mieście Zichron Ja’akow, poświęcone artylerii Sił Obronnych Izraela. Muzeum to jest też pomnikiem upamiętniającym artylerzystów poległych w konfliktach zbrojnych. 
Założone zostało przez byłych artylerzystów, przez organizację "Yad Hatothanim" powstałą w 1948 i eksponuje zarówno sprzęt wojskowy, jak i amunicję, dostępna jest też biblioteka. Wystawa obejmuje także eksponaty wystawione na wolnym powietrzu.

</doc>
<doc id="1157321" url="https://pl.wikipedia.org/wiki?curid=1157321" title="Beis Jaakow">
Beis Jaakow

Beis Jaakow (z hebr. "Dom Jakuba") – system szkół przeznaczonych dla dziewcząt pochodzących z ortodoksyjnych środowisk żydowskich; zwykle popołudniowych.
Historia.
Pierwsza szkoła Beis Jaakow powstała w Krakowie w 1917 roku z inicjatywy Sary Szenirer. Celem było szerzenie oświaty religijnej wśród kobiet pozbawionych dotychczas zorganizowanej edukacji. Szenirer uzyskała poparcie kobiet ze znaczących domów ortodoksyjnych. Pierwszymi uczennicami były córki klientek Sary Szenirer, która przedtem była krawcową. W szkole wykładano przedmioty religijne (Tora, halacha) i uczono praktycznego przygotowania do życia. W niektórych szkołach z czasem wprowadzono przedmioty świeckie: język polski, historię i geografię. Ruch Beis Jaakow rozwijał się głównie dzięki pierwszym absolwentkom, a potem dzięki wsparciu ortodoksyjnych działaczy oświatowych. W 1927 roku – również w Krakowie – powstało seminarium dla nauczycielek szkół Beis Jaakow. Na jego otwarciu przemawiał poseł Aaron Lewin. Wykładowcy seminarium pochodzili z Niemiec i Szwajcarii – wszyscy mieli wykształcenie uniwersyteckie. W 1937 roku Beis Jaakow liczyła już 38 tysięcy uczennic w 250 szkołach na terenie Polski. Szkoły zyskały poparcie partii Agudat Israel oraz wpływowych osobistości: Mojżesza Deutschera, rabina Israela Meira Kagana, zwanego "Chofec Chaimem", rodu Alterów z Góry Kalwarii.
Po II wojnie światowej system szkół szybko rozwinął się w USA, Kanadzie i w Izraelu. Szkoły Beis Jaakow (od szkół podstawowych po seminaria) funkcjonują we wszystkich dużych gminach żydowskich na całym świecie.
Lokalizacja szkół.
Szkoły Beis Jaakow funkcjonują w miastach, gdzie znajdują się duże społeczności ortodoksyjnych żydów, jak Nowy Jork, Montreal, Miami, Chicago, Los Angeles, Baltimore, Denver, St. Louis, Toronto, Lakewood, Monsey, a także w wielu miastach Izraela. W Europie niektóre szkoły wzorują się na systemie Beis Jaakow, m.in. w Londynie, Manchesterze, Antwerpii czy Moskwie.

</doc>
<doc id="1157322" url="https://pl.wikipedia.org/wiki?curid=1157322" title="Port lotniczy Ad-Dammam">
Port lotniczy Ad-Dammam

Port lotniczy Ad-Dammam – Lotnisko króla Fahda, międzynarodowy port lotniczy położony w pobliżu miasta Ad-Dammam, w Arabii Saudyjskiej. Jest jednym z największych portów lotniczych w kraju i największym na świecie pod względem powierzchni (780 km²). W 2013 roku obsłużył 7 mln pasażerów. Nowy port lotniczy po bazie wojskowej został otwarty 28 listopada 1999 roku, a działania zostały przejęte od międzynarodowego lotniska w Dhahranie.

</doc>
<doc id="1157324" url="https://pl.wikipedia.org/wiki?curid=1157324" title="Algorytm Schoofa">
Algorytm Schoofa

Algorytm Schoofa – algorytm służący do obliczania liczby punktów na krzywej eliptycznej nad ciałem skończonym. Metoda ta została opublikowana w roku 1985 przez Rene Schoofa i była pierwszą efektywną (tzn. działającą w czasie wielomianowym) metodą rozwiązującą ten problem.
Działanie algorytmu opiera się na często stosowanej w algorytmach teorioliczbowych obserwacji, że aby obliczyć wartość jakiejś dużej liczby formula_1 wystarczy obliczyć ją modulo kilka „małych” liczb pierwszych. Ostateczny wynik można wtedy uzyskać, stosując konstruktywną wersję chińskiego twierdzenia o resztach.
Czas działania metody Schoofa w jej pierwotnej wersji wynosi formula_2 gdzie formula_3 jest wielkością ciała bazowego. Mimo że jest to czas wielomianowy, w praktyce wersja ta jest zbyt wolna, aby ją stosować w interesujących i ważnych z punktu widzenia praktycznego przypadkach. Udoskonalone wersje algorytmu działają w czasie formula_4 Rozwinięciem algorytmu Schoofa jest algorytm Schoofa-Elkiesa-Atkina („algorytm SEA”), działający jeszcze szybciej, bo w czasie formula_5
Algorytm Schoofa jest ważny z punktu widzenia teoretycznego, zaś jego udoskonalenia są nieodzowne w implementacji wielu innych algorytmów w teorii liczb i kryptografii, jak np. test pierwszości ECPP czy generowanie bezpiecznych kryptograficznie krzywych eliptycznych.

</doc>
<doc id="1157326" url="https://pl.wikipedia.org/wiki?curid=1157326" title="Bukowiec (Wyżyna Olkuska)">
Bukowiec (Wyżyna Olkuska)

Bukowiec - zalesione wzgórze o wysokości 401,6 m n.p.m. Znajduje się na Wyżynie Olkuskiej na północ od miejscowości Gorenice w województwie małopolskim.

</doc>
<doc id="1157328" url="https://pl.wikipedia.org/wiki?curid=1157328" title="Bioterroryzm">
Bioterroryzm

Bioterroryzm – rodzaj terroryzmu definiowany jako bezprawne, nielegalne użycie czynników biologicznych wobec ludzi z zamiarem wymuszenia jakiegoś działania lub zastraszenia rządu, ludności cywilnej, lub jakiejkolwiek jej części, dla osiągnięcia celów osobistych, politycznych, społecznych lub religijnych. Czynnikiem rażenia są mikroorganizmy, bakterie (riketsje), grzyby, toksyny, produkowane przez niektóre mikroorganizmy, a także trucizny roślinne. Często, wyżej wymienione środki, są dodatkowo modyfikowane, aby stanowiły jeszcze większe zagrożenie dla zdrowia i życia ludzi, zwierząt, a także roślin. Drobnoustroje chorobotwórcze mogą być przenoszone za pomocą pocisków rakietowych, bomb lotniczych, pojemników czy przesyłek listowych. Rozprzestrzenianiu się szkodliwych substancji sprzyjają także, wcześniej zarażeni, naturalni nosiciele – owady: pchły, pluskwy, wszy odzieżowe, muchy, komary oraz pajęczaki: kleszcze. Mogą one przenosić drobnoustroje bezpośrednio na ludzi, wodę bądź żywność. Bezobjawowi nosiciele danej choroby zakaźnej są w stanie łatwo przemieszczać się na duże odległości.
Słowo bioterroryzm w języku polskim jest współczesnym zapożyczeniem językowym.
Podział niebezpiecznych czynników biologicznych.
Naukowcy z Ośrodka Kontroli Chorób (Center for Disease Control – CDC) podzielili niebezpieczne czynniki biologiczne na 3 kategorie:
Zagrożenie bioterrorystyczne.
Ataki bioterrorystyczne są trudne do wykrycia, gdyż mikroorganizmy są łatwe do ukrycia i transportu, a już niewielka ich ilość jest groźna i skuteczna. Są to środki, które łatwo można rozpylić w miejscach publicznych: teatrze, metrze, hali sportowej. Nie jest problemem zanieczyszczenie wody w wodociągach czy produktów spożywczych w fabrykach. Łatwo rozpylić je także z wysokich budynków czy mostów. Jednocześnie kilkudniowy okres utajnienia pozwala oddalić się terroryście z miejsca przestępstwa. W związku z tym narasta problem „niewidoczności” potencjalnego przeciwnika, a do tego bioterroryzm wydaje się lepiej sprawdzać wśród mniejszych grup terrorystycznych, co także stanowi duży problem dla grup antyterrorystycznych walczących z tym zjawiskiem.
Rzadkie dotąd stosowanie broni biologicznej wynika z kilku przyczyn. Wielu potencjalnych bioterrorystów nie posiada wiedzy oraz możliwości technicznych niezbędnych do jej produkcji. Pewnym ograniczeniem jest zagrożenie dla samego atakującego, albowiem broń biologiczna jest bronią obosieczną. Od momentu „uwolnienia” zarazków nad atakowanym obszarem traci się nad nimi kontrolę i możliwość sterowania. Zarówno organizacje terrorystyczne, jak i rządy państw są niechętne stosowaniu czynników biologicznych, ponieważ są one nieprzewidywalne. Na skutek mutacji, cechy składające się na zjadliwość wirusów czy bakterii ulegają wzmocnieniu lub osłabieniu. Nowe właściwości patogenów mogą się diametralnie różnić od przewidzianych w chwili ataku. Poza tymi aspektami, ważny element stanowi moralna odraza wobec użycia broni biologicznej. Istnieje duże prawdopodobieństwo, że powodowane przez nią cierpienia oraz jej nie dające się ograniczyć działanie zniechęcają terrorystów do jej użycia. Skutki wykorzystania broni biologicznej mogłyby bowiem na zawsze zrazić społeczeństwo do sprawy, która była przyczyną ataku.
Historia.
Pierwszym znaczącym atakiem bioterroryzmu było, w 1984 roku, zatrucie salmonellą barów sałatkowych w The Dalles, w stanie Oregon. Autorem tego ataku była organizacja „Kult Rajneeshee”. W wyniku tego zbiorowego zatrucia zachorowało 751 osób. Dopiero po roku odkryto, że w ten sposób terroryści chcieli uniemożliwić udział w wyborach.
W 1991 roku FBI udaremniło zamach terrorystyczny zorganizowany przez Minnesota Patriots Council. Ugrupowanie to chciało wywołać szkody przez użycie rycyny w postaci aerozolu i kremu.
W latach 1998-2000 wiele skrajnie prawicowych organizacji wysyłało listy, rzekomo zawierając wąglika, do amerykańskich klinik, w których były przeprowadzane zabiegi aborcji.
Zagrożenie atakiem biologicznym ze strony terrorystów w Stanach Zjednoczonych wzrosło zdecydowanie po atakach na World Trade Center z 11 września 2001 roku. Amerykanie masowo zaczęli zaopatrywać się w antybiotyki, przewidując możliwość ataków z użyciem wąglika. Lęk ten nie był bezpodstawny, ponieważ na terenie New Jersey stwierdzono przypadki wysyłania listów skażonych przetrwalnikami wąglika. Wąglik spowodował 5 ofiar śmiertelnych, a co najmniej 17 osób zachorowało. Zostały zamknięte liczne skażone obiekty, w tym między innymi budynek Sądu Najwyższego, biura kongresu, urzędy pocztowe.

</doc>
<doc id="1157329" url="https://pl.wikipedia.org/wiki?curid=1157329" title="Sit członowaty">
Sit członowaty

Sit członowaty ("Juncus articulatus" L.) – gatunek z rośliny sitowatych. Zasięg naturalny obejmuje całą Europę, północną Afrykę, zachodnią i środkową Azję po północną część subkontynentu indyjskiego, Amerykę Północną po południowe USA. Zawleczony i zdziczały rośnie w Australii, na Nowej Zelandii i w Peru. W Polsce pospolity, w miejscach wilgotnych od niżu po regiel górny. 
Biologia i ekologia.
Bylina. Rośnie na podmokłych łąkach i pastwiskach na glebach ciężkich i słabo przewietrzanych oraz na brzegach wód.

</doc>
<doc id="1157331" url="https://pl.wikipedia.org/wiki?curid=1157331" title="Sikorowa Górka">
Sikorowa Górka

Sikorowa Górka – częściowo zalesione wzgórze o wysokości 482,6 m n.p.m. Znajduje się na Wyżynie Olkuskiej na północ od miejscowości Gorenice w województwie małopolskim.

</doc>
<doc id="1157333" url="https://pl.wikipedia.org/wiki?curid=1157333" title="Ogród rozkoszy ziemskich (film)">
Ogród rozkoszy ziemskich (film)

Ogród rozkoszy ziemskich – melodramat erotyczny z 2003 w reżyserii Lecha Majewskiego, koprodukcja polsko-brytyjsko-włoska zrealizowana na podstawie własnej powieści "Metafizyka".
Fabuła.
Fabuła filmu skupia się wokół romansu, który rozkwita między inżynierem Chrisem a historyczką sztuki Claudią (Claudine Spiteri), którzy już po pierwszym spotkaniu pożądają siebie nawzajem. Wkrótce jednak u Claudi stwierdza się nieuleczalną chorobę. Clauda spędza ostatnie dni z Chrisem w Wenecji, na tle budynków i murali stworzonych przez jej ulubionego artystę, Hieronima Boscha, autora tryptyku "Ogród rozkoszy ziemskich". 
Odbiór.
"Ogród rozkoszy ziemskich" został pozytywnie przyjęty przez anglojęzycznych krytyków. Tim Lucas z magazynu „Sight &amp; Sound” stwierdził, że „Handycam stworzył swoje pierwsze arcydzieło. Nakręcony w całości jedną kamerą Sony PD100, trzymaną w różnych momentach przez reżysera lub jednego z dwóch głównych bohaterów, "Ogród rozkoszy ziemskich" jest rodzajem tryptyku”. Jakkolwiek Lucas zauważył, że Majewski nakręcił wariant filmu "Śmierć w Wenecji" (1970) Luchina Viscontiego, zdaniem recenzenta miejsce akcji „zakorzenia egzystencję pary w zewnętrznej rzeczywistości, w świecie wody i sztuki renesansowej”, a nie w śmierci wszystkich zainteresowanych z powodu epidemii. W bardziej sceptycznej recenzji na łamach „The New York Timesa” Nathan Lee pisał, że muzykalność Majewskiego „jest widoczna w świeżym i żywotnym przepływie obrazów”, choć całość osłabiają „słaby słuch do dialogów i nijakość tematu”.
Ágnes Pethő w analizie filmu dla pisma „Screen” dowodziła, że film Majewskiego stanowi dla polskiego reżysera „rodzaj filozoficzno-lirycznej spowiedzi i stylizowanego, refleksyjnego manifestu artystycznego na wzór "Ośmiu i pół" [1963] Felliniego”. Użycie przez reżysera ruchomej kamery umożliwiło „fuzję sztuki i ciał z kamerą wideo, za pomocą której są one pokazywane w nieustającej symbiozie”.
Nagrody.
Reżyser filmu został uhonorowany na Festiwalu Polskich Filmów Fabularnych Nagrodą Fundacji Górnictwa Naftowego i Gazownictwa im. Ignacego Łukasiewicza za „propagowanie polskiej kultury za granicą”.

</doc>
<doc id="1157335" url="https://pl.wikipedia.org/wiki?curid=1157335" title="Mesa Airlines">
Mesa Airlines

Mesa Airlines – amerykańska regionalna linia lotnicza z siedzibą w Phoenix, w stanie Arizona. Jest to spółka zależna Mesa Air Group wykonująca loty pod markami American Eagle oraz United Express na podstawie umów codeshare z liniami American Airlines i United Airlines. Obsługuje 110 miast w 38 stanach oraz Dystrykcie Kolumbii, Kanadzie, Meksyku, Kubie oraz Bahamach.
Operacje lotnicze.
Mesa Airlines wykonuje operacje lotnicze pod markami:
Flota.
W lipcu 2020 r. flota Mesa Airlines składa się ze 145 samolotów. Średni wiek floty wynosi 10,5 lat.
W przeszłości linie wykonywały loty samolotami:

</doc>
<doc id="1157337" url="https://pl.wikipedia.org/wiki?curid=1157337" title="Szyplin">
Szyplin

Szyplin ("Dorycnium" Mill.) – rodzaj z rodziny bobowatych. Takson tradycyjnie był wyróżniany do lat 80. XX wieku i często jeszcze do początku XXI wieku, kiedy to kolejno różni autorzy wskazywali na jego zagnieżdżenie w obrębie rodzaju komonica "Lotus", do którego ostatecznie gatunki tu dawniej zaliczane zostały przeniesione. Wyróżniano tu do 15 gatunków, choć na początku XXI wieku już zwykle tylko 8. Zasięg rodzaju obejmował basen Morza Śródziemnego oraz Wyspy Kanaryjskie, Europę Środkową i południowo-zachodnią Azję po Iran. Do flory Polski należą trzy gatunki: szyplin jedwabisty "D. germanicum" (="Lotus germanicus"), szyplin zielny "D. herbaceum" (="Lotus herbaceus") i przejściowo zawlekany szyplin pięciolistny "D. pentaphyllum" (="Lotus dorycnium").

</doc>
<doc id="1157340" url="https://pl.wikipedia.org/wiki?curid=1157340" title="Góra Kominki">
Góra Kominki

Góra Kominki – wzgórze o wysokości 447 m n.p.m. Znajduje się na Wyżynie Olkuskiej na południe od miejscowości Gorenice w województwie małopolskim. Na południe od niej znajduje się Jaskinia Gorenicka.

</doc>
<doc id="1157341" url="https://pl.wikipedia.org/wiki?curid=1157341" title="Dorycnium">
Dorycnium



</doc>
<doc id="1157342" url="https://pl.wikipedia.org/wiki?curid=1157342" title="Algorytm Schoofa-Elkiesa-Atkina">
Algorytm Schoofa-Elkiesa-Atkina

Algorytm Schoofa-Elkiesa-Atkina (algorytm SEA) – algorytm służący do obliczania liczby punktów na krzywej eliptycznej nad ciałem skończonym. Jest udoskonaleniem algorytmu Schoofa stworzonym przez Noama Elkiesa i A.O.L. Atkina i ciągle rozwijanym przez wielu matematyków.

</doc>
<doc id="1157344" url="https://pl.wikipedia.org/wiki?curid=1157344" title="Jacqueline">
Jacqueline



</doc>
<doc id="1157345" url="https://pl.wikipedia.org/wiki?curid=1157345" title="This Is Only the Beginning">
This Is Only the Beginning

This Is Only the Beginning – drugie demo fińskiej metalowej grupy HIM, wydane w 1995 roku.

</doc>
<doc id="1157347" url="https://pl.wikipedia.org/wiki?curid=1157347" title="Contardus">
Contardus

Contardus (również Contard lub Contardo) – Frank, który krótko był księciem Neapolu w 840.
Został wysłany przez Lotara I króla Włoch w 839, by pomóc księciu Andrzejowi II przeciwko Longobardom wojującym z księstwem Benewentu. Przestraszony siłami Contardusa i wpływami Franków, Andrzej obiecał mu swą córkę Eupraksję za żonę. Jednakże Andrzej odkładał ślub, aż do marca 840, gdy Contradus powstał przeciwko niemu i go zabił, następnie zajął jego miejsce jako uzuprator. Po trzech dniach mieszkańcy Neapolu wygnali Contradusa i wybrali jego następcą Sergiusza.

</doc>
<doc id="1157349" url="https://pl.wikipedia.org/wiki?curid=1157349" title="Jerzy Lipka (pisarz)">
Jerzy Lipka (pisarz)

Jerzy Lipka (ur. 1943 w Rabce, zm. w 2002) – polski dziennikarz i pisarz.
Życiorys.
Ukończył studia na Wydziale Rybactwa Morskiego Akademii Rolniczej w Szczecinie w 1967. W 1976 uzyskał stopień doktora nauk przyrodniczych. Początkowo pracował w Instytucie Ekologii PAN, a od 1981 jako dziennikarz.
Twórczość.
Zadebiutował jako pisarz SF w 1979 opowiadaniem-parodią "To okropne Jestestwo" na łamach "Przeglądu Technicznego". Jest też autorem książki popularnonaukowej dla młodzieży "Wakacje kapitana Nemo".

</doc>
<doc id="1157350" url="https://pl.wikipedia.org/wiki?curid=1157350" title="Dotknij mnie">
Dotknij mnie

Dotknij mnie – polski film offowy z 2003 r. w reżyserii Anny Jadowskiej i Ewy Stankiewicz.
Opis fabuły.
Młoda dziewczyna podkochuje się w aktorze nieudolnie sprzedającym garnki w programie podrzędnej telewizji. Jej idol z kolei tęskni za prostytutką, którą widuje w oknie na zapleczu domu publicznego. W sąsiednim mieszkaniu trwa awantura. Wezwany przystojny policjant zakochuje się w starszej od siebie kobiecie. Ta jednak stale zmienia konkubentów uciekając od miłości, która czeka u progu jej drzwi. Film opowiada o losach kilku ludzi, którzy pragną kochać i być kochani, lecz nie potrafią zauważyć szansy.
Nagrody.
2003:
2004:

</doc>
<doc id="1157351" url="https://pl.wikipedia.org/wiki?curid=1157351" title="Düsseldorf-Derendorf (przystanek kolejowy)">
Düsseldorf-Derendorf (przystanek kolejowy)

Düsseldorf-Derendorf – przystanek kolejowy w Düsseldorfie, w dzielnicy Derendorf, w kraju związkowym Nadrenia Północna-Westfalia, w Niemczech; na przystanku zatrzymują się pociągi S-bahn.

</doc>
<doc id="1157353" url="https://pl.wikipedia.org/wiki?curid=1157353" title="Aspalathus linearis">
Aspalathus linearis



</doc>
<doc id="1157358" url="https://pl.wikipedia.org/wiki?curid=1157358" title="Ernst Wollweber">
Ernst Wollweber

Ernst Wollweber (ur. 18 października 1898 w Hann. Münden; zm. 3 maja 1967 w Berlinie) – minister bezpieczeństwa państwowego NRD (1955–1957).
Od 1919 w KPD. Przed II wojną światową był zaangażowany w działalność sabotażową i dywersyjną z polecenia Kremla: działał przeciwko statkom dostarczającym towary do wojsk gen. Franco w Hiszpanii. Istnieją świadectwa, iż także uczestniczył w sabotażu przeciwko aliantom zachodnim we Francji w okresie m.in. wojny obronnej w Polsce we wrześniu 1939 dopóki trwał sojusz III Rzeszy w ZSRR.
W 1954 został odznaczony Orderem Zasług dla Ojczyzny.
Z powodu środków podjętych jesienią 1956 przez siły bezpieczeństwa NRD przeciwko grupom opozycyjnym popadł w konflikt z Walterem Ulbrichtem i Erichem Honeckerem. W 1957 ze względów zdrowotnych i „na własne życzenie” odszedł na emeryturę.

</doc>
<doc id="1157359" url="https://pl.wikipedia.org/wiki?curid=1157359" title="Partido Independentista de Puerto Rico">
Partido Independentista de Puerto Rico



</doc>
<doc id="1157362" url="https://pl.wikipedia.org/wiki?curid=1157362" title="Partido Independentista (Puerto Rico)">
Partido Independentista (Puerto Rico)



</doc>
<doc id="1157363" url="https://pl.wikipedia.org/wiki?curid=1157363" title="Batey Haosef Museum">
Batey Haosef Museum



</doc>
<doc id="1157366" url="https://pl.wikipedia.org/wiki?curid=1157366" title="Desmodium">
Desmodium

Desmodium ("Desmodium" Desv.) – rodzaj roślin należący do rodziny bobowatych. Obejmuje od ok. 185 do 275 gatunków. Najwięcej z nich występuje w strefie tropikalnej i subtropikalnej kontynentów amerykańskich, ale liczne obecne są w tych strefach także na innych kontynentach, we wschodniej części Ameryki Północnej zasięg rodzaju sięga do Kanady. Rosną często w siedliskach aluwialnych nad rzekami i w miejscach okresowo wilgotnych, ale obecne są w zróżnicowanych siedliskach od suchych do mokrych lasów, zarośli i formacji trawiastych, częste są też na siedliskach zaburzonych przez człowieka.
Rodzaj obejmuje szereg gatunków o dużym znaczeniu użytkowym, wykorzystywanych jako rośliny pastewne i na nawozy zielone (np. "D. intortum" i "D. uncinatum"), rośliny ozdobne i lecznicze. W Polsce kilka gatunków bylinowych uprawianych bywa w ogrodach botanicznych.
Systematyka.
Jeden z rodzajów podplemienia "Desmodiinae" plemienia "Desmodieae" z podrodziny bobowatych właściwych ("Faboideae") z rodziny bobowatych ("Fabaceae").

</doc>
<doc id="1157367" url="https://pl.wikipedia.org/wiki?curid=1157367" title="Proste życie">
Proste życie

Proste życie (ang. The Simple Life) – amerykańskie reality show, produkcji Fox Broadcasting Company, w którym biorą udział Paris Hilton i Nicole Richie. Serial ma na celu pokazać, że córki znanych ludzi, sławne głównie ze skandali, umieją sobie poradzić z codziennymi czynnościami zwykłych ludzi. W pierwszym sezonie dziewczyny zamieszkują ze średniozamożną rodziną na wsi, w drugim natomiast, mieszkają w przeciętnym mieście. Trzecia część przygód pozwala zmierzyć się im z normalnymi zawodami. W odcinkach czwartej części zamieszkują z różnymi rodzinami. Piąty sezon wyprodukowany jest już przez E!, i jednocześnie obrazuje przygodę dziewczyn na obozie. Reality jest emitowane w Polsce, w TVN i Fox Life, a wcześniej MTV Polska.
Liga ds. Walki Ze Zniesławieniem Kongresu Polonii Amerykańskiej wywalczyła usunięcie "polish jokes" z powtórek i wydawanych na DVD wersji reality show "The Simple Life". Planowano w nim nazwać taczkę "polską furgonetką".

</doc>
<doc id="1157368" url="https://pl.wikipedia.org/wiki?curid=1157368" title="Tam, gdzie żyją Eskimosi">
Tam, gdzie żyją Eskimosi

Tam, gdzie żyją Eskimosi (ang. "Where Eskimos Live") – polsko-niemiecko-amerykański dramat sensacyjny z 2002 roku reżyserii Tomasza Wiszniewskiego.
Film kręcono w Warszawie, Puławach, Kazimierzu Dolnym, Sarajewie od 4 września 2000.
Fabuła.
Akcja toczy się w powojennej Bośni. Główny bohater, Borsuk, to Polak zajmujący się handlem dziećmi. Przewozi je z byłej Jugosławii do Niemiec. Fabuła filmu dotyczy podróży, w której Borsuk zaprzyjaźnia się z kilkuletnim chłopcem.
Nagrody.
1996:
1998:
2002:
2003:

</doc>
<doc id="1157370" url="https://pl.wikipedia.org/wiki?curid=1157370" title="Jaskinia Gorenicka">
Jaskinia Gorenicka

Jaskinia Gorenicka – jaskinia na południe od wsi Gorenice, Góry Kominki i Góry Kamionka na granicy gminy Olkusz z gminą Krzeszowice i na północny zachód od Doliny Eliaszówki w województwie małopolskim. Znajduje się na zalesionym obszarze Wyżynie Olkuskiej będącej częścią Wyżyny Krakowsko-Częstochowskiej.
Opis jaskini.
Większa część korytarzy Jaskini Gorenickiej jest jasna. Główny ciąg jaskini tworzy kręty korytarz łączący dwa otwory. W rozszerzeniu korytarza znajduje się 7-metrowy komin, który wyprowadza na powierzchnię nad skałami. Spod niego prowadzi w głąb masywu ciasny, 15-metrowej długości korytarz, zamknięty „polewą”. Korytarze jaskini są wymodelowane przez wodę. Namulisko zostało całkowicie wyeksploatowane, w związku z tym pełny profil korytarzy ma zaznaczony wyraźnie dawny poziomem namuliska.
Historia poznania i eksploracji.
Jaskinia znana jest od dawna, ale odwiedzana jest rzadko, znajduje się bowiem na uboczu, z dala od głównych dróg i szlaków turystycznych. W roku 1878 wyeksploatowano namulisko na cele nawozowe specjalnie wykopanym pionowym otworem. Powodem takiego rozwiązania była odmowa zezwolenia właściciela terenu, na którym znajdowały się naturalne otwory jaskini – klasztoru w Czernej – na prowadzenie eksploatacji. Römer pisze: "Znaleziono w nim liczne kości ludzkie, ceramikę, narzędzia krzemienne, spaleniska oraz kości niedźwiedzia jaskiniowego, renifera i mamuta, a także licznie zwierząt współczesnych". W 1911 r. S.J. Czarnowski wymienia jaskinie pod nazwą Jaskinia Paczółtowicka, ale błędnie podaje jej lokalizację. Po raz pierwszy sporządził plan i opis jaskini Kazimierz Kowalski w 1951 r.. Aktualny plan jaskini sporządzili A. Górny i M. Szelerewicz na podstawie planów i pomiarów M. Czepiela.

</doc>
<doc id="1157371" url="https://pl.wikipedia.org/wiki?curid=1157371" title="Muzeum Historii Sił Obronnych Izraela">
Muzeum Historii Sił Obronnych Izraela

Muzeum Historii Sił Obronnych Izraela (hebr. מוזיאון בתי האוסף לתולדות צה"ל, "Batey Haosef Museum") jest położone na obrzeżach osiedla Newe Cedek w Tel Awiwie, w Izraelu. Muzeum zajmuje się historią wojskowości państwa Izraela, i obejmuje historię żydowskiego podziemia w okresie Mandatu Palestyny oraz Siły Obronne Izraela. Muzeum jest jednostką Ministerstwa Obrony.
Historia.
Podstawy pod muzeum zostały założone w 1959 po decyzji premiera Izraela Dawida Ben Guriona o potrzebie utworzenia Muzeum Historii Sił Obronnych Izraela.
W następnych latach trwały prace zbierania różnych eksponatów broni przechowywanych w magazynach wojskowych w całym kraju. Gromadzono je razem z licznymi dokumentami i archiwaliami na terenie bazy wojskowej. Równolegle prowadzono zbiórkę pamiątek od społeczeństwa. Z okazji uroczystości 40. rocznicy uzyskania niepodległości przez państwo Izraela w 1988 postanowiono udostępnić dla publiczności tymczasową ekspozycję muzealną. Oficjalne otwarcie muzeum nastąpiło w 1991. Muzeum urządzono w budynkach dawnej stacji kolejowej Jafa.
Zbiory muzeum.
Muzeum prezentuje sprzęt wojskowy, który znajdował się na wyposażeniu wojsk lądowych armii izraelskiej. Ekspozycje znajdują się w budynkach muzealnych oraz na wolnej przestrzeni.
Można tu zobaczyć całą broń palną używaną przez izraelskich żołnierzy na przestrzeni lat, w tym pistolety i karabiny (m.in. Uzi, Galil, Negev i Tabor). Ekspozycja broni artyleryjskiej prezentuje różne armaty i moździerze, w tym pierwsze izraelskie egzemplarze domowej roboty (m.in. armata 65 mm armata górska mle 1906). Licznie prezentowana jest broń pancerna, pokazująca pierwsze opancerzone pojazdy, którymi usiłowano przełamać blokadę Jerozolimy w 1948, oraz najnowocześniejsze transportery opancerzone i czołgi Merkawa. Wystawa prezentuje także sprzęt wojskowy zdobyty podczas wojen z państwami arabskimi (m.in. wyrzutnie rakietowe Katiusza i przeciwpancerne pociski kierowane Sagger).
W osobnych budynkach umieszczono ekspozycje pokazujące historię rozwoju izraelskich sił zbrojnych. Ekspozycje są bogato ilustrowane fotografiami oraz dokumentami historycznymi. Specjalny pawilon jest poświęcony broni wykorzystywanej przez organizacje terrorystyczne. W muzeum znajduje się biblioteka. Organizowane są liczne warsztaty dla młodzieży i zorganizowanych grup.
Zwiedzanie muzeum.
Zwiedzanie muzeum trwa dwie godziny. Istnieje możliwość skorzystania z usługi przewodnika w języku angielskim. Muzeum jest dostępne dla osób niepełnosprawnych.
Godziny otwarcia muzeum:

</doc>
<doc id="1157373" url="https://pl.wikipedia.org/wiki?curid=1157373" title="Istanbul Haydarpaşa">
Istanbul Haydarpaşa

Istanbul Haydarpaşa, tur. Haydarpaşa Garı - stacja kolejowa w Stambule, położona nad cieśniną Bosfor. Jest stacją końcową dla wszystkich pociągów jadących z azjatyckiej części Turcji.

</doc>
<doc id="1157374" url="https://pl.wikipedia.org/wiki?curid=1157374" title="Ekotonowa strefa lasu">
Ekotonowa strefa lasu



</doc>
<doc id="1157377" url="https://pl.wikipedia.org/wiki?curid=1157377" title="FK Dukla Banská Bystrica">
FK Dukla Banská Bystrica



</doc>
<doc id="1157378" url="https://pl.wikipedia.org/wiki?curid=1157378" title="Ronald Rothfield">
Ronald Rothfield



</doc>
<doc id="1157381" url="https://pl.wikipedia.org/wiki?curid=1157381" title="Zbiornik Siemianówka">
Zbiornik Siemianówka



</doc>
<doc id="1157385" url="https://pl.wikipedia.org/wiki?curid=1157385" title="Jaskinia Beczkowa">
Jaskinia Beczkowa

Jaskinia Beczkowa – jaskinia w Dolinie Racławki na Wyżynie Olkuskiej w województwie małopolskim. Położona jest na lewych zboczach tej doliny, w bocznym jej wąwozie, w obrębie rezerwatu przyrody Dolina Racławki. Otwór jaskini znajduje się w skałach powyżej skały Opalona, na Wyżynie Olkuskiej będącej częścią Wyżyny Krakowsko-Częstochowskiej.
Opis jaskini.
Otwór jaskini znajduje się około 35 m nad dnem wąwozu na skalnej półce. Bezpośrednio nad nim wyrasta duży buk, korzeniami obejmujący otwór jaskini. Jest to nieduża jaskinia z ciekawym korytarzem wstępnym w postaci „mytej rury” dość łagodnie opadającej w dół. W dalszej części znajdują się dwie niewielkie „salki” z bocznymi odnogami, z których najdłuższa to stroma „pochylnia” o gliniastym dnie doprowadzająca do najniższego punktu jaskini. Łączna długość jaskini wynosi 50 m, głębokość dochodzi do 16 m.
Jest to typowa jaskinia krasowa. Wytworzona została w wapieniach z okresu dolnego karbonu. Roślinność znajduje się tylko w otworze wejściowym, głębsze partie jaskini są ciemne i zazwyczaj suche. W korytarzu wejściowym dość licznie występują owady, w głębszych patiach hibernują nietoperze podkowce.
Historia poznania i eksploracji.
Miejscowej ludności jaskinia znana była od dawna. Nigdy nie prowadzono w niej badań archeologicznych i paleontologicznych, namulisko jaskini zostało jednak rozkopane przez poszukiwaczy skarbów.
Jej nazwa jest pochodzenia ludowego. Po raz pierwszy opisał ją Kazimierz Kowalski w 1951 r. W 1979 M. Napierała wykonał plan jaskini. Plan ten istotnie różni się od planu Kowalskiego. W !983 korzystając z planu M. Napierały jaskinię opisuje M. Czepiel. Już potem w dnie drugiej salki odkopano nowy, stromy korytarz. Prowadzi on do najniższego punktu jaskini. M. Napierała dodał go do planu. W 1979 roku M. Napierała i S. Juziuk zmierzyli jaskinię, w 2017 pomiary zaktualizował A. Polonius.

</doc>
<doc id="1157386" url="https://pl.wikipedia.org/wiki?curid=1157386" title="Złoto dezerterów">
Złoto dezerterów

Złoto dezerterów – polska komedia wojenna z 1998 w reżyserii Janusza Majewskiego, będąca kontynuacją filmu "C.K. Dezerterzy."
Zdjęcia trwały od 25 marca do czerwca 1998.
Fabuła.
Akcja rozpoczyna się w willi na warszawskim Żoliborzu jesienią 1942 roku. Trwa konspiracyjne spotkanie żołnierzy armii podziemnej: majora Jeremiego (Jan Englert), rotmistrza Leliwy (Leonard Pietraszak), porucznika Lotki (Piotr Machalica) i najmłodszego z nich wszystkich – podporucznika Peta (Artur Żmijewski). Rotmistrz informuje zebranych, że dowództwo powołało oddział do zadań specjalnych o kryptonimie Litzmanstadt. Dowódcą oddziału został mianowany major Jeremi, tym samym pozostali są od tej pory jego podwładnymi. Od niego dowiadują się o planowanej transakcji zakupu dużej ilości broni i amunicji. Towar ten oferuje oficer sztabu dywizji włoskiej, która po wycofaniu się z frontu wschodniego będzie przejściowo stacjonować na terenach polskich.
Nagrody.
1999:

</doc>
<doc id="1157389" url="https://pl.wikipedia.org/wiki?curid=1157389" title="Ambient goa">
Ambient goa



</doc>
<doc id="1157390" url="https://pl.wikipedia.org/wiki?curid=1157390" title="Psychill">
Psychill



</doc>
<doc id="1157392" url="https://pl.wikipedia.org/wiki?curid=1157392" title="Ahlagi">
Ahlagi



</doc>
<doc id="1157393" url="https://pl.wikipedia.org/wiki?curid=1157393" title="Hans Sennholz">
Hans Sennholz

Hans F. Sennholz (ur. 3 lutego 1922 w Bergkamen w Niemczech, zm. 23 czerwca 2007 w Grove City, Pensylwania) – niemiecki ekonomista zaliczany do grona znaczących przedstawicieli austriackiej szkoły nauk ekonomicznych obok swego mentora Ludwiga von Misesa oraz noblisty Friedricha von Hayeka.
Studiował w Niemczech oraz w USA na uniwersytecie New York University u Ludwiga von Misesa. W roku 1956 został profesorem ekonomii w Grove City College (Pensylwania, USA), gdzie działał do roku 1992. W tym czasie przyjął stanowisko prezesa fundacji Foundation for Economic Education w Irvington on Hudson NY, które zajmował do roku 1997.
Młodość i kariera naukowa.
Hans F. Sennholz urodził się 3 lutego 1922 w miejscowości Bergkamen w Nadrenii Północnej-Westfalii. Jego młodość naznaczona była przez Wielki Kryzys oraz narodziny narodowego socjalizmu. W czasie II wojny światowej stracił całą rodzinę: matka zginęła podczas alianckiego nalotu, ojciec był ofiarą katastrofy górniczej, a jedyny brat, żołnierz Wehrmachtu, zaginął w Rosji w czasie ataku Niemiec na ZSRR.
Hans Sennholz służył w Luftwaffe jako pilot myśliwca. Wykonywał misje we Francji, Rosji i Afryce Północnej. W czasie lotu nad Egiptem został zestrzelony przez nowozelandzkie działo obrony powietrznej. Jako jeniec wojenny został przetransportowany do Republiki Południowej Afryki, skąd trafił do Nowej Zelandii, a potem do Stanów Zjednoczonych. Resztę wojny spędził w obozach jenieckich w Nowym Meksyku, Teksasie, Oklahomie, Kansas i Arkansas. Podczas pobytu w amerykańskiej niewoli Sennholz otrzymał wsparcie od krewnych, którzy wyemigrowali do Stanów Zjednoczonych w latach dwudziestych. Dzięki ich pomocy mógł ukończyć studia korespondencyjne na Uniwersytecie Teksasu w Austin.
Po wyjściu na wolność Sennholz wrócił do Niemiec. W roku 1948 uzyskał stopień licencjata ekonomii na Uniwersytecie w Marburgu, a rok później – tytuł magistra na Uniwersytecie w Kolonii. Naukę kontynuował w Stanach Zjednoczonych. Na Uniwersytecie Nowojorskim, gdzie studiował pod okiem Ludwiga von Misesa, uzyskał stopień doktorski.
Początkowo wykładał na Iona College w New Rochelle. W 1956 został profesorem ekonomii na Grove City College w Pensylwanii. Z uniwersytetem tym był związany aż do momentu objęcia funkcji prezydenta Foundation for Economic Education w roku 1992. W 1997 przeszedł na emeryturę. Zmarł 23 czerwca 2007 w Groove City.
Znaczenie.
Zdaniem Josepha Salerno Hans F. Sennholz był jednym z najbardziej niedocenianych przedstawicieli austriackiej szkoły ekonomii. Powodem tego był fakt, iż:
"pisze tak jasno i porusza tak wiele tematów, że grozi mu ten sam los, co Sayowi i Bastiatowi. Jak wskazał Joseph Schumpeter, styl pisania tych dwóch wybitnych francuskich ekonomistów, będących jednocześnie mistrzami słowa, był tak klarowny, że ich prace były krzywdząco oceniane przez ustępujących im Brytyjczyków i określane mianem ‘płytkich’ i ‘powierzchownych’".
Sennholz był jednym z nielicznych ekonomistów, którzy w latach 50. i 60. sprzeciwiali się dominacji keynesowskiej makroekonomii oraz monetaryzmu szkoły chicagowskiej. Do końca życia pozostał obrońcą wolnego rynku. Wiele swoich prac, w których krytykował światowy system gospodarczy, poświęcił zagadnieniom inflacji oraz cyklu koniunkturalnego. Prace Sennholza miały wpływ na Ronalda Reagana, który korzystał z nich do przygotowywania własnych przemówień i artykułów. Również Ron Paul bardzo cenił prace Sennholza, a spotkanie z autorem uważa za jedną z przyczyn zainteresowania się ekonomią.
Wyróżnienia.
Hans F. Sennholz otrzymał honorowy tytuł doktora praw od Culver-Stockton College w Canton oraz Grove City College w Grove City. Był także doktorem honoris causa Uniwersytetu Francisco Marroquina w Gwatemali oraz laureatem Nagrody im. Gary’ego G. Schlarbauma, przyznawanej przez Instytut Ludwiga von Misesa za zasługi w dziedzinie obrony wolności. Na 70. urodziny Sennholza 36 autorów przygotowało eseje, które wspólnie wydano w książce "A Man of Principles: Essays in Honor of Hans F. Sennholz".

</doc>
<doc id="1157394" url="https://pl.wikipedia.org/wiki?curid=1157394" title="Flughafen BER – Terminal 5 (Schönefeld)">
Flughafen BER – Terminal 5 (Schönefeld)

Flughafen BER – Terminal 5 (Schönefeld) – stacja kolejowa położona w gminie Schönefeld, na południe od Berlina. Zlokalizowana jest pod Terminalem 5 portu lotniczego Berlin-Brandenburg, do którego doprowadza szybką kolej miejską S-Bahn (linie S9 i S45), podczas gdy stacja Flughafen BER – Terminal 1-2 doprowadza do Terminali 1-2 zarówno kolej S-Bahn, jak i pociągi Intercity oraz kolej regionalną.
Do dnia 25 października 2020 r. nosiła nazwę "Berlin-Schönefeld Flughafen". W związku z otwarciem lotniska Berlin-Brandenburg, dawne lotnisko Berlin-Schönefeld zostało oznaczone jako Terminal 5 nowego lotniska, za czym poszła zmiana nazwy stacji zlokalizowanej pod terminalem.

</doc>
<doc id="1157401" url="https://pl.wikipedia.org/wiki?curid=1157401" title="Des Moines (Waszyngton)">
Des Moines (Waszyngton)

Des Moines – miasto w Stanach Zjednoczonych, w stanie Waszyngton w hrabstwie King. Według spisu z 2000 roku miasto zamieszkuje 29267 osób.
Geografia.
Miasto zajmuje powierzchnię 16,4 km², z czego całość stanowi ląd.
Demografia.
Według spisu z 2000 roku miasto zamieszkuje 29267 osób skupionych w 11337 gospodarstwach domowych, tworzących 7289 rodzin. Gęstość zaludnienia wynosi 4616,5 osoby/km². Miasto zamieszkuje 74,15% stanowią osoby rasy białej, 7,20% Afroamerykanie, 0,96% rdzenni Amerykanie, 4,76% ludność wywodząca się z dwóch lub więcej ras. Hiszpanie lub Latynosi stanowią 6,61%.
W mieście jest 11337 gospodarstw domowych, w których 30,4% stanowią dzieci poniżej 18 roku życia żyjących z rodzicami, 47,1% stanowią małżeństwa, 12,2% stanowią kobiety nie posiadające męża oraz 35,7% stanowią osoby samotne. 27,8% wszystkich gospodarstw domowych składa się z jednej osoby oraz 6,9% żyjących samotnie ma powyżej 65 roku życia. Średnia wielkość gospodarstwa domowego wynosi 2,47 osoby, natomiast rodziny 3,02 osoby.
Przedział wiekowy kształtuje się następująco: 23,8% stanowią osoby poniżej 18 roku życia, 8,3% stanowią osoby pomiędzy 18 a 24 rokiem życia, 31,1% stanowią osoby pomiędzy 25 a 44 rokiem życia, 22,0% stanowią osoby pomiędzy 45 a 64 rokiem życia oraz 14,9% stanowią osoby powyżej 65 roku życia. Średni wiek wynosi 35 lat. Na każde 100 kobiet przypada 93 mężczyzn. Na każde 100 kobiet powyżej 18 roku życia przypada 89,4 mężczyzny.
Średni dochód dla gospodarstwa domowego wynosi 48 971 dolarów, a dla rodziny wynosi 57 003 dolarów. Dochody mężczyzn wynoszą średnio 40 007 dolarów, a kobiet 30 553 dolarów. Średni dochód na osobę w mieście wynosi 24 127 dolarów. Około 5,6% rodzin i 7,6% populacji miasta żyje poniżej minimum socjalnego, z czego 9,6% jest poniżej 18 roku życia i 2,8% powyżej 65 roku życia.

</doc>
<doc id="1157403" url="https://pl.wikipedia.org/wiki?curid=1157403" title="Muzeum Jad la-Szirjon">
Muzeum Jad la-Szirjon

Muzeum Jad la-Szirjon (he. "יד לשריון", ang. "Yad la-Shiryon Museum") – spełnia funkcję muzeum wojskowego, państwowego pomnika poświęconego poległym żołnierzom izraelskiego korpusu pancernego i mauzoleum. Położone jest w Latrun w środkowej części Izraela. Budowę muzeum rozpoczęto 14 grudnia 1982.
Na terenie muzeum zgromadzono ponad 200 czołgów i pojazdów opancerzonych z całego świata. Wiele z prezentowanych pojazdów nigdy nie było używanych przez Siły Obronne Izraela, a znalazły się w muzeum jako zdobycze wojenne lub na drodze transakcji handlowych. Jest to jedna z największych na świecie kolekcji czołgów. Wielu ludzi zainteresowanych sprzętem wojskowym przyjeżdża tutaj z różnych krajów.
Obiekty muzealne.
Główny budynek muzeum mieści się w dawnym brytyjskim forcie policji w Latrun. Został on wybudowany na przełomie lat 1941–1942 i podczas brytyjskiego panowania w Mandacie Palestyny służył jako więzienie dla wielu członków żydowskich organizacji militarnych Hagany, Irgunu i Lechi. Zachowano autentyczny wygląd ze śladami kul i arabskimi napisami na ścianach.
Podczas wojny o niepodległość fort był miejscem niezwykle krwawych walk izraelsko-arabskich. Podczas tej wojny Jordańczycy zamienili fort w trudną do zdobycia twierdzę. Fort posiadał wówczas dwie wieże obserwacyjne, które dawały 360-stopniowe pole widzenia całej okolicy. Obrońcy wykorzystali wąskie szpary okienne jako strzelnice, rażąc śmiertelnym ogniem nacierających izraelskich żołnierzy. Obecnie w brytyjskim forcie znajdują się biura administracji muzeum, archiwum, biblioteka, sale wystawowe i synagoga. Na ekspozycjach wystawiono setki modeli czołgów, które pokazują kolejne etapy rozwoju broni pancernej na świecie. Wśród eksponatów znajdują się także modele pancerzy średniowiecznych rycerzy, asyryjskie i egipskie rydwany i projekt pierwszego czołgu wykonany przez Leonarda da Vinci.
Istniejąca wieża obserwacyjna fortu została przebudowana na „Wieżę Łez” przez izraelskiego artystę Danny Karavana. Wnętrze wieży wyłożono stalą wymontowaną z czołgów. Zainstalowano także specjalną instalację, dzięki której po pancerzach spływa woda.
Na zewnątrz budynku wzniesiono pomnik – ścianę z imionami poległych izraelskich pancerniaków, począwszy od wojny o niepodległość w 1948 do chwili obecnej. Na tej ścianie widnieją 4873 nazwiska.
Znajduje się tutaj także jeden z największych amfiteatrów, który jest wykorzystywanych do różnych oficjalnych uroczystości państwowych. Jednak najbardziej charakterystyczną budowlą muzeum jest wieża wodna, na której szczycie umieszczono czołg M4 Sherman. Symbol ten służy jako oficjalne logo muzeum. Decyzję o umieszczeniu czołgu na szczycie wieży podjął w 1979 gen. Mussa Peled. Umieszczony tam czołg był jednym z pierwszych, które walczyły w Siłach Obronnych Izraela. Ponieważ wieża była zaprojektowana aby udźwignąć maksymalnie 25 ton, a czołg "M4 Sherman" waży 34 tony, musiano z jego wnętrza usunąć silnik, przekładnie i inne elementy wyposażenia.
W muzeum jest także pomnik wystawiony na cześć aliantów z II wojny światowej: Stanów Zjednoczonych, Wielkiej Brytanii i Rosji. Pomnik składa się ze sterty głazów, na których umieszczono trzy czołgi, które służyły w wojskach sprzymierzonych na różnych frontach wojny. Są to rosyjski T-34, brytyjski Cromwell i amerykański Sherman. Pomnik jest otoczony flagami 19 państw i organizacji, które aktywnie uczestniczyły w walce z nazizmem. Jest wśród nich flaga Brygady Żydowskiej, która walczyła w brytyjskiej armii.
Ekspozycja czołgów.
Muzeum słynie na całym świecie jako miejsce ekspozycji niezwykłej kolekcji czołgów i pojazdów opancerzonych. Znajdują się tutaj pojazdy produkcji izraelskiej, sprzęt zdobyty na nieprzyjaciołach podczas wojen i pojazdy specjalnie zakupione do ekspozycji:
Komunikacja.
Na wschód od Latrun znajduje się węzeł drogowy autostrady nr 1 (Tel Awiw–Jerozolima) z drogą ekspresową nr 3 (Aszkelon–Modi’in-Makkabbim-Re’ut). Natomiast na zachód od Latrun przebiega droga nr 424 , którą jadąc na północny zachód dojedzie się do Parku Mini Izrael.

</doc>
<doc id="1157405" url="https://pl.wikipedia.org/wiki?curid=1157405" title="Den Haag Laan van NOI">
Den Haag Laan van NOI

Den Haag Laan van NOI – stacja kolejowa w Hadze, w prowincji Holandia Południowa, w Holandii. Stacja została otwarta w 1907.

</doc>
<doc id="1157414" url="https://pl.wikipedia.org/wiki?curid=1157414" title="Muzeum Oręża Polskiego w Kołobrzegu">
Muzeum Oręża Polskiego w Kołobrzegu

Muzeum Oręża Polskiego w Kołobrzegu – muzeum w Kołobrzegu, z siedzibą przy ul. Armii Krajowej 13. Powstało 8 maja 1963 roku. Wpisane do Państwowego Rejestru Muzeów pod pozycją nr 8. Muzeum posiada, oprócz siedziby dyrekcji i oddziału Muzeum Miasta Kołobrzegu w Pałacu Braunschweigów, także zespół obiektów przy ulicy Emilii Gierczak 5, gdzie mieści się wystawa główna – Dzieje Oręża Polskiego, Skansen Morski w kołobrzeskim porcie, Muzeum Zimnej Wojny w Podborsku na bazie magazynu amunicji atomowej oraz oddział Muzeum Lotnictwa i Techniki Wojskowej w hangarze w Rogowie. Początkowo, muzeum miało mieć profil historyczno-miejski, poświęcony dziejom Kołobrzegu. Od 1966 roku jest to placówka o profilu głównie historyczno-wojskowym, zajmująca się także historią Kołobrzegu.
Dzieje Oręża Polskiego.
Wystawa „Dzieje oręża polskiego na Pomorzu Zachodnim” została otwarta w wieży obecnej Bazyliki Mariackiej w Kołobrzegu 8 maja 1966 roku. Mieściły się tam następujące ekspozycje: I poziom: wojny szwedzkie, wojny napoleońskie, II poziom: Pomorze Zachodnie, agresja hitlerowska na Polskę, bitwa o Wał Pomorski, III poziom: bitwa o Kołobrzeg, operacja pomorska (scenariusz wystawy: Janusz Przewoźny, Tadeusz Gasztold, Zygmunt Grężlikowski, Franciszek Rożnowski). Wówczas, blok wieżowy należał do państwa. Zmieniło się to w 1974 roku, gdy świątynię przekazano Kościołowi katolickiemu, a w 1976 roku wieża została zdana Parafii Św. Marcina w Kołobrzegu. Od tego czasu, zbiory militarne mieściły się na wystawie plenerowej przy obecnej ul. Emilii Gierczak, otwartej 12 października 1977. Przez kolejne miesiące trwały prace nad budową tymczasowej siedziby na wystawę główną, którą otwarto 17 marca 1980 roku. Autorem koncepcji wystawy był ówczesny dyrektor muzeum – Hieronim Kroczyński.
Muzeum posiada bogatą kolekcję mundurów żołnierzy polskich z okresu I i II wojny światowej, włącznie z mundurem powstańca wielkopolskiego. Na wystawie głównej można zobaczyć umundurowanie, wyposażenie i pamiątki okresu powstań narodowych i okresu porozbiorowego, eksponaty z czasów Królestwa Polskiego, a także powstawania państwa polskiego. Uzupełnieniem tej kolekcji jest bogata prezentacja pojazdów wojskowych, samolotów, broni pancernej i artylerii wyeksponowana w sali techniki oraz na wystawie plenerowej, gdzie można zobaczyć m.in. jeżdżący czołg T34-85 czy niemiecki Panzerkampfwagen IV. 
Muzeum Miasta Kołobrzeg.
Drugi oddział muzeum znajduje się w pochodzącym z początku XIX wieku Pałacu Braunschweigów, zbudowanym w stylu empire. Wystawa stała poświęcona dziejom Kołobrzegu otwarta została 23 maja 1970 roku w średniowiecznej kamienicy mieszczańskiej przy ul. Emilii Gierczak. Następnie, w związku z przekazaniem na rzecz muzeum Pałacu Braunschwegiów, w jego piwnicach w czerwcu 1977 roku otwarto wystawę „Dzieje Kołobrzegu”. Zamknięto ją we wrześniu 1977 roku ze względu na zły stan techniczny pomieszczeń. W 2000 roku rozpoczęto ich kolejny remont. Planowano otworzyć wystawę miejską na 1000-lecie utworzenia biskupstwa w Kołobrzegu. Ze względu na skomplikowane procesy konserwatorskie, udało się tego dokonać dopiero 9 maja 2003 roku. Autorem scenariusza wystawy jest ówczesna dyrektor muzeum – Barbara Zabel. Obejmowała ona zasadniczo dzieje miasta w okresie średniowiecza. Wystawa została gruntownie przebudowa kilkanaście lat później. Autorem scenariusza jest Robert Dziemba, kierownik Pracowni Historii Kołobrzegu. Muzeum Miasta Kołobrzeg otwarto 2 lipca 2017 roku. Prezentowana jest tam historia i prahistoria Kołobrzegu i okolic do 1945 roku, ze szczególnym uwzględnieniu wieków średnich, czasów Twierdzy Kołobrzeg i nadmorskiego kurortu.
Skansen Morski.
Trzeci oddział muzeum został otwarty 14 sierpnia 2013 roku w Porcie Rybackim w Kołobrzegu przy ulicy Bałtyckiej 31. Jest to plenerowa ekspozycja muzealiów morskich, prezentująca dwa udostępnione do zwiedzania okręty wojenne: patrolowiec „Fala” i kuter rakietowy „Władysławowo”, pozostałości po niszczycielu ORP „Burza” – pierwszym polskim okręcie muzealnym, a także liczne eksponaty związane z kulturą morską i Marynarką Wojenną. Koncepcja wystawy powstała z inicjatywy ówczesnego dyrektora Pawła Pawłowskiego.
Muzeum Zimnej Wojny w Podborsku.
Czwarty oddział muzeum powstał w przejętych przez powiat kołobrzeski pod koniec 2015 roku dwóch magazynach amunicji atomowej oraz schronu typu „Granit” w miejscowości Dobrowo w gminie Tychowo. Obiekty te przekazano Muzeum Oręża Polskiego w Kołobrzegu. W magazynie nr 17 powstało Muzeum Zimnej Wojny Podborsko 3001. Autorem scenariusza wystawy jest Robert Dziemba. Obiekt został przystosowany do zwiedzania i otwarty 10 września 2016 roku. Można w nim zobaczyć oryginalne i sprawne wyposażenie produkcji radzieckiej, służące do przechowywania broni jądrowej na terytorium PRL. To jedyny tego rodzaju zachowany obiekt na terenie Polski.
Muzeum Lotnictwa i Techniki Wojskowej.
Piąty oddział muzeum powstał w historycznym hangarze w Rogowie zakupionym od gminy Trzebiatów przez powiat kołobrzeski 19 października 2018 roku. W obiekcie trwają prace remontowe.
Zbiory Metrologiczne.
Pierwsza wystawa czasowa, pt. „Miary i wagi ze zbiorów własnych”, została otwarta w kwietniu 1978 roku. Wystawa stała została otwarta 16 lipca 1985 roku w Pałacu Braunschweigów. Prezentowana jest na niej kolekcja miar i wag z terenu Pomorza Zachodniego i Polski.

</doc>
<doc id="1157415" url="https://pl.wikipedia.org/wiki?curid=1157415" title="Sasykköl">
Sasykköl

Sasykköl (t. Sasyk-kul, Sasyk-kol; ros. Сасыкколь) – bezodpływowe jezioro we wschodnim Kazachstanie. Powierzchnia – przeciętnie 600 km², 736 km² przy maksymalnym stanie wody, głębokość – 3,3 m przeciętna, 4,7 m przy maksymalnym stanie wody, wysokość lustra wody – 347 m n.p.m. Reżim mieszany.
Jezioro Sasykköl leży w dolinie Emin – wschodniej części Kotliny Bałchasko-Ałakolskiej. Jest otoczone rozległymi bagniskami. Zasilają je rzeki spływające z okolicznych pasm górskich – Tarbagataj na północy i Dżungarskiego Ałatau na południu, spośród których największe to Tentek i Karakoł. Jezioro nie ma naturalnego odpływu powierzchniowego, natomiast sztuczny kanał łączy je z pobliskim jeziorem Ujały. Brzegi jeziora są niskie i zarośnięte. Wahania poziomu wody wynoszą do 3 m. Jezioro zamarza w listopadzie, taje w kwietniu. Na jeziorze uprawia się rybactwo.

</doc>
<doc id="1157416" url="https://pl.wikipedia.org/wiki?curid=1157416" title="Stradlina">
Stradlina

Stradlina – porośnięty lasem wąwóz będący lewym odgałęzieniem Doliny Racławki. Pod względem administracyjnym znajduje się na terenie wsi Żary w województwie małopolskim, pod względem geograficznym na Wyżynie Olkuskiej, będącej częścią Wyżyny Krakowsko-Częstochowskiej. Wąwóz położony jest na północny zachód od centrum Żar, przy południowo-wschodnich krańcach Paczółtowic.
Cały rejon wąwozu Stradlina włączony został do rezerwatu przyrody Dolina Racławki (w jego północno-wschodniej części). U wylotu wąwozu znajduje się obudowane Źródło Bażana. Wypływający z niego strumień jest prawobrzeżnym dopływem Racławki. Wąwozem Stradlina natomiast woda płynie tylko okresowo, kilka razy w roku, po większych opadach atmosferycznych, oraz w czasie wiosennych roztopów. 
Przez wąwóz Stradlina prowadzi szlak turystyki pieszej i rowerowej, oraz ścieżka dydaktyczna. W górnej części wąwozu znajduje się odsłonięcie piaskowców z okresu górnej jury z dobrze widocznymi warstwami.

</doc>
<doc id="1157419" url="https://pl.wikipedia.org/wiki?curid=1157419" title="Gdańsk Przymorze">
Gdańsk Przymorze



</doc>
<doc id="1157420" url="https://pl.wikipedia.org/wiki?curid=1157420" title="Sasyk Kol">
Sasyk Kol



</doc>
<doc id="1157421" url="https://pl.wikipedia.org/wiki?curid=1157421" title="Sasykkol">
Sasykkol



</doc>
<doc id="1157422" url="https://pl.wikipedia.org/wiki?curid=1157422" title="Dymnica lekarska">
Dymnica lekarska



</doc>
<doc id="1157425" url="https://pl.wikipedia.org/wiki?curid=1157425" title="E-faktura">
E-faktura

E-faktura (faktura elektroniczna) – dokument elektroniczny mający cechy faktury.
Faktura elektroniczna jest zrównana z fakturą papierową. Zasada ta obowiązuje od 2005 r. Do końca 2013 r. obowiązywało Rozporządzenie Ministra Finansów z dnia 20 grudnia 2012 r. w sprawie przesyłania faktur w formie elektronicznej, zasad ich przechowywania oraz trybu udostępniania organowi podatkowemu lub organowi kontroli skarbowej (). Od 2014 r. przepisy o fakturze elektronicznej zawiera ustawa o podatku od towarów i usług.
Za pomocą e-faktury można rozliczać się tak samo jak przy użyciu faktury tradycyjnej. Zgodnie z wyrokiem Naczelnego Sądu Administracyjnego faktura przesłana w formie elektronicznej, a następnie wydrukowana u odbiorcy nadal może być traktowana jako faktura tradycyjna (papierowa) i nie musi spełniać wymagań dla faktury elektronicznej.
Stosowanie e-faktury ma wiele zalet:
Akceptacja fakturowania elektronicznego.
Podstawowym warunkiem stosowania faktur w formie elektronicznej jest uzyskanie wcześniejszej akceptacji od kontrahentów. Wystawianie i przesyłanie e-faktur można rozpocząć następnego dnia po dokonaniu akceptacji przez odbiorcę. Z akceptacją e-faktur ściśle wiąże się też utrata prawa do ich wystawiania. Podatnik traci prawo do stosowania faktur elektronicznych (w przypadku cofnięcia akceptacji przez odbiorcę faktury) od dnia następującego po dniu, w którym otrzymał powiadomienie od odbiorcy o wycofaniu akceptacji.
Faktury korygujące i duplikaty.
Faktury elektroniczne można korygować i wystawiać ich duplikaty. Powinny mieć one co do zasady formę elektroniczną. Wyjątkowo w przypadku przeszkód formalnych lub technicznych, uniemożliwiających wystawienie i wysłanie tych dokumentów w formie elektronicznej, dopuszcza się wystawienie dokumentu papierowego (na przykład gdy kontrahent cofnie akceptację).
Przechowywanie faktur elektronicznych.
E-faktury powinny być przechowywane przez ich wystawcę oraz odbiorcę w formacie, w którym zostały przesłane, w sposób gwarantujący autentyczność ich pochodzenia i integralność ich treści, jak również ich czytelność przez cały okres ich przechowywania. E-faktury przechowuje się tak długo jak papierowe, to jest do czasu upływu terminu przedawnienia zobowiązania podatkowego.
Kontrola faktur elektronicznych.
Podatnik ma obowiązek:
Dla kontroli podatnik powinien przechowywać również:
Fakturowanie elektroniczne w praktyce.
Faktura elektroniczna stała się pełnoprawnym dokumentem urzędowym na podstawie rozporządzenia Ministra Finansów z 2005 roku. Faktury elektroniczne w Polsce w 2007 roku były stosowane w niewielkim zakresie – 7% nabywców otrzymywało, a 3% sprzedawców wysyłało tego typu rozliczenia. W krajach UE, które zrezygnowały z bezpiecznego podpisu elektronicznego, e-faktury są wykorzystywane w znacznie większym stopniu – w Danii ponad 2/3 wszystkich faktur w obrocie to faktury elektroniczne OIOXML, Szwecja i Finlandia dzięki przejściu administracji publicznej na fakturowanie elektroniczne spodziewają się oszczędności rzędu 365 milionów euro rocznie.

</doc>
<doc id="1157452" url="https://pl.wikipedia.org/wiki?curid=1157452" title="Puchowica">
Puchowica

 
Puchowica (niem. "Friedrichsberg")- zniesiona nazwa części wsi Puchówka w Polsce, położona w województwie warmińsko-mazurskim, w powiecie oleckim, w gminie Wieliczki.
Przed 19 lutego 1903 roku miejscowość była osadą, połączona została w jedną całość jako jednostka administracyjna z Puchówką.
W 2005 roku zniesiono nazwę miejscowości Puchownica oraz nazwy Puchówka Leśniczówka oraz Puchówka Gajówka, "jako że nie występują".

</doc>
<doc id="1157454" url="https://pl.wikipedia.org/wiki?curid=1157454" title="Palestyna pod panowaniem Bizancjum">
Palestyna pod panowaniem Bizancjum

Starożytna Palestyna pod panowaniem Bizancjum przebywała w okresie od 395 do 637.
Historia.
Około roku 390 Palestyna dzieliła się na trzy części, nazywane "Palaestina Prima" (Judea, Samaria, Perea, wybrzeża Morza Śródziemnego ze stolicą w Cezarei Nadmorskiej), "Palaestina Secunda" (Galilea, Dolina Jezreel, Dolina Jordanu, tereny na wschód od Jordanu i na zachód od Dekapolis, ze stolicą w Scytopolis) oraz "Palaestina Tertia" (Negew, południe dzisiejszej Jordanii, zachodnia część Synaju, ze stolicą w Petrze).
W 395 roku cesarz Teodozjusz umierając podzielił imperium rzymskie na Cesarstwo zachodniorzymskie i Cesarstwo Wschodniorzymskie (czyli Bizancjum). W ten sposób Palestyna przeszła w sferę wpływów Bizantyńczyków.
Bizantyjska prowincja Syria obejmowała ziemie współczesnych państw: południowa część Turcji, Syrii, Libanu, Izraela, Jordanii i Autonomii Palestyńskiej.
Najazd Persów.
W 614 roku Persowie prowadzący wojnę z Bizancjum, najechali na Palestynę. Przeciwko Bizantyńczykom wystąpili wówczas żydowscy powstańcy pod wodzą Beniamina, którzy w Jerozolimie wymordowali 90 tysięcy chrześcijan, zburzyli liczne kościoły i klasztory. W latach 614-617 Żydzi sprawowali ograniczoną władzę w Jerozolimie.
W 627 roku palestyńscy Żydzi zawarli tajne porozumienie z Bizancjum. W zamian za wspólną walkę przeciwko Persom, cesarz Herakliusz zapewnił im bezkarność za krzywdy wyrządzone chrześcijanom. W 628 roku na mocy zawartego pokoju Persowie opuścili Palestynę. W 629 roku Palestyna ponownie przeszła pod władzę Bizancjum. Herakliusz nakazał wymordować wszystkich złapanych Żydów. Żydom zabroniono wstępu do Jerozolimy.
Najazd Arabów.
W 634 kalif Abu Bakr nakazał swojemu wodzowi Khalid ibn al-Walidowi zająć bizantyjską prowincję Syrię. W czerwcu 634 arabskie wojska wkroczyły do Syrii i po licznych bitwach zdobyły Damaszek. Dalsze podboje powstrzymała śmierć kalifa Abu Bakra, którego następcą został kalif Umar ibn al-Chattab.
W latach 636-640 Palestyna została podbita przez Arabów.

</doc>
<doc id="1157455" url="https://pl.wikipedia.org/wiki?curid=1157455" title="Andrzej II (książę Neapolu)">
Andrzej II (książę Neapolu)

Andrzej II (? – zm. 840) był księciem Neapolu w latach 834 – 840.
W czasie swych rządów był w ciągłej wojnie z Longobardami i pozwolił księstwu Gaeta,
swemu wasalowi, uniezależnić się pod władzą własnych konsulów.
We wrześniu 834 Andrzej zbuntował się przeciwko księciu Leonowi i usunął go uzurpując tron.
Od razu zaprzestał płacenia trybutu Sicardowi księciu Benewentu. W odpowiedzi na to, Sicard oblegał Neapol od maja do lipca 835, ale w końcu zawarł pokój z księciem. Mimo to w 836 ponownie obległ Neapol. Andrzej okrył się hańbą pierwszego, który wezwał saraceńskich najemników na półwysep. Konsekwencje tego były dalekosiężne.
Podpisał 4 lipca 836 "Pactum Sicardi" z Sicardem oraz księstwem Amalfi i Sorrento.
Zakładano pięcioletni rozejm, podczas którego kupcy z różnych greckich miast nadmorskich mogli swobodnie podróżować poprzez księstwo Benewentu nieniepokojeni. Jednakże wojna trwała nadal, szczególnie między Andrzejem a Sicardem. W 837 Andrzej ponownie wezwał Saracenów. Między lipcem a sierpniem 839 Sicard zmarł, a Andrzej stale obawiający się Longobardów, poprosił o pomoc Lotara I króla Włoch, który przysłał do Neapolu Contardusa. Z obawy przed Contardusem, Andrzej obiecał mu za żonę córkę Eupraksję wdowę po Leonie. Jednakże Andrzej odkładał ślub aż do marca 840, gdy Contradus powstał przeciwko niemu i go zabił, a następnie zajął jego miejsce jako uzuprator, tak jak on zrobił z Leonem.

</doc>
<doc id="1157456" url="https://pl.wikipedia.org/wiki?curid=1157456" title="Ciasna rodzina rozkładów prawdopodobieństwa">
Ciasna rodzina rozkładów prawdopodobieństwa



</doc>
<doc id="1157460" url="https://pl.wikipedia.org/wiki?curid=1157460" title="Stefan III (książę Neapolu)">
Stefan III (książę Neapolu)

Stefan III (? – zm. 832) był księciem Neapolu w latach 821 – 832.
Rządził w czasie ważnego okresu przejściowego w historii księstwa. Pod koniec jego panowania Neapol stał się niezależny.
Księstwo nie było jeszcze dziedziczne w 818, gdy patrycjusze z Sycylii wybrali księcia bez akceptacji cesarza. Zrobili to ponownie w 821, lecz władca został przepędzony z miasta na rzecz wybranego Stefana III. Stefan jako pierwszy zaczął bić monety z własnymi inicjałami zamiast cesarza bizantyjskiego. Nie był więc związany z imperium, ani przez mianowanie, ani przez inne więzi z wyjątkiem dziedziczenia księstwa.

</doc>
<doc id="1157463" url="https://pl.wikipedia.org/wiki?curid=1157463" title="Oleodruk">
Oleodruk

Oleodruk – reprodukcja naśladująca obraz olejny, uzyskana na płótnie, papierze lub innym materiale w technice oleografii lub chromolitografii.
Oleodruki szczególnie popularne były w XIX wieku, gdy często odznaczały się niewielką wartością artystyczną. Stąd określenie „oleodruk” w mowie potocznej ma często negatywne zabarwienie i kojarzone jest z kiczem.

</doc>
<doc id="1157471" url="https://pl.wikipedia.org/wiki?curid=1157471" title="Milena Czarnogórska">
Milena Czarnogórska

Milena Vukotić, (ur. 22 kwietnia 1847 w Čevie, zm. 16 marca 1923 w Antibes) – serbska arystokratka, w 1860–1910 księżna, 1910–1918 królowa Czarnogóry jako żona Mikołaja.
Życiorys.
Urodziła się w rodzinie wojewody Petara Vukoticia (1926–1904) i Jeleny z d. Vojvodić (zm. 1856). Miała trzech starszych braci: Šala (Pawła), Matana (Mateusza) i Šćepaca (Stefana). Wywodziła się z jednego z najbogatszych rodów serbskiej szlachty, a jej ojciec był przyjacielem Mirka Petrowicia-Niegosza (1820–1867). W wyniku porozumienia się rodziców w 1853 została zaręczona z Mikołajem (1841–1921), dziedzicznym księciem Czarnogóry. Po śmierci matki, została jako 9-latka wysłana do Cetyni na dwór księcia Daniela. Nie odebrała żadnego wykształcenia, pozostając analfabetką. W 1856–1860 wychowywała się w Njeguši pod opieką siostry narzeczonego Anastazji (zm. 1879). 8 listopada 1860 w Cerkwii Wałaskiej w Cetyni 13-letnia Milena poślubiła 19-letniego Mikołaja. Jako książęca małżonka została oddana pod opiekę księżnej wdowy Darii (1838–1892), która zadbała o podstawy jej wykształcenia. W 1860–1867 opanowała materiał podstawowego wykształcenia, uzupełniony o język francuski.
W 1868–1869 sprawowała urząd marszałka dworu. Poza tą krótkotrwałą funkcją nie odgrywała żadnej roli politycznej. W 1918 znalazła się wraz z rodziną na emigracji, osiedlając się we Francji. W 1922–1923 wraz z Anto Gvozdenoviciem sprawowała honorowo urząd współregentki tytularnego króla Michała, wchodząc w skład rządu na uchodźstwie. Zmarła w 1923 i została pochowana na cmentarzu prawosławnym San Remo. W 1989 jej szczątki zostały przeniesione do kapicy dworskiej w Cetyni.
Rodzina.
Mikołajowi I Petrowiciowi-Niegoszowi urodziła dwanaścioro dzieci:

</doc>
<doc id="1157475" url="https://pl.wikipedia.org/wiki?curid=1157475" title="Stagnicola corvus">
Stagnicola corvus

Stagnicola corvus – gatunek ślimaka słodkowodnego z rodziny błotniarkowatych (Lymnaeidae) wyodrębniony przez Marię Jackiewicz z gatunku "Stagnicola palustris" na podstawie różnic w budowie wewnętrznej.
Muszla ciemno ubarwiona – szara do granatowoczarnej, grubościenna o powierzchni zazwyczaj młotkowanej (wyraźne, jasne linie przyrostów podzielone grubymi liniami spiralnymi tworzące małe, oddzielne powierzchnie). Ostatni skręt silnie rozszerzony. Otwór o krawędzi i górnej części ostro zakończonej, zajmuje połowę lub lekko ponad połowę wysokości całej muszli. Dołek osiowy zakryty lub szczelinowaty. Wysokość muszli 25–40 (45) mm a szerokość 12–17 mm. 
Występuje w Europie – od Wysp Brytyjskich po wschodnią Ukrainę i od Skandynawii po Włochy.
Gatunek powszechny w zeutrofizowanych zbiornikach trwałych o niewielkim przepływie wody. Jest raczej wszystkożerny i typowy dla nizin. Kokony jajowe 40–50 mm długie i 6 mm szerokie zawierające po 80–120 jaj. Ogólnie słabo poznany i wymaga osobnych obserwacji co do rozmieszczenia i zwyczajów.

</doc>
<doc id="1157476" url="https://pl.wikipedia.org/wiki?curid=1157476" title="Diabelski Most w Czernej">
Diabelski Most w Czernej

Diabelski Most – były most (obecnie ruiny) w miejscowości Czerna w Dolinie Eliaszówki w województwie małopolskim. Znajduje się na Krzeszówce, dawniej nazywanej w tym miejscu Eliaszówką.
Przy drodze do klasztoru w Czernej i drodze z Krzeszowic przez Gorenice do Olkusza, widać ruiny arkadowego mostu eremickiego, wybudowanego przez pustelników. Miał 18 metrów wysokości, 120 metrów długości i 9,5 metra szerokości. Nazwano go "mostem anielskim", zaś okoliczni mieszkańcy – "diabelskim" ze względu na wiele podań z nim związanych – taką nazwę nosi do dziś.
Powstał w latach 1671–1691, stanowił dojście do klasztoru od drogi siedleckiej, prowadzącej do majątku karmelitów w Siedlcu. Na przeciwległym brzegu Doliny Eliaszówki zachowały się ruiny XVII-wiecznej furty klasztornej, kaplicy i bramy wjazdowej tzw. "Bramy Siedleckiej".
Na kamiennych filarach, dwumetrowej grubości, ponad głębokim jarem budowniczy przerzucił 11 arkad z kamiennymi balustradami i figurami świętych przy wjeździe i u wylotu mostu.
Przy furcie za mostem znajdował się budynek z pokojami gościnnymi, stajnią oraz pralnią, powstałą w 1673 roku. Za mostem znajdowała się także kapliczka, w której była odprawiana msza dla świeckich i służby. Z biegiem lat budowla ulegała powolnemu niszczeniu. Już w 1843 roku most był środkiem uszkodzony. Od 1889 roku z powodu osunięcia się w części łuku środkowego i ogólnego złego stanu technicznego został wyłączony z użytkowania.
Most Diabelski kształtem przypominający rzymskie akwedukty jest unikatową tego typu budowlą na skalę europejską. Na początku XX wieku jego restaurację wyceniono na 80 000 koron.
Legendy.
Jedno z podań głosi, że raz do roku odbywa się tutaj zjazd diabłów i wszystkich złych duchów, któremu przewodzi sam Lucyfer z pomocą Belzebuba. Obradom przysłuchują się czarownice.
Inna legenda mówi, że pod mostem zakopany jest ogromny skarb, złożony ze złota, srebra i diamentów, którego pilnuje sam diabeł, a inny duch czyha na moście na największych grzeszników, a gdy którego złapie – leci nad "Czarny Staw" w Tenczynku i tam go topi.

</doc>
<doc id="1157477" url="https://pl.wikipedia.org/wiki?curid=1157477" title="1 Dywizja Litewska">
1 Dywizja Litewska

1 Dywizja Litewska – dywizja armii Wielkiego Księstwa Litewskiego Rzeczypospolitej Obojga Narodów.
Pod koniec istnienia I Rzeczypospolitej, istniały 4 dywizje w Koronie i 2 na Litwie. Dywizja była odpowiednikiem dzisiejszego okręgu wojskowego. Od chwili jej powstania dywizją dowodził Józef Judycki.
Skład.
W jej skład nominalnie wchodziły:
Zgodnie z planem Ludwika Wirtemberskiego, 1 Dywizja Litewska miała koncentrować w okolicy Mińska główne siły Armii Litewskiej. Tym samym, po rozpoczęciu wojny w jej skład włączono również 1 Regiment Pieszy Buławy Wielkiej Litewskiej oraz 5 Regiment Pieszy Litewski.
Dowództwo dywizji.
Dowódcy dywizji (generałowie lejtnanci):
Po niepowodzeniach wojennych, Józef Judycki został odwołany ze stanowiska dowódcy dywizji. 23 czerwca 1794 dowódcą dywizji został Michał Zabiełło.

</doc>
<doc id="1157479" url="https://pl.wikipedia.org/wiki?curid=1157479" title="Czerwony Sztandar (periodyk)">
Czerwony Sztandar (periodyk)



</doc>
<doc id="1157481" url="https://pl.wikipedia.org/wiki?curid=1157481" title="Juncus articulatus">
Juncus articulatus



</doc>
<doc id="1157482" url="https://pl.wikipedia.org/wiki?curid=1157482" title="Linkin park">
Linkin park



</doc>
<doc id="1157483" url="https://pl.wikipedia.org/wiki?curid=1157483" title="Kyjiw-Pasażyrśkyj">
Kyjiw-Pasażyrśkyj

Kyjiw-Pasażyrśkyj () – największy dworzec kolejowy w Kijowie, na Ukrainie. Stacja ma 6 peronów.
Dworzec jest kompleksem kilku dworców, m.in. południowego i podmiejskiego.
Obsługuje ponad 170 tys. pasażerów dziennie (2005). Stacja obsługuje pociągi dalekobieżne, w tym połączenia międzynarodowe, a także na krótkich (elektriczka) – do pobliskich regionów. Znajduje się tu stacja metra na linii Swjatoszyńsko-Browarskiej. Dworzec znajduje się w pobliżu głównego skrzyżowania w mieście.
Poprzedni gmach dworca z 1870 roku został wybudowany według projektu architekta Jana Fryderyka Wiśniewskiego (1829–1875). Obecna hala główna została wybudowana w 1932 roku. Dworzec został odnowiony w 2001 roku.

</doc>
<doc id="1157485" url="https://pl.wikipedia.org/wiki?curid=1157485" title="Tech psytrance">
Tech psytrance

Tech psytrance (znany również jako "psychedelic techtrance", "minimal psytrance", "progressive psytrance" lub "psytekk") – gatunek muzyki łączący w sobie elementy psychedelic trance, minimal techno. W porównaniu do innych odmian psytrance charakteryzuje się bardziej minimalistycznym brzmieniem, mniejszym tempem i większą rolą efektów dźwiękowych w utworze.

</doc>
<doc id="1157487" url="https://pl.wikipedia.org/wiki?curid=1157487" title="Tucuxi">
Tucuxi



</doc>
<doc id="1157488" url="https://pl.wikipedia.org/wiki?curid=1157488" title="Mazzoll &amp; Arhythmic Perfection">
Mazzoll &amp; Arhythmic Perfection

Mazzoll &amp; Arhythmic Perfection – zespół jazzowy, założony na początku lat 90. przez Jerzego Mazzolla. W pierwszym składzie grupy obok klarnecisty Mazzolla byli Janusz Zdunek na trąbce, Sławomir Janicki na kontrabasie, Jacek Majewski - instrumenty perkusyjne, i Tomasz Gwinciński na perkusji.
W swoim pierwotnym składzie nagrał trzy płyty: debiutancką "a" z 1995 roku, "Out Out to Lunch" z 1996 i nagraną przy gościnnym udziale Kazika Staszewskiego "Rozmowy s catem", brał także udział w nagrywaniu niektórych albumów Kazika Staszewskiego.

</doc>
<doc id="1157490" url="https://pl.wikipedia.org/wiki?curid=1157490" title="Arhythmic Perfection">
Arhythmic Perfection



</doc>
<doc id="1157492" url="https://pl.wikipedia.org/wiki?curid=1157492" title="Ferenc Pákozdy">
Ferenc Pákozdy

Ferenc Pákozdy (ur. 16 lutego 1903 w Monachium, zm. 1992) – węgierski poeta, językoznawca, tłumacz polskiej literatury.
Pracował w wydawnictwie Europa jako redaktor działu polskiego. Przetłumaczył na język węgierski dramat „Mazepa” Juliusza Słowackiego (w 1960), „Słowo o Jakubie Szeli” Bruno Jasieńskiego (w 1962), „Dziady” Adama Mickiewicza (w 1963), a także twórczość poetycką Konstantego Ildefonsa Gałczyńskiego. W 1959 opracował i wydał zbiór pieśni polskich. Zajmował się również twórczością m.in. Marii Konopnickiej, Juliana Tuwima, Władysława Broniewskiego, Leopolda Staffa, Jana Kasprowicza.
Zobacz też.
 

</doc>
<doc id="1157493" url="https://pl.wikipedia.org/wiki?curid=1157493" title="Vauxhall Station">
Vauxhall Station

Vauxhall Station – stacja kolejowa w Londynie, w Anglii. Stacja ma 4 perony. Jej zarządcą jest firma South West Trains, której pociągi zatrzymują się tu po drodze z dworca Waterloo do Chessington, Dorking, Guildford, Hampton Court, Shepperton, Windsoru, Eton i Woking. Ze stacji korzysta również metro – pasażerowie mogą tu wsiąść do pociągów Victoria Line.

</doc>
<doc id="1157494" url="https://pl.wikipedia.org/wiki?curid=1157494" title="Abies koreana">
Abies koreana



</doc>
<doc id="1157496" url="https://pl.wikipedia.org/wiki?curid=1157496" title="János Tomcsányi">
János Tomcsányi

János Tomcsányi (także jako Jan Mormula, ur. 7 września w 1873 w Pekelniku, zm. 30 grudnia 1935 w Budapeszcie) – węgierski językoznawca, pedagog, tłumacz.
W 1909 po raz pierwszy odwiedził Warszawę, a w latach następnych przyjeżdżał do tego miasta wielokrotnie, także w celu przedstawienia swoich prac badawczych dotyczących wzajemnych związków literackich węgiersko-polskich. Od 1920 roku pracował jako referent do spraw polskich w dziale prasowym węgierskiego Ministerstwa Spraw Zagranicznych. Jest autorem artykułów w węgierskiej encyklopedii powszechnej na temat polskiej literatury.
Zajmował się twórczością Henryka Sienkiewicza, Marii Rodziewiczówny, Marii Konopnickiej, Władysława Reymonta, Juliusza Kadena-Bandrowskiego, Stefana Żeromskiego.
W roku 1932 otrzymał nagrodę polskiego PEN Clubu.

</doc>
<doc id="1157501" url="https://pl.wikipedia.org/wiki?curid=1157501" title="Źródło proroka Eliasza">
Źródło proroka Eliasza

Źródło proroka Eliasza – źródło w Dolinie Eliaszówki na północ od zabudowań miejscowości Czerna, w województwie małopolskim, w powiecie krakowskim, w gminie Krzeszowice. Znajduje się w rezerwacie przyrody Dolina Eliaszówki na północ od klasztoru w Czernej i Diabelskiego Mostu na Wyżynie Olkuskiej, po prawej (wschodniej) strony drogi z Krzeszowic przez Gorenice do Olkusza, trochę powyżej dawnego muru klasztornego, który przebiegał w poprzek tej drogi.
Źródło jest ocembrowane w kształcie serca. Obudowę tę wykonano ponad 100 lat temu, informację o niej podaje S. Polaczek w monografii Ziemi Chrzanowskiej w 1914 r. Nad źródłem znajduje się kapliczka kamienna (z 1848 roku) z obrazem biblijnego proroka Eliasza. Miejsce to ma symbolizować biblijny teren nad potokiem Kerit (Dolina Kerit), gdzie prorok mieszkał w grocie, pił wodę ze źródła i był karmiony przez kruka.
Woda bijąca ze źródła łączy się przy nim z płynącą z północy Krzeszówką (dawniej na odcinku do ujścia Czernki nazywaną potokiem Eliaszówka). Według legendy kto napije się wody ze źródła znajdzie prawdziwą miłość. Stąd też ma ono drugą nazwę – Źródło Miłości. Przy źródle zamontowano współcześnie tablicę informacyjną, kładkę i ławki.
Zamontowana przy źródle współczesna tablica informacyjna podaje, że warstwa wodonośna źródła znajduje się w wapieniach z okresu karbonu. Jest to źródło podzboczowe, spływowe, o niewielkiej wydajności (3,5 l/s). Woda ma temperaturę 8,2 °C, odczyn obojętny (pH=7,23). Jest to woda słodka, wodorowęglanowo-siarczanowo-wapniowa słabo zmineralizowana (459,0 mg/l). Przebywający w pobliskich Krzeszowicach Zygmunt Krasiński, wierzył, że tutejsza woda ze źródła uleczy jego chore oczy.
Nad źródłem znajdują się malownicze wąwozy (we wschodniej stronie Doliny Eliaszówki): wąwóz Kulenda i Mazurowe Doły, które są wycięte w skałach wapiennych.

</doc>
<doc id="1157504" url="https://pl.wikipedia.org/wiki?curid=1157504" title="GBU-9 HOBOS">
GBU-9 HOBOS

GBU-9 HOming BOmb System (do 1981 roku bomba nosiła nazwę "KMU 390A/B M118E1 EO") – amerykańska bomba kierowana naprowadzana na cel telewizyjnie. Opracowana w ramach programu "Pave Strike" przez firmę Rockwell International. Jednostką bojową była bomba burząca M118E1 wagomiaru 3000 funtów wyposażona w zestaw telewizyjny KMU-390/B. GBU-9 weszła do uzbrojenia US Air Force w 1969 roku.
Sposób użycia bomby zależał od odległości od celu. Jeżeli cel był widoczny w chwili ataku na ekranie operatora uzbrojenia w kabinie samolotu, operator kierując kamerą pocisku naprowadzał na cel znacznik, a następnie zrzucał bombę. Bomba kierowana przez autopilota opadała w kierunku celu. Obraz z kamery był cały czas przekazywany na ekran w samolocie. Jeśli operator uzbrojenia zauważył, że bomba zgubiła cel, mógł zmieniając położenie kamery bomby ponownie wskazać cel. Ponieważ obraz z kamery był cały czas przekazywany, możliwa była natychmiastowa ocena przebiegu ataku. Jeśli atak był przeprowadzany z większej odległości, bomba była zrzucana przed uchwyceniem celu przez układ samonaprawadzania. Operator uzbrojenia śledził następnie obraz przekazywany przez kamerę do momentu wzrokowego wykrycia celu. Dalsze etapy ataku wyglądały identycznie jak przy zrzucie z mniejszej odległości.
Bomby GBU-9 były używane do końca lat 80. Później zastąpiły je bomby GBU-15.

</doc>
<doc id="1157509" url="https://pl.wikipedia.org/wiki?curid=1157509" title="Milica Czarnogórska">
Milica Czarnogórska

Milica Czarnogórska (ur. 14 lipca 1866 w Cetynii, zm. 5 września 1951 w Aleksandrii, Egipt) – królewna Czarnogóry, wielka księżna Rosji.
Życie.
Milica była córką Mikołaja I Petrowicia-Niegosza, króla Czarnogóry, i jego żony, Mileny Vukotić. Miała 6 sióstr, w tym Jelenę – królową Włoch i Zorkę – żonę przyszłego króla SHS. 26 lipca 1889 roku w Petersburgu wyszła za mąż za wielkiego księcia Piotra Mikołajewicza Romanowa, młodszego syna Mikołaja Mikołajewicza (starszego) i Aleksandry Piotrownej. Jej mąż był bratem wielkiego księcia Mikołaja Mikołajewicza (młodszego), którego żoną była siostra Milicy, Anastazja.
Milica i Anastazja.
Obie siostry, Milica i Anastazja, były społecznie bardzo wpływowe na carskim dworze początku XX wieku. Siostry miały wspólne przezwisko „czarne niebezpieczeństwo”, obie interesowały się okultyzmem. One pierwsze zaufały mistycznemu szarlatanowi, który nazywał się po prostu Filipem, a następnie Grigorijowi Rasputinowi, faworytowi rodziny carskiej.

</doc>
<doc id="1157510" url="https://pl.wikipedia.org/wiki?curid=1157510" title="Kasjan z Imoli">
Kasjan z Imoli

Kasjan z Imoli (zm. 304) - męczennik, święty katolicki.
O jego życiu niewiele wiadomo. Zgodnie z legendą był nauczycielem w Imoli, zabitym przez swoich pogańskich uczniów, przy pomocy rylców do pisania. Jako datę jego śmierci podaje się 13 sierpnia 304 roku.
Święty Kasjan jest patronem stenografów.
Jego wspomnienie liturgiczne w Kościele katolickim obchodzone jest 13 sierpnia.

</doc>
<doc id="1157514" url="https://pl.wikipedia.org/wiki?curid=1157514" title="Ramiro Ledesma Ramos">
Ramiro Ledesma Ramos

Ramiro Ledesma Ramos (ur. 23 maja 1905, Alfaraz de Sayago, zm. 29 października 1936, Aravaca) - hiszpański polityk, filozof faszystowski, publicysta.
Studiował filozofię, fizykę i matematykę na Uniwersytecie Madryckim, gdzie był uczniem wybitnego filozofa hiszpańskiego José Ortegi y Gasseta. W czasie studiów napisał powieść dla młodzieży "El sello de la muerte" ("Pieczęć Śmierci"). Ramos zafascynowany był przemianami zachodzącymi w faszystowskich Włoszech. Ramos na miesiąc przed powstaniem w Hiszpanii ustroju republikańskiego, rozpoczął wydawanie nacjonalistycznego tygodnika powszechnego "La Conquista del Estado" ("Podbój Państwa"). Tygodnik głosił radykalne hasła faszystowskie i antyrepublikańskie. W trzecim numerze gazety stwierdził on że faszyści muszą w brutalny sposób narzucić Hiszpanom swoje poglądy, kolejny numer który miał ukazać się 4 kwietnia, został już odwołany przez policję. Okres od powstania Drugiej Republiki Hiszpańskiej (1931) doprowadził do intensyfikacji walki klasowej i politycznej. Ramos odrzucał wszelkie formy demokracji i w jej miejsce promował totalitaryzm - 4 czerwca swojej mowie potępił burżuazyjną demokrację parlamentarną i pochwalił reżimy Włoch i ZSRR a także osobę Hitlera. 
10 października 1931 grupa Ledesmy łączy się z grupą Onésimo Redondo Ortegi, wydawcy pisma "Libertad" ("Wolność"), w "Juntas de Ofensiva Nacional Sindicalista" (JONS; Junty Ofensywy Narodowo-Syndykalistycznej). W programie wzywano do walki o przywrócenie odwiecznej świetności Hiszpanii z okresu istnienia jej imperium pod hasłami "España, Una, Grande y Libre" ("Hiszpania, Jedna, Wielka i Wolna"). Symbolem organizacji zaprojektowanym przez Ramiro Ledesmę stało się stare godło królów hiszpańskich, Ferdynanda i Izabeli - pęk strzał ujętych pierścieniem. Dla organizacyjnej flagi Ledesma wybrał syndykalistyczne czarno-czerwone barwy. Z czasem, głównie w Kastylii, udawało mu się zwerbować zwolenników, tak aby można było utworzyć bojówki. W lutym 1934 dochodzi do zjednoczenia JONS oraz Falangi Hiszpańskiej Jose Antonio Primo de Rivery w "Falange Española de las Juntas de Ofensiva Nacional Sindicalista", która przejęła symbole - godło i flagę - od JONS. W 1935 wodzem Falangi zostaje Jose Antonio. Aby uniknąć sporów Ramiro Ledesma tworzy grupę "Patria Libre". 
Wybuch wojny domowej w Hiszpanii zastał Ramiro Ledesma Ramos w republikańskim Madrycie. W związku z antyrządową rebelią aresztowano go w lecie 1936 i umieszczono w więzieniu Alacante. 29 października 1936 roku został rozstrzelany przez milicję republikańską. Przez hiszpańskich nacjonalistów uznawany jest za męczennika.

</doc>
<doc id="1157515" url="https://pl.wikipedia.org/wiki?curid=1157515" title="Gare de Saint-Étienne Chateaucreaux">
Gare de Saint-Étienne Chateaucreaux

Gare de Saint-Étienne Chateaucreaux – stacja kolejowa w Saint-Étienne, w regionie Owernia-Rodan-Alpy, we Francji. Stacja posiada 3 perony.

</doc>
<doc id="1157518" url="https://pl.wikipedia.org/wiki?curid=1157518" title="D-8">
D-8

D-8 (ros. "Д-8") – radziecki lekki rozpoznawczy samochód pancerny z okresu międzywojennego.
Historia konstrukcji.
Pod koniec lat dwudziestych w Armii Czerwonej utworzono pierwsze jednostki zmotoryzowane, które wyposażono m.in. w samochody pancerne "BA-27", które miały służyć do działań rozpoznawczych. Okazało się samochody te są zbyt ciężkie, dlatego też dowództwo zgłosiło zapotrzebowanie na nowy typ rozpoznawczego samochodu pancernego o niewielkich rozmiarach, uzbrojony w 1 lub 2 karabiny maszynowe, który mógłby służyć do rozpoznania, ochrony i łączności.
Projekt takiego samochodu opracował inż. N.I. Dyrenkow z Gorkowskich Zakładów Samochodowych i został on oznaczony jako "D-8" (od nazwiska twórcy). Został on oparty na konstrukcji produkowanego na licencji samochodu "GAZ-A" (Ford-A). Samochód został opancerzony za pomocą arkuszy blachy pancernej utwardzanej termicznie. Samochód został uzbrojony w dwa karabiny maszynowe "DT" kal. 7,62 mm umieszczone na stałe w ścianach samochodu. Oba karabiny obsługiwał strzelec siedzący za kierowcą.
W latach 1932–1934 roku wyprodukowano niewielką serię liczącą 25 sztuk samochodów. Później zaniechano jego produkcji wobec wprowadzenia do produkcji seryjnej samochodu pancernego "FAI" o zbliżonym przeznaczeniu.
Opracowano również drugą wersję tego samochodu wyposażoną w przeciwlotniczy karabin maszynowy usytuowany na dachu pojazdu oraz zmienionym kształcie zlikwidowano natomiast jedno stanowisko karabinu maszynowego w ścianie samochodu. Ta wersja została oznaczona jako "D-12".
Użycie.
Samochody pancerne "D-8" w 1933 zaczęto wprowadzać na wyposażenie jednostek zmechanizowanych.
Po wybuchu wojny domowej w Hiszpanii, kilka z tych samochodów wysłano do Hiszpanii, gdzie używała ich armia republikańska w walkach z wojskami frankistowskimi. Kierowcami byli ochotnicy z ZSRR.
Po raz ostatni samochodów tych użyto w walkach w trakcie wojnie zimowej pomiędzy ZSRR a Finlandią. Większość z nich została wtedy zniszczona. Jeden został zdobyty przez armię fińską i był używany do 1943 roku.

</doc>
<doc id="1157520" url="https://pl.wikipedia.org/wiki?curid=1157520" title="Stachys palustris">
Stachys palustris



</doc>
<doc id="1157523" url="https://pl.wikipedia.org/wiki?curid=1157523" title="Batalion Azad Hindoustan">
Batalion Azad Hindoustan



</doc>
<doc id="1157524" url="https://pl.wikipedia.org/wiki?curid=1157524" title="Czocha">
Czocha



</doc>
<doc id="1157527" url="https://pl.wikipedia.org/wiki?curid=1157527" title="Źródło proroka Elizeusza">
Źródło proroka Elizeusza

Źródło proroka Elizeusza (Źródło św. Elizeusza) – źródło w Dolinie Eliaszówki na Wyżynie Olkuskiej (część Wyżyny Krakowsko-Częstochowskiej), w obrębie rezerwatu przyrody Dolina Eliaszówki. Znajduje się w północno-wschodniej części wsi Czerna, w województwie małopolskim, w powiecie krakowskim, w gminie Krzeszowice.
Źródło znajduje się na wysokości 310 m n.p.m., poniżej klasztoru w Czernej i Diabelskiego Mostu, po lewej (wschodniej) strony drogi z Krzeszowic przez Gorenice do Olkusza, przy dawnym południowym murze klasztornym, który przebiegał w poprzek tej drogi.
Nazwa źródła wywodzi się od biblijnego proroka Elizeusza. Z tego źródła pobliski klasztor czerpie wodę dla swoich potrzeb, powyżej źródła stoi niewielki budynek, który pompuje wodę do klasztoru. Powyżej źródła proroka Elizeusza – na wschód – znajduje się wąwóz Mazurowe Doły.
W Dolinie Eliaszówki powyżej Źródła Elizeusza znajduje się Źródło proroka Eliasza, a poniżej Źródło św. Józefa.

</doc>
<doc id="1157528" url="https://pl.wikipedia.org/wiki?curid=1157528" title="Pyramid (bomba)">
Pyramid (bomba)

Pyramid – izraelska bomba kierowana naprowadzana telewizyjnie. Część bojową bomby tworzy izraelska bomba burząca wagomiaru 500 funtów (odpowiednik amerykańskiej Mark 82).

</doc>
<doc id="1157529" url="https://pl.wikipedia.org/wiki?curid=1157529" title="Maximin Isnard">
Maximin Isnard

Maximin Isnard (ur. 16 listopada 1755, zm. 12 marca 1825) – polityk francuski czasów rewolucji francuskiej, żyrondysta. 
Wybrany w 1791 roku deputowanym do Legislatywy z departamentu Var, przed rewolucją pracował w drogerii i niczym szczególnym się nie wyróżniał. Nie mamy również informacji o jego wcześniejszym zaangażowaniu politycznym lub kulturalnym. W parlamencie od razu był związany z Żyrondą. 
Swój udział w obradach Legislatywy Isnard zaznaczył się ostrą krytyką Ludwika XVI, Marii Antoniny i całego otoczenia dworu, zarzucając kręgowi królewskiemu działanie na niekorzyść Francji, uleganie wpływom austriackim i nieprzestrzeganie konstytucji. Będąc wrogiem absolutyzmu, Isnard obawiał się jednak również zbytniej aktywności ludowej. Ostrzegał przed siłą spontanicznych wystąpień i powstań, zachęcając do bardziej umiarkowanego kursu. 20 czerwca 1792, gdy lud zaatakował Tuileries, zdemolował apartamenty królewskie, a samego władcę znieważył, Isnard należał do nielicznych deputowanych broniących monarchy. Polityczna ślepota Ludwika XVI zraziła go jednak do tego stopnia, że poparł powstanie 10 sierpnia 1792 i obalenie monarchii. 
Wybrany do nowo powołanego Konwentu, niemal natychmiast został komisarzem na froncie północnym, gdzie spędził jesień roku 1792. Wrócił do Paryża na proces króla, w którym zagłosował za skazaniem na śmierć. W styczniu 1793 roku został wybrany do pierwszego, 25-osobowego Komitetu Bezpieczeństwa Powszechnego, który szybko okazał się mało skuteczny. To Isnard przedstawił 4 kwietnia kończący raport z jego prac, zalecając przekształcenie komitetu w mniejsze ciało składające się z 9 członków. W walce „górali” z żyrondystami wspierał tych ostatnich, broniąc autorytetu parlamentu przed wpływem ludu Paryża, mającego coraz większe ambicje co do sprawowania władzy. 25 maja, gdy przewodniczył obradom Konwentu, zagroził nawet pacyfikacją miasta, jeśli sankiuloci nie zrezygnują z ciągłego wywierania nacisków na deputowanych. 
2 czerwca Isnard z własnej woli zrezygnował z mandatu członka Konwentu, widząc aresztowanie 29 czołowych przywódców swojej frakcji (sam nie znalazł się na liście proskrypcyjnej). Wyjechał z Paryża i zaangażował się w organizację powstania antyjakobińskiego. 3 października tego samego roku został wydany nakaz jego aresztowania, jednak Isnard skutecznie zdołał ukryć się przed gwardzistami i przeżyć cały okres rządów jakobinów. 
Już po upadku Robespierre’a, w 1795 roku, został zaproszony do powrotu do nowego, termidoriańskiego Konwentu, gdzie ponownie niczym szczególnym się nie wyróżniał. Głosował za wszystkimi ustawami ścigającymi byłych jakobinów. W czasie Konsulatu został reprezentantem Var w Radzie Pięciuset, gdzie znowu nie odegrał większej roli. W okresie cesarstwa Napoleona Bonapartego wydał pamflet "O nieśmiertelności duszy" – apologię religii katolickiej oraz kilka mniejszych broszur głoszących chwałę cesarstwa. Z kolei po powrocie Burbonów z równym zaangażowaniem przejawiał sympatie rojalistyczne, co zapewniło mu spokojne życie, mimo wchodzenia w życie kolejnych uchwał ścigających byłych rewolucjonistów.

</doc>
<doc id="1157536" url="https://pl.wikipedia.org/wiki?curid=1157536" title="Krzywa hipereliptyczna">
Krzywa hipereliptyczna

Krzywa hipereliptyczna – pojęcie z zakresu geometrii algebraicznej, będące uogólnieniem pojęcia krzywej eliptycznej. Według współczesnej definicji, przez krzywą hipereliptyczną genusu formula_1 rozumiemy zbiór (nad dowolnym ciałem formula_2) opisany następującym równaniem:
gdzie formula_4 i formula_5 są pewnymi wielomianami nad ciałem formula_6 zaś formula_7 formula_8 zmiennymi o wartościach z domknięcia algebraicznego ciała formula_2 oraz spełnione są następujące warunki:

</doc>
<doc id="1157538" url="https://pl.wikipedia.org/wiki?curid=1157538" title="Polygonum aviculare">
Polygonum aviculare



</doc>
<doc id="1157539" url="https://pl.wikipedia.org/wiki?curid=1157539" title="Cześć, cześć, cześć">
Cześć, cześć, cześć

Cześć, cześć, cześć – album Mikołaja Trzaski z 1996 roku.
Spis utworów.
Muzyka i kompozycje Mikołaj Trzaska, z wyjątkiem 9 (Tomasz Gwinciński &amp; Tomasz Hesse) i 3 (muzyka tradycyjna).
Twórcy.
Realizacja w Studio Krater: Łukasz Piotrowski i Aleksander Szycik

</doc>
<doc id="1157540" url="https://pl.wikipedia.org/wiki?curid=1157540" title="Cześć, Cześć, Cześć">
Cześć, Cześć, Cześć



</doc>
<doc id="1157542" url="https://pl.wikipedia.org/wiki?curid=1157542" title="Dolina Kerit">
Dolina Kerit

Dolina Kerit (wąwóz Kerit) – według biblijnej relacji z 1 Księgi Królewskiej 17, 2-7 - dolina potoku po wschodniej stronie Jordanu (przypuszczalnie na terenie dzisiejszej Jordanii). Zgodnie z tą relacją biblijny prorok Eliasz ukrywał się tu po tym, jak Achabowi, królowi północnego królestwa Izraela, zapowiedział nadejście suszy. W tym czasie był karmiony przez kruki - ptaki uznawane przez Żydów za nieczyste.
Przeżycia Eliasza w tej dolinie interpretowane bywają jako wzór pustelniczego życia mnichów.

</doc>
<doc id="1157545" url="https://pl.wikipedia.org/wiki?curid=1157545" title="Path Vol. 1 &amp; 2">
Path Vol. 1 &amp; 2

Path Vol. 1 &amp; 2 - singiel fińskiej grupy muzycznej Apocalyptica, promujący jej trzeci album studyjny zatytułowany "Cult". Wydawnictwo, w formie płyty CD ukazało się 26 marca 2001 roku nakładem wytwórni muzycznej Island Records. Na płycie znalazły się utwory: instrumentalny „Path (Vol. 1)” i „Path (Vol. 2)” nagrany z gościnnym udziałem wokalistki Sandra Nasić, znanej z występów w niemieckim zespole Guano Apes. Ponadto na wydawnictwie znalazły się piosenki „Pray” i „Romance”, które zostały zarejestrowane podczas występu Apocaliptiki w monachijskiej Muffathalle 24 października 2000 roku.
Nagrania „Path (Vol. 1)” i „Path (Vol. 2)” były promowane teledyskami, które wyreżyserowali, odpowiednio Carsten Gutschmidt i Kai Sehr.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1157546" url="https://pl.wikipedia.org/wiki?curid=1157546" title="Kerit">
Kerit



</doc>
<doc id="1157547" url="https://pl.wikipedia.org/wiki?curid=1157547" title="Pisa SC">
Pisa SC

Pisa Sporting Club - włoski klub piłkarski, grający obecnie w Serie B, mający siedzibę w mieście Piza, leżącym w Toskanii.
Historia.
Klub został założony w 1909 jako Pisa Sporting Club. W 1965 po awansie do Serie B zespół po raz pierwszy występował w Serie A, jednak w ostatniej kolejce sezonu 1968/1969 został zdegradowany do drugiej ligi. Większość lat 70. Pisa grała w Serie C, a w 1979 powróciła do Serie B (w czasie, gdy prezesem był Romeo Anconetani. W 1982 po raz drugi w historii awansowała do Serie A i występowała tam przez kolejne 6 sezonów. W 1983 Duńczyk Klaus Berggreen doprowadził zespół do 11. pozycji w lidze, ale w następnym sezonie wraz z kolegami klubowymi spadł z ligi. W 1985 zespół wrócił do pierwszej ligi, ale ponownie został zdegradowany. Sytuacja powtórzyła się w 1987, gdy w drużynie grał Brazylijczyk Dunga. Ostatni awans do Serie A zespół wywalczył w 1990, gdy w drużynie grali tacy piłkarze jak Diego Simeone, Maurizio Neri, Michele Padovano czy Aldo Dolcetti. Po dobrym początku zespół spadł jednak do Serie B.
Degradacja miała negatywne skutki dla budżetu klubu. W 1994 Pisa przegrała baraż o utrzymanie i została relegowana do Serie C1. Ogłoszono bankructwo i powołano nowy klub pod nazwą Pisa Calcio, który rozpoczął grę w Eccelenxa, szóstej lidze Włoch. W 1996 Pisa wróciła do Serie C2, a w 1999 do Serie C1. W sezonie 2006/2007 wygrała baraż z AC Monza o awans do Serie B. W sezonie 2008/2009 zajęła jednak 20. miejsce w Serie B i spadła do Serie C1. Z początkiem lipca 2009, klub został wykluczony ze wszelkich rozgrywek przez FIGC ze względu na zadłużenie.
10 lipca 2009 klub został reaktywowany pod nazwą Associazione Calcio Pisa 1909 S.S.D. i rozpoczął rozgrywki w Serie D. Po powrocie do Serie B, dnia 21 sierpnia 2021, klub powrócił do dawnej nazwy.

</doc>
<doc id="1157549" url="https://pl.wikipedia.org/wiki?curid=1157549" title="Raggruppamento Frecce Rosse">
Raggruppamento Frecce Rosse

Raggruppamento Frecce Rosse (Grupa Czerwone Strzały) – kolaboracyjna formacja zbrojna włoskiej armii złożona z Hindusów, Arabów i Afrykańczyków podczas II wojny światowej.
Od maja do lipca 1942 r. w ramach włoskiej armii sformowano formację zbrojną pod nazwą Raggruppamento Centri Militari złożoną głównie z jeńców wojennych z armii brytyjskiej pochodzących z krajów arabskich, Indii oraz północnej i wschodniej Afryki. Byli to Hindusi, Arabowie, Sudańczycy, Tunezyjczycy. Kadra oficerska i podoficerska była włoska. Formacja składała się z trzech pododdziałów:
Liczyła ogółem ok. 1,2 tys. żołnierzy, w tym ok. 400 Hindusów i ok. 200 Arabów. Na jej czele stanął płk Massimo Invrea de Stato. W późniejszym okresie niewielką liczbę Tunezyjczyków i Hindusów wysłano do Włoch w celu przejścia szkolenia w szkole spadochronowej w miejscowości Tarquinia. W sierpniu 1942 r. formację przemianowano na Raggruppamento Frecce Rosse. Po klęsce wojsk niemiecko-włoskich pod El Alamein na przełomie października i listopada 1942 r., Hindusi i Arabowie stracili motywację do walki, dlatego zostali rozbrojeni. Ostatecznie aż do kapitulacji wojsk Osi w północnej Afryce w maju 1943 r. walczyli jedynie Tunezyjczycy w ramach Batalionu Szturmowego Tunisia w składzie 1 Dywizji Piechoty "Superga".

</doc>
<doc id="1157563" url="https://pl.wikipedia.org/wiki?curid=1157563" title="Twierdzenie Mordella-Weila">
Twierdzenie Mordella-Weila

Twierdzenie Mordella-Weila – twierdzenie z pogranicza algebry, geometrii i arytmetyki. Mówi ono, że dla rozmaitości abelowej formula_1 nad ciałem liczbowym formula_2 grupa formula_3 punktów formula_4-wymiernych jest skończenie generowana i abelowa. Od czasu udowodnienia tego twierdzenia przez Louisa Mordella w roku 1922 (dla przypadku, gdy formula_1 jest krzywą eliptyczną, zaś formula_6 ciało liczb wymiernych) i w ogólności w latach 1928–1929 przez André Weila, grupę formula_3 nazywa się grupą Mordella-Weila.

</doc>
<doc id="1157567" url="https://pl.wikipedia.org/wiki?curid=1157567" title="Związek gmin Donaueschingen">
Związek gmin Donaueschingen

Związek gmin Donaueschingen – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Schwarzwald-Baar. Siedziba związku znajduje się w mieście Donaueschingen.
Związek zrzesza trzy miasta:

</doc>
<doc id="1157569" url="https://pl.wikipedia.org/wiki?curid=1157569" title="Ruth von Ostau">
Ruth von Ostau

Ruth von Brandenstein, z domu von Ostau (ur. 3 marca 1899 w Ringelsdorf, zm. 31 października 1966 w Berlinie) – pisarka i poetka niemiecka.
Życiorys.
Ruth von Ostau urodziła się jako córka Heinricha i Anny von Ostau. Studia muzyczne przerwała z powodu trudnej sytuacji materialnej. W roku 1920 wyszła za Lothara von Brandensteina, właściciela ziemskiego z Röhrsdorf na Śląsku. Miała z nim czwórkę dzieci. Jedną z nich była Jolanthe von Brandenstein, niemiecka pisarka. W 1934 opublikowała swoje debiutanckie opowiadanie "Fraustädter Totentanz". Po wojnie przebywała w różnych miejscowościach na terenie RFN. Napisała tam większość swoich utworów. Zmarła w 1966, pochowano ją w Biberach/Riß.

</doc>
<doc id="1157574" url="https://pl.wikipedia.org/wiki?curid=1157574" title="Wyspa Spichrzów (Elbląg)">
Wyspa Spichrzów (Elbląg)

Wyspa Spichrzów – lewobrzeżna dzielnica Elbląga. Jest to obszar od wschodu ograniczony rzeką Elbląg, a od południa, zachodu i północy otoczony przez fosę miejską.
Historia.
Pierwsze spichlerze na wyspie pojawiły się w końcu XIV wieku, po połączeniu jej z miastem dwoma mostami, a pierwszy i jedyny do XVIII wieku żuraw portowy zbudowano w roku 1364. Drewniane i kryte trzciną spichrze często były niszczone przez pożary. Konflikty elbląsko - gdańskie i elbląsko - krzyżackie kończyły się zniszczeniami na wyspie.
Oprócz spichlerzy na wyspie znajdowała się giełda kupiecka. Była w niej izba korcowa, w której przechowywano wzory miar oraz urzędował w niej, prowadzący rejestry, pisarz korcowy.
Do dzisiaj niewiele zachowało się z dawnej zabudowy Wyspy Spichrzów. W niedalekiej przyszłości planowany jest szereg inwestycji, mających przywrócić tę część miasta do dawnej świetności. Pojawił się m.in. pomysł stworzenia tam strefy wolnej od zakazu picia alkoholu w miejscach publicznych.

</doc>
<doc id="1157575" url="https://pl.wikipedia.org/wiki?curid=1157575" title="Path vol.2">
Path vol.2



</doc>
<doc id="1157578" url="https://pl.wikipedia.org/wiki?curid=1157578" title="Perłówka orzęsiona">
Perłówka orzęsiona

Perłówka orzęsiona ("Melica ciliata" L.) – gatunek byliny należący do rodziny wiechlinowatych (dawniej zwanych trawami). Występuje na stanowiskach naturalnych w Europie Południowe od Hiszpanii aż po wybrzeże Morza Czarnego, na Sycylii i w północnej Afryce. Gatunek subatlantycki, w Polsce gatunek rzadki. Współcześnie występuje w Sudetach na trzech stanowiskach: Ożary, Nowa Ruda-Dzikowiec i koło Mysłowa.
Biologia i ekologia.
Rośnie na stanowiskach nasłonecznionych, suchych, na glebie zasadowej, ubogiej, często kamienistej. Rośnie na piaskach, rumoszu skalnym, piargach, żwirze. Preferuje umiarkowanie ciepłe warunki klimatyczne. Jest autotrofem i hemikryptofitem.
Zmienność.
Gatunek "Melica ciliata" w szerokim ujęciu ("sensu lato") tworzy kompleks taksonów, w obrębie którego wyróżnia się:
Taksony te są słabo odróżnialne pod względem morfologicznym, podczas gdy wyraźnie różnią się genetycznie.
Zagrożenia.
Kategorie zagrożenia gatunku:
Zastosowanie.
Roślina ozdobna stosowana do:

</doc>
<doc id="1157580" url="https://pl.wikipedia.org/wiki?curid=1157580" title="Związek gmin Raumschaft Triberg">
Związek gmin Raumschaft Triberg

Związek gmin Raumschaft Triberg – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Schwarzwald-Baar. Siedziba związku znajduje się w mieście Triberg im Schwarzwald, przewodniczącym jego jest Gallus Strobel.
Związek zrzesza jedno miasto i dwie gminy wiejskie:

</doc>
<doc id="1157583" url="https://pl.wikipedia.org/wiki?curid=1157583" title="Wspólnota administracyjna Furtwangen">
Wspólnota administracyjna Furtwangen

Wspólnota administracyjna Furtwangen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Schwarzwald-Baar. Siedziba wspólnoty znajduje się w mieście Furtwangen im Schwarzwald, przewodniczącym jej jest Richard Krieg.
Wspólnota administracyjna zrzesza jedno miasto i jedną gminę wiejską:

</doc>
<doc id="1157584" url="https://pl.wikipedia.org/wiki?curid=1157584" title="Stefan II (książę Neapolu)">
Stefan II (książę Neapolu)

Stefan II (? – zm. 799) był księciem Neapolu w latach 755 – 766.
Panował podczas ważnego okresu przejściowego w historii księstwa. Był tytułowany "eminentissimus consul" i był przywódcą lokalnej arystokracji, gdy został wyznaczony przez patrycjuszy z Sycylii. Pod koniec jego rządów, ze względu na rozłam w imperium, Neapol praktycznie stał się niezależny. Po jego abdykacji Neapol doświadczał kryzysu aż do wyboru Sergiusza I w 840.
Na początku jego rządów Neapol był wciąż wiernym Grekom księstwem a jego książęta byli wyznaczani przez cesarza. Dlatego w 761 zabronił wstępu papieskiemu wysłannikowi biskupowi Pawłowi, który był przeciwnikiem ikonoklazmu, trzymającego grecki świat. Stefan wspierał ikonoklastów nie mniej niż sam cesarz. W tym czasie Stefan zwracał się do Antiochosa, patrycjusza z Sycylii i swego technicznego zwierzchnika, jako ""naszego pana" i "najznakomitszego patrycjusza i protostrategosa" (763). Jednak do 764 Neapol odrzucił ikonoklazm i
Paweł mógł objąć swe biskupstwo.
Po dwunastoletnich pokojowych rządach, podczas których zdobył wielką popularność wśród ludu, miasto nawiedziła dżuma i zdziesiątkowała obywateli i duchowieństwo, włącznie z samym biskupem. Lud obwołał Stefana biskupem. Natychmiast odszukał papieża w Rzymie i został konsekrowany. Chociaż przestał być księciem, to dalej działał jako biskup przez trzydzieści trzy lata, a księstwo przekazał synowi Grzegorzowi II. Miał jeszcze dwóch synów: Cezara, który zmarł w młodości i Teofilakta.

</doc>
<doc id="1157585" url="https://pl.wikipedia.org/wiki?curid=1157585" title="Grzegorz I (książę Neapolu)">
Grzegorz I (książę Neapolu)

Grzegorz I (? – 755) był księciem Neapolu w latach 740 – 755. Nosił też tytuł "hypatus".

</doc>
<doc id="1157589" url="https://pl.wikipedia.org/wiki?curid=1157589" title="Miasteczko Wilanów">
Miasteczko Wilanów

Miasteczko Wilanów – osiedle mieszkaniowe w Warszawie, w dzielnicy Wilanów. Osiedle ograniczone jest ulicami: Przyczółkową, aleją Wilanowską i Południową Obwodnicą Warszawy. W planach firm deweloperskich jest zbudowanie na terenie osiedla, o powierzchni 169 ha, 20–30 tysięcy mieszkań i docelowo 20 tys. mieszkańców. Prace budowlane rozpoczęły się w roku 2002, kiedy to firma Prokom Investments przejęła teren pod budowę osiedla od Szkoły Głównej Gospodarstwa Wiejskiego.
Idea.
Miasteczko Wilanów zaprojektowano jako dużą, spójną strukturę osiedlową. Głównym założeniem projektu było stworzenie samowystarczalnego osiedla o zróżnicowanych funkcjach, w oparciu o ideę miasta w mieście. Wszystkie wytyczne miały zachęcać przyszłych mieszkańców do poruszania się pieszo, lub na rowerze. Koncepcję tego 169 hektarowego osiedla stworzył (wraz ze swoim biurem Investment Environments sp. z o.o.) Guy C. Perry, architekt, urbanista francusko-amerykańskiego pochodzenia. Miasteczko Wilanów powstaje na terenie Wilanowa Zachodniego, którego obszar obejmuje 420 hektarów, jednak nie wszystkie nowe osiedla pól wilanowskich wchodzą w skład pierwotnie zakładanego Miasteczka Wilanów.
Masterplan osiedla powstał w oparciu o miejscowe plany zagospodarowania terenu (m.p.z.t. rejonu Wilanowa Zachodniego i m.p.z.t. Przedpola Pałacu Wilanowskiego), które m.in. ograniczają wysokość budynków do 20 m. Określa zewnętrzny charakter wyglądu budynków (barwy, wykończenie) nawiązuje do sąsiadującego z osiedlem zespołu pałacowo-parkowego Pałacu w Wilanowie. Kręgosłup osiedla tworzy siatka ulic z kwartałami zabudowy, które od strony arterii tworzą pierzeje, a od wewnątrz tworzą zielone dziedzińce dla mieszkańców. System oparty jest o historyczne i nowo projektowane osie kompozycyjne i widokowe (al. Wilanowska, Oś Królewska, al. Rzeczypospolitej, ul. Klimczaka). Układ osi tworzy tzw. la patte d’oie (kurzą łapkę). Określił dominanty, którymi są Pałac w Wilanowie, oraz Świątynia Opatrzności Bożej. Na terenie Miasteczka oprócz budynków mieszkalnych zostały zaplanowane place miejskie, które są częścią ciągłego, otwartego systemu przestrzeni publicznych i półpublicznych. W ich skład wchodzą założenia wodne, park, ścieżki rowerowe, ścieżki do biegania, jak również niektóre dziedzińce wewnątrz kwartałów. Punktem charakterystycznym w planie było też założenie braku ogrodzeń i reklam w przestrzeni publicznej, oraz zasady umieszczania szyldów na budynkach.Wszystkie budynki mieszkalne osiedla mają posiadać parkingi podziemne. Współczynnik ilości miejsc parkingowych do ilości mieszkań wynosi 1,5. Ilość wejść do kwartałów (ok. 4), zaplanowana została w celu zachęcenia mieszkańców do spacerowania i szybkiego reagowania w razie zagrożenia. Partery budynków mieszkalnych mogą być zaadaptowane pod usługi. Ostatnie piętra (piąte), miały mieć fasady cofnięte w głąb traktu, aby na dachach możliwe było stworzenie tarasów. Wjazdy do parkingów podziemnych miały być maksymalnie ukryte, aby nie dominować w krajobrazie. Klatki schodowe były planowane jako przeszklone, by mieszkańcy chodzili po schodach. Materiały elewacyjne swoją elegancją miały nawiązywać do bliskości założenia Pałacu Wilanowskiego. Plan opierał się na wynikach najnowszych badań dotyczących zrównoważonego planowania miejskiego, oczekiwaniach przyszłych mieszkańców (został przeprowadzony sondaż i analiza opinii publicznej). W celu uniknięcia monotonii, do budowy osiedla zostało zaproszonych kilkunastu deweloperów i biur architektonicznych. Razem mieli stworzyć budynki spójne i wpisujące się w koncepcję, ale nie identyczne. W myśl tej zasady każdy kwartał zabudowy projektowany był przez innego architekta. Przewidziano miejsce na ratusz, centrum kulturalno-handlowo-rozrywkowe, sferę kulturalną, wypoczynkową, biurową i religijną.
Na terenie Miasteczka Wilanów cały czas trwa walka o zmianę koncepcji, niewpisującej się w charakter osiedla, Galerii Wilanów, której inwestorem jest firma GTC. Wśród planów na przyszłość jest także dokończenie budowy Świątyni Opatrzności Bożej, w pobliżu której zbiegają się ulice Franciszka Klimczaka, ks. Prymasa Augusta Hlonda i al. Rzeczypospolitej.
Budowa.
Budowa Miasteczka rozpoczęła się w 2002. Do końca 2006 roku oddano do użytku 856 mieszkań, a w samym 2007 przybyło dodatkowych 1500. Wzdłuż ul. Klimczaka, będącej główną osią rozbudowy Miasteczka, ukończono budowę kanałku wodnego wraz z nasadzeniami roślinnymi, tworząc w ten sposób przestrzeń rekreacyjną dla mieszkańców. W miarę rozbudowy osiedla na jego terenie zaczęły powstawać budynki usługowe i edukacyjne – publiczne przedszkole i żłobek przy ul. Ledóchowskiej, szkoła polsko-niemiecka im. Willy’ego Brandta, przedszkola prywatne, szpital Medicover, przychodnia, supermarkety, kawiarnie i restauracje. W Miasteczku Wilanów powstają także budynki biurowe w ramach parku biznesowego firmy Polnord, obiekty biurowe firmy Robyg czy Capital Park.
Z potrzeby dbania o osiedle, powstały tu różne stowarzyszenia pozarządowe, takie jak Stowarzyszenie Mieszkańców Miasteczka Wilanów, Fundacja Nasze Miasteczko. Przedstawiciele mieszkańców zasiadają też w Radzie Dzielnicy Wilanów (w roku 2015, 7 radnych ze Stowarzyszenia Miasteczka Wilanów).
Większość zaplanowanych dróg w Miasteczku Wilanów została ukończona. Ukończenie budowy planowanego toru tramwajowego, zaplanowane było na 2020 rok.
Szkolnictwo, służba zdrowia i usługi.
W miasteczku funkcjonują publiczne: żłobek, przedszkole (przy ul. Urszuli Ledóchowskiej) i przychodnie w Osi Królewskiej (Przychodnia Wilanów i Przychodnia CITYMED). Na terenie osiedla znajduje się prywatny szpital Medicover. Istnieje tu kilka prywatnych placówek edukacyjnych, m.in. szkoła niemiecka Willy’ego Brandta, przedszkole brytyjskie, przedszkole Akademia Uśmiechu.

</doc>
<doc id="1157591" url="https://pl.wikipedia.org/wiki?curid=1157591" title="Wspólnota administracyjna Villingen-Schwenningen">
Wspólnota administracyjna Villingen-Schwenningen

Wspólnota administracyjna Villingen-Schwenningen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Schwarzwald-Baar. Siedziba wspólnoty znajduje się w mieście Villingen-Schwenningen, przewodniczącym jej jest Rupert Kubon.
Wspólnota administracyjna zrzesza jedno miasto i sześć gmin wiejskich:

</doc>
<doc id="1157597" url="https://pl.wikipedia.org/wiki?curid=1157597" title="Melica ciliata">
Melica ciliata



</doc>
<doc id="1157598" url="https://pl.wikipedia.org/wiki?curid=1157598" title="Rumieniec">
Rumieniec

Rumieniec – niezależne od woli, napadowe zaczerwienienie skóry twarzy, zwłaszcza policzków (stąd określenia „spiec raka”, „stanąć w pąsach”, „spłonić się”). Dawniej rumieniec dziewczęta wywoływały także sztucznie (na przykład nacierając policzki sokiem z kłączy konwalii majowej).
Występuje u zdrowych ludzi pod wpływem emocji, zwłaszcza w sytuacji niepożądanego zainteresowania ze strony innych ludzi. Wystąpienie rumieńców wiąże się z rozszerzeniem małych naczyń krwionośnych skóry i zwiększeniem przepływu krwi przez skórę twarzy. Wydaje się, że u podłoża rumieńców leży niezależna od woli odpowiedź układu współczulnego i stymulacja beta-adrenergiczna receptorów ścian tych naczyń. Mechanizm jest odmienny niż w zaczerwienieniu skóry twarzy spowodowanym spożyciem alkoholu, podnieceniem seksualnym, albo zależnym od hormonów zaczerwienieniem skóry (zespół paraneoplastyczny). Rumieniec nie powinien też być mylony ze zmianami skórnymi typu rumień, występującymi w wielu chorobach dermatologicznych. 
Podkreśla się społeczne znaczenie rumieńców; zdolność do rumienienia się jest szczególnie nasilona u dzieci i w okresie młodzieńczym („rumieniec panieński”), z wiekiem odpowiedź na bodźce jest mniejsza. Zdolność do rumienienia się jest częstsza u kobiet niż u mężczyzn, oraz u ludzi o jasnym kolorze skóry. 
Patologicznie nasilone czerwienienie się spowodowane zwiększonym napięciem układu współczulnego charakterystyczne jest dla zespołu lęku społecznego (ang. "social anxiety disorder"); występujący u tych pacjentów lęk przed czerwienieniem się określa się jako erytrofobię. Leczenie tego stanu polega na psychoterapii, w ostateczności stosuje się sympatektomię (chirurgiczne odnerwienie współczulne).

</doc>
<doc id="1157604" url="https://pl.wikipedia.org/wiki?curid=1157604" title="Opher">
Opher

Opher − izraelska bomba kierowana naprowadzana termowizyjnie. Część bojową bomby tworzy izraelska bomba burząca wagomiaru 500 funtów (odpowiednik amerykańskiej Mark 82).
Bomba Opher jest przeznaczona do zwalczania czołgów i innych pojazdów opancerzonych. Bomba przypomina wyglądem bomby kierowane laserowo, ale koordynator bomby mieści nie czujniki promieniowania laserowego, ale podczerwieni. Po zrzucie Opher opada po torze balistycznym. Na końcowym odcinku lotu samonaprawadza się na cel kontrastujący cieplnie. Zastosowany układ samonaprowadzania zapewnia rozrzut rzędu 2 m co dzięki zastosowaniu części bojowej o masie 240 kg zapewnia wysokie prawdopodobieństwo porażenia celu.

</doc>
<doc id="1157606" url="https://pl.wikipedia.org/wiki?curid=1157606" title="Up for Grabs...Live">
Up for Grabs...Live

Up for Grabs...Live – pierwszy album koncertowy amerykańskiej grupy Spin Doctors wydany 1991 roku.

</doc>
<doc id="1157610" url="https://pl.wikipedia.org/wiki?curid=1157610" title="Morfizmy pierścieni">
Morfizmy pierścieni



</doc>
<doc id="1157614" url="https://pl.wikipedia.org/wiki?curid=1157614" title="Creative Assembly">
Creative Assembly

Creative Assembly Limited – brytyjskie przedsiębiorstwo produkujące gry komputerowe, założone 18 sierpnia 1987 przez Tima Ansella. Od 2005 filia spółki Sega.

</doc>
<doc id="1157618" url="https://pl.wikipedia.org/wiki?curid=1157618" title="Beis Yaakov">
Beis Yaakov



</doc>
<doc id="1157620" url="https://pl.wikipedia.org/wiki?curid=1157620" title="Calcio Foggia 1920">
Calcio Foggia 1920

Foggia Calcio S.r.l. - włoski klub piłkarski, grający obecnie w Serie C, mający siedzibę w mieście Foggia, leżącym w Apulii.
Historia.
Foggia została założona w 1920 roku. Do 1964 roku klub występował w niższych ligach i wtedy to wywalczył swój pierwszy w historii awans do Serie A. Na najwyższym szczeblu rozgrywek we Włoszech grał przez 3 lata, a przez kolejne 10 lat występował naprzemiennie w Serie A i Serie B. Swój premierowy sezon w ekstraklasie zakończył na 9. pozycji, głównie dzięki dobrym występom na własnym stadionie.
Kolejny awans Foggia wywalczyła w 1970 roku, jednak pobyt w pierwszej lidze trwał tylko rok. W 1973 roku nastąpił powrót do Serie A, a po spadku kolejny nastąpił w 1976 roku. Jednym z najbardziej znanych zawodników w tamtym okresie był pomocnik Luigi Del Neri.
W latach 80. Foggia występowała w niższych ligach aż do końca dekady. W 1989 roku pod wodzą Czecha Zdenka Zemana powróciła w szeregi Serie B. W zespole brylował wówczas napastnik Giuseppe Signori, między innymi dzięki któremu w 1991 roku zespół wygrał rozgrywki drugoligowe. W sezonie 1991/1992 Foggia spisała się całkiem udanie robiąc wrażenie na obserwatorach i kibicach Serie A i zajęła 8. miejsce w lidze. W ostatniej kolejce uległa jednak A.C. Milan 2:8 na własnym stadionie. Po sezonie Signori odszedł do S.S. Lazio, a Zeman przebudował zespół. Po dwóch sezonach opuścił Foggię i powędrował za Signorim do Rzymu.
Odejście Zemana zmieniło oblicze zespołu. Co prawda przez pierwszą część sezonu 1994/1995 zespół spisywał się dość udanie, jednak w drugiej części nastąpiła obniżka formy i Foggia spadła do Serie B. Po 4 latach nastąpiła degradacja do Serie C1 (w 1998 roku), a w 1999 roku do Serie C2. W 2003 roku klub powrócił do Serie C1, gdzie początkowo zajmował miejsca w środku tabeli, ale od kilku lat zajmuje czołowe pozycje. W 2007 roku Foggia zdobyła Puchar Włoskiej Serie C, ale w barażach o Serie B odpadła po dwumeczu z U.S. Avellino.
Aktualny skład.
"stan na 1 września 2011"

</doc>
<doc id="1157624" url="https://pl.wikipedia.org/wiki?curid=1157624" title="Unione Sportiva Foggia">
Unione Sportiva Foggia



</doc>
<doc id="1157626" url="https://pl.wikipedia.org/wiki?curid=1157626" title="Høner">
Høner



</doc>
<doc id="1157636" url="https://pl.wikipedia.org/wiki?curid=1157636" title="Spływy">
Spływy



</doc>
<doc id="1157641" url="https://pl.wikipedia.org/wiki?curid=1157641" title="Droga krajowa B10 (Niemcy)">
Droga krajowa B10 (Niemcy)

Droga krajowa 10 () – niemiecka droga krajowa przebiegająca ze wschodu na zachód z Eppelborn przez Pirmasens, Karlsruhe, Stuttgart, Göppingen, Ulm, Neu-Ulm, Günzburg do Augsburga.
Miejscowości leżące przy B10.
Saara.
Eppelborn
Nadrenia-Palatynat.
Pirmasens, Münchweiler, Ruppertweiler, Hinterweidenthal, Hauenstein, Wilgartswiesen, Rinntal, Annweiler am Trifels, Albersweiler, Siebeldingen, Birkweiler, Landau in der Pfalz.
Badenia-Wirtembergia.
Karlsruhe, Berghausen (Baden), Söllingen (Pfinztal), Kleinsteinbach, Wilferdingen, Pforzheim, Niefern, Enzberg, Mühlacker, Illingen, Vaihingen an der Enz, Enzweihingen, Schwieberdingen, Stuttgart, Esslingen am Neckar, Deizisau, Plochingen, Reichenbach an der Fils, Ebersbach an der Fils, Uhingen, Göppingen, Eislingen/Fils, Salach, Süßen, Gingen an der Fils, Kuchen, Geislingen an der Steige, Amstetten, Urspring, Dornstadt, Ulm.
Bawaria.
Neu-Ulm, Nersingen, Oberfahlheim, Unterfahlheim, Leipheim, Günzburg, Burgau, Röfingen, Roßhaupten, Landensberg-Glöttweng, Zusmarshausen, Herpfenried, Lindgraben, Auerbach, Horgau, Biburg bei Augsburg, Vogelsang, Stadtbergen, Augsburg.
Historia.
Pierwsza utwardzona droga powstała na trasie obecnej B10 w 1748 r. pomiędzy Karlsruhe i Stuttgartem. ten fragment został oznakowany w 1901 r. jako "Badeńska droga krajowa nr 13". W 1932 wytyczono "Reichsstraße 10", która przebiegała od Zweibrücken do austriackiego Salzburga.
Opis trasy.
Saara.
W kraju Saary B10 nie gości długo. Swój bieg rozpoczyna na północno-zachodnim obrzeżu Eppelborn, na skrzyżowaniu z B269. Następnie zmierza do centrum miasteczka by po 5 km opuścić je na północnym wschodzie, przenosząc się na autostradę A1. Po niecałych 9 km zamienia ją na A8 i tuż przed Zweibrücken opuszcza kraj Saary.

</doc>
<doc id="1157646" url="https://pl.wikipedia.org/wiki?curid=1157646" title="Wien Penzing">
Wien Penzing

Wien Penzing – stacja kolejowa w Wiedniu, w dzielnicy Penzing, w Austrii. Stacja ma 3 perony.

</doc>
<doc id="1157651" url="https://pl.wikipedia.org/wiki?curid=1157651" title="Skala Bijstervelda">
Skala Bijstervelda

Skala van Bijstervelda – porównawcza skala barwna stosowana w ocenie zmian spojówek i rogówki w przebiegu zespołu Sjögrena. Oko nakrapiane jest barwnikiem, np. różem bengalskim (Rose bengal staining test). Wynik ≥4 pkt w skali van Bijstervelda jest jednym z kryteriów rozpoznania zespołu według American-European Consensus Group. Skalę opracował O. Paul van Bijsterveld.

</doc>
<doc id="1157653" url="https://pl.wikipedia.org/wiki?curid=1157653" title="Skala van Bijstervelda">
Skala van Bijstervelda



</doc>
<doc id="1157661" url="https://pl.wikipedia.org/wiki?curid=1157661" title="Grzegorz II (książę Neapolu)">
Grzegorz II (książę Neapolu)

Grzegorz II (? – zm. 794) był księciem Neapolu w latach 766 – 794.
Był najstarszym synem Stefana II, który powiększał swe siły przeciw bizantyjskim suwerenom, następnie abdykował, wstąpił do klasztoru, a Neapol pozostawił swemu synowi. Stefan połączył władzę cywilną, wojskową i religijną w ręku księcia i tę połączoną strukturę władzy przekazał swemu synowi, który ją z wdzięcznością utrzymywał.
Następcą Grzegorza został inny potomek Stefana – Teofilakt II.

</doc>
<doc id="1157673" url="https://pl.wikipedia.org/wiki?curid=1157673" title="Cyklotomiczny test pierwszości">
Cyklotomiczny test pierwszości

Cyklotomiczny test pierwszości - algorytm rozwijany od początku lat 90. XX wieku, służący do dowodzenia, że dana liczba naturalna jest liczbą pierwszą, bazujący na teorii pierścieni skończonych. Cyklotomiczny test pierwszości bazuje na wcześniejszej, prostszej metodzie, znanej jako test pierwszości APR. Głównymi autorami udoskonaleń występujących w teście cyklotomicznym są Wieb Bosma, Marc-Paul van der Hulst i Preda Mihăilescu.

</doc>
<doc id="1157675" url="https://pl.wikipedia.org/wiki?curid=1157675" title="Kampania Półwyspowa">
Kampania Półwyspowa



</doc>
<doc id="1157679" url="https://pl.wikipedia.org/wiki?curid=1157679" title="Kotlina Tenczynka">
Kotlina Tenczynka

Kotlina Tenczynka – mikroregion geograficzny w południowej Polsce, stanowiący część Garbu Tenczyńskiego. Przez kotlinę przepływa potok Olszówka, w kotlinie znajduje się większa część miejscowości Tenczynek. Kotlina Tenczynka rozcina Garb Tenczyński, gdzie występują niewielkie twardzielcowe pagóry: od zachodu Góra Buczyna i Niedźwiedzia Góra, od południa Buca Góra, od zachodu Góra Zamkowa i Skałki (od północy łączy się z Rowem Krzeszowickim).

</doc>
<doc id="1157680" url="https://pl.wikipedia.org/wiki?curid=1157680" title="UB-2F">
UB-2F

UB-2F – pierwsza radziecka bomba kierowana o konstrukcji zbliżonej do niemieckiej Fritz-X.
UB została skonstruowana w biurze konstrukcyjnym KB-2. W czasie projektowania stosowano nazwę "UB-2000 Czajka". Po testach została przyjęta w 1955 roku do uzbrojenia pod oznaczeniem UB-2F (kod GRAU 4A-22).

</doc>
<doc id="1157685" url="https://pl.wikipedia.org/wiki?curid=1157685" title="John Elway">
John Elway

John Albert Elway, Jr. (ur. 28 czerwca 1960 w Port Angeles w stanie Waszyngton) - amerykański zawodnik futbolu amerykańskiego, grający z numerem 7 na pozycji quarterbacka w drużynie Denver Broncos występującej w lidze National Football League. 
John Elway został wybrany jako pierwszy zawodnik w drafcie NFL w 1983 roku przez drużynę Baltimore Colts. Nie chciał jednak występować w tej drużynie i został oddany do drużyny Denver Broncos, gdzie spędził całą karierę. W 1987 roku zdobył nagrodę dla najbardziej wartościowego gracza ligi NFL. Pięciokrotnie występował w meczu finałowym Super Bowl ligi NFL, dwukrotnie zdobywając mistrzostwo. Został najbardziej wartościowym zawodnikiem Super Bowl XXXIII. Był to jego ostatni mecz w karierze. Dziewięciokrotnie był wybierany do meczu gwiazd Pro Bowl.
W 2004 roku został wybrany do Pro Football Hall of Fame.

</doc>
<doc id="1157686" url="https://pl.wikipedia.org/wiki?curid=1157686" title="Test pierwszości APR">
Test pierwszości APR

Test pierwszości APR – algorytm stworzony na początku lat 80. XX wieku przez Leonarda Adlemana, Carla Pomerance’a i Roberta Rumely’ego, służący do dowodzenia, że dana liczba naturalna jest liczbą pierwszą. Jest pierwszym w historii wydajnym w praktyce algorytmem, który był w stanie sprawdzić pierwszość liczb o kilku tysiącach cyfr dziesiętnych. Złożoność czasowa algorytmu (tzw. wariantu Cohena-Lenstry) wynosi:
gdzie formula_2 jest liczbą do sprawdzenia pierwszości. Jest więc niemalże wielomianowo zależna od długości liczby.

</doc>
<doc id="1157688" url="https://pl.wikipedia.org/wiki?curid=1157688" title="Baltimore Colts">
Baltimore Colts



</doc>
<doc id="1157689" url="https://pl.wikipedia.org/wiki?curid=1157689" title="Kevin DuBrow">
Kevin DuBrow

Kevin Mark DuBrow (ur. 29 października 1955 w Hollywood, zm. 25 listopada 2007 w Las Vegas) – amerykański wokalista rockowy. W latach 1975–2007 był głównym wokalistą heavy metalowego zespołu Quiet Riot. 
Życiorys.
Urodził się i dorastał w Hollywood w Kalifornii w rodzinie żydowskiej jako syn Laury Lee (z domu Gotthalf) i Alvina Leona Dubrowa. Jego młodszy brat, Terry J. Dubrow (ur. 14 września 1958), został chirurgiem plastycznym.
Zaczął grać na gitarze w wieku trzynastu lat i słuchał takich zespołów jak Small Faces i Spooky Tooth. Karierę solową rozpoczął piosenką „Stars” w 1985.
Śmierć Kevina potwierdził perkusista Frankie Banali. Ciało zostało znalezione w jego domu w Las Vegas. Przyczyną śmierci było przypadkowe przedawkowanie kokainy. W 2006 piosenkarz został sklasyfikowany na 99. miejscu listy 100 najlepszych wokalistów wszech czasów według Hit Parader.

</doc>
<doc id="1157695" url="https://pl.wikipedia.org/wiki?curid=1157695" title="Estádio Heriberto Hülse">
Estádio Heriberto Hülse

Estádio Heriberto Hülse – stadion piłkarski w Criciúma, Santa Catarina, Brazylia, na którym swoje mecze rozgrywa klub Criciúma Esporte Clube.
Nazwa stadionu została nadana ku pamięci Heriberto Hülse, który był gubernatorem stanu w latach 1958-60. Ufundował on również oświetlenie stadionu.

</doc>
<doc id="1157699" url="https://pl.wikipedia.org/wiki?curid=1157699" title="Olszówka (dopływ Dulówki)">
Olszówka (dopływ Dulówki)

Olszówka (pot. "Żabnik") – potok w gminie Krzeszowice w powiecie krakowskim w województwie małopolskim.
Olszówka (Żabnik) powstaje po połączeniu wielu strumieni w Lesie Zwierzyniec na terenie Tenczyńskiego Parku Krajobrazowego na Garbie Tenczyńskim, główny strumień wypływa z pod wzgórza Łazy tuż przy autostradzie A4, na terenie administracyjnym wsi Tenczynek (działki nr 2954 i 2955). W Tenczynku płynie przez środek Kotliny Tenczynka, gdzie pod pagórem Buczyną wpada prawobrzeżnie do potoku Dulówka w Rowie Krzeszowickim.

</doc>
<doc id="1157701" url="https://pl.wikipedia.org/wiki?curid=1157701" title="KAB-500Kr-OD">
KAB-500Kr-OD

KAB-500Kr-OD - sowiecka bomba kierowana naprowadzana telewizyjnie. Część bojową bomby tworzy bomba paliwowo-powietrzna o masie 500 kg.

</doc>
<doc id="1157705" url="https://pl.wikipedia.org/wiki?curid=1157705" title="Wojciech Dworczyk">
Wojciech Dworczyk

Wojciech Dworczyk (ur. 31 stycznia 1927 w Poznaniu, zm. 1 marca 2012 w Warszawie) – polski publicysta, podróżnik, reportażysta.
Syn Mariana Dworczyka i Haliny Hofman. Przed II wojną światową mieszkał w Chorzowie. Po 1939 roku należał do Szarych Szeregów – Kręgu „Victoria” we Włochach, uczył się na tajnych kompletach w gimnazjum w Busku-Zdroju. Maturę zdał w Bytomiu w 1947 roku w II Państwowym Gimnazjum i Liceum Męskim w Bytomiu (zob. IV Liceum Ogólnokształcące im. Bolesława Chrobrego w Bytomiu), studiował następnie geografię ekonomiczną świata w Szkole Głównej Planowania i Statystyki w Warszawie (absolutorium w 1950 roku, magisterium w 1952 roku). Pracował następnie jako starszy radca w Komisji Planowania przy Urzędzie Rady Ministrów (do 1955 r.). W latach 1956–1957 w Wydziale Zagranicznym Orbisu, był przewodnikiem grup turystycznych. W tym czasie odbył wiele podróży po Europie, ZSRR i Skandynawii. Z wyprawy z geografem Lechem Dulembą do Egiptu, Jordanii, Syrii, Libanu i Indii powstała książka pt. "Podróż za trzy grosze", która stała się jego debiutem (wyd. Iskry 1959, seria Naokoło świata). W latach następnych podróżował wielokrotnie po krajach Azji, Afryki i Australii. Jego podróże objęły m.in. Kordyliery, Himalaje, wyspy Atlantyku i Oceanu Spokojnego, dłuższe podróże po Australii, Stanach Zjednoczonych i Indiach. W ciągu kilkudziesięciu lat odwiedził blisko 80 krajów na pięciu kontynentach, przemierzył przeszło 320 tys. km, niejednokrotnie wędrował pieszo. Podczas podróży imał się różnych zajęć, pracował w fabryce, na plantacjach winogron, poszukiwał złota i zajmował się fotografią.
W latach 1964–1968 był starszym asystentem Katedry Geografii Ekonomicznej Świata Szkole Głównej Planowania i Statystyki. Od 1968 roku zajmował się podróżowaniem i pisarstwem. Swoje teksty publikował także w czasopismach. Pamiątki z podróży – fotografie, materiały rękodzieła ludowego, okazy przyrodnicze (zbierał muszle) itp. eksponował podczas licznych wystaw oraz prelekcji. Nakładem Krajowej Agencji Wydawniczej ukazały się serie pocztówek z wykorzystaniem jego fotografii (np. cykle: „Tahiti”, czy „Polinezja Francuska”). Jego fotografie z podróży prezentowane były przez lata na wystawach w wielu miastach Polski w cyklu „Z kamerą dookoła świata” (m.in. ”Ginący świat Oceanii” i „Klejnoty mórz i oceanów”).
Członek Stowarzyszenia Marynistów Polskich (od 1977 roku), Stowarzyszenia Autorów Polskich (od 1984 roku), Związku Literatów Polskich (od 1985 roku). 
Wojciech Dworczyk był dwa razy żonaty. Z pierwszego związku z Krystyną Grosman urodziła się córka Ewa Dworczyk. Z drugiego związku z Lidią Zalewską urodził się syn Krzysztof Dworczyk. Mieszkał w Warszawie, gdzie zmarł. Został tamże pochowany na cmentarzu Powązkowskim(kwatera 79-4-7).
Odznaczenia.
Wojciech Dworczyk otrzymał następujące odznaczenia: Zasłużony Popularyzator Wiedzy TWP (Towarzystwa Wiedzy Powszechnej, 1976), srebrną odznaką honorowa „Zasłużony Pracownik Morza” (1982), Krzyż „Za Zasługi dla ZHP” (1991).

</doc>
<doc id="1157706" url="https://pl.wikipedia.org/wiki?curid=1157706" title="Antymiusz">
Antymiusz

Antymiusz lub Antemiusz był księciem Neapolu w latach 801 – ok. 818, gdy patrycjusze z Sycylii przywrócili bizantyjską kontrolę nad "ducatus".
Antymiusz był przez większą część swych rządów niezależny od jakiejkolwiek władzy zwierzchniej, ale utracił kontrolę na zależnymi miastami Gaeta i Amalfi.
W początkach jego panowania patrycjusze z Sycylii zażądali jego wsparcia w odparciu saraceńskich piratów, którzy pustoszyli sycylijskie wybrzeże. Anymiusz zachował neutralność i odmówił. W 812 grecki dowódca floty posłał do walki przeciw korsarzom i zażądał wsparcia od wszystkich mieszkańców wybrzeża tyrreńskiego, włączając Gaetę i Amalfi, które zgodziły się, podczas gdy Neapol wciąż odmawiał. Tak oto poddani Neapolu ogłosili swą niezależność od niego, a Neapol właśnie wyrwał się spod bizantyjskiej zwierzchności.

</doc>
<doc id="1157711" url="https://pl.wikipedia.org/wiki?curid=1157711" title="KAB-1500TK">
KAB-1500TK

KAB-1500TK – rosyjska bomba kierowana naprowadzana telewizyjnie. Część bojową bomby tworzy bomba burząca o masie 1075 kg. Do naprowadzania bomby służy aparatura przenoszona w zasobniku APK-9.

</doc>
<doc id="1157712" url="https://pl.wikipedia.org/wiki?curid=1157712" title="Urządzenie czułe na wyładowania elektrostatyczne">
Urządzenie czułe na wyładowania elektrostatyczne

Wyładowanie elektrostatyczne (ang. "ElectroStatic Discharge"). Symbolem ESD oznacza się wszelkie urządzenia (głównie elektryczne), które mogą być uszkodzone przez ładunki elektrostatyczne powstałe w urządzeniach, ludziach, narzędziach i innych izolatorach lub półprzewodnikach.
Ładunki elektrostatyczne powstają podczas oddziaływania na siebie dwóch powierzchni (np. but człowieka z podłogą). Człowiek również ładuje się ładunkiem elektrostatycznym podczas chodzenia, pracy, czy jazdy samochodem.
Stan naelektryzowania powierzchni/przedmiotu określa się potencjałem elektrycznym, którego jednostką jest wolt.
W zależności od materiału z jakiego jest wykonana powierzchnia, napięcia te mogą się od siebie różnić, i tak orientacyjnie:
Szczególnie czułe na wyładowania elektrostatyczne są:
Często skrótem ESD określa się ochronę układów przed wyładowaniami elektrostatycznymi.
Podczas transportu układów ESD używa się piany, lub specjalnych worków. Podczas montażu stosuje się uziemione maty, lub uziemione narzędzia by nie uszkodzić elementów.
Materiały ochronne ESD dzieli się na:
Aby chronić układy elektroniczne (głównie obwody drukowane) przed wyładowaniem elektrostatycznym, pracownicy muszą być „uziemieni”, czyli za pomocą specjalnych opasek na nogi (pięty) lub nadgarstki połączeni z uziemieniem.
Strefa chroniona przed ESD oznaczana jest skrótem EPA.
Sposoby i warunki ESD określają normy EN 61340-5-1:2009 i EN 61340-5-2:2002.

</doc>
<doc id="1157723" url="https://pl.wikipedia.org/wiki?curid=1157723" title="Dan Marino">
Dan Marino

Daniel Constantine Marino, Jr. (ur. 15 września 1961 w Pittsburghu w stanie Pensylwania) – amerykański zawodnik futbolu amerykańskiego pochodzenia polsko-włoskiego, grający z numerem 13 na pozycji quarterbacka w drużynie Miami Dolphins występującej w zawodowej lidze National Football League.
Kariera w NFL.
Dan Marino został wybrany jako dwudziesty siódmy w pierwszej rundzie draftu NFL w 1983 roku przez drużynę Miami Dolphins, gdzie spędził całą karierę. W 1984 roku zdobył nagrodę dla najbardziej wartościowego gracza ligi NFL. Dziewięciokrotnie był wybierany do meczu gwiazd Pro Bowl. Nigdy nie zdobył mistrzostwa ligi NFL. W finale występował raz, w Super Bowl XIX, w którym Miami Dolphins ulegli zespołowi San Francisco 49ers wynikiem 38-16.
W 2005 roku został wybrany do Pro Football Hall of Fame. Po zakończeniu kariery został komentatorem sportowym w stacji telewizyjnej ESPN. Wystąpił także w kilku filmach i serialach telewizyjnych zazwyczaj grając samego siebie, między innymi w filmach "", "Mały Nicky" oraz "Bad Boys II".

</doc>
<doc id="1157727" url="https://pl.wikipedia.org/wiki?curid=1157727" title="Niezmiennik j">
Niezmiennik j

Niezmiennik formula_1, inaczej formula_1-niezmiennik – pojęcie matematyczne wprowadzone przez Kleina, definiowalne na dwa sposoby:
Definicja analityczna.
Niezmiennik formula_3 zapisywany formula_4 definiuje się dla wartości zespolonych formula_5 z górnej półpłaszczyzny zespolonej, tzn. takich, dla których formula_6 Używając jako punktu wyjścia funkcji theta Jacobiego, formula_1 można zdefiniować w następujący sposób:
gdzie formula_9 formula_10 i formula_11 to, odpowiednio, funkcja theta Jacobiego oraz dwie funkcje pomocnicze theta. Inna możliwa definicja niezmiennika formula_1 to:
gdzie formula_14 to ‘drugi niezmiennik modularny’ zdefiniowany w terminach szeregu Eisensteina (dokładnie, jako formula_15 gdzie formula_16 to drugi wyraz tego szeregu), zaś formula_17 to wyróżnik modularny.
Definicja algebraiczna.
Niech
będzie krzywą eliptyczną nad dowolnym ciałem. Zdefiniujmy:
oraz
(wyróżnik krzywej).
formula_1-niezmiennik takiej krzywej definiujemy jako:
W szczególnym przypadku, gdy charakterystyka ciała bazowego jest różna od 2 i 3, definicję tę możemy uprościć do postaci:
Własności.
formula_3 rozumiany jako funkcja zespolona, jest tzw. absolutnym niezmiennikiem modularnym, co oznacza, że spełnia zależności:

</doc>
<doc id="1157736" url="https://pl.wikipedia.org/wiki?curid=1157736" title="Estádio Walmir Campelo Bezerra">
Estádio Walmir Campelo Bezerra

Estádio Walmir Campelo Bezerra (zwany potocznie Bezerrão) – stadion piłkarski w Gama, Distrito Federal, Brazylia, na którym swoje mecze rozgrywają kluby Sociedade Esportiva do Gama, Brasília Futebol Clube oraz ARUC.
Nazwa stadionu została nadana ku pamięci Antônio Walmir Campelo Bezerra, który był administratorem miasta w trakcie budowy.

</doc>
<doc id="1157748" url="https://pl.wikipedia.org/wiki?curid=1157748" title="RBK-100PŁ">
RBK-100PŁ

RBK-100PŁ – rosyjska bomba kasetowa z subamunicją do zwalczania okrętów podwodnych.

</doc>
<doc id="1157751" url="https://pl.wikipedia.org/wiki?curid=1157751" title="Filipówka (potok)">
Filipówka (potok)

Filipówka – potok, lewy dopływ Dulówki o długości 10,31 km. 
Potok płynie w województwie małopolskim. Powstaje z połączenia dwóch strumieni: Filipówki Górnej (wypływającej ze zbocza południowo-zachodniego Ostrońskiej Góry z Lasu Gąszcze w północnej części miękińskiego przysiółku Stawiska, do której z zachodu wpływa niewielki potok) oraz Filipówki Dolnej (wypływającej ze zbocza południowo-wschodniego tej góry na Wyżynie Olkuskiej - najbardziej wysunięte na północ źródło potoku znajduje się w Wąwozie Sztuczki pomiędzy Łanami a Nową Górą-Paryżem. Z wschodniej strony dopływają cztery niewielkie potoki). W Miękini oba strumienie łączą się. Filipówka płynie południkowo przez Filipowice w Dolinie Filipówki. Od wschodu wpada do niej niewielki strumień wypływający z półnonego zbocza Kowalskiej Góry. Natomiast ze wschodnich zboczy Gierasowej Góry wypływaja potoki, które zasilają Filipówkę. Również ze wschodnich zboczy Góry Lewicki potoki wpływają do Filipówki. Przy północno-zachodniej części Woli Filipowskiej potok skręca na zachód, wpływają do niej potoki z północy - np. Kamienice z Doliny Kamienic i inne potoki z południowych zboczy Miękińskiej Góry oraz potoku koło Starego Szpitala w Krzeszowicach. Tam też skręca na południe płynie pod drogą krajową nr 79 i linią kolejową Kraków - Katowice i po 300 m pod wpada do Dulówki, która płynie jeszcze ok. 700 m na wschód i wpada do Krzeszówki.

</doc>
<doc id="1157756" url="https://pl.wikipedia.org/wiki?curid=1157756" title="Teoctistus">
Teoctistus

Teoctistus – książę Neapolu w latach ok. 818 – 821.
Po śmierci Antymiusza wybuchła w Neapolu wojna o sukcesję z powodu dużej liczby pretendentów do książęcego tronu. Antymiusz nie dał arystokracji swej zgody na wybór następcy, więc Neapol pozostał wraz z jego śmiercią bez księcia "de iure". Ludność, widząc niepewność arystokracji, opanowała Praetorium z pomocą wyższych warstw hierarchii wojskowej i zmusiła swych władców do wysłania delegacji na Sycylię z prośbą o nowego księcia spośród tamtejszych patrycjuszy, którzy mieli władzę nad "Ducatus Neapolitanus".
Wraz z wyznaczeniem Teoctistusa na wolne stanowisko, Neapol został ponownie wciągnięty pod bizantyjskie wpływy. Teoctistus właściwie był dowódcą wojskowym i rozpoczął okres wojen w księstwie. Mimo to został zastąpiony przez innego księcia z Sycylii – Teodora II, który przybył do Neapolu w 821.

</doc>
<doc id="1157757" url="https://pl.wikipedia.org/wiki?curid=1157757" title="Troy Aikman">
Troy Aikman

Troy Kenneth Aikman (ur. 21 listopada 1966 w West Covina w stanie Kalifornia) - amerykański zawodnik futbolu amerykańskiego, grający na pozycji quarterbacka w drużynie Dallas Cowboys w National Football League. 
Troy Aikman został wybrany jako pierwszy zawodnik w drafcie NFL w 1989 roku przez drużynę Dallas Cowboys, gdzie spędził całą karierę. Trzykrotnie zdobył mistrzostwo ligi NFL. Sześciokrotnie był wybierany do meczu gwiazd Pro Bowl, raz zostając jego najbardziej wartościowym graczem.
W 2006 roku został wybrany do Pro Football Hall of Fame. Po zakończeniu kariery sportowej został komentatorem telewizyjnym w stacji telewizyjnej FOX. Za pracę jako komentator został nominowany do nagrody Emmy. Pojawił się również w kilku rolach w produkcjach filmowych i telewizyjnych. Między innymi zagrał samego siebie w wyróżnionym Oscarem filmie "Jerry Maguire", a także gościnnie udzielił swojego głosu w jednym z odcinków serialu animowanego "Simpsonowie".

</doc>
<doc id="1157761" url="https://pl.wikipedia.org/wiki?curid=1157761" title="BMD-1P">
BMD-1P



</doc>
<doc id="1157762" url="https://pl.wikipedia.org/wiki?curid=1157762" title="MT–LBu">
MT–LBu



</doc>
<doc id="1157770" url="https://pl.wikipedia.org/wiki?curid=1157770" title="Zasady budowy struktury organizacyjnej">
Zasady budowy struktury organizacyjnej

Każda struktura organizacyjna powinna zawierać uporządkowane hierarchiczne i celowo dobrane elementy, a także uwzględniać powiązania i relacje różnego rodzaju pomiędzy jej poszczególnymi ogniwami. Stąd przyjmuje się, że konstrukcja organizacji (struktura) powinna opierać się na określonych zasadach, które należy uwzględniać w trakcie opracowywania optymalnej struktury. W teorii organizacji wskazuje się następujące zasady:
Zasady te powinny być respektowane przy projektowaniu oraz doskonaleniu struktury organizacyjnej podmiotu, aby mógł on funkcjonować zgodne z zasadą sprawności rozumianą prakseologicznie (sprawność jako maksymalna liczba cech dobrej roboty).

</doc>
<doc id="1157784" url="https://pl.wikipedia.org/wiki?curid=1157784" title="Tristine Skyler">
Tristine Skyler

Tristine Skyler (ur. 27 lipca 1971 w Nowym Jorku) – amerykańska aktorka filmowa i telewizyjna. W 1993 r. została absolwentką Uniwersytetu Princeton.
Kojarzona przede wszystkim z rolą Tristen w horrorze Joego Berlingera "", będącym kontynuacją kultowego "Blair Witch Project". Ponadto wystąpiła w popularnych serialach "Aniele ciemności", "Kate &amp; Allie", "Wszystkich moich dzieciach" i "Prawie i porządku".

</doc>
<doc id="1157786" url="https://pl.wikipedia.org/wiki?curid=1157786" title="Drzewo kampeszowe">
Drzewo kampeszowe



</doc>
<doc id="1157787" url="https://pl.wikipedia.org/wiki?curid=1157787" title="Arena Barueri">
Arena Barueri

Arena Barueri – wielofunkcyjny stadion, używany głównie przez piłkarzy nożnych w Barueri, São Paulo, Brazylia, na którym swoje mecze rozgrywa klub Grêmio Recreativo Barueri.

</doc>
<doc id="1157788" url="https://pl.wikipedia.org/wiki?curid=1157788" title="Droga krajowa B11 (Niemcy)">
Droga krajowa B11 (Niemcy)

Droga krajowa 11 () – niemiecka droga krajowa przebiegająca na osi północny wschód - południowy zachód od granicy z Czechami w Bayerisch Eisenstein przez Zwiesel, Deggendorf, Freising, München, Wolfratshausen do Krün, gdzie kończy swój bieg na skrzyżowaniu z B2.
Droga oznakowana jako B11 od 1932 r.
Miejscowości leżące przy B11.
Bayerisch Eisenstein, Ludwigsthal, Zwiesel, Schweinhütt, Regen, Petersdorf, Ruhmannsfelden, Grafling, Deggendorf, Ergolding, Landshut, Tiefenbach, Hofham, Eching, Weixerau, Moosburg an der Isar, Langenbach, Marzling, Freising, Acherling, Neufahrn-Mintraching, Dietersheim, Garching bei München, München, Pullach, Baierbrunn, Schäftlarn, Icking, Wolfratshausen, Gartenberg, Geretsried, Königsdorf, Untersteinbach, Bichl, Benediktbeuern, Ried, Kochel am See, Urfeld, Walchensee, Einsiedeln, Walgau, Krün.

</doc>
<doc id="1157791" url="https://pl.wikipedia.org/wiki?curid=1157791" title="RBK-500U">
RBK-500U

RBK-500U – rosyjska bomba kasetowa wagomiaru 500 kg wprowadzona do uzbrojenia lotnictwa wojskowego Federacji Rosyjskiej.
Historia.
Bomba RBK-500 ma cylindryczny korpus z wzmocnionym czepcem balistycznym i składanymi brzechwami. Bomba wyposażona jest w spadochron hamujący umożliwiający zrzuty z małej wysokości. RBK-500U może być przenoszone a prędkością do 1200 km/h.
Bomba produkowana jest na pewno w sześciu (prawdopodobnie dziewięciu) odmianach różniących się zastosowaną subamunicją. Znane wersje przenoszą:

</doc>
<doc id="1157799" url="https://pl.wikipedia.org/wiki?curid=1157799" title="BetAB-M">
BetAB-M

BetAB-M - sowiecka bomba przeciwbetonowa małego wagomiaru przeznaczona głównie do niszczenia pasów startowych. Przenoszona w kasetach RBK-500 BETAB-M (12 szt.) i RBK-500U (10 szt.).
Bomba BetAB-M ma kształt wydłużonej strzały. Eksplodując pod powierzchnią pasa startowego uszkadza nawierzchnię w kole o średnicy ok. 1,5 m.

</doc>
<doc id="1157803" url="https://pl.wikipedia.org/wiki?curid=1157803" title="Famila Chieri">
Famila Chieri



</doc>
<doc id="1157804" url="https://pl.wikipedia.org/wiki?curid=1157804" title="Rada starszych">
Rada starszych

Rada Starszych może odnosić się do:

</doc>
<doc id="1157807" url="https://pl.wikipedia.org/wiki?curid=1157807" title="Magdalena Korczyńska">
Magdalena Korczyńska

Magdalena Wójcik (Korczyńska) (ur. 19 czerwca 1978 w Czeskim Cieszynie) – aktorka, lektorka oraz aktorka dubbingowa, tłumaczka i dialogistka.
W latach 2008-2017 związana z Teatrem Polskim w Bielsku-Białej. Znaczące role:
Od 1998 r. związana z Teatrem Dzieci Zagłębia im. Jana Dormana w Będzinie. Znaczące role: Oksana w „Diabelskich sztuczkach” na podstawie „Nocy wigilijnej” M. Gogola (reż. A. Klucznik), Tom Canty – Żebrak w „Księciu i Żebraku” M. Twaina (reż. Dariusz Wiktorowicz), Małpka Czi-Czi w „Zwierzętach doktora Dolittle” H. Loftinga (reż. J. Bielunas) Dorotka w „Czarnoksiężniku Oz” (reż. K. Dworakowski), Maciuś w „Królu Maciusiu” J. Korczaka (reż. D. Wiktorowicz), Momo w „Momo” M. Ende (reż. M. Pasieczny), Elf w „Chłopcu z gwiazd” O. Wilde’a (reż. W. Malajkat) i wiele innych.
W 2007 r. z grupą przyjaciół postanowiła założyć eksperymentalny teatr dla dzieci „Szklana Kula, Zielone Słońce”. Zespół liczy trzy osoby (Magdalena Korczyńska, Kamil Katolik, Karol Kojkoł). Pierwszy spektakl tego teatru „Pan Kuleczka” na podstawie opowiadań Wojciecha Widłaka, został ciepło przyjęty w Białostockim Teatrze Lalek, z którym teatr nawiązał stałą współpracę. „Szklana Kula, Zielone Słońce” planują w najbliższej przyszłości łączyć spektakle dla dzieci z warsztatami logopedycznymi. Aktorka zagrała w filmie Lecha Majewskiego „Krew poety”. Jest również lektorką filmową. Współpracowała z lokalną siecią telewizji kablowej, obecnie nagrywa dla stacji Wedding TV.

</doc>
<doc id="1157811" url="https://pl.wikipedia.org/wiki?curid=1157811" title="Ingrid Auerswald-Lange">
Ingrid Auerswald-Lange

Ingrid Auerswald-Lange (ur. 2 września 1957 w Jenie) – wschodnioniemiecka lekkoatletka, sprinterka.
W 1980 na Igrzyskach w Moskwie zdobyła dwa medale: brązowy na 100 metrów i złoty w sztafecie 4 x 100 metrów. Auerswald-Lange ma w dorobku również srebrny medal z Igrzysk w Seulu (1988) w sztafecie 4 x 100 metrów. Jej dorobek medalowy byłby prawdopodobnie bogatszy gdyby nie fakt zbojkotowania przez NRD (oraz zdecydowaną większość państw dawnego bloku komunistycznego) Igrzysk olimpijskich w Los Angeles (1984). Wspólnie z koleżankami z reprezentacji NRD ustanowiła kilka rekordów świata w sztafecie 4x100 m, ostatni 6 października 1985 podczas Pucharu świata w Canberze - 41,37 s, wynik ten był do 10 sierpnia 2012 rekordem świata.

</doc>
<doc id="1157814" url="https://pl.wikipedia.org/wiki?curid=1157814" title="OFAB-50">
OFAB-50

OFAB-50 (ros. "ОФАБ-50") – rosyjska bomba odłamkowo-burząca wagomiaru 50 kg. Odłamki tej bomby zachowują skuteczność przeciw celom żywym z odległości 200 m, celom lekko opancerzonym z odległości 65 m. Wybuch może przebić płytę betonową o grubości do 200 mm. Bomba jest przenoszona w bombę kasetowej RBK-500U (10 szt.)

</doc>
<doc id="1157816" url="https://pl.wikipedia.org/wiki?curid=1157816" title="Modrzejec">
Modrzejec

Modrzejec ("Haematoxylum " L.) – rodzaj roślin należący do rodziny bobowatych (podrodziny brezylkowych). Należą do niego tylko 2 lub 3 gatunki (w zależności od przyjętej systematyki), występujące w strefie tropikalnej. Gatunkiem typowym jest "H. campechianum" L.
Systematyka.
Jeden z rodzajów podrodziny brezylkowych "Caesalpinioideae" w obrębie bobowatych "Fabaceae" "s.l."
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Fabanae" R. Dahlgren ex Reveal, rząd bobowce ("Fabales" Bromhead), rodzina bobowate ("Fabaceae" Lindl.), rodzaj modrzejec ("Haematoxylum " L.).

</doc>
<doc id="1157819" url="https://pl.wikipedia.org/wiki?curid=1157819" title="Ernst Biberstein">
Ernst Biberstein

Ernst Biberstein, właśc. Ernst Szymanowski (ur. 15 lutego 1899 w Hilchenbach, zm. 8 grudnia 1986 w Neumünster) – niemiecki zbrodniarz hitlerowski, duchowny protestancki, dowódca "Einsatzkommando 6", oraz SS-Obersturmbannführer.
Ernst Biberstein urodził się jako Ernst Szymanowski (Schymanowski). Zaczynał naukę w Mülheim an der Ruhr. Był szeregowcem podczas I wojny światowej. Studiował również teologię i został protestanckim pastorem 28 grudnia w 1924 roku. W 1926 roku wstąpił do NSDAP a we wrześniu 1936 roku do SS (numer 272692). W 1935 roku oddelegowany do Reichskirchenministerium, a w 1940 został przeniesiony do RSHA. Od 1936 roku w SS, w 1938 roku wystąpił z kościoła luterańskiego, określając siebie odtąd w ankietach jako „wierzący w Boga” ("gottgläubig"). Członek Lebensbornu W 1941 roku Ernst zmienił nazwisko z Szymanowski na Biberstein i został mianowany szefem Gestapo w Opolu. Od września 1942 roku w randze Sturmbannführera (majora) SS, dowódca Einsatzkommando 6 w ramach Einsatzgruppe C, które wymordowało według jego własnych zeznań złożonych na sali sądowej ok. 3000 ludzi na terenie Ukrainy.
Zasiadł na ławie oskarżonych w Procesie Einsatzgruppen, który toczył się od 29 września 1947 do 10 kwietnia 1948 roku. Biberstein został skazany na karę śmierci przez powieszenie. Wyrok ten zamieniono mu na dożywocie. Został wypuszczony na wolność w 1958 roku. Wrócił potem jeszcze na chwilę do duchowieństwa. Zmarł w 1986 roku.

</doc>
<doc id="1157820" url="https://pl.wikipedia.org/wiki?curid=1157820" title="Haematoxylum">
Haematoxylum



</doc>
<doc id="1157822" url="https://pl.wikipedia.org/wiki?curid=1157822" title="PTAB-1M">
PTAB-1M

PTAB-1M (ros. "ПТАБ-1М") - sowiecka bomba przeciwczołgowa. Przy masie 0,944 kg może przebić pancerz o grubości do 210 mm. Przenoszona w bombach kasetowych RBK-500 PTAB-1M (268 szt.) i RBK-500U (252 szt.).

</doc>
<doc id="1157829" url="https://pl.wikipedia.org/wiki?curid=1157829" title="Mewegen">
Mewegen

Mewegen – część gminy "(Ortsteil)" Rothenklempenow w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, w Związku Gmin Löcknitz-Penkun, w pobliżu granicy z Polską (powiat policki). Leży na obszarze Puszczy Wkrzańskiej około 9 km na północ od Löcknitz. Do 31 grudnia 2004 samodzielna gmina.
Toponimia.
Nazwa, poświadczona w 1497 roku w formie "Medewege", ma pochodzenie słowiańskie, od "medvědь" „niedźwiedź”. Na język polski tłumaczona jako "Niedźwiady".
Zabytki.
W północnej części znajduje się ewangelicki, barokowy kościół z przełomu XV i XVI wieku.
Komunikacja.
Przez Mewegen przebiega droga łącząca Löcknitz, Boock i Pampow. Na obszarze zabudowanym droga ma kilka niebezpiecznych zakrętów. Z tego powodu zarówno kierowcy jak i rowerzyści oraz piesi powinni zachować szczególną ostrożność wymaganą od uczestników ruchu drogowego. 
Mewegen łączy z centrum Rothenklempenow droga odchodząca na zachód od drogi Löcknitz - Boock - Mewegen - Pampow a tworząca z tą drogą skrzyżowanie znajdujące się o kilkaset metrów na południe względem kościoła.

</doc>
<doc id="1157830" url="https://pl.wikipedia.org/wiki?curid=1157830" title="Węgiel organiczny">
Węgiel organiczny

Węgiel organiczny, całkowity węgiel organiczny, ogólny węgiel organiczny (OWO) – węgiel znajdujący się w związkach organicznych, jednostka stosowana w ekologii dla określenia biomasy oraz jednostka przeliczeniowa stosowana w hydrochemicznej ocenie jakości wód.
W ekosystemach wodnych węgiel krąży między substancjami organicznymi i nieorganicznymi, co jest częścią globalnego obiegu węgla w przyrodzie.
W hydrobiologii występujące w środowisku substancje zawierające węgiel dzielone są na rozpuszczony węgiel nieorganiczny (RWN, "DIC" – ang. "dissolved inorganic carbon") występujący pod postacią CO2, HCO3− i CO32−, rozpuszczony węgiel organiczny (RWO, "DOC" – ang. "dissolved organic carbon") oraz cząsteczkowy węgiel organiczny ("POC" – ang. "particulate organic carbon"). Cząsteczkowy węgiel nieorganiczny, tj. nierozpuszczalne węglany nie jest w tym podziale brany pod uwagę.
Rozpuszczona materia organiczna.
Rozpuszczona materia organiczna (DOM) to w wodach główne źródło węgla organicznego. W wodach eutroficznych DOC jest kilkakrotnie więcej niż POC, w humotroficznych – kilkudziesięciokrotnie. Jest ona mieszaniną substancji o różnym składzie – metanu, rozpuszczalnych substancji humusowych, wolnych aminokwasów, sacharydów i in., nierzadko trudnym do określenia.
Rozpuszczony węgiel organiczny jest przyswajalny głównie dla bakterii, a w mniejszym stopniu innych mikroorganizmów, natomiast jest bardzo słabo wykorzystywany przez zwierzęta. Znaczna część DOC, np. substancje humusowe, jest trudno przyswajalna także dla bakterii.
Przyswajalne postacie DOC są szybko konsumowane, nieprzyswajalne mogą tworzyć zawiesinę nadając wodzie charakter humotroficzny (dystroficzny), a tworząc nierozpuszczalne kompleksy ulegają sedymentacji.
Rozpuszczone substancje humusowe (RHS, "DHS" – ang. "dissolved humus substances") mogą mieć pochodzenie autochtoniczne, ale w dużej mierze pochodzą ze zlewni. Im dalej od źródła zasilania, tym mniej substancji humusowych, a więcej kompleksów mineralno-humusowych (nieprzyswajalnych przez rośliny). W wodach natlenionych przy dużej ilości DHS kompleksy te ulegają rozkładowi, uwalniając jony i alkalizując środowisko. Przy bardzo dużej ilości DHS i kwaśnym odczynie jony są wiązane w trwałe kompleksy, a woda ulega zakwaszeniu (dystrofizacji). Humizacja zbiornika wpływa na skład osadów, zwykle obniża pH, obniża tempo rozkładu materii organicznej, zwiększa się redukcyjność podłoża i nasilają procesy anaerobowe.
Cząsteczkowa materia organiczna.
Cząsteczkowy węgiel organiczny (POC), czyli cząsteczkowa materia organiczna (POM) to główny składnik biomasy. Występuje w organizmach żywych lub grubocząsteczkowej martwej materii organicznej i drobnocząsteczkowej martwej materii organicznej.
Cząsteczkowa materia organiczna jest głównym źródłem pożywienia dla zwierząt.
Cząsteczkowa materia organiczna w wyniku metabolizmu przechodzi w DIC (dwutlenek węgla z oddychania) lub DOC. Ze względu na ruchliwość zbudowanych z niej zwierząt nierzadko ulega znacznym przemieszczeniom (dobowe migracje między epilimnionm a hypolimnionem oraz między litoralem a pelagialem). Zmagazynowana w detrytusie łatwo sedymentuje.
Oznaczanie ilości w wodzie.
Ilość węgla organicznego w wodzie zwykle jest określana metodami pośrednimi. Najczęściej są to metody opierające się na utlenianiu zredukowanych postaci węgla będących głównym składnikiem związków organicznych, czyli pomiar utlenialności wody. Należą do nich spalanie odparowanego osadu, badanie utlenialności nadmanganianowej (z użyciem nadmanganianu potasu), biochemiczne zapotrzebowanie tlenu (BZT5) i chemiczne zapotrzebowanie tlenu.
Inne metody to różne rodzaje pomiaru biomasy, np. zawartości chlorofilu w wodzie.

</doc>
<doc id="1157831" url="https://pl.wikipedia.org/wiki?curid=1157831" title="Lee Strasberg Theatre and Film Institute">
Lee Strasberg Theatre and Film Institute

The Lee Strasberg Theatre &amp; Film Institute – Instytut Teatralny i Filmowy w Nowym Jorku i West Hollywood założony w 1969 przez Lee Strasberga, kierowany przez Anne Strasberg, jego trzecią żonę.

</doc>
<doc id="1157832" url="https://pl.wikipedia.org/wiki?curid=1157832" title="Nick Arnold">
Nick Arnold

Nick Arnold – autor książek popularnonaukowych dla dzieci i młodzieży. Zasłynął głównie jako autor serii "Horrible Science" (Strrraszna przyroda) wydawanej w Polsce w ramach serii "Monstrrrualna erudycja", a także serii książek "Wild Lives", nieopublikowanej jeszcze w Polsce. Książki tworzy wspólnie z Tonym De Saullesem (który jest ilustratorem).

</doc>
<doc id="1157833" url="https://pl.wikipedia.org/wiki?curid=1157833" title="OFAB-500U">
OFAB-500U

OFAB-500U (ros. "ОФАБ-500У") – współczesna rosyjska bomba odłamkowo-burząca. Bomba wyposażona została w spadochron hamujący dzięki czemu może być zrzucana z niewielkich wysokości. Bomba wyposażona jest w elektroniczny zapalnik który może być programowany przed zrzutem przez pilota. Zależnie od sytuacji taktycznej bomba może eksplodować w powietrzu (działanie odłamkowe), przy uderzeniu w cel (działanie burzące) lub z opóźnieniem (działanie przeciwbetonowe), możliwy jest także ukierunkowany wybuch ładunku bojowego (działanie kumulacyjne).

</doc>
<doc id="1157838" url="https://pl.wikipedia.org/wiki?curid=1157838" title="BETAB-M">
BETAB-M



</doc>
<doc id="1157839" url="https://pl.wikipedia.org/wiki?curid=1157839" title="Helge Christian Bronée">
Helge Christian Bronée

Helge Christian Bronée (ur. 28 marca 1922 w Nybølle, zm. 3 czerwca 1999 w Dronningmølle) – piłkarz duński grający na pozycji lewoskrzydłowego.
Kariera klubowa.
Bronée rozpoczął piłkarską karierę w klubie Boldklubben af 1893, następnie krótko był zawodnikiem Handelsstandens Boldklub by w 1940 roku przejść do Østerbros Boldklub, w którym stworzył atak z Karlem Aage Præstem. W sezonie 1945/1946 strzelił 26 goli w rozgrywkach drugiej ligi duńskiej i przyczynił się do awansu klubu ØB do pierwszej ligi. W ekstraklasie występował w latach 1946–1948. W sezonie 1946/1947 został królem strzelców, a w swoim debiutanckim w ekstraklasie sezonie Østerbros zajęło wysokie 4. miejsce.
Latem 1948 Bronée przeszedł do francuskiego FC Nancy. Po dwóch latach pobytu w Division 1 Duńczyk trafił do Włoch i został zawodnikiem US Palermo. W Serie A zadebiutował 10 września 1950 w wygranym 2:0 spotkaniu z Atalantą BC i już w 3. minucie wpisał się na listę strzelców. W dwóch sezonach spędzonych w sycylijskim klubie zdobywał po 11 goli, ale nie odniósł większych sukcesów (Palermo kończyło rozgrywki w środku tabeli). W 1952 roku Helge przeniósł się do AS Roma. W zespole prowadzonym przez Marca Vargliena występował w pomocy. W lidze dwukrotnie zajął 6. miejsce i w obu sezonach zdobył po 6 bramek. W 1954 roku przeszedł do Juventusu, gdzie przez rok występował wraz z Præstem (Bronée strzelił 11 goli). Sezon 1955/1956 spędził w Novarze Calcio, gdzie był najskuteczniejszym piłkarzem (10 goli), ale zespół został zdegradowany do Serie B.
W 1956 roku Helge wrócił do Danii i występował w amatorskim Rødovre BK, a karierę zakończył w Boldklubben af 1893.
Kariera reprezentacyjna.
W reprezentacji Danii Bronée zadebiutował 9 września 1945 w wygranym 5:1 meczu z Norwegią i w debiucie zdobył gola. W reprezentacji rozegrał tylko 4 spotkania, gdyż po wyjeździe do Włoch nie mógł występować w kadrze narodowej, która posiadała status amatorski.

</doc>
<doc id="1157840" url="https://pl.wikipedia.org/wiki?curid=1157840" title="Helge Christian Bronee">
Helge Christian Bronee



</doc>
<doc id="1157842" url="https://pl.wikipedia.org/wiki?curid=1157842" title="Helge Bronée">
Helge Bronée



</doc>
<doc id="1157843" url="https://pl.wikipedia.org/wiki?curid=1157843" title="Helge Bronee">
Helge Bronee



</doc>
<doc id="1157847" url="https://pl.wikipedia.org/wiki?curid=1157847" title="Queen Rock Montreal">
Queen Rock Montreal

Queen Rock Montreal – album koncertowy brytyjskiej grupy Queen. Album został wydany jako podwójne CD/potrójna płyta winylowa. Równolegle z płytami audio pojawiły się płyty DVD w wersji 1xDVD i 2xDVD. Koncert został również wydany w jakości HD na płytach Blu-ray i HD DVD.
Nagrań dokonano w dniach 24 listopada i 25 listopada 1981, w trakcie dwóch koncertów w Montrealu – Kanada.
Utwory „Flash” i „The Hero” zostały wydane wyłącznie na LP/CD ze względu na fakt, że oryginalne nagranie zostało zmontowane w sposób uniemożliwiający obecnie powiązanie obrazu z dźwiękiem.
W trakcie koncertów w Montrealu nastąpiło pierwsze publiczne wykonanie utworu nagranego wspólnie z Davidem Bowie – „Under Pressure”.
Wydanie DVD.
Wydawnictwo zawiera zapis koncertu zarejestrowanego w 1981 roku na 35-milimetrowej taśmie. Utwory zostały odtworzone z oryginalnych taśm i poddane ponownemu montażowi, masteringowi oraz obróbce. Na płytach dźwięk przetworzono do formatów PCM Stereo i DTS Surround Sound. Wydanie DVD pojawiło się w dwóch wersjach: 1xDVD "Queen Rock Montreal" gdzie znajduje się wyłącznie zapis koncertu z Montrealu oraz w wersji 2xDVD "Queen Rock Montreal &amp; Live Aid" gdzie na drugiej płycie dołączono zapis występu grupy Queen podczas koncertu Live Aid na stadionie Wembley w Londynie 13 lipca 1985 roku.
W ramach dodatków na pierwszej płycie dodano komentarze do koncertu Briana Maya i Rogera Taylora. Komentarz można włączyć jako dodatkową ścieżkę audio lub jako napisy (brak napisów w języku polskim).
Drugą płytę wzbogacono o nigdy wcześniej nie publikowany zapis próby przed koncertem na Wembley wraz z wywiadem z zespołem oraz nagranie z amerykańskiej telewizji emitowane w serii PM Magazine.
W Polsce wydawnictwo uzyskało status platynowej płyty DVD.

</doc>
<doc id="1157849" url="https://pl.wikipedia.org/wiki?curid=1157849" title="Puchar UEFA (1984/1985)">
Puchar UEFA (1984/1985)

Puchar UEFA 1984/1985 () – 14. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 19 września 1984 – 22 maja 1985. W rozgrywkach zwyciężyła drużyna Real Madryt.

</doc>
<doc id="1157857" url="https://pl.wikipedia.org/wiki?curid=1157857" title="Soundso">
Soundso

Soundso – trzeci album studyjny niemieckiego zespołu Wir sind Helden.

</doc>
<doc id="1157859" url="https://pl.wikipedia.org/wiki?curid=1157859" title="Rothenklempenow">
Rothenklempenow

Rothenklempenow – gmina w Niemczech w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład związku gmin Amt Löcknitz-Penkun, w pobliżu granicy z Polską (powiat policki). Leży na obszarze Puszczy Wkrzańskiej około 8 km na północ od Löcknitz.
Toponimia.
Nazwa pochodzi od prasłowiańskiego "*kompina", oznaczającego cierniste krzaki. Notowana w źródłach w formie "Clempenowe" (1295), "Klempenowe" (1328), "rothen Klempenow" (1568), "Roden Klempenow" (1618). Forma polska: "Klępnowo" lub "Klępnów".
Podział administracyjny.
Części gminy ("Ortsteil"):
Transport.
Przez miejscowość przebiega droga łącząca Löcknitz, Glashütte i Ahlbeck, a dalej Eggesin i Ueckermünde. Na północ od kościoła znajduje się skrzyżowanie z drogą prowadzącą na wschód do Mewegen. Na południe od gminy przebiega droga krajowa B104.

</doc>
<doc id="1157860" url="https://pl.wikipedia.org/wiki?curid=1157860" title="BetAB-500SzP">
BetAB-500SzP

BetAB-500SzP (ros. "БетАБ-500ШП") - sowiecka bomba przeciwbetonowa, wagomiaru 500 kg.
Bomba BetAB-500SzP może być dzięki zastosowaniu spadochronu hamującego zrzucana z niewielkich wysokości (zrzut jest możliwy tylko przy prędkościach poddźwiękowych). Spadochron nie tylko wyhamowuje bombę, ale dodatkowo zapewnia pionowe uderzenie w cel, co zwiększa przebijalność. Po wyhamowaniu spadochron jest odrzucany i włącza się silnik rakietowy, którego dysze rozmieszczone są wokół pojemnika spadochronu przyspieszając bombę. Rozpędzona bomba wbija się głęboko pod powierzchnię. W przypadku ataków na pasy startowe powierzchnia pasa zniszczona przez jedną bombę jest równa ok. 50 m² (koło o promieniu 7 m).
Następcą bomby BetAB-500SzP jest nowa BetAB-500U.

</doc>
<doc id="1157863" url="https://pl.wikipedia.org/wiki?curid=1157863" title="Perłówka kolorowa">
Perłówka kolorowa

Perłówka kolorowa ("Melica picta") – gatunek rośliny wieloletniej należący do rodziny wiechlinowatych.
Rozmieszczenie geograficzne.
Występuje w Europie, Turcji i Kaukazie. W Polsce gatunek bardzo rzadki, podawany z części południowo-wschodniej.
Biologia i ekologia.
Bylina, hemikryptofit. Rośnie w lasach liściastych. Kwitnie w maju i czerwcu.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków rzadkich, potencjalnie zagrożonych (kategoria zagrożenia R). W wydaniu z 2016 roku otrzymała kategorię CR (krytycznie zagrożony).
Znajduje się także w Polskiej Czerwonej Księdze Roślin w kategorii CR (krytycznie zagrożony).

</doc>
<doc id="1157864" url="https://pl.wikipedia.org/wiki?curid=1157864" title="Rock Montreal">
Rock Montreal



</doc>
<doc id="1157865" url="https://pl.wikipedia.org/wiki?curid=1157865" title="(7157) Lofgren">
(7157) Lofgren

(7157) Lofgren – planetoida z pasa głównego asteroid okrążająca Słońce w ciągu 3 lat i 95 dni w średniej odległości 2,19 j.a. Została odkryta 1 marca 1981 roku w Siding Spring Observatory w Australii przez Schelte Busa. Nazwa planetoidy pochodzi od "Gary Lofgrena" (ur. 1941) naukowca zajmującego się badaniami planetarnymi oraz kustosza działu księżycowego w należącym do NASA Johnson Space Center. Przed nadaniem nazwy planetoida nosiła oznaczenie tymczasowe (7157) 1981 EC8.

</doc>
<doc id="1157869" url="https://pl.wikipedia.org/wiki?curid=1157869" title="Tipton (West Midlands)">
Tipton (West Midlands)

 
Tipton – miasto w Wielkiej Brytanii (Anglia), w hrabstwie West Midlands, w dystrykcie Sandwell, w aglomeracji Birmingham. W 2001 roku miasto liczyło 38 777 mieszkańców. Jako samodzielne miasto istnieje od 1938. Tipton jest wspomniana w Domesday Book (1086) jako "Tibintone".

</doc>
<doc id="1157870" url="https://pl.wikipedia.org/wiki?curid=1157870" title="Paweł Połącarz">
Paweł Połącarz

Paweł Połącarz (ur. 5 maja 1989 w Oświęcimiu) – polski hokeista występujący na pozycji napastnika, reprezentant Polski.

</doc>
<doc id="1157871" url="https://pl.wikipedia.org/wiki?curid=1157871" title="Anita Ganeri">
Anita Ganeri

Anita Ganeri – autorka książek popularnonaukowych, głównie dla dzieci i młodzieży.
Urodziła się w Kalkucie, skąd jej rodzina emigrowała do Europy. Jest autorką publikacji z serii "Horrible Geography", w Polsce wydawanych w ramach serii "Monstrrrualna erudycja". Łącznie opublikowała ponad 100 książek.
Bibliografia.
"tylko wybrane pozycje"
Horrible Geography.
Zobacz osobny artykuł Horrible Geography
Ciekawe dlaczego.
Seria dla dzieci najmłodszych. Ganeri napisała poszczególne tomy.
Pojedyncze tomy.
i inne
Nagrody.
Otrzymała srebrną nagrodę Royal Canadian Geographical Society.

</doc>
<doc id="1157873" url="https://pl.wikipedia.org/wiki?curid=1157873" title="Szkoła Główna Litewska">
Szkoła Główna Litewska



</doc>
<doc id="1157878" url="https://pl.wikipedia.org/wiki?curid=1157878" title="Bratanek">
Bratanek



</doc>
<doc id="1157885" url="https://pl.wikipedia.org/wiki?curid=1157885" title="Michał Elżbieciak">
Michał Elżbieciak

Michał Elżbieciak (ur. 1 kwietnia 1983) – polski hokeista. 
Kariera.
Wychowanek Naprzodu Janów. Absolwent NLO SMS PZHL Sosnowiec z 2002. W barwach reprezentacji Polski do lat 18 uczestniczył w turniejach mistrzostw świata juniorów do lat 18 w 2001. W barwach reprezentacji Polski do lat 20 uczestniczył w turniejach mistrzostw świata juniorów do lat 20 w 2003.
Do 2011 zawodnik KTH Krynica. Od września 2011 do kwietnia 2012 gracz JKH GKS Jastrzębie. Od kwietnia 2012 do stycznia 2013 zawodnik Zagłębia Sosnowiec. Od końca stycznia 2013 roku ponownie zawodnik Naprzodu Janów.
W trakcie kariery określany pseudonimami "Ela".
Został także zawodnikiem hokeja na rolkach, w czerwcu 2016 został powołany do kadry Polski na turniej mistrzostw świata. Został powołany do reprezentacji Polski na turniej hokeja na rolkach podczas World Games 2017.
Inna działalność.
Równolegle z grą w podjął pracę w straży miejskiej, następnie jako menadżer salonu kosmetycznego. Od 2011 właściciel prywatnej firmy.
Założył przedsiębiorstwo Premium Centrum Finansowe.

</doc>
<doc id="1157887" url="https://pl.wikipedia.org/wiki?curid=1157887" title="Platanista">
Platanista



</doc>
<doc id="1157895" url="https://pl.wikipedia.org/wiki?curid=1157895" title="Dziennik (Gombrowicz)">
Dziennik (Gombrowicz)

Dziennik – dziennik Witolda Gombrowicza wydany w trzech tomach w latach 1957–1966 w Paryżu przez Instytut Literacki, czwarty tom wydany w 1992 w Krakowie przez Wydawnictwo Literackie. W Polsce całość ukazała się w latach 1986–1992 w Wydawnictwie Literackim.
W sposób ironiczny, cyniczny i z humorem opowiada losy autora, który w dyskusji ze sobą samym podejmuje dialog zarówno z różnymi nurtami występującymi w humanistyce (egzystencjalizm, marksizm, fenomenologia, strukturalizm), jak i z tradycją kultury polskiej. Komentuje bieżące wydarzenia polityczne dotyczące Polski i jej miejsca w Europie oraz świecie.

</doc>
<doc id="1157896" url="https://pl.wikipedia.org/wiki?curid=1157896" title="Pillnitz">
Pillnitz

Pillnitz – obecnie jedna z dzielnic niemieckiego Drezna, położona we wschodniej części miasta, nad Łabą. Można się tu dostać autobusem, statkiem rzecznym komunikacji miejskiej i Drezdeńskiej Białej Floty, pieszo bądź rowerem po nadrzecznym bulwarze. Atrakcją turystyczną Pillnitz jest pałac w stylu japońskim.
Historia.
Miejscowość wzmiankowana po raz pierwszy w XIV wieku.
Park wokół pałacu założono w 1539, podczas budowy kościoła. Budynki były później przebudowywane na styl barokowy i japoński, a pierwszy kościół zburzono. Następnie posiadłość otrzymała w darze hrabina Cosel, jedna z wielu kobiet króla Polski Augusta Mocnego. Około 1724 część budynków odnowiono w stylu francuskim.
Na zlecenie króla Augusta II Mocnego powstał przy winnicy królewskiej w Pillnitz także barokowy kościół Świętego Ducha, ozdobiony kartuszem z herbami Polski i arcymarszałka cesarstwa (jeden z tytułów Augusta II) oraz monogramem królewskim, zwieńczonymi polską koroną królewską.
W 1765 książę Fryderyk August I uczynił pałac w Pillnitz swą letnią rezydencją.
W 1791 Pillnitz zapisało się w historii Europy deklaracją z Pillnitz, w której Leopold II i Fryderyk Wilhelm II wezwali pozostałych europejskich władców do przywrócenia ładu w ogarniętej rewolucją Francji, co we Francji potraktowano jak wypowiedzenie wojny.
W latach 1920–1939 w jednym ze skrzydeł pałacu w Pillnitz działała pracownia tkacka Wandy Bibrowicz, wykonująca prace tkackie, m.in. gobeliny dla reprezentacyjnych obiektów, jak ratusze czy sale konferencyjne.
W 1950 Pillnitz włączono w granice miasta Drezna.
Obecnie w parku znajduje się między innymi oranżeria oraz kilkusetletnie drzewo kameliowe. Jest tu także wiele cennych roślin, nie należy jednak mylić parku w Pillnitz z ogrodem botanicznym, który w Dreźnie mieści się gdzie indziej. W obiektach pałacowych urządzono obecnie muzea.
Pillnitz to tradycyjne miejsce wyrobu wina, w obrębie regionu winiarskiego Saksonia. Było także jednym z miejsc najbardziej poszkodowanych podczas powodzi tysiąclecia w 2002.

</doc>
<doc id="1157898" url="https://pl.wikipedia.org/wiki?curid=1157898" title="BetAB-500Sz">
BetAB-500Sz

BetAB-500Sz (ros. "БетАБ-500Ш") - sowiecka bomba przeciwbetonowa wagomiaru 500 kg.
Bomba BetAB-500SzP może być zrzucana z niewielkich wysokości, także przy prędkościach naddźwiękowych. Ponieważ przy dużych prędkościach hamowanie aerodynamiczne wymagałoby hamulców o dużej powierzchni zastosowano dwustopniowy układ hamujący. Po zrzucie jako pierwszy włącza się silnik rakietowy z dyszą skierowaną do przodu bomby. Po zmniejszeniu prędkości rozkładają się cztery metalowe hamulce aerodynamiczne. W chwili gdy bomba zaczyna opadać pionowo urządzenia hamujące są odrzucane i włącza się silnik rakietowy rozpędzający bombę dzięki czemu może ona przebić grubą warstwę betonu.

</doc>
<doc id="1157899" url="https://pl.wikipedia.org/wiki?curid=1157899" title="(7273) Garyhuss">
(7273) Garyhuss

(7273) Garyhuss – planetoida z pasa głównego asteroid okrążająca Słońce w ciągu 4 lat i 117 dni w średniej odległości 2,65 j.a. Została odkryta 2 marca 1981 roku w "Siding Spring Observatory" w Australii przez Schelte Busa. Nazwa planetoidy pochodzi od "Gary Hussa" (ur. 1954), dyrektora "W. M. Keck Cosmochemistry Laboratory" na Uniwersytecie Hawajskim. Przed nadaniem nazwy planetoida nosiła oznaczenie tymczasowe (7273) 1981 EK4.

</doc>
<doc id="1157906" url="https://pl.wikipedia.org/wiki?curid=1157906" title="BetAB-500U">
BetAB-500U

BetAB-500U (ros. "БетАБ-500У") - rosyjska bomba przeciwbetonowa wagomiaru 500 kg. Jest to zmodernizowana wersja radzieckiej (obecnie rosyjskiej) lotniczej bomby przeciwbetonowej z okresu Zimnej Wojny, BetAB-500. 
Historia.
Po upadku ZSRR powstała wersja zmodernizowana z oznaczeniem BetAB-500U. Ma zwiększoną masę, rozmiary i możliwości penetracji.
Jej długość wynosi 2485 mm, średnica - 450 mm, masa własna - 510 kg, masa wybuchowa - 45 kg w ekwiwalencie TNT.
Bomba BetAB-500U dzięki zastosowaniu spadochronu hamującego może być zrzucana z wysokości od 150 metrów do 20 000 metrów przy prędkościach od 500 do 2300 km/h. Spadochron nie tylko wyhamowuje bombę, ale dodatkowo zapewnia pionowe uderzenie w cel, co zwiększa przebijalność. Po wyhamowaniu spadochron jest odrzucany i włącza się silnik rakietowy z pojedynczą dyszą wyrzucającą gazy przez pusty pojemnik spadochronu. Rozpędzona bomba wbija się głęboko pod powierzchnię. Może przebić 1,2 metra betonu zbrojonego lub do 3 metrów ziemi.

</doc>
<doc id="1157920" url="https://pl.wikipedia.org/wiki?curid=1157920" title="Tom Johnson">
Tom Johnson

Tom Johnson (ur. 18 lutego 1928 w Baldur, zm. 21 listopada 2007 w Falmouth) – kanadyjski hokeista i trener. Występował na pozycji obrońcy w klubach NHL: Montreal Canadiens i Boston Bruins.
W 1959 roku zdobył James Norris Memorial Trophy. W 1970 roku został członkiem Hockey Hall of Fame.
Jako zawodnik w barwach Canadiens 6-krotnie wywalczył Puchar Stanleya (1953, 1956, 1957, 1958, 1959, 1960) i raz jako główny trener Bruins (1972).
Zmarł w wieku 79 lat na atak serca.

</doc>
<doc id="1157923" url="https://pl.wikipedia.org/wiki?curid=1157923" title="Kryterium Eisensteina">
Kryterium Eisensteina

Kryterium Eisensteina (lub kryterium Eisensteina-Schönemanna) – kryterium badania nierozkładalności wielomianów o współczynnikach z pewnego pierścienia z jednoznacznym rozkładem w pierścieniu wielomianów o współczynnikach z ciała ułamków wyjściowego pierścienia. Początkowo sformułowane dla wielomianów o współczynnikach całkowitych. Twierdzenie to zwyczajowo nazywane jest "kryterium Eisensteina", jednak pierwszym autorem był Schönemann, który udowodnił je w 1846.
Twierdzenie.
Niech formula_1 będzie pierścieniem z jednoznacznym rozkładem i niech formula_2 będzie jego ciałem ułamków. Niech
będzie wielomianem o współczynnikach z pierścienia formula_4 Jeśli istnieje element pierwszy formula_5 taki, że
to wielomian formula_8 jest nierozkładalny w pierścieniu formula_9
Szczególny przypadek.
Jeśli formula_1 jest pierścieniem liczb całkowitych, to jego ciałem ułamków jest ciało liczb wymiernych. Wystarczy wówczas zastąpić zwrot "element pierwszy" przez "liczba pierwsza".
Przykłady.
jest nierozkładalny w ciele liczb wymiernych. Istotnie,
gdzie formula_16 oznacza symbole Newtona, na przykład formula_17
Wszystkie współczynniki tego wielomianu z wyjątkiem najstarszego są podzielne przez formula_18 ale formula_19 nie dzieli formula_18 zatem z kryterium Eisensteina wynika, że wielomian ten jest nierozkładalny w ciele liczb wymiernych.

</doc>
<doc id="1157931" url="https://pl.wikipedia.org/wiki?curid=1157931" title="Wydział Architektury Politechniki Warszawskiej">
Wydział Architektury Politechniki Warszawskiej

Wydział Architektury – wydział Politechniki Warszawskiej. 
Kierunki kształcenia.
Wydział prowadzi studia pierwszego oraz drugiego stopnia na kierunku architektura i urbanistyka w języku polskim w trybie stacjonarnym i niestacjonarnym oraz studia magisterskie na kierunku architektura i urbanistyka w specjalności Architecture for Society of Knowledge w języku angielskim. Ponadto Wydział prowadzi studia doktoranckie (trzeciego stopnia) oraz studia podyplomowe na kierunkach:
Struktura.
Katedra Urbanistyki i Gospodarki Przestrzennej
Katedra Projektowania Konstrukcji, Budownictwa i Infrastruktury Technicznej
Katedra Projektowania Architektonicznego
Zakład Podstaw Kształtowania Architektonicznego i Urbanistycznego
Samodzielna Pracownia Projektowania i Teorii Architektury 
Zakład Projektowania Urbanistycznego i Krajobrazu Wiejskiego 
Zakład Historii Architektury Powszechnej 
Zakład Konserwacji Zabytków 
Samodzielna Pracownia Rysunku, Malarstwa i Rzeźby 
Zakład Architektury Polskiej
Samodzielna Pracownia Architektury Proekologicznej 
Samodzielna Pracownia Architektury Przemysłowej i Wielkoprzestrzennej 
Zakład Architektury Współczesnej, Wnętrz i Form Przemysłowych
Zakład Mieszkalnictwa i Architektury Krajobrazu
Zakład Budownictwa, Infrastruktury i Ekonomiki Inwestycji

</doc>
<doc id="1157934" url="https://pl.wikipedia.org/wiki?curid=1157934" title="ODAB-500">
ODAB-500

ODAB-500 (ros. "ОДАБ-500") - sowiecka bomba paliwowo-powietrzna wagomiaru 500 kg należąca do I generacji sowieckich bomb paliwowo-powietrznych. ODAB-500 została wprowadzona do uzbrojenia pod koniec lat 70. Bomba zawiera 93 kg łatwo parującego tlenku etylenu. Bomba była używana bojowo podczas wojny w Afganistanie. Użycie wykazało, że jest to broń o bardzo niskiej niezawodności. Prawidłowo działało od 15 do 50% tych bomb. Dlatego ODAB-500 została zastąpiona nową bombą ODAB-500P.

</doc>
<doc id="1157936" url="https://pl.wikipedia.org/wiki?curid=1157936" title="Boldklubben 1903">
Boldklubben 1903

Boldklubben 1903 – duński klub piłkarski z siedzibą w Kopenhadze.
Historia.
B 1903 założony został 2 czerwca 1903 roku. Klub jest siedmiokrotnym mistrzem Danii i dwukrotnym zdobywcą Pucharu Danii. Największym osiągnięciem klubu na arenie międzynarodowej było dotarcie do półfinału Pucharu UEFA w sezonie 1991/92 po wyeliminowaniu klubów Aberdeen F.C., Bayernu Monachium (6:2 i 0:1) i Trabzonsporu.
W 1992 B 1903 połączył się z nie mniej znanym klubem Kjøbenhavns Boldklub (KB), tworząc obecnie istniejący klub FC København.
Klub B 1903 w swojej historii rozegrał 55 sezonów w pierwszej lidze Danii oraz 3 sezony w drugiej lidze.

</doc>
<doc id="1157941" url="https://pl.wikipedia.org/wiki?curid=1157941" title="Punkty Brocarda">
Punkty Brocarda

Punkty Brocarda – szczególne punkty w trójkącie.
Francuski matematyk Henri Brocard (1845–1922), sformułował następujące zdanie:
W trójkącie formula_1 o bokach formula_2 znajduje się dokładnie jeden taki punkt formula_3 że proste formula_4 z bokami odpowiednio formula_5 tworzą równe kąty formula_6 tzn. prawdziwy jest następujący ciąg równości:
Punkt formula_8 nazywa się pierwszym punktem Brocarda trójkąta formula_9
Kąt formula_10 jest kątem Brocarda trójkąta formula_9
Istnieje także drugi punkt Brocarda trójkąta formula_12 punkt formula_13 dla którego odcinki formula_14 według tej kolejności, z bokami formula_15 tworzą równe kąty, tzn. prawdziwy jest następujący ciąg równości:
Temu drugiemu punktowi Brocarda odpowiada ten sam kąt Brocarda, co pierwszemu punktowi Brocarda, tzn. kąt formula_17 jest równy kątowi formula_16
Te dwa punkty Brocarda są ze sobą ściśle związane; w gruncie rzeczy odróżnienie pierwszego kąta od drugiego zależy od tego, w jakiej kolejności weźmiemy kąty trójkąta formula_1!
W ten sposób dla przykładu: pierwszy punkt Brocarda trójkąta formula_1 jest równocześnie drugim punktem Brocarda w trójkącie formula_21
Konstrukcja.
Przykład:
a następnie okrąg przez punkty formula_24 i formula_46 styczny do prostej formula_47
Te trzy okręgi posiadają wspólny punkt – pierwszy punkt Brocarda trójkąta formula_9
Analogicznie konstruuje się drugi punkt Brocarda.
Równania kąta Brocarda.
Oznaczmy przez formula_49 pole powierzchni trójkąta formula_9 Wówczas kąt Brocarda można obliczyć następującymi równaniami:
Dla każdego trójkąta: formula_54
Właściwości.
Prosta łącząca punkty Brocarda jest prostopadła do osi Brocarda.

</doc>
<doc id="1157942" url="https://pl.wikipedia.org/wiki?curid=1157942" title="BK 1903 Kopenhaga">
BK 1903 Kopenhaga



</doc>
<doc id="1157944" url="https://pl.wikipedia.org/wiki?curid=1157944" title="Dekameron (zespół muzyczny)">
Dekameron (zespół muzyczny)

Dekameron – polski zespół muzyczny specjalizujący się w muzyce średniowiecznej. W repertuarze "Dekameronu" znajduje się głównie muzyka świecka XII-XV wieku, najchętniej ujmowana w formie monograficznych koncertów.
Zespół został założony w 1993 r. Jego celem jest popularyzowanie osiągnięć kultury muzycznej średniowiecznej Europy zgodnie z ówczesnymi kanonami i stylistyką (nurt wykonawstwa historycznego), a równocześnie nadanie im wymiaru artystycznego w dzisiejszym znaczeniu. Zespół tworzą absolwenci wyższych uczelni muzycznych w klasach śpiewu solowego, skrzypiec i perkusji. Ważną rolę w docieraniu do średniowiecznych praktyk wykonawczych pełnią używane przez zespół instrumenty, rekonstruowane na podstawie średniowiecznej ikonografii. 
"Dekameron" jest współorganizatorem Starosądeckiego Festiwalu Muzyki Dawnej, w trakcie których prowadzi własne kursy muzyczne poświęcone muzyce średniowiecza. 
Nagrody.
"Dekameron" otrzymał I nagrodę w Konkursie Muzyki Dawnej, organizowanym przez Polskie Towarzystwo Muzyki Dawnej przy współpracy II programu Polskiego Radia i ufundowanej przez Ministerstwo Kultury i Sztuki.

</doc>
<doc id="1157952" url="https://pl.wikipedia.org/wiki?curid=1157952" title="Adelajda Maria z Anhaltu-Dessau">
Adelajda Maria z Anhaltu-Dessau

Adelajda Maria z Anhaltu-Dessau (ur. 25 grudnia 1833 w Dessau, zm. 24 listopada 1916 w zamku Königstein im Taunus) – księżniczka Anhaltu-Dessau, księżna Nassau, wielka księżna Luksemburga.
Życiorys.
Adelajda Maria była córką Fryderyka Augusta, księcia Anhaltu-Dessau, i Marii Luizy Charlotty, księżniczki Hesji-Kassel. 23 kwietnia 1851 Adelajda wyszła za mąż za Adolfa Wilhelma, księcia Nassau i wielkiego księcia Luksemburga, wdowca po Elżbiecie Michajłownie Romanowej.

</doc>
<doc id="1157953" url="https://pl.wikipedia.org/wiki?curid=1157953" title="Wydział Fizyki Politechniki Warszawskiej">
Wydział Fizyki Politechniki Warszawskiej

Wydział Fizyki Politechniki Warszawskiej został utworzony w 1999 roku z istniejącego Instytutu Fizyki przy Wydziale Fizyki Technicznej i Matematyki Stosowanej. Znajduje się na terenie centralnym uczelni przy ul. Koszykowej 75.
Historia.
Wydział Fizyki jest jednym z najmłodszych wydziałów Politechniki Warszawskiej utworzonym w wyniku podziału Wydziału Fizyki Technicznej i Matematyki Stosowanej i kontynuującym jego tradycje .
Nauczanie fizyki w obecnym Gmachu Fizyki Politechniki Warszawskiej ma już ponad stuletnią tradycję. Pierwszym wykładowcą fizyki był profesor Wiktor Biernacki. Spośród wybitnych fizyków, którzy w szczególny sposób przyczynili się do rozwoju fizyki na Politechnice Warszawskiej należy wymienić w kolejności chronologicznej Profesorów: Józefa Wierusza-Kowalskiego, Stanisława Kalinowskiego, Mieczysława Wolfkego, Wacława Szymanowskiego, Szczepana Szczeniowskiego i Bohdana Karczewskiego. Pierwszą Katedrę Fizyki Doświadczalnej utworzono w 1919 – po otrzymaniu przez Politechnikę Warszawską statusu uczelni akademickiej. W 1921 powstaje druga katedra Fizyki. Po zakończeniu wojny, liczba katedr Fizyki wzrasta do czterech (trzy katedry na terenie centralnym i jedna na terenie południowym).
Instytut Fizyki Politechniki Warszawskiej powstał 1 września 1965. Jego zadaniem miało być usprawnienie i zintensyfikowanie działalności dydaktycznej i naukowej prowadzonej przez cztery katedry Fizyki rozrzucone po różnych wydziałach Uczelni. W roku 1970 w wyniku kompleksowej reorganizacji Politechniki Warszawskiej polegającej na zastąpieniu struktury katedralnej strukturą instytutową, Instytut Fizyki stał się jednolitą międzywydziałową jednostką zatrudniającą około 180 osób (w tym 2 profesorów, 10 docentów oraz około 100 pozostałych pracowników naukowo-dydaktycznych).
Rozwój fizyki na Politechnice Warszawskiej kształtował się we współpracy i konstruktywnej rywalizacji z innymi ośrodkami fizyki w Warszawie takimi jak Uniwersytet Warszawski i Instytut Fizyki PAN.
Władze Uczelni zawsze doceniały fundamentalny charakter wiedzy fizycznej w kształceniu inżyniera. Znalazło to swoje odbicie w powołaniu do życia w 1975 Wydziału Fizyki Technicznej i Matematyki Stosowanej, w skład którego weszły dwa instytuty ogólnouczelniane – Instytut Fizyki i Instytut Matematyki. 1 września 1999 roku Instytut Fizyki przekształcony został w Wydział Fizyki, powołany do samodzielnego organizowania i prowadzenia ogólnouczelnianej działalności dydaktycznej i naukowej.
Władze Wydziału.
Władze Wydziału Fizyki w kadencji 2020–2024

</doc>
<doc id="1157954" url="https://pl.wikipedia.org/wiki?curid=1157954" title="Włosek gruczołowy">
Włosek gruczołowy

Włoski gruczołowe, włoski wydzielnicze – rodzaj włosków u roślin. Są to wytwory tkanki wydzielniczej na powierzchni epidermy, najczęściej wielokomórkowe. Są wytworami charakterystycznymi dla nadziemnych części roślin i pełnią rozmaite funkcje, np:
Włoski wydzielnicze żyją dłużej od innych rodzajów włosków. Gdy ich protoplasty zamierają, delikatne ściany komórkowe włosków gruczołowych łamią się i włoski gruczołowe zazwyczaj wówczas odpadają od rośliny.

</doc>
<doc id="1157956" url="https://pl.wikipedia.org/wiki?curid=1157956" title="Włoski gruczołowe">
Włoski gruczołowe



</doc>
<doc id="1157957" url="https://pl.wikipedia.org/wiki?curid=1157957" title="Włosek wydzielniczy">
Włosek wydzielniczy



</doc>
<doc id="1157958" url="https://pl.wikipedia.org/wiki?curid=1157958" title="Droga krajowa B12 (Niemcy)">
Droga krajowa B12 (Niemcy)

Droga krajowa 12 () – niemiecka droga krajowa przebiegająca na osi północny wschód - południowy zachód od Lindau (Bodensee) przez Isny im Allgäu, Kempten (Allgäu), Monachium, Pocking, Pasawę do granicy z Czechami w Philippsreut.
Droga została w wielu miejscach zastąpiona autostradą. Na zachód od Monachium przez A96 na wschodzie przez A94. Ich rozbudowa jest planowana co spowoduje dalsze przenoszenie B12.
Trasy europejskie.
Droga pomiędzy węzłem "Forstinning" na autostradzie A94 a węzłem "Mühldorf-West" na autostradzie A94 jest częścią trasy europejskiej E552 (ok. 48 km).
Miejscowości leżące przy B12.
Lindau (Bodensee), Weißenberg, Wildberg, Hergensweiler, Stockenweiler, Hergatz, Wohmbrechts, Eglofs, Isny im Allgäu, Großholzleute, Kleinweiler, Weitau, Kempten (Allgäu), Wilpoldsried, Kraftisried, Marktoberdorf, Kaufbeuren, Germaringen, Jengen, München, Forstinning, Hohenlinden, Maitenbeth, Haag, Reichertsheim, Heldenstein, Ampfing, Stammham, Kirchdorf, Simbach, Prienbach, Ering, Malching, Tutting, Pocking, Pasawa, Salzweg, Straßkirchen, Hutthurm, Großthannensteig, Wimperstadl, Außernbrünst, Röhrnbach, Kumreuth, Freyung, Linden, Sonndorf, Herzogsreuth, Philipsreut.

</doc>
<doc id="1157960" url="https://pl.wikipedia.org/wiki?curid=1157960" title="Włoski wydzielnicze">
Włoski wydzielnicze



</doc>
<doc id="1157964" url="https://pl.wikipedia.org/wiki?curid=1157964" title="ODAB-500PM">
ODAB-500PM

ODAB-500PM - sowiecka bomba paliwowo-powietrzna wagomiaru 500 kg. Przedstawiciel III generacji sowieckiej broni paliwowo-powietrznej. Bomba zawiera 193 kg tetranitu. Wybuch pojedynczej bomby ODAB-500PM może wyeliminować siłę żywą na obszarze 1800 m² czy samoloty na powierzchni 2600 m².

</doc>
<doc id="1157968" url="https://pl.wikipedia.org/wiki?curid=1157968" title="Polska Partia Socjalistyczna – Wolność, Równość, Niepodległość">
Polska Partia Socjalistyczna – Wolność, Równość, Niepodległość

Polska Partia Socjalistyczna – Wolność, Równość, Niepodległość (PPS-WRN) – konspiracyjna forma działania PPS od października 1939 do maja 1944 pod nazwą Ruch Mas Pracujących Miast i Wsi lub Ruch Mas Pracujących Polski – Wolność Równość Niepodległość, od maja 1944 ponownie pod nazwą Polska Partia Socjalistyczna.
Historia.
Po kapitulacji Warszawy 27 września 1939 warszawski okręgowy komitet robotniczy PPS ogłosił fikcyjną uchwałę o zaprzestaniu działania PPS w Warszawie. W odezwie-apelu do ludności Warszawy wezwano do rozwagi, zachowania spokoju i opanowania odruchów rozpaczy i zemsty. W odezwie zamieszczono dodatkowo komunikat o treści:
Decyzja ta została przyjęta do wiadomości 2 października 1939, przez obecnych w Warszawie członków Centralnego Komitetu Wykonawczego (Kazimierz Pużak, Zygmunt Zaremba, Mieczysław Niedziałkowski). Uchwała ta miała stworzyć sugestię o zaprzestaniu działalności aby ograniczyć spodziewane represje niemieckie. Jak wspominał Zygmunt Zaremba: Jednocześnie upoważniono obecnego Tadeusza Szturm de Sztrema, do utrzymywania kontaktów z organizacją wojskową (SZP).
16 października podjęto decyzję o kontynuowaniu działań w zakonspirowanej, kadrowej formie. Początkowo organizacja skupiała od 100 do 200 dobranych ludzi. Odtworzono wówczas kierownictwo dawnego Prezydium CKW, jako „Centralne kierownictwo” w składzie: Tomasz Arciszewski, Kazimierz Pużak, Zygmunt Zaremba dokooptowując z organizacji warszawskiej Bolesława Dratwę (skarbnik) i Józefa Dzięgielewskiego.
Na konferencji 19–21 października 1939 w Helenowie pod Warszawą na spotkaniu działaczy z wszystkich okręgów, powołano struktury konspiracyjne. Organizacja ta na początku 1940 roku – na wniosek Pużaka – przyjęła kryptonim Wolność-Równość-Niepodległość. PPS-WRN była kontynuatorką działalności przedwojennego Centralnego Komitetu Wykonawczego PPS. Na konferencji przyjęto deklarację programową "„Trzecia Republika”", odczytano również list Camille Huysmansa sekretarza Socjalistycznej Międzynarodówki Robotniczej, który zalecał nastawienie się na co najmniej czteroletnią wojnę.
Poza kręgiem PPS-WRN znaleźli się nie tylko przedstawiciele lewicy socjalistycznej – Barlicki, Dubois, Próchnik, lecz także wybitni działacze PPS o mniej radykalnych poglądach oraz członkowie przedwojennego CKW: Zygmunt Żuławski, Antoni Zdanowski, Kazimierz Czapiński, Dorota Kłuszyńska, Adam Kuryłowicz, Antoni Szczerkowski. Przywódcy WRN – Pużak, Arciszewski, Zaręba, Dzięgielewski, Dratwa – usiłowali tą drogą wyeliminować z partii niewygodnych im z różnych względów działaczy PPS, którzy jak np. Barlicki odnosili się krytycznie do realizowanej przez CKW linii politycznej. Potwierdzają to w depeszy do Londynu z 20 grudnia 1941 r. podkreślając z naciskiem, że po rozwiązaniu PPS wyłączyli z utworzonej przez siebie partii tych działaczy, którzy „przed wojną stanowili tzw. jednolitofrontowców”, a w czasie wojny uprawiali „propagandę proradziecką”. Odmienne niż Pużak i Zaremba poglądy w wielu kwestiach – jak to wykazały ówczesne i późniejsze fakty – reprezentowali Marian Nowicki, Teofil Wojeński i inni działacze wchodzący z ramienia PPS do różnych komórek Delegatury. Zajmowali oni wyraźnie antysanacyjną postawę. Warto też zaznaczyć, że ta część działaczy PPS (Antoni Zdanowski, Dorota Kłuszyńska i inni), która w końcowym okresie okupacji weszła w skład władz PPS-WRN bądź nawiązała z nimi bliższą współpracę (Marian Nowicki, Zygmunt Żuławski, Wincenty Markowski), w wielu kwestiach reprezentowała poglądy odmienne od stanowiska Pużaka czy Arciszewskiego, m.in. zdecydowanie przeciwstawiała się wiązaniu WRN z kołami sanacyjno-wojskowymi.
Za zgodą Pużaka do WRN weszli działacze PPS dawnej Frakcji Rewolucyjnej (Adam Szczypiorski, Tadeusz Szpotański, Wacław Preiss i inni), rozwiązanej po klęsce wrześniowej, a także wielu ludzi powiązanych z obozem piłsudczykowskim.
Organizacja pomyślana była jako kadrowa. Oparta była na strukturach konspiracyjnych „piątek” odizolowanych od siebie. Piątki, łącząc się po pięć, tworzyły pięcioosobowy komitet, tworząc reprezentację dzielnicy czy okręgu. Wyznaczony mąż zaufania centralnego kierownictwa łączył te komitety pomiędzy nimi a centralą.
W każdym komitecie obok przewodniczącego zastępcami byli: dowódca Gwardii Ludowej WRN i dowódca Milicji Robotniczej PPS-WRN. Na czele organizacji stało Centralne Kierownictwo Ruchu (CKR). Na każdym szczeblu funkcjonowały również grupy „dublerów” których zadaniem było zastępowanie aresztowanych. W maju 1940 organizacja liczyła ok. 2,5 tys. „piątek” (czyli do 12 tys. osób).
Na terenie okupacji sowieckiej, nastąpiły liczne aresztowania działaczy OKR Lwów, Białystok, Wilno, Baranowicze m.in. w 1939 i 1940 NKWD aresztowało kierownictwo dotychczasowego OKR Lwów Bronisława Skalaka, Longina Chmielewskiego (zg. w więzieniu w marcu 1940), Artura Hausnera (zg. w więzieniu 17 września 1941), Franciszka Hoffmana (członek Centralnego Sądu partyjnego, zg. w 1940 ww więzieniu), Antoniego Wróbla. działały we Lwowie organizowany z innym formacjami „Rewolucyjny Związek Niepodległości i Wolności” (rozbity przez NKWD), oraz Organizacja Socjalistyczno-Niepodległościowa „Wolność”, która od października 1939 r. do października 1941 r. działa samodzielnie, następnie w większości przystąpiła się WRN (grupą zjednoczeniową kierowali: Józef Stopnicki i Zbigniew Mitzner).
W maju 1940 odbyła się pierwsza konferencja WRN, która zaakceptowała skład kierownictwa oraz przyjęła oficjalną nazwę „Ruch Mas Pracujących”, zaś w grudniu 1940 druga konferencja z udziałem przedstawicieli siedemnastu okręgów. Na konferencji tej postanowiono przystąpić do działań masowych, w tym celu powołano Wydział administracyjno-mobilizacyjny.
We wrześniu 1941 odbyła się kolejna – trzecia – konferencja z udziałem 83 delegatów. Na konferencji tej zakomunikowano o wykluczeniu w marcu 1941 z partii grupy łódzkiej Henryka Wachowicza, za odmowę budowy jednolitej organizacji w Łodzi. Zdaniem Pużaka, „przyczyną rozdźwięku była różnica ideologiczna” wynikająca z dywersji komunistycznej.
Wachowicz proponował na tej konferencji aby nie traktować Związku Radzieckiego jako wroga, powołać rząd w kraju, a emigracja – jego zdaniem – winna być jedynie zewnętrzną reprezentacją krajowego rządu, nie dopuścić do rozbicia ruchu socjalistycznego w Polsce. Wachowicz krytykował zwłaszcza wrogi stosunek do komunistów i Związku Radzieckiego. Zaprotestował także przeciwko stawianiu na jednej płaszczyźnie Związku Radzieckiego i Niemiec hitlerowskich. Nie zgodził się również z decyzją zawieszenia działalności PPS oraz pominięciem w centralnym kierownictwie konspiracyjnym ruchu socjalistycznego działaczy lewicy. Poglądy Wachowicza podzielał reprezentant organizacji krakowskiej (prawdopodobnie Józef Cyrankiewicz – „Rot”).
W tym czasie, terenie okupacji niemieckiej funkcjonowało szereg drobnych grup skupionych wokół działaczy dawnego PPS – grupa „Barykada Wolności” (założona przez Stanisława Dubois), grupa skupiona wokół Norberta Barlickiego i Adama Kuryłowicza, żoliborska Adama Próchnika, organizacja „Gwardia” współdziałająca z Organizacją „Wolność”, pozostawione poza PPS-WRN. Po licznych aresztowaniach w 1940 i początku 1941 (Barlicki, Kuryłowicz, Dubois), organizacje te wraz z grupą łódzką Henryka Wachowicza, stworzyły we wrześniu 1941 organizację Polscy Socjaliści, która następnie przejściowo zastąpiła PPS-WRN w Politycznym Komitecie Porozumiewawczym. Organizacji patronował Zygmunt Żuławski, który był jednak promotorem jedności działania.
Śmierć przewodniczącego Polskich Socjalistów Adama Próchnika w przededniu połączenia organizacji, spowodował ideowy kryzys w organizacji Polscy Socjaliści na tle jedności PPS. Liczne aresztowania, w tym postawa aresztowanego przewodniczącego PS Henryka Wachowicza, spowodowała rozłam. W lipcu 1943 część organizacji jako "„Grupa zjednoczeniowa członków byłych organizacji Polskich Socjalistów”" wraz z Socjalistyczną Organizacją Bojową oraz grupą młodzieży „Płomienie” przyłączyła się do PPS-WRN (pozostali utworzyli w kwietniu 1943 w Robotniczą Partię Polskich Socjalistów). Według danych Andrzeja Czystowskiego, do WRN weszło 272 członków SOB i 165 członków Polskich socjalistów.
5 czerwca 1943 partia odbyła konferencję, na której powołano Radę Ruchu Mas Pracujących Polski (według innych źródeł Radę Naczelną). Dokooptowano również do władz (Centralnego Kierownictwa Ruchu) członków CKW: Aleksego Bienia, Dorotę Kłuszyńską, Antoniego Szczerkowskiego oraz dodatkowo Antoniego Zdanowskiego.
2 maja 1944 WRN powróciła do nazwy: „Polska Partia Socjalistyczna”. Decyzja ta zapadła podobno na konferencji w czerwcu 1943 r. została jednak ogłoszona w czerwcu rok później. W wydanym oświadczeniu stwierdzono m.in.: 
Według Teofila Głowackiego z RPPS pomiędzy oboma odłamami socjalistycznymi istniała cicha umowa o niekorzystaniu przez żadną z partii w czasie okupacji nazwy Polska Partia Socjalistyczna. – zarówno z powodów konspiracyjnych, jak i z powodu rozwiązania PPS w 1939 r., a także z powodów uczciwości w konkurencji. Lewy odłam socjalistów stosował się do tego zawsze stosując kolejno nazwy PS i RPPS. WRN wyłamał się z tego i to skłoniło RPPS do przyjęcia nazwy PPS-Lewica.
PPS WRN reprezentowana była na uchodźstwie przez Komitet Zagraniczny PPS, który w sprawach krajowych podlegał Centralnemu Kierownictwu Ruchu PPS-WRN,w kraju, posiadając swobodę w sprawach emigracyjnych. W sprawach rządu stanowisko było udzielane wspólnie. Adam Ciołkosz miał specjalny mandat do reprezentowania krajowej PPS.
W momencie przejścia frontu wschodniego przez Polskę w latach 1944–1945 PPS-WRN liczyła około 4 tysiące, a według innych źródeł 13 tysięcy członków.
15 marca 1945 r. w Krakowie odbyło się spotkanie członków RN PPS wybranych XXIV Kongresie w 1937 r., zorganizowane przez kierownictwo PPS-WRN. Spotkanie ujawniło istotne różnice poglądów na Rząd Tymczasowy RP i odrodzoną PPS. Uchwalono przystąpienie do codziennej działalności, powierzając CKW ustalenie szczegółów działań organizacyjnych. Ponadto przyjęto deklarację rzeczywistej przebudowy społecznej opartej na samorządzie gminnym i robotniczym. Uznano, że zapowiedziany uchwałami krymskimi Tymczasowy Rząd Jedności Narodowej "„musi się oprzeć na współudziale przedstawicieli wszystkich demokratycznych ugrupowań polskich, a w pierwszym rzędzie tych, które w ciągu z góra pięciu lat walki z okupacją stanowiły trzon Polski Podziemnej i rządu Rzeczypospolitej”".
Od początku istnienia nowej władzy zapanowała jawna wrogość pomiędzy „lubelską” PPS a konspiracyjną PPS-WRN. Na posiedzeniu Rady Naczelnej w dniu 15 marca podjęto uchwałę potępiającą oszczerstwa rzucane przez osoby i prasę oficjalną na członków kierownictwa PPS, a w szczególności Pużaka i Zarembę. 27 marca 1945 Kazimierz Pużak został aresztowany przez NKWD wraz z piętnastoma innymi przywódcami Polskiego Państwa Podziemnego, wywieziony do Moskwy i tam sądzony w czerwcu 1945 w pokazowym procesie szesnastu, odbywającym się równolegle do konferencji mającej na celu ukonstytuowanie Tymczasowego Rządu Jedności Narodowej w wykonaniu postanowień konferencji jałtańskiej co do uznawanej powszechnie na arenie międzynarodowej reprezentacji państwa polskiego. W konferencji uczestniczył m.in. Stanisław Mikołajczyk i Zygmunt Żuławski.
23 czerwca 1945 Zygmunt Zaremba jako pełnomocnik CKW PPS wydał okólnik „Do wszystkich członków PPS” wzywając do wyczekiwania stanowiska legalnych władz PPS i nie podejmowania żadnych kroków na własną rękę (co faktycznie oznaczało niewstępowanie do „lubelskiej” PPS).
Na posiedzeniu Rady Naczelnej PPS w dniu 5 lipca 1945, w której wzięło udział 24 członków rady wybranych na XXIV Kongresie, i które odbyło się po cofnięciu uznania międzynarodowego przez Wielką Brytanię i USA Rządowi RP na uchodźstwie i uznaniu przez zachodnich sojuszników RP wyników konferencji moskiewskiej w sprawie tworzenia TRJN w Polsce podjęto uchwałę uznającą Tymczasowy Rząd Jedności Narodowej oraz uchwalono wysłanie delegacji do "„Rządu w celu poinformowania go o stanowisku PPS i wyjaśnienia formalnej strony rozpoczęcia działalności organizacyjnej”".
Po nieudanej próbie łączenia struktur z „lubelską” PPS, część działaczy na czele z Zygmuntem Żuławskim próbowała utworzyć Polską Partię Socjalno-Demokratyczną. Wobec odmowy ze strony PPR zgody na rejestrację partii, niektórzy działacze wstąpili do „lubelskiej” (tzw. "koncesjonowanej") PPS.
Niektórzy działacze PPS potajemnie wyemigrowali (m.in. Zygmunt Zaremba), podejmując działalność w PPS na emigracji. Część pozostałych w kraju działaczy podjęła działalność w ramach Krajowego Ośrodka WRN (przewodniczący Kazimierz Pużak, sekretarz – Tadeusz Szturm de Sztrem, organizacja – Józef Dzięgielewski, skarbnik Feliks Misiorowski, Aleksy Bień ośrodek śląsko-dąbrowski). Ośrodek miał na celu utrzymanie więzi ideowej członków PPS. W spotkaniach uczestniczyli również Władysław Wilczyński, Ludwik Cohn i Stefan Zbrożyna. W sierpniu 1946 wycofał się Aleksy Bień. Powstały również grupy w Krakowie, Częstochowie (Wiktor Krawczyk). Po pierwszych aresztowaniach w listopadzie 1946 na wniosek Kazimierza Pużaka zaprzestano dalszych kontaktów.
W maju i czerwcu 1947 funkcjonariusze Urzędu Bezpieczeństwa dokonali aresztowań w środowiskach byłej PPS-WRN. Część z nich stanęła przed sądem na pokazowym procesie w listopadzie 1948 skazano w nim: Kazimierza Pużaka (5 lat więzienia), Tadeusza Szturm de Sztrema (5 lat więzienia), Józefa Dzięgielewskiego (4,5 roku więzienia), Wiktora Krawczyka (4,5 roku więzienia), Ludwika Cohna (5 lat kara darowana na podstawie amnestii), Feliksa Misiorowskiego (5 lat kara darowana na podstawie amnestii). W 1946 r. na 6 lat więzienia skazano Antoniego Wąsika. W innym procesie na 6 lat więzienia został skazany Stefan Zbrożyna. W procesie Komitetu Porozumiewawczego Organizacji Polski Podziemnej, na 15 lat więzienia skazany został Adam Obarski. W wyniku tortur zmarł tuż po opuszczeniu więzienia Antoni Zdanowski w grudniu 1948 r. Żona Antoniego Pajdaka – Janina aresztowania 3 listopada 1947, według oficjalnej wersji 24 listopada popełniła samobójstwo wyskakując z więziennego okna. Ponadto skazano m.in. Józefa Bielickiego ps. „Bronek”, Edmunda Błaszczyka, Wiesławę Pajdakównę, Kazimierza Rysiewicza ps. „Kajetan”, Stanisława Sobolewskiego ps. „Krystian”, Władysława Wilczyńskiego ps. „Gnat”, Mariana Bombę z Krakowa, Jadwigę Staweno, Aleksandrę Misiorowską.
PPS-WRN w ramach Polskiego Państwa Podziemnego.
Już po kapitulacji Warszawy we wrześniu 1939 Mieczysław Niedziałkowski i Zygmunt Zaremba uczestniczyli w spotkaniu z gen. Tokarzewskim-Karaszewiczem na temat tworzenia przy Służbie Zwycięstwu Polski Głównej Rady Politycznej W powołanym w lutym 1940 Politycznym Komitecie Porozumiewawczym w miejsce aresztowanego Niedziałkowskiego, zajął Kazimierz Pużak ps. „Bazyli” (kierujący jednocześnie pracami PKP), zaś partia otrzymała kryptonim „Koło”. PPS-WRN od początku przystąpiło do współpracy wojskowej ze Związkiem Walki Zbrojnej, i jako jedyne spośród stronnictw politycznych doprowadziło do pełnego scalenia swych oddziałów wojskowych ze strukturami Armii Krajowej. W sprawach politycznych partia natomiast zarzucała rządowi RP na uchodźstwie, narzucanie strukturom krajowym, organizacji działań, traktowania rady jako ciała doradczego bez jakichkolwiek uprawnień oraz brak zaufania do narzuconego Delegata Rządu na Kraj Cyryla Ratajskiego jako działacza prawicowego. Początkowo PPS-WRN ściśle współpracowało ze Stronnictwem Ludowym, jednak SL wycofało się ze współpracy wskutek nacisków wicepremiera Stanisława Kota zwalczającego sanacyjne – jego zdaniem – wpływy w Związku Walki Zbrojnej (co objęło wspierającą go PPS-WRN). Dodatkowym elementem był fakt zajęcia w sierpniu 1941, przez PPS-WRN częściowo negatywnego stanowisko odnośnie do podpisanego gen. Sikorskiego „układu” Sikorski-Majski w zakresie jednoznacznej gwarancji trwałości granic.
10 września 1941 PPS-WRN opuściła skład Politycznego Komitetu Porozumiewawczego wskazując jako przyczyny:
Ponadto jako najważniejszy warunek dalszej współpracy wskazano: W miejsce opuszczone w Politycznym Komitecie Porozumiewawczym, na wniosek Delegata Rządu oraz SL zajął przedstawiciel grupy Polscy Socjaliści Adam Próchnik. Spowodowało to spory z przedstawicielami wojska. gen. Stefan Rowecki „Grot” komendant główny ZWZ odmówił uczestnictwa w PKP uznając Polskich Socjalistów za grupę „komunizującą” i odmawiającą współpracy wojskowej.
Z uwagi na przyjęcie Deklaracji programowej Rządu 24 lutego 1942 określającej program demokratycznych reform, uregulowanie zasad współpracy z krajem ustały w większości przyczyny powrotu PPS-WRN do struktur politycznych państwa podziemnego. We wrześniu 1942 Komitet ds. Krajowych Rządu RP nakazał wprowadzić do PKP przedstawiciela PPS-WRN. Uchwała ta nie została jednak wykonana, wskutek oporów Delegata Rządu Jana Piekałkiewicza.
W marcu 1943, ponownie do Delegata Rządu w tej sprawie zwrócił się minister do spraw krajowych Stanisław Mikołajczyk. Sprawa zbiegła się z rozłamem w organizacji Polscy Socjaliści. Przedstawiciel PS Wincenty Markowski przeszedł z większością organizacji do PPS-WRN i ustąpił miejsca w PKP Kazimierzowi Pużakowi.
Od 15 sierpnia 1943 Kazimierz Pużak reprezentował PPS w Krajowej Reprezentacji Politycznej, która wypracowała wspólną deklaracje porozumienia politycznego, w którym przeważały koncepcje programowe socjalistów i ludowców.
Po powołaniu w styczniu 1944, Rady Jedności Narodowej, w jej skład z ramienia PPS-WRN weszli: Tomasz Arciszewski (po jego wyjeździe za granicę Wacław Tułodziecki, Zygmunt Zaremba i Kazimierz Pużak. Pużak został jednogłośnie wybrany przewodniczącym Rady. Z inicjatywy PPS, Rada przyjęła 15 marca 1944, deklaracje programową "„O co walczy naród polski?”".
Przedstawiciele PPS-WRN uczestniczyli do końca w pracach Polskiego państwa podziemnego. Zygmunt Zaremba jako członek Komisji Głównej Rady Jedności Narodowej, był współtwórcą dokumentu „Testament Polski Walczącej” przyjętego 1 lipca 1945.
Program PPS-WRN.
Najważniejszym dokumentem programowym PPS-WRN był "„Program Polski Ludowej”" przygotowany w sierpniu 1941, przez Zygmunta Zarembę i Stanisława Miłkowskiego ze Stronnictwa Ludowego. Pomyślany jako wspólna platforma socjalistów i ludowców, została ogłoszona (po wycofaniu się ludowców) samodzielnie przez PPS-WRN. Program określał przyszły ustrój społeczno-gospodarczy Polski po wojnie.
W Programie zapowiedziano, iż „Pierwszy Rząd Niepodległej Rzeczypospolitej mający za sobą zdecydowaną wolę mas ludowych, wyda natychmiast po swoim powstaniu dekrety, ustalające zasadnicze zręby tak politycznej jak społeczno-gospodarczej struktury nowej rzeczypospolitej”. Do podstawowych dekretów dziedzin przewidzianych dekretami uznano:
Zapowiedziano również, iż rząd ten ogłosi demokratyczne wybory do Sejmu i Senatu oraz opracuje plan przebudowy Rzeczypospolitej opierający się na następujących tezach:
A) "w zakresie politycznym:"
Przewidziano, że ludność niemiecka osadzona na ziemiach polskich w celach germanizacyjnych zostanie przesiedlona do Niemiec. Pozostać będą mogli tylko ci, którzy udowodnią lojalność dla państwa polskiego.
B) "w zakresie społeczno-gospodarczym"
Zapowiedziano, że rozwój życia gospodarczego oparty zostanie na zasadach gospodarki planowej. Organizacja życia gospodarczego, zaś na zasadach „samorządu reprezentującego poszczególne gałęzie życia gospodarczego, a skupiające w swoich szeregach wszystkie zainteresowane elementy społeczne, a więc robotników, pracowników umysłowych oraz właścicieli zakładów przemysłowych”. Powstać miały wojewódzkie izby przemysłowe i izby rolnicze. Nadbudową zaś miała być Naczelna Izba Gospodarcza.
Program był rozwijany w trzech zeszytach "Materiałów do Programu Polski Ludowej", jako komentarz do programu. Materiały opracowywał zespół z udziałem: Józefa Stopnickiego, Tadeusza Szturm de Sztrema i Zygmunta Zaremby. Rozwinięciem była również praca Zygmunta Zaremby wydana pod ps. „Wit Smrek” – "Demokracja społeczna. Próba wizji ustroju przejściowego".
Organizacja PPS-WRN.
Okręg warszawski.
Warszawskim OKR od początku kierował Bolesław Dratwa, zaś w skład komitetu wchodzili ponadto Józef Dzięgielewski i Józef Misiorowski. OKR podzielony był na sześć okręgów: Mokotów, Ochota, Wola, Żoliborz, Praga i Śródmieście.
Okręg Warszawa-Podmiejska.
Okręgiem kierował Antoni Purtal, zarazem dowódca tutejszej Gwardii Ludowej WRN. Po jego aresztowaniu 3 czerwca 1942 r. kierownictwo Okręgiem przejął Adam Obarski, a dowództwo Gwardii Ludowej WRN Czesław Karśnicki „Zygmunt”.
Okręg krakowski.
Krakowscy działacze nie uznawali rozwiązania PPS przez grupę działaczy Centralnego Komitetu Wykonawczego i trzymali się starej nazwy partii, jak również pozostawali w żywych kontaktach z różnymi środowiskami socjalistycznymi w Warszawie. Takie stanowisko bowiem – jak podaje w swojej pracy doktorskiej Ryszard Dąbrowski – zajął prezes Rady Naczelnej i honorowy przewodniczący krakowskiego Okręgowego Komitetu Robotniczego Zygmunt Żuławski, który uważał iż działacze CKW rozwiązali bezprawnie partię i przejęli w swoje ręce kierownictwo podziemnego ruchu PPS. Ponieważ dokonali tego na własną rękę, bez porozumienia się z nim jako prezesem Rady Naczelnej, nie uznaje on dokonanych aktów i nie uważa nowego „kierownictwa” za żadną władzę. Oświadczył dalej, że stał zawsze i będzie stać konsekwentnie na stanowisku pełnej demokracji i nie uzna, ani nie podporządkuje się żadnym samozwańczym władzom. Ponadto opowiedział się za utrzymaniem pełnej niezależności krakowskiej organizacji PPS i podjęciem współpracy z kierownictwem WRN jedynie w przypadku uznania autonomii organizacji krakowskiej przez warszawskie władze WRN. Wprawdzie stanowisko Żuławskiego w powyższej kwestii różniło się zasadniczo od poglądów Józefa Cyrankiewicza, który już w połowie października nawiązał kontakt z kierownictwem WRN, uzyskując nawet instrukcje i pełnomocnictwo na zorganizowanie – w oparciu o przedwojenne kadry – terenowych ogniw PPS w Krakowskiem, jednakże przeprowadzone przez niego w środowisku robotniczym sondaże wykazywały, że może tego dokonać jedynie przy poparciu Zygmunta Żuławskiego, cieszącego się dużym autorytetem wśród działaczy i szeregowych członków PPS na tym terenie. Stąd też wprowadzenie Zygmunta Żuławskiego do OKR miało zagwarantować powodzenie wysiłków werbunkowo-organizacyjnych w środowiskach socjalistycznych regionu krakowskiego. W listopadzie 1939 powołano konspiracyjny Okręgowy Komitet Robotniczy PPS w skład którego weszli: Zygmunt Żuławski (przewodniczący), Mieczysław Bobrowski (wiceprzewodniczący), Józef Cyrankiewicz (sekretarz), Stefan Rzeźnik (skarbnik), Zygmunt Bocian, Stefan Czerwieniec, Kazimierz Przybyś. Faktycznie okręgiem kierował sekretarz OKR Józef Cyrankiewicz. Zorganizowano ośrodki w: Krakowie, Wieliczce, Tarnowie, Krośnie, Suchej, Zakopanem, Myślenicach, Skawinie, Nowym Sączu, Chrzanowie, Jaworznie, Brzeszczach i Oświęcimiu. W kwietniu 1941 aresztowany został Cyrankiewicz. Od lipca 1941 w skład OKR wchodzili: Zygmunt Żuławski (przewodniczący), Mieczysław Bobrowski (wiceprzewodniczący), Adam Rysiewicz (sekretarz), Stefan Rzeźnik, Antoni Pajdak, Marian Bomba. Wprowadzenie Żuławskiego na stanowisko przewodniczącego krakowskiego Okręgowego Komitetu Robotniczego stawiało go w opozycji do kierownictwa WRN, którego program polityczny wiązał go z lewicą sanacyjną, co wyrażało się m.in. w zasilaniu organizującej się SZP, a następnie ZWZ członkami PPS, podczas gdy Żuławski skłaniał się raczej do współpracy z ludowcami związanymi z Frontem Morges oraz sojuszu z opozycyjnymi grupami Barlickiego, Próchnika i młodzieży PPS skupiającymi elementy lewicowe. Takie stanowisko Żuławskiego zaważyło na pewnej odrębności krakowskiego Okręgowego Komitetu Robotniczego od kierownictwa WRN a dodatkowym czynnikiem stawiającym OKR w Krakowie w pozycji uprzywilejowanej wobec tego kierownictwa była jego niezależność finansowa, wynikająca z faktu przesłania przez Władysława Sikorskiego na ręce Zygmunta Żuławskiego pieniędzy na cele konspiracji dla poszczególnych stronnictw. Sytuacja taka utrzymała się do 1943 r. Odtąd bowiem działalność krakowskiej organizacji finansowały władze WRN.
Okręg śląski.
W październiku 1939 utworzono wspólny komitet okręgowy dla OKR Górnego Śląska oraz Śląska Cieszyńskiego. Wbrew zaleceniom kierownictwa WRN organizacje w Zagłębiu i na Śląsku dla podkreślenia, że nie zgadzają się ze zmianami „na górze” zachowały nazwę PPS. Większość przywódców tych okręgów nie uznała decyzji o zawieszeniu działalności partii. Terenowi działacze krytykowali koncepcję „biernego oporu”, „stania z bronią u nogi” i podobnie jak w Krakowskiem organizowali różne formy walki. W jego skład Franciszek Ziółkiewicz (Katowice), Roman Motyka (Cieszyńskie), Jan Habryka (Mysłowice), Jan Kubowicz (Chorzów), Stefan Kramorz (młodzież). W 1940 r. dokooptowano Stanisława Kaczmarka (Siemianowice). Po uwięzieniu Franciszka Ziółkiewicza w 1941, podzielono kręg na dwa OKR określając wspólną „trójkę kierowniczą”: Stefan Kramorz „Lis”, Roman Motyka „Roman I”, Roman Stachoń „Roman II”. W skład OKR Górny Śląsk wchodzili: Stefan Kramorz, Roman Stachoń, Kubowicz, Kaczmarek, Suchoń, Gunta, Mleczko, Richter, Pawelec, Bluszcz, Palka. Okręg ten obejmował również Śląsk Opolski. OKR Śląska Cieszyńskiego tworzyli: Czechowicz, Roman Motyka, Wigłasz, Koruta, Hrabiec, Kubica (wszyscy Zaolzie), Mazur, Zawada, Smolik (wszyscy powiat cieszyński), Funiok, Lorek, Klimczok, Bartoszek, Wiesner (powiat bielski). Po aresztowaniach w 1943 Romana Stachonia oraz w lipcu 1944 Stefana Kramorza, dokonano reorganizacji i utworzono jeden Okręgowy Komitet Robotniczy w składzie: Franciszek Trąbalski „Kurt” (przewodniczący), Antoni Macura „Masny (zastępca przewodniczącego), Roman Motyka „Roman” (sekretarz), Emanuel Mleczko „Emmanuel”, August Richter „Sędzia”, Rufin Brzoza „Olsza” (Radzionków), Jan Suchoń „Pszczyński”, Brunon Linke (Bytom). Według innych danych również Stefan Wieczorek. Po objęciu przez Romana Motykę funkcji w Delegaturze Rządu funkcję sekretarza objął Bolesław Smelik (Kończyce Wielkie).
Okręg Zagłębie Dąbrowskie.
Dotychczasowy przewodniczący Aleksy Bień zagrożony aresztowaniem musiał na początku 1940 opuścić Zagłębie. Pierwszy OKR stworzyli: Roman Ufel (przewodniczący), Stefan Pol, Maria Pol, Lucjan Tajchman, Stefan Kura-Granicki. W drugiej połowie 1944 kierownictwo okręgu tworzyli: Lucjan Tajchman, Stefan Kura, Antoni Biedroń, Mieczysław Chawiński, Jan Staśko, Franciszek Torbus. W skład Okręgu Zagłębie wchodziły obwody: Sosnowiec, Będzin, Dąbrowa, Górnicza, Zawiercie i Olkusz.
Okręg wileński.
Początkowo struktury PPS zostały rozbite przez NKWD (aresztowano m.in. sekretarza OKR Bohdana Skarzyńskiego). W 1940 odtworzono kierownictwo wileńskiego OKR w składzie: Jerzy Dobrzański „Maciej” (przewodniczący), Jerzy Wroński, Lucjan Krawiec, Franciszek Stążowski. Od 1941 Czesław Rukszto.
Okręg radomski krypt. „Montwiłł”.
Utworzony w listopadzie 1939 radomski OKR funkcjonował w składzie: przewodniczący (kolejno): Zbigniew Nowicki (areszt. w 1940), Tadeusz Pietsch „Tadeusz” (od 1942 do Warszawy), Adolf Ruka (areszt. w 1942), Stanisław Płoszaj „Stach” (areszt. 1943, zg. 1 marca 1944), Edward Szulmajer „Ryś”. W skład komitetu wchodzili: Józef Chrzanowski „Mały”, Kazimierz Jaworski „Wąsik”, Leon Nowakowski „Leon”, Stefania Prokop „Ciotka”. Okręg radomski obejmował: Radom, Pionki, Skarżysko, Ostrowiec, Starachowice, Opoczno i Końskie.
Okręg lwowski.
W grudniu 1941 powołano komitet okręgowy w składzie: Michał Walichiewicz (przewodniczący, b. wiceprzewodniczący OK przewodniczący ZZK we Lwowie), Jan Drobot (wiceprzewodniczący, związek pracowników komunalnych), Stanisław Góral (wiceprzewodniczący, tramwajarz, związek pracowników komunalnych), Kulik (wiceprzewodniczący, przewodniczący zw. zaw. ceglarzy), Maria Fiderer (sekretarz, ZNMS), Przemysław Ogrodziński (ZNMS). Kilka miesięcy później w skład komitetu wszedł: Władysław Gryglewicz (sekretarz, przewodniczący zw. zawodowego chemików). Okręg obejmował organizacje w Borysławiu, Drohobyczu, Kałuszu, Przemyślu.
Prasa.
Do głównych pism PPS-WRN (wydawanych w Warszawie) należały:
W Krakowie do najważniejszych pism należały:
W Zagłębiu Dąbrowskim, wydawano:
Łącznie PPS-WRN wydawała pięćdziesiąt tytułów prasowych
Oddziały zbrojne.
Organizacją wojskową PPS-WRN była tworzona od pierwszych dni okupacji Gwardia Ludowa WRN (od maja 1944 pod nazwą Oddziały Wojskowe Powstańczego Pogotowia Socjalistów), równolegle organizowana była partyjna formacja milicyjna – Milicja Robotnicza WRN (od maja 1944 Milicja Robotnicza PPS).
Oddziały GL WRN od 1940 r. w ramach akcji scaleniowej były włączane do Związku Walki Zbrojnej z zachowaniem autonomii. W 1944 OW PPS liczyły ok. 42 tys. żołnierzy, w większości w składzie oddziałów partyzanckich i sabotażowo-dywersyjnych Armii Krajowej. Najsilniejsze zgrupowania GL WRN (OW PPS) znajdowały się w Zagłębiu Dąbrowskim, na ziemi krakowskiej i radomskiej oraz w Warszawie, głównym obszarem działań liczącej ok. 27 tys. ludzi Milicji Robotniczej WRN (PPS) było Zagłębie Dąbrowskie oraz Górny Śląsk.
W 1943 CKW WRN oraz AK podporządkowała się Socjalistyczna Organizacja Bojowa utworzona w wyniku rozłamu w FBM PS. SOB liczyła od 400 do 600 bojowników, działała wyłącznie w centralnej Polsce.
Socjalistyczny ruch oporu związany z PPS-WRN uczestniczyły czynnie w akcji „Burza”, m.in. w powstaniu warszawskim.

</doc>
<doc id="1157969" url="https://pl.wikipedia.org/wiki?curid=1157969" title="PPS-WRN">
PPS-WRN



</doc>
<doc id="1157970" url="https://pl.wikipedia.org/wiki?curid=1157970" title="WRN">
WRN



</doc>
<doc id="1157971" url="https://pl.wikipedia.org/wiki?curid=1157971" title="Nerw grzbietowy łopatki">
Nerw grzbietowy łopatki

Nerw grzbietowy łopatki () – nerw części nadobojczykowej splotu ramiennego. Tworzą go gałęzie brzuszne nerwów rdzeniowych szyjnych: C4–C6.
Przebieg.
Początkowo znajduje się blisko mięśnia pochyłego środkowego, którego może, acz nie musi, przebić. Potem znajduje się między mięśniami: dźwigaczem łopatki i pochyłym tylnym. Kończy swój przebieg w otoczeniu mięśnia równoległobocznego.
Obszar unerwienia.
Zazwyczaj:
Niekiedy:
Objawy porażenia.
Porażenie nerwu grzbietowego łopatki powoduje problemy z uniesieniem i zbliżeniem łopatki do kręgosłupa

</doc>
<doc id="1157972" url="https://pl.wikipedia.org/wiki?curid=1157972" title="Wolność, Równość, Niepodległość">
Wolność, Równość, Niepodległość



</doc>
<doc id="1157973" url="https://pl.wikipedia.org/wiki?curid=1157973" title="Israel">
Israel



</doc>
<doc id="1157974" url="https://pl.wikipedia.org/wiki?curid=1157974" title="Autobus torowy">
Autobus torowy

Autobus torowy – autobus poruszający się „sztywnym” torem, dzięki zastosowaniu prowadnic i kół prowadzących zamocowanych w pojeździe.
Technologia ta ma łączyć zalety sztywnotorowego środka transportu z możliwością łatwego kształtowania przebiegu tras, właściwą pojazdom drogowym. Odcinki sztywnotorowe stosuje się zwykle tylko na tych fragmentach sieci, na których kumuluje się większa liczba tras.
Najdłuższym i najszybszym torem autobusowym na świecie jest australijski Adelaide O-Bahn.

</doc>
<doc id="1157975" url="https://pl.wikipedia.org/wiki?curid=1157975" title="Wolność Równość Niepodległość">
Wolność Równość Niepodległość



</doc>
<doc id="1157976" url="https://pl.wikipedia.org/wiki?curid=1157976" title="PPS WRN">
PPS WRN



</doc>
<doc id="1157978" url="https://pl.wikipedia.org/wiki?curid=1157978" title="Gran Sasso d’Italia">
Gran Sasso d’Italia

Gran Sasso d’Italia (po polsku: Wielki Włoski Kamień lub Śpiący Gigant) – najwyższy masyw Apeninów we Włoszech o wysokości maksymalnej 2912 m n.p.m. Położony w Apeninach Środkowych. Znajduje się tutaj najwyższy szczyt Apeninów Corno Grande oraz szczyty Monte Camicia, Prena, L’Aquila i Corvo. Wznoszą się one ponad płaskowyżem Campo Imperatore (ok. 2000 m n.p.m.), znanym z akcji odbicia więzionego w hotelu górskim Mussoliniego w 1943 roku.
Masyw zbudowany jest ze skał osadowych – wapieni i dolomitów. Charakteryzuje się występowaniem form krasowych (jaskinie).
Cały region jest aktywny tektonicznie. Główne miasto L’Aquila było kilkakrotnie w swej historii niszczone przez trzęsienia ziemi.Jedno z ostatnich dość mocnych trzęsień ziemi w tych okolicach miało miejsce 6 kwietnia 2009 roku z epicentrum w miejscowości Paganica.
Klimat cechują częste burze tworzące się przez zetknięcie się nad górami dwóch morskich frontów atmosferycznych znad Morza Śródziemnego i Adriatyku.
Na obszarze masywu znajduje się jeden z największych parków Włoch – Park Narodowy Gran Sasso i Monti della Laga ("Parco Nazionale del Gran Sasso e Monti della Laga").
Pod masywem wydrążony jest długi na ponad 10 kilometrów tunel, będący częścią autostrady A24. W odgałęzieniu tunelu mieści się podziemna część Narodowego Laboratorium Gran Sasso – jednego z największych w świecie podziemnych laboratoriów fizyki cząstek elementarnych.

</doc>
<doc id="1157980" url="https://pl.wikipedia.org/wiki?curid=1157980" title="FAB-1500 ODS">
FAB-1500 ODS

FAB-1500 ODS - rosyjska bomba paliwowo-powietrzna wagomiaru 1500 kg.

</doc>
<doc id="1157982" url="https://pl.wikipedia.org/wiki?curid=1157982" title="(5077) Favaloro">
(5077) Favaloro

(5077) Favaloro – planetoida z pasa głównego asteroid okrążająca Słońce w ciągu 3 lat i 120 dni w średniej odległości 2,23 j.a. Została odkryta 17 czerwca 1974 roku w Obserwatorium Féliksa Aguilara. Nazwa planetoidy pochodzi od "Rene Favaloro" (1923-2000), słynnego argentyńskiego kardiologa. Przed nadaniem nazwy planetoida nosiła oznaczenie tymczasowe (5077) 1974 MG.

</doc>
<doc id="1157983" url="https://pl.wikipedia.org/wiki?curid=1157983" title="Calisia (fabryka)">
Calisia (fabryka)



</doc>
<doc id="1157987" url="https://pl.wikipedia.org/wiki?curid=1157987" title="Nerw piersiowy długi">
Nerw piersiowy długi

Nerw piersiowy długi (łac. "Nervus thoracicus longus") – nerw części nadobojczykowej splotu ramiennego. Tworzą go gałęzie brzuszne nerwów rdzeniowych szyjnych: C5-C7 (C8). Zaczyna się 2 lub 3 korzeniami.
Przebieg.
Jeszcze przed połączeniem się korzenie okrążają (z C7) lub przebijają (C5, C6) mięsień pochyły środkowy, miejscem złączenia się jest zaś mięsień pochyły środkowy. Nerw następnie kieruje się w tył i w stronę mięśnia zębatego przedniego.
Obszar unerwienia.
Zazwyczaj:

</doc>
<doc id="1157991" url="https://pl.wikipedia.org/wiki?curid=1157991" title="Wojciech Solarz (reżyser)">
Wojciech Solarz (reżyser)

Wojciech Solarz (ur. 22 czerwca 1934 w Krakowie) – polski reżyser i scenarzysta.
Życiorys.
Po studiach dziennikarskich na Uniwersytecie Warszawskim (1955) ukończył w 1962 Państwową Wyższą Szkołę Teatralną i Filmową w Łodzi. Przez wiele lat współpracował z warszawskim Studenckim Teatrem Satyryków, dla którego pisał teksty, reżyserował i występował jako aktor. Jest członkiem Akademii Polskiego Filmu.

</doc>
<doc id="1157992" url="https://pl.wikipedia.org/wiki?curid=1157992" title="FZAB-500M">
FZAB-500M

FZAB-500M (ros. "ФЗАБ-500М") – radziecka bomba burząco-zapalająca przeznaczona do wywoływania pożarów w obiektach umocnionych. Posiada działanie burzące około trzy razy mniejsze od bomb FAB-500, ale tworzy dodatkowo od 50 do 200 ognisk pożarów.

</doc>
<doc id="1157995" url="https://pl.wikipedia.org/wiki?curid=1157995" title="Norbert Raba">
Norbert Raba

Norbert Łukasz Raba (ur. 21 kwietnia 1973 w Strzelinie) – polski polityk, poseł na Sejm VI kadencji, samorządowiec, z wykształcenia politolog.
Życiorys.
Ukończył studia na Wydziale Nauk Społecznych Uniwersytetu Wrocławskiego. W latach 2006–2007 pełnił funkcję radnego powiatu i starosty strzelińskiego.
W wyborach parlamentarnych w 2007 uzyskał mandat poselski z listy Platformy Obywatelskiej, otrzymując w okręgu wrocławskim 4306 głosów. W wyborach w 2011 bezskutecznie ubiegał się o reelekcję. W 2012 ponownie wybrany na urząd starosty strzelińskiego, pełnił tę funkcję do końca IV kadencji. W 2014 uzyskał mandat radnego powiatu V kadencji.

</doc>
<doc id="1157997" url="https://pl.wikipedia.org/wiki?curid=1157997" title="Arik Benado">
Arik Benado

Ariel "Arik" Benado (ur. 12 maja 1973 w Hajfie), izraelski piłkarz grający na pozycji środkowego obrońcy. Syn Shlomo Benado, piłkarza Maccabi Haifa w latach 70.
Kariera.
Ariel Benado jest wychowankiem Maccabi Hajfa, w którym przechodził wszystkie szczeble młodzieżowe od wieku dziewięciu lat. Jego piętnastoletnią grę w pierwszej drużynie Maccabi przerwało dwuletnie wypożyczenie do Beitaru Jerozolima celem nabrania doświadczenia.
Z Maccabi zwyciężył pięć mistrzostw kraju oraz 2 krajowe puchary. Benado przez ostatnie 13 lat był także ważnym członkiem kadry Izraela - jego 95 występów stanowi dotąd niepobity rekord. Jego atuty to nieustępliwość oraz dobra gra głową, ponadto jest mocnym punktem defensywy Beitaru.
Ma za sobą występy w Lidze Mistrzów z zespołem z Hajfy. Przed sezonem 2006/2007 został zakupiony przez Beitar Jerozolima, gdzie gra do dziś.

</doc>
<doc id="1157999" url="https://pl.wikipedia.org/wiki?curid=1157999" title="Kamelia w Pillnitz">
Kamelia w Pillnitz

Kamelia w Pillnitz – jedna z najstarszych kamelii w Europie. Ma około 200 lat i jest chroniona przez specjalną konstrukcję ochronną. Drzewo ma ok. 8,6 m wysokości, średnica jego korony wynosi ok. 11 m. W okresie od lutego do kwietnia pokrywa się ok. 35 000 kwiatów.
Pierwsze egzemplarze kamelii przywieziono do Europy z Azji w roku 1692. Kamelia z Pillnitz jest jednym z czterech egzemplarzy, które Karl Peter Thunberg przywiózł do Kew Gardens w Londynie ze swojej podróży do Japonii w latach 1775-1776. Jedna sadzonka pozostała w Londynie, pozostałe podarowano ogrodom władców europejskich w Wiedniu (Schönbrunn), Hanowerze (Herrenhäuser Gärten) i Dreźnie (Pillnitz).
Drzewo przybyło do Saksonii w latach 80. XVIII w. Sadzonka z czasem rozrosła się i w 1801 r. pomocnik ogrodnika Carl Adolph Terscheck (1782-1869) zasadził drzewko w ziemi. Zimą chroniła je początkowo słoma i maty z łyka, a później zbudowano drewnianą konstrukcję ochronną. W styczniu 1905 r. strawił ją pożar. Pomimo że woda użyta do gaszenia ognia zamarzła, kamelia przetrwała w temperaturze minus 20 stopni.
W 1992 r. drzewo otrzymało nową, aluminiowo-szklaną konstrukcję ochronną. Ma ona 13,2 m wysokości i waży 54 tony. Jest przesuwana na specjalnych szynach. W okresie od października do maja chroni ona kamelię. Wówczas we wnętrzu konstrukcji utrzymywana jest temperatura 4-6 stopni.

</doc>
<doc id="1158000" url="https://pl.wikipedia.org/wiki?curid=1158000" title="Terry Deary">
Terry Deary

Terry Deary (ur. 3 stycznia 1946 w Sunderland) – autor książek o tematyce historycznej dla dzieci i młodzieży. Znany głównie jako autor serii "Strrraszna historia", w tym tomów: "Ci wredni Rzymianie", "Ci rewelacyjni Grecy", "Ci niewiarygodni Inkowie" i innych. 
Były aktor, dyrektor teatru i nauczyciel aktorstwa teatralnego. Deary pierwszą książkę opublikował w wieku 29 lat. Dziś jego książki tłumaczone są na wiele języków i wydawane w różnych krajach.

</doc>
<doc id="1158006" url="https://pl.wikipedia.org/wiki?curid=1158006" title="Cetartiodactyla">
Cetartiodactyla

Cetartiodactyla – rząd ssaków łożyskowych, który został utworzony w wyniku najnowszych badań genetycznych i molekularnych gromady ssaków. Grupa ta nie ma aktualnie nazwy w języku polskim. 
Taksonomia.
W wyniku przeprowadzonych badań okazuje się, że hipopotamowate są daleko spokrewnione ze świniowatymi i tym samym nie należą do świniokształtnych. Za najbliższych natomiast krewnych Whippomorpha uważa się przeżuwacze (np. krowy i owce), z którymi tworzą Cetruminantia. Ta zaś grupa wraz ze wspomnianymi wcześniej świniowatymi należy do Artiofabula. Tylopody (wielbłądy i ich wymarli krewni) okazały się na tyle specyficzne molekularnie, genetycznie jak i morfologicznie, iż zaliczono je bezpośrednio do Cetartiodactyla.
Boisserie i in. (2005) przebadali dla potwierdzenia powyższej tezy szczątki większości wymarłych znanych ssaków kopytnych i waleni. Wśród wymienionych tu rodzin i rzędów zauważyli 80 charakterystycznych cech, dzięki którym można wprowadzić taki podział ssaków.
Podział systematyczny.
Klasyfikacja dla rodzin występujących współcześnie za "Illustrated Checklist of the Mammals of the World":

</doc>
<doc id="1158007" url="https://pl.wikipedia.org/wiki?curid=1158007" title="Stanisław Żurek (artysta)">
Stanisław Żurek (artysta)

Stanisław Żurek (ur. 10 sierpnia 1926 w Płocku, zm. 1996 w Płocku) – polski artysta plastyk. 
Życiorys.
W latach 1948-1953 studiował na Akademii Medycznej w Łodzi. Z zawodu był lekarzem medycyny. Pracował jako lekarz, a następnie kierownik Ośrodka Zdrowia w Borowiczkach. W czasie II wojny światowej był członkiem Armii Krajowej. Walczył w powstaniu warszawskim. Należał do Towarzystwa Naukowego Płockiego. Projektował i współtworzył meble artystyczne, które w swym kształcie ideowym nawiązywały do przedwojennej spółdzielni "ŁAD".
Twórczością plastyczną zaczął zajmować się w 1960 roku. W maju 1988 r. Stanisław Żurek otrzymał zezwolenie na wykonywanie zawodu artysty plastyka z ówczesnego Ministerstwa Kultury i Sztuki w Warszawie. Tworzył obrazy olejne, grafikę, płaskorzeźby. Do swoich dzieł projektował nietypowe ramy, które same w sobie są dziełami sztuki. Jego twórczość odznacza się ciepłymi, łagodnymi w odbiorze kolorami, zadziwiającymi kompozycjami. W tworzeniu posługiwał się często metaforą i przenośnią. Obok malarstwa olejnego, kredki i akwareli ulubioną i najczęściej przez niego stosowaną techniką były wypalanki w drewnie lub intarsje połączone z malarstwem olejnym.
Artretyczna działalność Stanisława Żurka znajdowała również odbicie w poezji. Spod jego pióra wychodziły humoreski i wiersze nacechowane ironią do ludzi i zdarzeń. Emocje w nich zawarte były "życzliwe" człowiekowi i jego słabości.
Oto jeden z wierszy:

</doc>
<doc id="1158008" url="https://pl.wikipedia.org/wiki?curid=1158008" title="Joanna Mucha">
Joanna Mucha

Joanna Mucha (ur. 12 kwietnia 1976 w Płońsku) – polska ekonomistka, polityk, posłanka na Sejm VI, VII, VIII i IX kadencji, w latach 2011–2013 minister sportu i turystyki.
Życiorys.
W 2001 ukończyła studia na Wydziale Zarządzania Uniwersytetu Warszawskiego, a w 2006 studia podyplomowe na tej uczelni z zakresu ekonomiki zdrowia. W 2007 na podstawie rozprawy "Racjonalizacja publicznej służby zdrowia w Polsce poprzez system dopłat pacjentów do usług medycznych" uzyskała na Katolickim Uniwersytecie Lubelskim stopień doktora nauk ekonomicznych. Od czasu ukończenia studiów pracowała jako nauczyciel akademicki.
Była działaczką Unii Wolności. W 2003 wstąpiła do Platformy Obywatelskiej. Współtworzyła i koordynowała projekt „Akademia Janusza Palikota”. W wyborach parlamentarnych w 2007 uzyskała mandat poselski z listy PO, otrzymując w okręgu lubelskim 21 028 głosów.
W wyborach w 2011 z powodzeniem ubiegała się o reelekcję (z wynikiem 45 568 głosów). 18 listopada 2011 prezydent Bronisław Komorowski powołał ją na urząd ministra sportu i turystyki w drugim rządzie Donalda Tuska. 27 listopada 2013 została odwołana z tego stanowiska.
W 2015 została ponownie wybrana do Sejmu, otrzymując 43 459 głosów. W Sejmie VIII kadencji została członkinią Komisji Finansów Publicznych, pracowała też w Komisji Nadzwyczajnej do spraw deregulacji (2016–2017). W wyborach do Parlamentu Europejskiego w 2019 bezskutecznie ubiegała się z listy Koalicji Europejskiej jako reprezentantka PO o mandat posła do PE w okręgu obejmującym województwo lubelskie. W wyborach w tym samym roku utrzymała natomiast mandat posłanki na Sejm, kandydując z ramienia Koalicji Obywatelskiej i otrzymując 57 577 głosów.
W grudniu 2019 ogłosiła swój start na funkcję przewodniczącego Platformy Obywatelskiej w styczniu 2020. W styczniu 2020 zrezygnowała ze startu, udzielając poparcia Borysowi Budce. W styczniu 2021 ogłosiła przejście z PO i KO do ruchu Polska 2050.
Życie prywatne.
Jest córką Bernarda i Barbary. Joanna Mucha jest rozwiedziona. Ma dwóch synów: Stanisława i Krzysztofa. W 2017 nakładem W.A.B. ukazała się jej książka "Wszystko się stało".

</doc>
<doc id="1158016" url="https://pl.wikipedia.org/wiki?curid=1158016" title="Whippomorpha">
Whippomorpha

Whippomorpha – podrząd ssaków łożyskowych z grupy Cetartiodactyla, wyodrębniony w wyniku badań genetycznych i molekularnych wskazujących na bliskie pokrewieństwo między waleniami i hipopotamami. Obejmuje rząd waleni (Cetacea) oraz rodzinę hipopotamowatych (Hippopotamidae), inaczej niż w przypadku tradycyjnej systematyki uznającej walenie i parzystokopytne (gdzie zaliczają się hipopotamowate) za odrębne rzędy. Jednak pewne cechy anatomiczne waleni świadczą o ich pochodzeniu od ssaków lądowych. Dane paleontologiczne wskazywały tutaj na różne grupy ssaków kopytnych, w tym parzystokopytnych bądź mezonychów. Wykorzystanie metod biologii molekularnej pozwoliło odkryć, że pokrewieństwo między wielorybami i hipopotamami jest bliższe, niż między hipopotamowatymi a jakimikolwiek innymi współczesnymi ssakami. Odkrycia te doprowadziły do wyróżnienia nowych taksonów, w tym właśnie Whippomorpha. Do współczesnych jego przedstawicieli należą zębowce (jak delfiny, kaszaloty), fiszbinowce (płetwalowate, walowate, pływacz szary, walenik) i 2 gatunki hipopotamów, do wymarłych zaś m.in. antrapoteria i wiele grup wymarłych waleni, których bazalne formy zaliczane są do parafiletycznej grupy prawaleni.
Tradycyjna systematyka.
Tradycyjna systematyka ssaków wyróżnia w grupie kopytnych jako odrębny rząd walenie, dzielony na podrzędy fiszbinowców i zębowców. Jako trzeci podrząd wymieniane są wymarłe prawalenie nie tworzące kladu. Do fiszbinowców zaliczano rodziny: walowatych, płetwalowatych, pływaczowatych i walenikowatych, do zębowców natomiast: delfinowate, narwalowate, morświnowate, kogiowate, kaszalotowate, suzowate, iniowate i zyfiowate. Prawalenie obejmują Pakicetidae, Ambulocetidae, Remingtonocetidae, Protocetidae i bazylozaury.
Odrębny od waleni rząd stanowią wedle tego ujęcia parzystokopytne, które również dzieli się na podrzędy. Pierwszy z nich to świniokształtne, do których zaliczają się świniowate, pekariowate i hipopotamowate. Podrząd wielbłądokształtnych tworzy rodzina wielbłądowatych. Trzeci podrząd to przeżuwacze, do których zaliczają się: kanczylowate, piżmowcowate, jeleniowate, widłorogowate, żyrafowate, wołowate i rodziny wymarłe.
Nowe klady.
Pomimo uznawanej przez półtora wieku monofiletyczności parzystokopytnych sytuację zmieniły kolejne badania. W 1994 Graur i Higgins opublikowali wyniki badań genetycznych przeczących rozpowszechnionemu poglądowi, jakoby walenie były jedynie krewnymi parzystokopytnych. O ich bliskim pokrewieństwie świadczyły dane paleontologiczne, morfologiczne, embriologiczne i molekularne. Wymieniano wśród nich choćby mechanizm erekcji prącia, obecność trzech oskrzeli głównych, ułożenie kości śródstopia. Walenie są stałocieplne, posiadają korę nową, rodzą swoje młode, które następnie karmią mlekiem. Jednak nowe badania opierające się o 5 sekwencji mtDNA i 11 sekwencji DNA jądrowego, kodującego białka, wskazało na znacznie bardziej zagnieżdżoną relację. Okazało się, że walenie wykazują znacznie więcej podobieństw w stosunku do bydła domowego, niż do świni czy wielbłąda, ale też że bydło domowe jest bliżej spokrewnione z waleniem niż ze świnią czy wielbłądem. Walenie okazały się nie tylko być jedną z grup parzystokopytnych, ale też bliskimi krewnymi przeżuwaczy. Autorzy zauważyli konieczność uwzględnienia tego faktu w systematyce. Zaproponowali uznać walenie za podrząd parzystokopytnych, ewentualnie podnieść pozostałe podrzędy parzystokopytnych do rangi niezależnych rzędów. W tym samym badaniu oszacowano czas rozejścia się linii świni i krowy na 55–60 milionów lat temu, a rozejście się linii krowy i kanczyla, bliższego bydłu od waleni, na około 45 milionów lat przed naszą erą. Linia waleni musiała rozdzielić się pomiędzy tymi podziałami. Do podobnych wniosków odnośnie do lokowania się waleni w obrębie parzystokopytnych doszli Irwin i Árnason w pracy wydanej w tym samym roku, bazując na analizie cytochromu b. Co więcej, wskazali oni na hipopotamowate jako najbliższych krewnych waleni. Dwa lata później Gatesy wraz ze swym zespołem potwierdził i ten wniosek, posiłkując się badaniem genów kodujących kazeinę. Tak więc walenie i hipopotamowate byłyby grupami siostrzanymi, a pozbawione waleni parzystokopytne stanowiłyby takson parafiletyczny. Autorzy nie posunęli się jednak do nadania nowemu kladowi nazwy, określając go w sposób opisowy jako Cetacea/Hippopotamidae. W kolejnym roku pojawiła się nazwa Cetartiodactyla, mająca oznaczać parzystokopytne wraz z waleniami, używała jej część uczonych, jednak jako równoważna parzystokopytnym nie utrzymała się. Grupę obejmującą hipopotamy i walenie określano mianem Cetacea + Ancodonta (jak określano takson zawierający hipopotamowate). Późniejsze badania potwierdziły bliskie pokrewieństwo między waleniami i hipopotamowatymi oraz parafiletyzm parzystokopytnych i świniokształtnych w tradycyjnym rozumieniu. Do podobnych wniosków skłaniają odkrycia paleontologiczne dawnych waleni, wykazujących cechy parzystokopytnych, stojące w sprzeczności do wcześniejszej, konkurencyjnej hipotezy upatrującej przodków waleni wśród Mesonychia. Kość skokowa tychże waleni przypomina swój homolog u parzystokopytnych, a nie mezonychów.
Wraz z kolejnymi badaniami systematyka ssaków ulegała zmianom, coraz bardziej uwzględniając filogenezę tej grupy. Biorąc pod uwagę nowo przedstawioną wiedzę, Waddell i współpracownicy zdecydowali się nadać nazwy nowym kladom, czego dokonali w swej publikacji z 1999. Oparli się oni o relacje, które przedstawić można następującym kladogramem:
Widać tam klad tworzony przez walenie i hipopotamowate (zaznaczony barwą lazurową). Klad ten, o definicji Cetacea + Hippopotamidae, określili nazwą Whippomorpha. Stanowi ona zlatynizowaną wersję określenia użytego wcześniej nieformalnie w innej pracy, autorstwa Gatesy’ego i współpracowników sprzed trzech lat. Później, w 1999, zespół Gatesy'ego (do którego należał i Waddell) używał formy WHIPPO na określenie macierzy cech. Ponadto klad powstały z połączenia tychże Whippomorpha i przeżuwaczy (Ruminantia) nazwali Cetruminantia (zaznaczono na zielono). Klad tworzony przez rzeczone Cetruminantia i świniowate ochrzczono mianem Artiofabula (zaznaczono na żółto). Wszystkie trzy zdefiniowane w ten sposób nowe klady stanowią grupy koronne.
Nie wszyscy specjaliści zgodzili się na wyróżnienie Whippomorpha. Do przeciwników Whippomorpha zaliczał się Arnason. Krytykował tę nazwę, gdyż miała mylić się z Hippomorpha. Jego zespół również wymyślił kilka nazw taksonów ssaków i obstawał przy nazwaniu kladu łączącego wieloryby i hipopotamy Cetancodonta, którą to nazwę stworzył w 2000 r. W podobny sposób wyrażał sprzeciw i niechęć w stosunku do innych nazw wysokich taksonów ssaków.
Systematyka ssaków na wyższym poziomie ustabilizowała się dopiero w pierwszej dekadzie nowego tysiąclecia. Pozycję Whippomorpha na drzewie rodowym ssaków zaprezentowali w swej pracy Asher i Helgen w 2010 (uproszczono).
Podział systematyczny.
Klasyfikacja za "Illustrated Checklist of the Mammals of the World" (2020):
Ewolucja i przedstawiciele.
Parzystokopytne powstały około 60 milionów lat temu. Walenie oddzieliły się od pozostałych parzystokopytnych ok. 45–55 milionów lat temu. Odpowiada to podziałowi Whippomorpha na Cetaceamorpha oraz Hippopotamidamorpha. Pochodząc jednak od zwierząt bliskich hipopotamowi, mogły posiadać już wiele adaptacji do wodnego trybu życia na długo przed tym podziałem. Nie tylko walenie, ale też hipopotamy wokalizują pod wodą. Walenie musiały jednak rozwinąć wiele innych przystosowań, utracić cechy typowe dla ssaków, takie jak owłosienie ciała czy małżowina uszna. Ciało nabrało bardziej opływowego kształtu. W kończynach przednich nie widać palców, kończyny tylne uległy uwstecznieniu, wraz z miednicą. Jej szczątkowe kości nie łączą się z resztą szkieletu i obserwuje się je u współczesnych fiszbinowców i niektórych samców zębowców, gdzie odgrywają rolę wsparcia dla prącia. Ogon również przekształcił się w płetwę, a niektóre taksony rozwinęły również płetwę grzbietową.
Walenie.
W grupie waleni wyróżnia się prawalenie, zębowce i fiszbinowce, choć niektóre ujęcia, jak np. Spaulding i współpracowników, proponują dla waleni definicję butlonos zwyczajny + wal grenlandzki, nie obejmuje ona prawaleni.
Najbardziej prymitywnymi przedstawicielami Cetaceamorpha były zwierzęta takie jak "Helohyus" czy "Diacodexis" (Helohyidae również zaliczano do świniokształtnych w nadrodzinie Dichobunoidea, z której przeniesiono je do Anthracotherioidea, przy braku zgody części autorów). Wykształciły one pewne cechy ucha niespotykane u innych parzystokopytnych. Bliższy współczesnym waleniom był "Indohyus", należący wedle starszych poglądów do Helohyidae, a wedle nowszych do Raoellidae. Jak zauważył Thewissen z zespołem, zwierzę to wykształciło już struktury przypominające te spotykane u waleni, a różniące się od właściwych dla innych parzystokopytnych. Przykład stanowi budowa ucha, zębów, badania izotopowe potwierdzają, iż ssak ten żywił się w wodzie. Raoellidae bywają uznawane za grupę siostrzaną waleni (w szerszym rozumieniu, nie według Spaulding i in.).
Jako kolejną najbardziej pierwotną linię praca Spaulding i in. wskazuje "Ambulocetus", jednak starsze odeń są Pakicetidae. Żyły już 50 milionów lat temu na równinach zalewowych i w rzekach Azji Południowo-Wschodniej. Thewissen i Willimas uznają je za najpierwotniejszą grupę waleni. Zaliczają do niej najstarszego z nich "Ichthyolestes" (tak pierwotny, że wzięto go niegdyś za mezonycha), "Pakicetus" i "Nalacetus" (niekiedy zalicza się tu też "Himalayacetus"). Osiągały rozmiary lisa-wilka. Ich oczy leżały na szczycie czaszki. Zęby sugerowały spożywanie twardego pokarmu mięsnego. Prawdopodobnie żywiły się rybami.
Wedle cytowanej już pracy Thewissena i Willimasa, jak też Thewissena i Bajpaia kolejną grupę po pakicetydach stanowią Ambulocetidae, trochę od tamtych młodsze, licząc około 49 milionów lat, które zamieszkiwały zatoki i estuaria Oceanu Tetydy, gdzie prowadziły ziemno-wodny tryb życia. Ich szczątki znaleziono w dzisiejszym Pakistanie. To najpierwotniejsze morskie walenie. Były większe od Pakicetidae, osiągając rozmiary uchatki. Cechowały się dużą głową, umięśnionym ciałem i długim ogonem, kończyny były ogólnie krótkie, ale stopy wydłużone. Thewissen i Bajpai porównują ambuloceta do krokodyla, widzą go jako zwierzę polujące z zaskoczenia w wodzie na ryby, prawdopodobnie w przybrzeżnych siedliskach o bogatej roślinności, zamieszkiwanych przez liczne mięczaki. Do Ambulocetidae zalicza się rodzaje: "Ambulocetus", "Gandakasia" i "Himalayacetus".
Kolejną rodziną są Remingtonocetidae o smukłym pysku. Zamieszkiwały płytkie morza. Ich skamieliny znajdywano w Pakistanie i Indiach. Zasiedlały siedliska przybrzeżne, chociaż były coraz lepiej przystosowane do wodnego trybu życia. Miały smukłą czaszkę o rozwiniętych zatokach. Cechowały się bardziej zaawansowanymi ewolucyjnie uchem (lepiej słyszały pod wodą) oraz zębami, posiadającymi jednak jeszcze sporo cech pierwotnych. Cztery kręgi krzyżowe zrastały się w kość krzyżową, dającą silne oparcie dla tylnych łap. Redukcja tylnych łap postąpiła do przodu w porównaniu z Pakicetidae czy też Ambulocetidae. Długi, silny ogon był spłaszczony grzbietowo-brzusznie. Rozmiary miały rozmaite, nie odbiegające od waleni wcześniejszych grup. Wymienia się tutaj "Kutchicetus" i "Andrewsiphius", niekiedy łączone są w podrodzinę Andrewsiphiinae, a także "Attockicetus", "Dalanistes" i "Remingtonocetus".
Współczesne wobec Remingtonocetidae (żyły 48-35 milionów lat temu), ale lepiej przystosowane do w pełni wodnego środowiska były Protocetidae. Wedle Pyensona prawdopodobnie zasiedlały głównie przybrzeżne laguny i wody oblewające archipelagi, ale też otwarte morza. Szczątki ich znajdywano na południu Azji, w Afryce i w Ameryce Północnej. Zachowały jeszcze tylne łapy. Jest to duża i zróżnicowana grupa, a ich monofiletyzm jest obecnie kwestionowany. Hong-Yan i Xi-Jun dzielą je na podrodzinę Georgiacetinae, w której umieszczają 8 rodzajów, monotypową Makaracetinae oraz Protocetinae z 10 rodzajami, w tym "Maiacetus", znanym ze znaleziska prawdopodobnie ciężarnej samicy. Cechowały się bocznie ustawionymi jak u dzisiejszych delfinów oczodołami. Przewód słuchowy zewnętrzny nie zdążył jeszcze zaniknąć, a zatoki rozrosnąć do wielkości obserwowanej u dzisiejszych waleni. Ślimak łączył w sobie zaawansowane cechy waleni i bazalne cechy lądowych parzystokopytnych. Duże różnice w uzębieniu świadczą o zróżnicowaniu w sposobach pobierania pokarmu. Niektóre Protocetidae miały krótkie, szerokie przednie i tylne łapy, które prawdopodobnie służyły im do pływania, ale też zapewniały powolne i niezgrabne przemieszczanie się na lądzie.
Dorudontidae i bazylozaury żyły w środkowym i późnym eocenie. Bazylozaury pod koniec tej epoki były już rozpowszechnione na całym świecie. Osiągały od 5 do 18 m długości (niektóre źródła podają do 20 m). Dostosowały się już w całości do pełnomorskiego życia. Żywiły się zapewne rybami, a niektóre prawdopodobnie pożerały inne walenie. Obie grupy cechowały się opływowym (u bazylozaurów wężowatym, u dorudontynów raczej delfinowatym) kształtem ciała, niedługą szyją, kończynami przednimi przekształconymi w płetwy, a tylnymi silnie zredukowanymi. Zwierzęta te były przystosowane do słyszenia niskich dźwięków, ich ucho wewnętrzne z długim kanałem ślimaka o dużym okienku i większą liczbą jego zakrętów przypomina spotykane u fiszbinowców.
Kiedyś bazylozaurydy, do których zaliczano Dorudontidae jako Dorudontinae, uznawano za grupę siostrzaną kladu koronnego. Rodzinę Basilosauridae dzielono na trzy podrodziny: Basilosaurinae, Dorudontinae i Stromeriinae, przy czym tę ostatnią kwestionowano. Wedle Thewissena, podnoszącego Dorudontinae do rangi odrębnej rodziny, wśród Dorudontidae szukać należy zwierzęcia będącego grupą siostrzaną kladu koronnego waleni. Nowszy pogląd widzi w bazylozaurydach przodka fiszbinowców, jako grupę siostrzaną kladu koronnego podaje bazylozauryda "Cynthiacethus".
Prawalenie nie przetrwały do czasów współczesnych, żyły głównie w eocenie, miały jeszcze dużo cech prymitywnych.
34–32 miliony lat temu rozdzieliły się linie zębowców i fiszbinowców, tworzące razem grupę Neoceti. Ewolucję fiszbinowców autorzy opisu najpierwotniejszego z nich, "Mystacodon", obrazują następującym kladogramem (uproszczono):
Marx i Fordyce dzielą ewolucję fiszbinowców na trzy fazy, powstanie grupy sytuując 38 milionów lat temu. Pierwsza z nich, 36–30 milionów lat temu, obejmuje gwałtowną radiację adaptacyjną. Była to najszybsza faza ewolucji fiszbinowców. Druga, trwająca 30–23 milionów lat temu – przyniosła powstanie fiszbinów, utratę zębów i w konsekwencji wykształcenie specyficznego sposobu odżywiania się poprzez filtrację. Fiszbinowce mające fiszbiny tworzą grupę Chaeomysticeti. W końcu zaś przed 3–4 milionami lat różnorodność tych zwierząt spadła na skutek zmian klimatycznych. Prawdopodobnie te same zmiany klimatu spowodowały niezależne powstanie gigantyzmu w kilku liniach ewolucyjnych fiszbinowców.
Filogenezę zębowców przedstawia z kolei następujący kladogram autorstwa Churchill i in., autorów opisu "Echovenator" (uproszczono):
Istotną różnicą między zębowcami a fiszbinowcami jest wykorzystywanie przez te pierwsze ultradźwięków. Wykształcenie tej cechy zajść musiało nie wcześniej niż u Neoceti. Najstarszym znanym przedstawicielem zębowców jest "Simocetus", zamieszkujący tereny dzisiejszego Oregonu 32 miliony lat temu, on jeszcze prawdopodobnie nie posiadał tej zdolności. Natomiast ultradźwięków używał już "Echovenator", a także ostatni wspólny przodek i dzisiejszych delfinów. W późnym oligocenie i miocenie żyły Squalodontidae, określane po angielsku "delfinami rekinozębnymi". Systematyka łączy je w jedną nadrodzinę z suzowatymi. Linia kaszalotów zwiększała rozmiary ciała. Współczesny kaszalot spermacetowy jest największym zębowcem, jaki kiedykolwiek istniał, a wiąże się to z jego polowaniami na odpowiednio wielkie głowonogi. Natomiast orka oceaniczna przystosowała się do polowań na inne walenie. Delfiny z rodzaju Tonin przystosowały się do przybrzeżnych środowisk półkuli południowej, podobnie jak morświn.
Hipopotamowate.
Z kolei linia hipopotamów reprezentowana jest w zapisie kopalnym od środkowego miocenu. Najstarsze znaleziska pochodzą z Kenii. Wskazuje to na pewien problem: mianowicie pomiędzy rozdzieleniem się linii hipopotamów i waleni a śladem tej pierwszej linii w zapisie kopalnym znajduje się luka obejmująca jakieś 40 milionów lat, dlatego powraca ciągle pogląd o pokrewieństwie hipopotamów i świniokształtnych, wspierany przez pewne podobieństwa anatomiczne. Praca Boisserie i współpracowników z 2005 prezentuje następujący kladogram obrazujący miejsce hipopotamów wśród kopytnych i ich ewolucję (uproszczono, rodzinę hipopotamowatych zaznaczono barwą lawendową):
Widoczne na kladogramie antrakoteria powstały prawdopodobnie w środkowym eocenie w Azji Południowo-Wschodniej. Wyewoluowały prawdopodobnie z Helohyidae. W zapisie kopalnym po raz pierwszy pojawiają się w osadach sprzed 41 milionów lat z Birmy. Następnie rozprzestrzeniły się szeroko, w późnym eocenie dotarły na Afryki, gdzie żyły jeszcze 10 milionów lat temu ("Libycosaurus" z Ugandy o ziemno-wodnym trybie życia). Były obecne również na kontynencie amerykańskim. Występowały obficie w późnym miocenie. Przetrwały aż do 2,5 miliona lat temu. Ostatnie znaleziska ponownie pochodzą z Azji. Mioceńskie antrakoteria mogły dać początek hipopotamowatym, a wspomniany "Libycosaurus" mógł stanowić grupę siostrzaną hipopotamowatych, co sytuuje tę rodzinę wśród zaawansowanych ewolucyjnie antrakoteriów.

</doc>
<doc id="1158018" url="https://pl.wikipedia.org/wiki?curid=1158018" title="(5081) Sanguin">
(5081) Sanguin

(5081) Sanguin – planetoida z pasa głównego asteroid okrążająca Słońce w ciągu 3 lat i 193 dni w średniej odległości 2,31 j.a. Została odkryta 18 listopada 1976 roku w Obserwatorium Féliksa Aguilara. Nazwa planetoidy pochodzi od "Juana Sanguina" (1933-2006) argentyńskiego astronoma, kierującego programami badań planetoid i komet w "El Leoncito Station" ("Félix Aguilar Observatory") przez ponad ćwierć wieku. Przed nadaniem nazwy planetoida nosiła oznaczenie tymczasowe (5081) 1976 WC1.

</doc>
<doc id="1158020" url="https://pl.wikipedia.org/wiki?curid=1158020" title="Nowa (ujednoznacznienie)">
Nowa (ujednoznacznienie)



</doc>
<doc id="1158022" url="https://pl.wikipedia.org/wiki?curid=1158022" title="Wanda Bibrowicz">
Wanda Bibrowicz

Wanda Bibrowicz, pełne nazwisko Wanda Franciszka Bibrowicz-Wislicenus (ur. 3 czerwca 1878 w Grodzisku Wielkopolskim, zm. 3 lipca 1954 w Pillnitz) – polska artystka specjalizująca się w tkactwie, głównie w projektowaniu i wykonywaniu gobelinów.
Pochodzenie i młode lata.
Pochodziła z polskiej rodziny osiadłej w Grodzisku Wielkopolskim. Jej ojciec, Stanisław, był posiadaczem ziemskim oraz właścicielem browaru, matka Maria pochodziła ze szlacheckiego rodu Tadrzyńskich. Po ukończeniu grodziskiego gimnazjum Wanda podjęła studia we Wrocławiu, gdzie w 1896 zdała egzamin wstępny do Królewskiej Szkoły Sztuki i Rzemiosła Artystycznego.
Studia we Wrocławiu.
Początkowo studiowała malarstwo portretowe w pracowni kierowanej przez profesora Maxa Wislicenusa. W 1898 zdobyła uprawnienia do nauczania rysunku. W 1904 zorganizowała pracownię tkaniny artystycznej, będąc wówczas asystentką Wislicenusa. Opracowała autorski program nauki w tejże pracowni.
Akademicka pracownia wykonywała projektowane przez profesorów tkaniny służące do wyposażenia reprezentacyjnych wnętrz, zamówienia ratusza w Lwówku Śląskim i Królewskiego Budynku Rządowego we Wrocławiu zrealizowała osobiście Wanda Bibrowicz, według projektu Maxa Wislicenusa. W opinii profesorów, na przykład Karla Schaefera, projekty Wandy cechowało płaszczyznowe traktowanie powierzchni poprzez odpowiednie zestawianie barwnych plam, były one nasycone kolorem i oddawały zarazem lekkość i temperament. Doceniano także zawartą w nich narrację.
Pracownia w Szklarskiej Porębie.
W 1911 pomimo odnoszonych sukcesów zrezygnowała z kariery akademickiej, by otworzyć warsztat tkacki wraz z galerią wystawienniczą w Szklarskiej Porębie. Ośrodek ten, nazywany później Śląskim Warsztatem Tkactwa Artystycznego, istniał 10 lat. Powstałe tam dzieła, takie jak "„Pokój”", "„Bajka”", "„Boże Narodzenie”", "„Św. Franciszek”", "„Św. Hieronim”", "„Modlące się kobiety”", uznawane są za najdonioślejsze w jej dorobku, a za dzieło jej życia uchodzi powstały w Szklarskiej Porębie cykl gobelinów do sali posiedzeń ratusza w Ratzeburgu.
Pracownia w Pillnitz.
W 1919 Wanda Bibrowicz otrzymała propozycję utworzenia szkoły rękodzieła artystycznego w Dreźnie. W październiku tegoż roku przeprowadziła się do Pillnitz i w jednym ze skrzydeł tamtejszego pałacu uruchomiła warsztaty tkackie ("Werkstätten für Bildwirkerei Schloß Pillnitz"). Szkoliła w nich adeptki sztuki rękodzielniczej, które wykonywały napływające zlecenia na reprezentacyjne tkaniny. W latach 20. dużo podróżowała po Europie, odwiedzając w towarzystwie Maxa Wislicenusa m.in. Francję, Włochy, Szwajcarię, Danię, a także Polskę. Podróże te miały wpływ na jej późniejsze projekty, zawierające elementy stylu art déco.
W 1931 objęła stanowisko kierownicze w Pracowni tkackiej w Państwowej Szkole Mistrzów Rzemiosła Artystycznego w Dreźnie. Okres między 1933 a 1945, gdy do władzy w Niemczech doszedł Adolf Hitler, nie sprzyjał rozwojowi sztuki, wiele ośrodków zamknięto, w tym także Królewską Akademię Sztuki we Wrocławiu, w której niegdyś studiowała. Z okresu pracy Wandy w Dreźnie pochodzi cykl tkanin nawiązujący do jej wspomnień ze Szklarskiej Poręby: "„Liczyrzepa”", "„Śpiewający las”", "„Gazele”", "„Sokoły”", "„Sowy we mgle”" i inne.
Okres powojenny.
W 1945 ośrodek tkacki w Pillnitz zlikwidowano. W 1948 Wanda Bibrowicz wykonała swoje prawdopodobnie ostatnie dzieło, zatytułowane "„Boże Narodzenie”". W tym samym roku zmarła Else Wislicenus, żona profesora Maxa Wislicensa, a w 1949 Wanda wyszła za mąż za swojego profesora. W 1951 Wanda Bibrowicz w uznaniu zasług na polu artystycznym otrzymała od władz Niemieckiej Republiki Demokratycznej tytuł profesora wraz z dożywotnią emeryturą.
Swoje prace z okresu pillnitzkiego artystka zapisała państwu niemieckiemu. Obecnie znajdują się w zbiorach muzealnych w Pillnitz, Chemnitz, a w Polsce m.in. w Muzeum Narodowym w Warszawie i Centralnym Muzeum Włókiennictwa w Łodzi.

</doc>
<doc id="1158025" url="https://pl.wikipedia.org/wiki?curid=1158025" title="Cetruminantia">
Cetruminantia

Cetruminantia – klad ssaków łożyskowych, który został utworzony w wyniku najnowszych badań genetycznych i molekularnych gromady ssaków. Cetruminantia obejmuje przeżuwacze (Ruminantia) oraz Whippomorpha. Nazwa taksonu jest wynikiem zlatynizowanego połączenia „Cetacea” (nazwa naukowa rzędu waleni) oraz „ruminate” (ang.) "przeżuwać".
Tradycyjna systematyka.
Tradycyjna systematyka ssaków, na której opiera się również Polskie Nazewnictwo Ssaków Świata, wyróżnia w grupie kopytnych jako odrębny rząd walenie, który dzieli na podrzędy fiszbinowców i zębowców. Jako trzeci podrząd wymieniane są prawalenie, wymarłe formy nie tworzące kladu. Do fiszbinowców zaliczano rodziny walowatych, płetwalowatych, pływaczowatych i walenikowatych, do zębowców natomiast delfinowate, narwalowate, morświnowate, kogiowate, kaszalotowate, suzowate, iniowate i zyfiowate. Prawalenie obejmują Pakicetidae, Ambulocetidae, Remingtonocetidae, Protocetidae i bazylozaury, niekiedy także Kekenodontidae.
Odrębny od waleni rząd stanowią wedle tego ujęcia parzystokopytne. Również dzieli się je na podrzędy. Pierwszy z nich to świniokształtne, do których zaliczają się świniowate, pekariowate i hipopotamowate. Następny podrząd wielbłądokształtnych tworzy rodzina wielbłądowatych. Trzeci podrząd to przeżuwacze. Zaliczają się do nich kanczylowate, piżmowcowate, jeleniowate, widłorogowate, żyrafowate, wołowate, ponadto zaś rodziny wymarłe.
Rewolucja.
Sytuację zmieniły badań dotyczące waleni. Nie ulegało wątpliwości, że należą one do ssaków, pochodzić więc musiały od jakichś ssaków żyjących na lądzie, które wtórnie wróciły do środowiska morskiego i wykształciły cechy typowe dla zwierząt wodnych. Zjawisko takie nazywa się konwergencją i utrudnia rozwikłanie rzeczywistych pokrewieństw – walenie trzeba bowiem klasyfikować ze zwierzętami rzeczywiście z nimi spokrewnionymi, a nie z tymi, do których wtórnie się upodobniły. Rzeczywiste pokrewieństwo oddawać powinno drzewo filogenetyczne posiadające najmniej założeń. Powstały różne hipotezy szukające lądowych przodków waleni w różnorakich grupach lądowych ssaków. Już sam Charles Darwin zdążył wziąć udział w tej dyskusji, proponując za przodków waleni ssaki podobne do niedźwiedzi. Inny pogląd proponował Mesonychia, ssaków żyjących w paleocenie i eocenie, zaliczanych niekiedy do prakopytnych. Pojawiały się jednak dane paleontologiczne, morfologiczne, embriologiczne i molekularne wskazujące na podobieństwo waleni i parzystokopytnych. Postulowano, że walenie i parzystokopytne są grupami siostrzanymi, a nawet że walenie mogą pochodzić od jakichś parzystokopytnych. Poglądy takie potwierdziły badania genetyczne. W 1994 Graur i Higgins opublikowali wyniki badań genetycznych – przebadali 5 sekwencji mtDNA i 11 sekwencji DNA jądrowego, kodującego białka kilku gatunków waleni (płetwal zwyczajny, płetwal karłowaty, płetwal czerniakowy, pływacz szary, morświn zwyczajny, kaszalot spermacetowy, butlonos zwyczajny), porównując je z sekwencjami innych ssaków. Odkryto, że sekwencje waleni i bydła domowego były sobie wzajemnie bliższe, niż któregokolwiek z nich i świni domowej. Do podobnych wniosków odnośnie do lokowania się waleni w obrębie parzystokopytnych doszła praca Irwina i Árnasona wydana w tym samym roku, bazująca na cytochromie b, która wskazała na hipopotamowate jako najbliższych krewnych waleni, oraz 2 lata późniejsza publikacja Gatesy'ego i współpracowników, którzy przebadali z kolei kazeinę, jedno z białek mleka. Kolejne badania potwierdzały bliskie pokrewieństwo waleni i hipopotamów, na przykład badania mtDNA kaszalota opisane przez zespół Arnasona.
Cytowane badania wskazywały na bliskie pokrewieństwo waleni i hipopotamowatych, tworzących grupy siostrzane. Natomiast parzystokopytne w tradycyjnym rozumieniu, nie obejmujące waleni, byłyby wobec tego taksonem parafiletycznym, podobnie świniokształtne rozumiane jako pekariowate, świniowate i hipopotamowate. Świniokształtne bez hipopotamowatych były raczej grupą siostrzaną wielbłądokształtnych. Przeżuwacze zaś tworzyły klad z hipopotamowatymi i waleniami. Fragment kladogramu z pracy Arnasona "et al." przedstawia się następująco:
Nowo odkryte pokrewieństwa zaczęto odzwierciedlać w nazewnictwie. W 1999 ukazała się praca Waddela, Okady i Hasegawy, w której wprowadzili oni nowe nazwy. Prezentuje je następujący kladogram (obrazuje on inny niż poprzednio opisany pogląd na pokrewieństwo wielbłądokształtnych i świniokształtnych w nowym rozumieniu):
Widać na nim klad tworzony przez walenie i hipopotamowate. Klad ten, o definicji Cetacea + Hippopotamidae, Waddel i współpracownicy określili nazwą Whippomorpha. Klad powstały z połączenia tychże Whippomorpha i przeżuwaczy (Ruminantia) nazwali Cetruminantia (zaznaczono go na powyższym kladogramie barwą zieloną). Nazwa stanowi konkatenację Cetacea i Ruminantia. Klad tworzony przez rzeczone Cetruminantia i świniowate ochrzczono z kolei mianem Artiofabula (zaznaczono na żółto). Wszystkie 3 zdefiniowane w ten sposób nowe klady stanowią grupy koronne.

</doc>
<doc id="1158027" url="https://pl.wikipedia.org/wiki?curid=1158027" title="Andres Oper">
Andres Oper

Andres Oper (ur. 7 listopada 1977 w Tallinnie) – estoński piłkarz występujący na pozycji napastnika, a także trener. Reprezentant Estonii, najlepszy strzelec w historii reprezentacji Estonii – w 135 meczach zdobył 38 bramek.

</doc>
<doc id="1158028" url="https://pl.wikipedia.org/wiki?curid=1158028" title="Droga krajowa B21 (Niemcy)">
Droga krajowa B21 (Niemcy)

Droga krajowa 21 () – niemiecka droga krajowa przebiegająca na osi północny wschód - południowy zachód i jest połączeniem przejścia granicznego z Austrią koło Salzburga przez Bad Reichenhall z przejściem granicznym koło austriackiego Unken.
Historia.
Droga do końca lat 40. XX wieku była oznakowana jako B31. Wynikało to z faktu, że w 1932 r. była fragmentem "Reichsstraße 31" prowadzącej z Lindau (Bodensee) przez Bregencję, Innsbruck, Bad Reichenhall i Salzburg do Linz. Po 2. wojnie światowej droga otrzymała numer 21, który zwolnił się po drodze "Reichsstraße 21" przebiegającej przed wojną przez Austrię.
Od 1957 r. pojazdy austriackie mogły użytkować drogę jako tranzytową bez dopełniania szczegółowych formalności celnych.

</doc>
<doc id="1158032" url="https://pl.wikipedia.org/wiki?curid=1158032" title="Artiofabula">
Artiofabula

Artiofabula – klad ssaków, obejmujący walenie, hipopotamowate i przeżuwacze.
Tradycyjna systematyka.
Tradycyjna systematyka ssaków wyróżnia w grupie kopytnych jako odrębny rząd walenie, dzielony na podrzędy fiszbinowców i zębowców. Jako trzeci podrząd wymieniane są prawalenie, wymarłe formy nie tworzące kladu. Do fiszbinowców zaliczano rodziny walowatych, płetwalowatych, pływaczowatych i walenikowatych, do zębowców natomiast delfinowate, narwalowate, morświnowate, kogiowate, kaszalotowate, suzowate, iniowate i zyfiowate. Prawalenie obejmują Pakicetidae, Ambulocetidae, Remingtonocetidae, Protocetidae i bazylozaury.
Odrębny od waleni rząd stanowią wedle tego ujęcia parzystokopytne. Również dzieli się je na podrzędy. Pierwszy z nich to świniokształtne, do których zaliczają się świniowate, pekariowate i hipopotamowate. Następny podrząd wielbłądokształtnych tworzy rodzina wielbłądowatych. Trzeci podrząd to przeżuwacze. Zaliczają się do nich kanczylowate, piżmowcowate, jeleniowate, widłorogowate, żyrafowate, wołowate, ponadto zaś rodziny wymarłe.
Badania nad pochodzeniem waleni.
Klasyczna systematyka kopytnych pozostawała jednak w coraz większej niezgodzie z pojawiającymi się kolejnymi doniesieniami naukowymi zapoczątkowanymi przez badania dotyczące pochodzenia waleni. Wiadomo było, że pochodzą one od lądowych ssaków. Przodków waleni szukano wśród niedźwiedziowatych, mezonychów, parzystokopytnych bądź ich bliskich krewnych. Badania genetyczne wykazały bliskie pokrewieństwo waleni z przeżuwaczami, grupy te były sobie bliższe, niż przeżuwacze i inne grupy parzystokopytnych, oraz – dokładniej – z hipopotamowatymi. Do podobnych wniosków dochodzi autorzy kolejnych badań.
Nazwanie nowych kladów.
Pierwsi autorzy wyciągali z badań wnioski, ale nie nazywali nowych taksonów. Gatesy "et al" na przykład określają jeden z omawianych przez siebie kladów Cetacea/Hippopotamidae. Sytuację mieniała praca, którą Peter J. Waddell, Norihiro Okada i Masami Hasegawa opublikowali w 1999 w "Systematic Biology". Wprowadzili nazwy trzech nowych taksonów ssaków. Nie przedstawili oni ich na kladogramie, ale zamieszczony opis wskazuje na następujące pokrewieństwa:
Klad tworzony przez walenie i hipopotamowate (zaznaczony na powyższym kladogramie barwą lazurową) określili nazwą Whippomorpha. Klad powstały z połączenia tychże Whippomorpha i przeżuwaczy (Ruminantia) nazwali Cetruminantia (zaznaczono na zielono). Klad tworzony przez rzeczone Cetruminantia i świniowate ochrzcili w końcu nazwą Artiofabula (zaznaczono na żółto). Nazwę wywiedli z greki. Słowo "artios" oznacza "doskonały", "kopletny". Natomiast "fabula" oznacza bajkę. Chcieli przez to oddać fakt, że niedawną klasyfikację ssaków umieszczającą wielbłądy blisko przeżuwaczy oraz hipopotamowate ze świniowatymi i pekariowatymi uważają za doskonałą bajkę. Podali jako definicję nowego kladu Suidae + Cetruminantia. Podobnie jak 2 pozostałe zdefiniowane klady jest to grupa koronna. Grupą siostrzaną Artiofabula są opuszkowce (wielbłądokształtne).
Jednakże część badań nie uwzględnia takiego kladu.

</doc>
<doc id="1158033" url="https://pl.wikipedia.org/wiki?curid=1158033" title="Delphinapterus leucas">
Delphinapterus leucas



</doc>
<doc id="1158047" url="https://pl.wikipedia.org/wiki?curid=1158047" title="Mury obronne w Wieluniu">
Mury obronne w Wieluniu

Mury obronne Wielunia – miały długość około 1200–1300 metrów i obejmowały teren starego miasta o powierzchni 12 ha. Zbudowane zostały na planie nieregularnego owalu złożonego z prostych odcinków. Miały wysokość 6-6,5 metra, wzniesione z lokalnego piaskowca, zwieńczone ceglanym krenelażem. Pierwotnie mury nie posiadały żadnych baszt, a jedynie dwie bramy: Kaliską i Krakowską.
Wieluń jest jednym z 25 miast otoczonych za czasów Kazimierza Wielkiego murami obronnymi. Tworzył on wraz z m.in. „Orlimi Gniazdami” pas fortyfikacji strzegących południowo-zachodniej granicy Korony, ciągnących się od Krakowa aż do Ostrzeszowa. Wieluńskie fortyfikacje powstawały po pożarze miasta w 1335 roku, stopniowo zastępując umocnienia drewniano-ziemne.
 Mury obronne (fragmenty) z basztą, wpisane są do rejestru zabytków pod nr rej.: 405 z 1948, 972 z 30.12.1967 oraz 973 z 30.12.1967
Bramy i baszty:

</doc>
<doc id="1158050" url="https://pl.wikipedia.org/wiki?curid=1158050" title="Wskaźnik ubóstwa">
Wskaźnik ubóstwa

Wskaźnik ubóstwa (z ang. "misery index") – wskaźnik ekonomiczny stworzony przez ekonomistę Arthura Okuna (stąd też alternatywna nazwa: ang. "Okun’s Index"). Jest to suma stopy bezrobocia oraz poziomu inflacji. Uważa się, że zarówno wyższa stopa bezrobocia, jak i wyższy poziom inflacji składają się na koszt ekonomiczny i społeczny, który musi ponieść państwo. Często niepoprawnie przypisuje się wyprowadzenie tego indeksu ekonomiście Robertowi Barro z Uniwersytetu Harvarda ze względu na stworzony przez niego wskaźnik ubóstwa Barro, który dodatkowo obejmuje PKB oraz stopy procentowe. Zazwyczaj w Stanach Zjednoczonych definiuje się wskaźnik ubóstwa w pewnym czasie (zależnym od długości kadencji prezydenta) oraz wskazuje momenty, kiedy był on najwyższy i najniższy.
Samemu wskaźnikowi brak jest podstaw naukowych, jednak jego wartość lub jej zmiany przed ważnymi wyborami determinują często ich wyniki. W licznych krajach w latach 1973–1974 (pierwszy szok naftowy) i potem w latach 1979–1980 (drugi szok naftowy) zarówno bezrobocie, jak i inflacja szybko wzrastały. W każdym z tych okresów wskaźnik ubóstwa był powiązany z gwałtowny, wzrostem cen ropy naftowej. Obwiniano za to rządy sprawujące wówczas władzę, które konsekwentnie w krajach demokratycznych ją traciły. Przykładami takich rządów, które padły ofiarą niezadowolenia obywateli ze wskaźnika ubóstwa są: rząd gaullistowski wymieniony w 1974 przez Giscarda d’Estainga, czy też holenderscy liberałowie wyparci przez lewicę. Podobna sytuacja miała miejsce w 1982, kiedy to konserwatywna CDU/CSU zastąpiła SPD, w Holandii liberałowie znowu doszli do władzy, a we Francji prym wiedli socjaliści pod przewodnictwem François Mitterranda. Często też z szybkim wzrostem wskaźnika ubóstwa wiąże się upadek Margaret Thatcher w 1990 r.
Wskaźnik ten jest krytykowany nie tylko za brak motywacji naukowej, ale także za zbytnie uogólnienia, które mogą niesłusznie warunkować poczucie dyskomfortu społecznego, kiedy brak jest ku temu podstaw. Bazując jedynie na stopie inflacji i bezrobocia, można jedynie nakreślić uproszczoną funkcję użyteczności. Tak więc sugeruje się, że rozsądnym byłoby włączenie do tej miary takich wskaźników jak np. stopa wzrostu gospodarczego czy sytuacja na giełdzie. Co więcej według teorii Okuna krzywe obojętności przeciętnego obywatela, wskazujące awersję do inflacji i bezrobocia są liniami prostymi o współczynniku kierunkowym -1 (krańcowa stopa substytucji wynosi jeden). W przeciwieństwie do modelu Okuna z liniami prostymi, tacy badacze jak Ducan MacRae czy William Nordhaus założyli, że w tym przypadku funkcja użyteczności powinna być funkcją kwadratową inflacji i bezrobocia.
Ubóstwo a przestępczość.
Badania ekonometryczne wykazały silną korelację pomiędzy wskaźnikiem ubóstwa oraz poziomem przestępczości. Zbudowanie właściwego modelu może służyć zatem nie tylko do prognozowania stanu gospodarki, ale także sugerować spodziewany poziom przestępczości.
Wskaźnik ubóstwa w Polsce.
Dane orientacyjne stworzone na podstawie danych statystycznych Głównego Urzędu Statystycznego na koniec każdego roku.
Powiązane wskaźniki.
Występuje także dość silna zależność między Wskaźnikiem ubóstwa a Wskaźnikiem Przygnębienia, który jest upubliczniany przez Bureau of Inverse Technology.
Bibliografia.
Lovell, Michael C, Tien, Pao-Lin, "Economic discomfort and consumer sentiment", Eastern Economic Journal, Winter 2000.

</doc>
<doc id="1158060" url="https://pl.wikipedia.org/wiki?curid=1158060" title="Mursili I">
Mursili I

Mursili I (lub Mursilis) – król Hetytów w czasach ok. 1620–1590 p.n.e., był następcą swojego dziadka, Hattusilisa. Jego siostrą była Ḫarapšili, a żoną królowa Kali.
Życiorys.
Mursilisowi I przypisuje się podbój królestwa Jamhad i zdobycie jego stolicy Aleppo w północnej Syrii. W 1595 p.n.e. Mursili poprowadził bezprecedensowy marsz dwa tysiące kilometrów do samego serca Mezopotamii, gdzie zdobył miasto Babilon i przyniósł kres panowaniu dynastii amoryckiej. Najazd ten nie dał Hetytom żadnej kontroli nad Babilonem, lecz sprawił, że do władzy doszli Kasyci. Istnieje teoria, jakoby Mursili zaatakował Babilonię z powodu niedoboru zboża, którego zbiory na terenie Anatolii pogorszyły się z powodu chmur powstałych przy erupcji wulkanu Thira.
Po powrocie do swojego kraju Mursili został zamordowany w spisku poprowadzonym przez jego szwagra Hantilisa I (który dzięki temu zdobył tron) i zięcia Zidantasa I. Jego śmierć spowodowała okres niepokojów społecznych i upadek centralnej władzy, a następnie utratę zdobyczy hetyckich w Syrii.

</doc>
<doc id="1158063" url="https://pl.wikipedia.org/wiki?curid=1158063" title="Irena Tomaszak-Zesiuk">
Irena Tomaszak-Zesiuk

Irena Barbara Tomaszak-Zesiuk (ur. 29 listopada 1954 w Turku) – polska polityk, nauczycielka i samorządowiec, posłanka na Sejm VI i VII kadencji.
Życiorys.
Z wykształcenia magister inżynier biotechnologii i mikrobiologii, w 1979 ukończyła studia na Politechnice Łódzkiej. W latach 1979–1985 była kierownikiem laboratorium Okręgowej Spółdzielni Mleczarskiej Turek. Od 1985 pracowała jako nauczycielka w Zespole Szkół Ogólnokształcących im. Tadeusza Kościuszki w Turku. Przystąpiła do Platformy Obywatelskiej. W latach 2006–2007 zasiadała w radzie powiatu tureckiego.
W wyborach parlamentarnych w 2007 uzyskała mandat poselski z listy PO, otrzymując w okręgu konińskim 9741 głosów. W wyborach w 2011 bezskutecznie ubiegała się o reelekcję (otrzymała 8546 głosów). 23 kwietnia 2014 objęła jednak mandat poselski po zmarłej Krystynie Pośledniej. W 2015 nie kandydowała w kolejnych wyborach parlamentarnych.
Mężatka, ma troje dzieci. W 2003 otrzymała Srebrny Krzyż Zasługi.

</doc>
<doc id="1158074" url="https://pl.wikipedia.org/wiki?curid=1158074" title="Droga krajowa B23 (Niemcy)">
Droga krajowa B23 (Niemcy)

Droga krajowa 23 () – niemiecka droga krajowa przebiegająca na osi północ-południe i jest połączeniem B17 w Peitingu przez Garmisch-Partenkirchen z przejściem granicznym koło Griesen.
Fragment Garmisch-Partenkirchen – Griesen był do początku lat 90. XX w. częścią B24.

</doc>
<doc id="1158075" url="https://pl.wikipedia.org/wiki?curid=1158075" title="Kolor żółty">
Kolor żółty



</doc>
<doc id="1158076" url="https://pl.wikipedia.org/wiki?curid=1158076" title="Powłoka wspólna">
Powłoka wspólna

Powłoka wspólna () – powłoka ciała, układ narządów osłonowych pokrywających całe ciało kręgowców.
U człowieka powłoka wspólna składa się z powłoki właściwej, czyli skóry (łac. "cutis"), oraz przydatków skóry (łac. "adnexa cutis"), do których zalicza się gruczoły skóry (łac. "glandulae cutis"), włosy (łac. "pili") oraz paznokcie (łac. "ungues").

</doc>
<doc id="1158079" url="https://pl.wikipedia.org/wiki?curid=1158079" title="Ziphius cavirostris">
Ziphius cavirostris



</doc>
<doc id="1158082" url="https://pl.wikipedia.org/wiki?curid=1158082" title="Andrzej Kania">
Andrzej Kania

Andrzej Kania (ur. 4 maja 1963 w Przasnyszu) – polski polityk, samorządowiec i przedsiębiorca, poseł na Sejm VI i VII kadencji.
Życiorys.
W 1988 ukończył studia na Wydziale Technologii Żywności Akademii Rolniczo-Technicznej w Olsztynie. Odbył studia podyplomowe na Wydziale Zarządzania Uniwersytetu Warszawskiego (ukończone w 2005), a także w Szkole Głównej Handlowej (w 2005 ukończył tam zarządzanie wartością firmy, a w 2007 zarządzanie przedsiębiorstwem na jednolitym rynku europejskim). Pracował początkowo w terenowej stacji sanitarno-epidemiologicznej i jako nauczyciel. Od 1991 prowadził własną działalność gospodarczą.
W latach 2002–2007 zasiadał w radzie miasta Ostrołęka, pełniąc w niej m.in. funkcję wiceprzewodniczącego. W 2006 bez powodzenia ubiegał się o stanowisko prezydenta miasta.
W wyborach parlamentarnych w 2007 uzyskał mandat poselski z listy Platformy Obywatelskiej (do której wstąpił w 2001), otrzymując w okręgu siedlecko-ostrołęckim 10 554 głosy. W wyborach w 2011 z powodzeniem ubiegał się o reelekcję, dostał 5212 głosów. 11 września 2015 przeszedł z PO do Polski Razem i klubu parlamentarnego Zjednoczona Prawica, rezygnując z ubiegania się o reelekcję w wyborach parlamentarnych. 4 listopada 2017 jego partia przekształciła się w Porozumienie. W grudniu tego samego roku został jej wiceprezesem w okręgu siedlecko-ostrołęckim.

</doc>
<doc id="1158083" url="https://pl.wikipedia.org/wiki?curid=1158083" title="Jorge Linares">
Jorge Linares

Jorge Luis Linares Palencia (ur. 22 sierpnia 1985 w Barinas) – wenezuelski pięściarz, były zawodowy mistrz świata organizacji WBA w kategorii junior lekkiej (do 130 funtów) i organizacji WBC w kategorii piórkowej (do 126 funtów).
Kariera zawodowa.
Rozpoczął swoją zawodową karierę w grudniu 2002. Już w swojej ósmej walce, w styczniu 2004, pokonał byłego mistrza świata WBA w kategorii muszej, Hugo Rafaela Soto.
21 lipca 2007 spotkał się z byłym mistrzem świata WBC w kategorii junior piórkowej, Óscarem Lariosem w walce o wakujący tytuł mistrza świata WBC. Linares pokonał Meksykanina przez techniczny nokaut w dziesiątej rundzie i zdobył pas mistrzowski. 15 grudnia 2007, w pierwszej obronie swojego tytułu, znokautował w ósmej rundzie Gamaliela Diaza.
13 sierpnia 2008 zrezygnował z mistrzowskiego tytułu i zmienił kategorię wagową na wyższą. Już w pierwszej walce dostał szansę zdobycia wakującego tytułu mistrza świata WBA w kategorii junior lekkiej. 28 listopada 2008 pokonał przez techniczny nokaut w piątej rundzie. 27 czerwca 2009 pokonał przez techniczny nokaut w ósmej rundzie Josafata Pereza.
10 października 2009 roku niespodziewanie przegrał z Juanem Carlosem Salgado przez techniczny nokaut już w pierwszej rundzie i stracił pas mistrzowski. 27 marca 2010 pokonał decyzją większości na punkty Francisco Lorenzo w stosunku 97–93, 97–94 i 95–95.
Po pokonaniu Lorenzo zmienił kategorię wagową na lekką. Jego przeciwnikiem był Rocky Juarez (28-6-1 20KO) po ciekawym pojedynku, wygrał jednogłośnie na punkty 97-92 99-90 99-90 Linares zdobywając tytuł interim WBA Fedelatin.
Pokonał po drodze jeszcze dwóch pięściarzy, świetnego kiedyś mistrza WBC super piórkowej i IBF lekkiej Jesusa Chaveza (44-8-0 30KO) i przeciętnego Adriana Verdugo (20-5-1 18KO).
Golden Boy dostał szansę wywalczenia tytułu w 3 kategorii wagowej, jego przeciwnikiem był Antonio DeMarco (26-2-1 19KO), który wcześniej próbował zdobyć tytuł z nieżyjącym już Edwinem Valero (27-0 27KO). Linares wygrywając przeważnie każdą rundę w 11 prowadził 98-92 99-91 98-92
lecz był bardzo mocno porozbijany dlatego sędzia postanowił przerwać pojedynek.
30 maja 2015 w Londynie wygrał przez techniczny nokaut w dziesiątej rudzie z Brytyjczykiem Kevinem Mitchellem (39-3, 29 KO), broniąc po raz pierwszy tytuł WBC kategorii lekkiej.
27 stycznia 2018 w Inglewood pokonał na punkty (117:111 i dwukrotnie 118:110) Filipińczyka Mercito Gestę (31-2-2, 17 KO), broniąc tym samym tytułu mistrza świata wagi lekkiej federacji WBA.
12 maja 2018 w nowojorskiej Madison Square Garden przegrał przez techniczny nokaut w dziesiątej rundzie z mistrzem świata WBO wagi super piórkowej Ukraińcem Wasylem Łomaczenko (11-1, 9 KO), tracąc tytuł WBA wagi lekkiej.

</doc>
<doc id="1158084" url="https://pl.wikipedia.org/wiki?curid=1158084" title="Mairie d’Aubervilliers">
Mairie d’Aubervilliers

Mairie d’Aubervilliers ("Plaine des Vertus") – stacja końcowa dwunastej linii i budowana stacja piętnastej linii paryskiego metra. Stacja znajduje się w gminie Aubervilliers. Stację otwarto 31 maja 2022 roku w ramach przedłużenia trasy od stacji Front populaire do stacji Mairie d’Aubervilliers na linii zielonej; otwarcie na linii bordowej planowane jest na 2030 rok.

</doc>
<doc id="1158085" url="https://pl.wikipedia.org/wiki?curid=1158085" title="Aimé Césaire (stacja metra)">
Aimé Césaire (stacja metra)

Aimé Césaire – stacja dwunastej linii paryskiego metra. Stacja znajduje się w gminie Aubervilliers. Otwarcie miało miejsce 31 maja 2022 roku w ramach przedłużenia trasy od stacji Front populaire do stacji Mairie d'Aubervilliers.

</doc>
<doc id="1158093" url="https://pl.wikipedia.org/wiki?curid=1158093" title="Front Populaire">
Front Populaire

("Aubervilliers - Saint Denis") Front Populaire – stacja linii nr 12 metra w Paryżu. Stacja znajduje się w gminach Aubervilliers i Saint-Denis. Została otwarta 18 grudnia 2012.

</doc>
<doc id="1158094" url="https://pl.wikipedia.org/wiki?curid=1158094" title="Królowa Śniegu">
Królowa Śniegu

Królowa śniegu (org. "Snedronningen") – baśń napisana w 1844 roku przez Hansa Christiana Andersena i opublikowana rok później. 
W odróżnieniu od innych baśni napisanych przez Andersena, które zostały zainspirowane folklorem bądź tradycją innych narodów, opowieść ta zrodziła się w wyobraźni autora.
Treść.
Baśń opisuje losy pary dzieci – Gerdy i Kaja, które żyły w przyjaźni aż do jednego z wiosennych dni. Wówczas do oka Kaja dostał się tajemniczy odłamek roztrzaskanego w przestworzach diabelskiego zwierciadła, który odmienił spojrzenie chłopca na świat w ten sposób, że wszystko, co piękne i dobre, postrzegał on od tej pory jako brzydkie i złe. Grzeczny chłopiec przemienił się w dziecko krnąbrne, złośliwe i okrutne. Na dodatek był zupełnie zależny od nieznajomej kobiety, która zwabiła go do siebie. Chłopiec wbrew ostrzeżeniom przywiązał swoje sanki do powozu zimowej damy i odjechał w nieznane. Była to tytułowa Królowa Śniegu, władczyni lodowatej krainy, której obce były jakiekolwiek ciepłe, serdeczne uczucia. Chciała ona pozyskać Kaja dla swych celów. Opuszczona i smutna Gerda wszczęła poszukiwania, narażając się w ich trakcie na wiele niebezpieczeństw, jednak po wielu perypetiach udało jej się odzyskać i uleczyć przyjaciela.
Miasto, w którym mieszkają Kaj i Gerda to być może Heidelberg, gdyż w baśni opisano je prawie jak wspomniane miasto.

</doc>
<doc id="1158107" url="https://pl.wikipedia.org/wiki?curid=1158107" title="Historia Palestyny">
Historia Palestyny

Historia Palestyny – ten artykuł omawia temat historii Palestyny w okresie od początku panowania Bizancjum nad tymi ziemiami w 395 do powstania współczesnego państwa Izrael, które zostało utworzone 14 maja 1948 roku.
Pod władzą Bizancjum.
W 395 roku cesarz Teodozjusz umierając podzielił imperium rzymskie na Cesarstwo zachodniorzymskie i Cesarstwo Wschodniorzymskie (czyli Bizancjum).
W ten sposób Palestyna przeszła w sferę wpływów Bizantyńczyków.
Pod panowaniem Arabów.
W latach 636-640 Palestyna została podbita przez będących od niedawna muzułmanami Arabów. W 637 roku została zdobyta Jerozolima.
Kalifat Ummajjadów.
W latach 661-750 Palestyna należała do kalifatu Umajjadów, którego stolicą był Damaszek.
Kalifat Umajadów obejmowało bardzo rozległe regiony Syrio-Palestyny, Egiptu, Półwyspu Arabskiego, Mezopotamii i większości ziem Iranu.
Kalifat Abbasydów.
W latach 750-978 Palestyna należała do kalifatu Abbasydów, którego stolicą był Bagdad.
Abbasydzi prowadzili długotrwałe walki z Cesarstwem Bizantyńskim o panowanie nad Syrią i Anatolią. Równocześnie trwały liczne wewnętrzne konflikty w wielu punktach rozległego kalifatu.
W 956 roku władzę złożono w ręce wezyrów. W tym okresie książęta dzielnicowi uzyskali niezależność w swych prowincjach.
Kalifat Fatymidów.
W latach 978-1079 Palestyna należała do kalifatu Fatymidów.
Kalifat Fatymidów obejmował Egipt, Afrykę Północną, Palestynę i Syrię. Stolica znajdowała się w Kairze.
Pod panowaniem Seldżuków.
W 1079 roku wojska Turków Seldżuckich opanowały Palestynę, włączając ją do państwa Wielkich Seldżuków.
Sułtan Dżalal ad-Dawlah Malikszah I zabronił wstępu do Jerozolimy chrześcijanom wszystkich wyznań. Ciężkie prześladowania dotknęły także żydowską społeczność w Palestynie.
Wieści o prześladowaniach i okrucieństwie Turków doprowadziły do wyruszenia I wyprawy krzyżowej.
Fatymidzi na początku 1098 roku pokonali szybkim szturmem turecką załogę Jerozolimy i przejęli kontrolę nad tym miastem, ogłaszając jego ponowne otwarcie dla chrześcijan. Pomimo to, w 1099 roku krzyżowcy wkroczyli do Palestyny.
Pod panowaniem krzyżowców.
W 1099 roku krzyżowcy (I wyprawa krzyżowa) zdobyli Palestynę i miasto Jerozolimę. Miasto zostało całkowicie splądrowane, a ludność muzułmańska i żydowska wymordowana (Żydów spalono żywcem w synagodze – 15 lipca 1099 r.). Zwycięzcy ustanowili chrześcijańskie Królestwo Jerozolimskie, które obejmowało dawną Fenicję, Syrię i Palestynę. Było to klasyczne państwo feudalne z systemem lennym.
W 1187 roku sułtan Saladyn zdobył Jerozolimę i opanował większą część Palestyny.
V wyprawa krzyżowa odzyskała Jerozolimę w 1229 roku, aby ją ostatecznie utracić w 1244 roku. W 1291 roku padła ostatnia twierdza krzyżowców w Palestynie, Akka. W ten sposób Królestwo Jerozolimskie przestało istnieć.
Palestyna pod panowaniem Arabów.
Drugi okres panowania Arabów nad Palestyną przypadł na lata 1187-1517.
Palestyna w Sułtanacie Egiptu.
W 1187 roku krzyżowcy ponieśli klęskę w bitwie pod Hittin i utracili Tyberiadę, Akkę i Jafę. W 1187 roku sułtan Saladyn wkroczył do Jerozolimy. W ten sposób większość terytorium Palestyny weszło w skład sułtanatu Egiptu, w którym rządzili sułtani z dynastii Ajjubidów.
Palestyna pod panowaniem mameluków.
W 1250 roku panowanie nad Jerozolimą rozpoczęli egipscy mamelucy. W następnych latach opanowali oni całą Palestynę.
Do 1517 roku była ona częścią sułtanatu Egiptu.
Imperium Osmańskie.
W 1517 roku sułtan Selim I pokonał wojska egipskich mameluków w bitwach pod Marj Dabiq i al-Raydaniyya, a następnie zajął Syrię, Palestynę oraz Egipt.
W ten sposób Palestyna znalazła się w Imperium Osmańskim.
Sułtan Selim I prowadził politykę przychylną Żydom i zezwalał na żydowskie osadnictwo w Palestynie. Jednak sama Palestyna została zdegradowana do roli majątku dzierżawionego powoływanym na okres roku poborcom podatkowym.
Osadnictwo żydowskie w Palestynie.
Osadnictwo żydowskie w Palestynie rozpoczęło się od 1841 roku, kiedy to z funduszy brytyjskiego finansisty sir Mosesa Montefiore zakupiono pierwszy gaj pomarańczowy.
W następnych latach powstawały kolejne rolnicze osady: Mikwat Israel (1870), Petach Tikwa (1879) i inne.
W latach 1881-1903 do Palestyny napłynęła pierwsza fala żydowskich emigrantów. Była to tzw. Pierwsza Alija.
Druga Alija przybyła do Palestyny w latach 1904-1913. W 1914 roku w Palestynie istniały już 43 żydowskie kolonie rolnicze, z czego 14 było kibucami.
Pod władzą Brytyjczyków.
Podczas kampanii synajsko-palestyńskiej I wojny światowej, pod koniec 1917 roku tereny Palestyny zajęły wojska brytyjskie. Tym samym Wielka Brytania przejęła pełną kontrolę wojskową nad Palestyną.
Po zakończeniu wojny w 1918 roku pojawiły się spory w kwestii przyszłości Palestyny. Wobec braku zdecydowania zachodnich mocarstw, na Bliskim Wschodzie powstały:
Osadnictwo żydowskie w Palestynie.
W latach 1919-1923 do Palestyny przybyła kolejna fala żydowskich imigrantów (Trzecia Alija).
Mandat brytyjski nad Palestyną.
1 lipca 1920 roku oficjalnie Palestyna przypadła Wielkiej Brytanii, na mocy traktatu pokojowego z Turcją, jako terytorium mandatowe.
Zaczął się okres brytyjskiej administracji cywilnej w Brytyjskim Mandacie Palestyny.
W maju 1921 roku Arabowie dokonali krwawych pogromów Żydów w Jafie, jak również w Judei i Samarii. Rozruchy zostały po 3 dniach powstrzymane przez brytyjskie wojsko. W starciach zginęło wówczas 79 Żydów i 48 Arabów.
W latach 1924-1931 do Palestyny przybyła czwarta fala żydowskich imigrantów (Czwarta Alija). Szacuje się, że w tym okresie w Palestynie osiedliło się około 80 tys. Żydów, głównie z Polski.
W 1925 i 1929 roku doszło do arabskich rozruchów w Palestynie. W Hebronie doszło do pogromu 150 żydowskich uczniów szkoły rabinackiej.
W latach 1931-1940 piąta fala żydowskich imigrantów przybyła do Palestyny (Piąta Alija). Szacuje się, że w tym okresie około 250 tys. Żydów osiedliło się w Palestynie. W tej liczbie znajdowało się około 100 tys. Żydów niemieckich, którzy uciekali przed nazizmem z Europy.
W latach 1934-1948 nasiliła się nielegalna żydowska imigracja do Palestyny – "ha’apalah" ("alija bet").
21 kwietnia 1936 roku w Palestynie wybuchły z wielką siłą rozruchy antyżydowskie. Na czele arabskiej rewolty stanął wielki mufti Jerozolimy Al-Hadżdż Muhammad Amin al-Husajni. W starciach zginęło ogółem 300 Żydów, 200 żołnierzy brytyjskich i 2 tysiące Arabów.
W latach 1941-1947 szósta fala żydowskich imigrantów przybyła do Palestyny (Szósta Alija). Byli to nieliczni Żydzi, którym udało się uciec przed zagładą w Europie. Na jesieni 1946 roku podziemne żydowskie organizacje w Palestynie nasiliły swoją aktywność.
Sprawa Palestyny w ONZ.
Rząd brytyjski zdawał sobie sprawę, że sytuacja w Mandacie Palestyny wymyka się spod kontroli, dlatego 2 kwietnia 1947 roku oficjalnie przekazał sprawę Palestyny do Organizacji Narodów Zjednoczonych.
13 maja 1947 roku powołano komisję UNSCOP, która zaleciła zakończenie brytyjskiego mandatu nad Palestyną i utworzenie dwóch państw: żydowskiego oraz arabskiego.
Wojna domowa w Palestynie.
Zaraz po przyjęciu decyzji ONZ, arabskie oddziały zbrojne w Palestynie rozpoczęły kampanię ataków na żydowską komunikację pomiędzy osiedlami żydowskimi. Arabska przemoc bardzo szybko przybrała rozmiary prawdziwej wojny domowej.
Pierwszy akt wojny nastąpił 30 listopada 1947 roku, kiedy to został zaatakowany żydowski autobus w pobliżu Lod.

</doc>
<doc id="1158109" url="https://pl.wikipedia.org/wiki?curid=1158109" title="Kabul (rzeka)">
Kabul (rzeka)

Kabul, Kābul – rzeka w Afganistanie i Pakistanie, prawy dopływ Indusu; długość 460 km; źródła w górach Kuh-i Baba (Hindukusz); główne dopływy: Panczszir, Kunar, Swat (lewe), Logar (prawy); żeglowna 120 kilometrów od ujścia; wykorzystywana do nawadniania; doliną rzeki przebiega częściowo szosa łącząca miasto Kabul (Afganistan) z Peszawarem (Pakistan).

</doc>
<doc id="1158110" url="https://pl.wikipedia.org/wiki?curid=1158110" title="Jailhouse Rock">
Jailhouse Rock



</doc>
<doc id="1158111" url="https://pl.wikipedia.org/wiki?curid=1158111" title="Tobogan">
Tobogan

Tobogan – specjalnego rodzaju sanie, stosowane w ratownictwie górskim GOPR i TOPR, używane do transportu poszkodowanych w wypadkach górskich. Tobogan ma kształt łódkowaty i szerokie dno ułatwiające ślizganie, może też być wyposażony w dwie szerokie płozy. Z przodu i z tyłu znajdują się dyszle do sterowania saniami. Umożliwiają one wygodne i bezpieczne zwożenie rannego przez jednego ratownika (na nartach) – zamiast kilku, jak dawniej. Dyszle te pojawiły się w toboganie w latach czterdziestych XX w., w wyniku udoskonaleń wprowadzonych przez przewodnika tatrzańskiego Władysława Gąsienicę-Pazdura.

</doc>
<doc id="1158112" url="https://pl.wikipedia.org/wiki?curid=1158112" title="Szerokie pasmo">
Szerokie pasmo



</doc>
<doc id="1158113" url="https://pl.wikipedia.org/wiki?curid=1158113" title="Deklaracja z Pillnitz">
Deklaracja z Pillnitz

Deklaracja z Pillnitz – deklaracja ogłoszona w wyniku konferencji w Pillnitz w dniach 25–27 sierpnia 1791 skierowana przeciwko rewolucyjnej Francji.
Głównymi tematami konferencji była sprawa polska (uchwalenie Konstytucji 3 maja) i zakończenie wojny Austrii z Turcją. W spotkaniu wzięli udział cesarz Leopold II i król Prus Fryderyk Wilhelm II. W kilku naradach uczestniczył także brat króla Francji hrabia Artois (późniejszy król Karol X). Natomiast gospodarz spotkania elektor saski Fryderyk August I nie brał w nich udziału.
Pod wpływem francuskich emigrantów niedługo przed zakończeniem obrad, 27 sierpnia 1791, uczestnicy konferencji przyjęli dokument mówiący o pomocy królowi Francji w przywróceniu mu pełnej władzy. We Francji odczytano go jako deklarację wojny, która wybuchła w następnym roku. Z tego powodu Napoleon I, który swoją karierę zawdzięczał wojnom, odwiedzając Pillnitz powiedział: "Tu się narodziłem".

</doc>
<doc id="1158120" url="https://pl.wikipedia.org/wiki?curid=1158120" title="Królowa śniegu">
Królowa śniegu



</doc>
<doc id="1158124" url="https://pl.wikipedia.org/wiki?curid=1158124" title="Physeter catodon">
Physeter catodon



</doc>
<doc id="1158129" url="https://pl.wikipedia.org/wiki?curid=1158129" title="Filipówka Górna">
Filipówka Górna



</doc>
<doc id="1158131" url="https://pl.wikipedia.org/wiki?curid=1158131" title="Filipówka Dolna">
Filipówka Dolna



</doc>
<doc id="1158139" url="https://pl.wikipedia.org/wiki?curid=1158139" title="Marek Wojtkowski">
Marek Wojtkowski

Marek Wojtkowski (ur. 26 lutego 1968 w Lubrańcu) – polski polityk i nauczyciel akademicki, doktor nauk humanistycznych, poseł na Sejm VI i VII kadencji (2007–2014), od 2014 prezydent Włocławka.
Życiorys.
W 1994 ukończył studia na Wydziale Humanistycznym Wyższej Szkoły Pedagogicznej w Bydgoszczy. W 2002 uzyskał stopień doktora nauk historycznych na Uniwersytecie Mikołaja Kopernika w Toruniu pod kierunkiem profesora Mirosława Krajewskiego. Związany z Wyższą Szkołą Humanistyczno-Ekonomiczną we Włocławku, w której był prorektorem i adiunktem. Później został wykładowcą Wyższej Szkoły Gospodarki w Bydgoszczy. W 2013 ukończył podyplomowe studia menedżerskie na Uniwersytecie Warszawskim.
W wyborach parlamentarnych w 2007 uzyskał mandat poselski z listy Platformy Obywatelskiej, otrzymując w okręgu toruńskim 5353 głosy. W wyborach w 2011 z powodzeniem ubiegał się o reelekcję, dostał 7352 głosy.
W 2014 został wybrany na prezydenta Włocławka, pokonując w drugiej turze głosowania Andrzeja Pałuckiego z SLD. W wyborach w 2018 z powodzeniem ubiegał się o reelekcję, wygrywając z Jarosławem Chmielewskim z PiS w drugiej turze głosowania .

</doc>
<doc id="1158140" url="https://pl.wikipedia.org/wiki?curid=1158140" title="Juliusz Betting">
Juliusz Betting

Juliusz Betting (ur. 21 czerwca 1866 we Wrocławiu, zm. 17 listopada 1935 w Lesznie) – polski budowniczy instrumentów muzycznych, właściciel Fabryki Fortepianów i Pianin Teodor Betting w Kaliszu.
Życiorys.
Był synem Teodora, wytwórcy fortepianów, i Matyldy z domu Buhle. Uczył się w szkole powszechnej w Kaliszu, od 1891 praktykował kolejno u ojca w Kaliszu oraz w wytwórni Bechsteina w Berlinie. Fabrykę ojca przejął w 1902. Produkowane przez niego instrumenty zdobywały nagrody i dyplomy na europejskich wystawach (Paryż 1905, Antwerpia 1906). Fabryka uległa zniszczeniu w czasie I wojny światowej.
Betting wznowił działalność w 1921 w Lesznie. Sprowadził specjalistów z Kalisza, unowocześnił linię produkcyjną, nabywał patenty. Wprowadził do oferty małe pianino gabinetowe. Założył sklepy fabryczne w Częstochowie, Poznaniu i Wilnie, instrumenty eksportował do Niemiec, Rosji, na Litwę i Łotwę. Do 1939 firma wyprodukowała około 18 tysięcy fortepianów, w 1930 zdobywając złoty medal na międzynarodowej wystawie w Brukseli.
Należał do Towarzystwa Przyjaciół 17 Pułku Ułanów Wielkopolskich im. Bolesława Chrobrego w Lesznie. W 1931 przekazał prowadzenie fabryki synowi Teodorowi (ur. 1897). Zmarł 17 listopada 1936 w Lesznie, został pochowany na miejscowym cmentarzu przy ulicy Kąkolewskiej. Był od 1896 żonaty z Alicją z Kretschkerów, oprócz syna Teodora miał córkę Jadwigę.

</doc>
<doc id="1158142" url="https://pl.wikipedia.org/wiki?curid=1158142" title="Max Wislicenus">
Max Wislicenus

Max Wislicenus (ur. 17 sierpnia 1861 w Weimarze, zm. 25 maja 1957 w Pillnitz) – niemiecki malarz i projektant gobelinów.
Życiorys.
Był synem malarza historycznego Hermanna Wislicenusa. Studiował w latach 1880–1891 na Akademii Sztuk Pięknych w Düsseldorfie i Monachium. W 1894 r. poślubił Else Freudenberg, która pod koniec roku urodziła mu córkę Gonhildę. W 1896 r. został nauczycielem rysunku i malarstwa w Królewskiej Wyższej Szkole Sztuki i Rzemiosła Artystycznego we Wrocławiu W 1900 r. został mianowany profesorem. Pracował na tym stanowisku do przejścia na emeryturę w 1921 r. W 1904 r. zorganizował warsztat tkacki, którego kierownikiem była Wanda Bibrowicz. Propagował styl secesyjny projektując gobeliny, plakaty, druki, meble i witraże. W 1908 r. był współzałożycielem Związku Artystów Śląska.
W 1919 r. utworzył wraz z Wandą Bibrowicz Warsztaty Gobeliniarskie w pałacu w Pillnitz. W 1921 r. zamieszkał w bocznym skrzydle pałacu.
Po śmierci żony w 1948 r. poślubił Wandę Bibrowicz. W 1955 r. posiadane przez siebie prace darował do zbiorów państwowych w Dreźnie. Po śmierci został pochowany obok swoich żon na cmentarzu „Maria am Wasser” w Dreźnie.
Malarstwo Wislicenusa było prezentowane na oddzielnej wystawie jemu poświęconej w Pałacu Królewskim we Wrocławiu w okresie marzec – maj 2015 r.

</doc>
<doc id="1158145" url="https://pl.wikipedia.org/wiki?curid=1158145" title="Stanisław Jarosz">
Stanisław Jarosz

Stanisław Jarosz (ur. 21 stycznia 1961 w Sieniawie) – polski polityk, samorządowiec, urzędnik państwowy, senator IV kadencji, w latach 2007–2011 wiceprezes Najwyższej Izby Kontroli.
Życiorys.
Ukończył studia na Wydziale Handlu Zagranicznego Szkoły Głównej Handlowej w Warszawie. W drugiej połowie lat 80. pracował jako specjalista w zakładach „Zremb”. Od 1990 do 1997 pełnił funkcję radnego i burmistrza miasta Międzyrzec Podlaski.
Był senatorem IV kadencji z ramienia Akcji Wyborczej Solidarność, wybranym w województwie bialskopodlaskim. Od 2001 pracuje w Najwyższej Izbie Kontroli, 31 października 2007 został powołany na stanowisko wiceprezesa NIK. 2 września 2011 przestał pełnić te obowiązki, pozostając pracownikiem tej instytucji.

</doc>
<doc id="1158149" url="https://pl.wikipedia.org/wiki?curid=1158149" title="I.Link">
I.Link



</doc>
<doc id="1158152" url="https://pl.wikipedia.org/wiki?curid=1158152" title="Pismo linearne">
Pismo linearne



</doc>
<doc id="1158155" url="https://pl.wikipedia.org/wiki?curid=1158155" title="Obwód Chuy">
Obwód Chuy

Obwód Chuy – prosty obwód elektryczny, wykazujący zachowanie chaotyczne. Przedstawił go w 1983 Leon O. Chua, który przebywał na Uniwersytecie Waseda w Japonii (Matsumoto 1984). Prostota konstrukcji tego czyni go realnym przykładem systemu chaotycznego, prowadząc do określenia paradygmatu chaosu (Madan 1993).
Układ generacyjny, stworzony z podstawowych komponentów pasywnych (rezystorów, cewek, kondensatorów) musi spełniać trzy podstawowe kryteria, zanim obwód może zacząć wykazywać zachowanie chaotycznie. Musi zawierać:
Elementy magazynujące energię to dwa kondensatory (oznaczone jako C1 i C2) i cewka (oznaczona jako L1). Jest również rezystor aktywny (oznaczony jako R) i dwójnik nieliniowy, umiejscowiony w prawej połówce schematu, stworzony z 5 rezystorów, dwóch diod i wzmacniacza operacyjnego pracującego w układzie konwertera impedancji.
Dynamikę obwodu Chuy możemy zamodelować trzema nieliniowymi równaniami różniczkowymi o zmiennych x(t), y(t) i z(t), które opisują napięcie na kondensatorach C1 i C2, i prąd płynący przez cewkę L1. Te równania to:
Funkcja f(x) opisuje charakterystykę prądowo-napięciową nieliniowego rezystora, a jej kształt zależy od konfiguracji początkowej elementów. Parametry α i β są zdefiniowane przez wartości komponentów obwodu.
Chaotyczny atraktor, znany również z ang. jako ‘The Double Scroll’, ze względu na kształt przestrzeni w jakiej jest zdefiniowany (x,y,z), został po raz pierwszy zaobserwowany w obwodzie zawierającym nieliniowy element taki jak f(x).
Prostota implementacji obwodu, połączona z istnieniem prostego modelu teoretycznego, czyni z obwodu Chuy użyteczny układ do studiowania fundamentalnych własności teorii chaosu.

</doc>
<doc id="1158160" url="https://pl.wikipedia.org/wiki?curid=1158160" title="Kunar (rzeka)">
Kunar (rzeka)

Kunar – rzeka o długości 480 km, źródła znajdują się północno-zachodnim Pakistanie, gdzie wypływa z Hindukuszu, następnie płynie we wschodnim Afganistanie i wpada do rzeki Kabul w pobliżu Dżalalabadu.

</doc>
<doc id="1158161" url="https://pl.wikipedia.org/wiki?curid=1158161" title="Stefan Kopa">
Stefan Kopa

Stefan Kopa – urodził się w 1945 w Malinnikach. Absolwent II Liceum Ogólnokształcącego z BJN w Bielsku Podlaskim i Wyższej Szkoły Pedagogicznej w Kielcach. Muzyk, folklorysta, animator kultury, nauczyciel, popularyzator kultury muzycznej wśród podlaskich Białorusinów. Autor muzycznej monografii gminy Orla. 

</doc>
<doc id="1158162" url="https://pl.wikipedia.org/wiki?curid=1158162" title="Ojciec Leon">
Ojciec Leon



</doc>
<doc id="1158167" url="https://pl.wikipedia.org/wiki?curid=1158167" title="Analog Science Fiction and Fact">
Analog Science Fiction and Fact

Analog Science Fiction and Fact – amerykańskie czasopismo, publikujące literaturę science fiction. Pismo wydawane jest jako miesięcznik w Nowym Jorku. Założone w 1930 r., jako pulpowy magazyn "Astounding Stories of Super-Science", jest najdłużej nieprzerwanie wychodzącym pismem tego gatunku. Nazwa "Analog" pojawiła się w tytule w 1960 r., a obecną nazwę pismo nosi od 1992 r. Redaktorem naczelnym jest obecnie Stanley Schmidt.
W latach 1937-1971 redaktorem pisma był John W. Campbell. Pod jego kierownictwem, w latach 40. i 50., pismo przeżyło swój najlepszy okres. Krytycy uważają, że w dużej mierze dzięki pismu gatunek miał wtedy swój złoty wiek. U Campbella debiutowali najwięksi pisarze s-f, jak Isaac Asimov, Robert A. Heinlein czy A.E. van Vogt. Po śmierci Cambella redaktorem został inny znany wydawca Ben Bova. Był redaktorem tylko 7 lat (do 1978 r.), ale zdobył w tym czasie pięciokrotnie z rzędu nagrodę Hugo dla najlepszego edytora.

</doc>
<doc id="1158168" url="https://pl.wikipedia.org/wiki?curid=1158168" title="Judyty (Królewiec)">
Judyty (Królewiec)

Judyty – dawna wieś, obecnie wchodząca w skład miasta Kaliningrad. Do 1945 nazwa niem. Juditten, w literaturze polskiej Judyty.
Stara osada pruska położona na wysokiej krawędzi doliny Pregoły, w pobliżu ujścia do Zalewu Wiślanego, około 5 km na zachód od Królewca, przy drodze do Piławy (obecnie Bałtijsk). W średniowieczu również nazwa niem. Jüdenkirch (1402 Judynkirchen), co być może stanowiło połączenie oznaczenia kościelnej funkcji osady i imienia pruskiego szlachcica Jedetusa, który około 1288 otrzymał nadanie tych terenów z rąk krzyżackiego mistrza krajowego Meinharda z Querfurtu (a nie od imienia św. Juty/Judyty, jak kiedyś przypuszczano). Kościół parafialny zaczęto budowac około 1300. Na wzgórzu oddzielonym od kościoła doliną Potoku Modyckiego (Modittener Bache) pozostały ślady założenia obronnego, być może wzmiankowanego 1257 jako Derne; później teren majątku zwanego od 1814 Luisenthal (na pamiątkę odwiedzin pruskiej królowej w 1808). Około 1855 w pobliżu powstał jeden z fortów Twierdzy Królewiec, również noszący imię królowej Luizy. Jeszcze w XIX w. wieś ograniczała się niemal wyłącznie do zabudowań kościelnych, szkoły oraz młyna i była celem wycieczek z miasta na łono przyrody. W 1927 r. włączona do obszaru Królewca (Königsberg-Juditten), do którego do 1939 r. stopniowo inkorporowano pobliskie tereny. Parafia ewangelicka, obejmująca kilka sąsiednich miejscowości, przed II wojną światową liczyła 13.000 wiernych. W Judytach w 1700 r. jako syn miejscowego pastora urodził się pisarz Johann Christoph Gottsched. Istniał tu również dom modlitwy baptystów, należący do zboru Królewiec Tragheim.
Podczas działań wojennych w 1945 r. zniszczenia zabudowy były stosunkowo niewielkie.
Obecnie Judyty wchodzą w skład administracyjnego Rejonu Oktjabrskiego Kaliningradu (ros. Oктябpьский район), osiedle ("поселок") Mendelejewo (Meнделеево), obejmujące również m.in. dawne Lawsken i Marienberg. W celach turystycznych nadal bywa używana dawna nazwa niemiecka (Юдиттен).

</doc>
<doc id="1158169" url="https://pl.wikipedia.org/wiki?curid=1158169" title="Astounding Stories of Super-Science">
Astounding Stories of Super-Science



</doc>
<doc id="1158170" url="https://pl.wikipedia.org/wiki?curid=1158170" title="Astounding">
Astounding



</doc>
<doc id="1158171" url="https://pl.wikipedia.org/wiki?curid=1158171" title="Astounding Stories">
Astounding Stories



</doc>
<doc id="1158172" url="https://pl.wikipedia.org/wiki?curid=1158172" title="Astounding Science-Fiction">
Astounding Science-Fiction



</doc>
<doc id="1158174" url="https://pl.wikipedia.org/wiki?curid=1158174" title="Juditten">
Juditten

niem. nazwa następujących miejscowości w dawnych Prusach Wschodnich:

</doc>
<doc id="1158175" url="https://pl.wikipedia.org/wiki?curid=1158175" title="Analog Science Fact &amp; Fiction">
Analog Science Fact &amp; Fiction



</doc>
<doc id="1158176" url="https://pl.wikipedia.org/wiki?curid=1158176" title="Great Falls Park">
Great Falls Park

Great Falls Park – federalny obszar chroniony położony w północnej części amerykańskiego stanu Wirginia. Jest jednym z kilkunastu parków formalnie wchodzących w skład George Washington Memorial Parkway i znajdujących się pod zarządem National Park Service. Ustanowiony w 1966 roku park zajmuje powierzchnię 3,24 km² i odwiedzany jest corocznie przez około pół miliona turystów. Jego główną atrakcją są wodospady Great Falls na rzece Potomak oraz historyczne pozostałości kanału "Patowmack Canal".
Historia.
Będące współcześnie główną atrakcją parku wodospady Great Falls na Potomaku, obecnie pod ochroną, w połowie XVIII wieku uznawane były głównie za przeszkodę w żegludze po rzece. Chcąc połączyć wschodnie wybrzeże Stanów Zjednoczonych z doliną rzeki Ohio, delegaci do Kongresu Kontynentalnego podjęli plan wybudowania sieci kanałów, które umożliwiłyby żeglugę na odcinku ponad 300 kilometrów w górę rzeki. W 1785 roku utworzono firmę Patowmack Canal Company i rozpoczęto budowę pięciu kanałów. Przewodził jej, aż do momentu objęcia prezydentury Stanów Zjednoczonych, George Washington.
Największym i najtrudniejszym do skonstruowania pod względem inżynieryjnym był "Patowmack Canal" zbudowany na odcinku Great Falls. Ukończony w 1802 roku kanał uważany jest za największe osiągnięcie inżynieryjne XVIII-wiecznych Stanów Zjednoczonych. Kanał funkcjonował przez 26 lat umożliwiając transport towarów w górę rzeki. Jego pozostałości można oglądać na terenie parku do dzisiaj.
Na początku XX wieku dwóch przedsiębiorców, John McLean i Steven Elkins, zakupiło tereny w okolicach wodospadu i wybudowało tu park rozrywki. Turyści mogli dojechać do wodospadów trolejbusami z waszyngtońskiej dzielnicy Georgetown. Wybudowano drewniane platformy i wieże obserwacyjne, karuzelę oraz ekskluzywny hotel z restauracją. Park osiągnął natychmiastowy sukces. Jednak nadejście ery samochodów oraz kilka powodzi, które doszczętnie zniszczyły infrastrukturę parku, spowodowały, że został on zamknięty.
Tereny te zakupiła firma energetyczna Potomac Edison Power Company, która planowała wybudowanie w tym rejonie zapory w celu produkcji energii elektrycznej. Okazało się jednak, że warunki geologiczne i hydrologiczne nie sprzyjają takiemu przedsięwzięciu. Teren został wynajęty przez władze samorządowe i udostępniony publiczności jako park. Ostatecznie w 1966 roku, obszar o powierzchni ok. 3,24 km² został zakupiony przez National Park Service. W 1968 roku wybudowano pawilon dla odwiedzających.
W kolejnych latach wybudowano 24 kilometry pieszych szlaków turystycznych. Podjęto się również zabezpieczenia pozostałości po historycznych śluzach kanału "Patowmack Canal". Obecnie park jest dla mieszkańców oddalonego o 25 kilometrów Waszyngtonu popularnym miejscem wypadów, uprawiania turystyki i sportu.
Park współcześnie.
Park odwiedzany jest corocznie przez około pół miliona turystów. Najpopularniejszą wśród nich czynnością jest podziwianie wodospadów z jednego z trzech specjalnie w tym celu wybudowanych punktów widokowych. W parku są wytyczone 24 kilometry pieszych szlaków turystycznych; jedna trzecia z nich jest udostępniona rowerzystom i miłośnikom jazdy konnej. Niektórzy turyści przybywają tu, aby obserwować niektóre ze 163 gatunków ptaków występujących na tym obszarze. Można tu również uprawiać sporty wodne takie jak kajakarstwo czy wędkarstwo; zabronione jest jednak wchodzenie do wody. Park jest też bardzo popularnym miejscem wspinaczkowym. Na ścianach przełomu rzeki – poniżej wodospadów – wytyczone są liczne drogi wspinaczkowe o długości od 8 do 24 metrów i trudności od 5.0 do 5.14 w amerykańskiej skali trudności dróg skalnych, choć trudność większości z nich mieści się pomiędzy 5.5 a 5.9 (IV i VI według UIAA). 
Same wodospady Great Falls, będące główną atrakcją parku, znajdują się w granicach stanu Maryland. Granica pomiędzy Maryland i Wirginią przebiega bowiem wzdłuż zachodniego brzegu rzeki. Z tego właśnie brzegu, na którym położony jest park Great Falls, wodospady są bardzo dobrze widoczne.

</doc>
<doc id="1158178" url="https://pl.wikipedia.org/wiki?curid=1158178" title="Astrounding Stories of Super-Science">
Astrounding Stories of Super-Science



</doc>
<doc id="1158180" url="https://pl.wikipedia.org/wiki?curid=1158180" title="Moditten">
Moditten



</doc>
<doc id="1158181" url="https://pl.wikipedia.org/wiki?curid=1158181" title="Metgethen">
Metgethen



</doc>
<doc id="1158182" url="https://pl.wikipedia.org/wiki?curid=1158182" title="Aleksandra Kosmodemjanskogo">
Aleksandra Kosmodemjanskogo



</doc>
<doc id="1158183" url="https://pl.wikipedia.org/wiki?curid=1158183" title="Kaliningrad Mendelejewo">
Kaliningrad Mendelejewo



</doc>
<doc id="1158184" url="https://pl.wikipedia.org/wiki?curid=1158184" title="Gross Holstein">
Gross Holstein



</doc>
<doc id="1158185" url="https://pl.wikipedia.org/wiki?curid=1158185" title="Kaliningrad Pregolskij">
Kaliningrad Pregolskij



</doc>
<doc id="1158186" url="https://pl.wikipedia.org/wiki?curid=1158186" title="Estádio Municipal João Lamego Netto">
Estádio Municipal João Lamego Netto

Estádio Municipal João Lamego Netto zwany także Ipatingão – wielofunkcyjny stadion używany głównie przez piłkarzy nożnych w Ipatinga, Minas Gerais, Brazylia, na którym swoje mecze rozgrywa klub Ipatinga Futebol Clube.
Nazwa stadionu najpierw została nadana ku pamięci Epaminondasa Mendesa Brity, który był inżynierem odpowiedzialnym za budowę. Brito zmarł krótko przed inauguracją. W 2011 stadion został nazwany imieniem byłego burmistrza Ipatinga João Lamego Netto.
Pierwszą bramkę na Ipatingão zdobył zawodnik Cruzeiro, Eudes.

</doc>
<doc id="1158190" url="https://pl.wikipedia.org/wiki?curid=1158190" title="Hermann Reinecke">
Hermann Reinecke

Hermann Reinecke (ur. 14 marca 1888, zm. 10 października 1973) był generałem Wehrmachtu w czasie II wojny światowej.
Urodził się w Wittenberdze. Jego ojciec był oficerem, więc chciał, by młody Hermann też nim został. Wstąpił do armii pruskiej w 1905. W 1911 został mianowany na adiutanta batalionu. W 1913 awansowany na adiutanta pułku. Służył w czasie I wojny światowej, gdzie wielokrotnie odnosił rany. Koniec wojny zastał go w Ministerstwie Wojny.
Po wojnie pełnił służbę w ministerstwie Reichswehry. W 1920 awansował do stopnia majora. W czerwcu 1933 awansował do stopnia podpułkownika a dwa lata później do stopnia pułkownika, w 1939 generałem majorem, a w 1942 generałem piechoty. W 1934 został skierowany do Ministerstwa Reichswehry, w 1935 do Urzędu Sił Zbrojnych, a w 1938 otrzymuje stanowisko szefa Urzędu Spraw Ogólnych Wehrmachtu. Był zwolennikiem ściślejszego powiązania Wehrmachtu z NSDAP. Pierwszym ważnym zadaniem Reineckego było opracowanie ustawy zaopatrzeniowej. Początek II wojny światowej przyniósł mu nowe zadania.
W czasie wojny był odpowiedzialny za traktowanie sowieckich jeńców wojennych. W maju 1943 wraz z Kancelarią Partii zorganizował w Ordensburgu Sonthofen w Allgäu sesję szkoleniową dla 300 tzw. „wypróbowanych na froncie funkcjonariuszy partyjnych”. Mowy wygłaszali m.in. Joseph Goebbels, Heinrich Himmler i Alfred Rosenberg. Na następnej sesji w październiku 1943 było 180 generałów. Na spotkaniu tym osobiście pojawił się Adolf Hitler.
25 października Reinecke został członkiem NSDAP. 22 grudnia 1943 Reinecke otrzymał nominację na stanowisko szefa Narodowosocjalistycznego Sztabu Dowodzenia w Naczelnym Dowództwie Wehrmachtu. W styczniu 1944 otrzymał z rąk Hitlera złotą odznakę NSDAP jako szczególne wyróżnienie.
Po wojnie został aresztowany i sądzony w procesie wyższego dowództwa. Został skazany na dożywotnie więzienie. W 1954 został zwolniony z odbywania kary. Zmarł w Hamburgu w roku 1973.

</doc>
<doc id="1158199" url="https://pl.wikipedia.org/wiki?curid=1158199" title="Krwawienia z nosa">
Krwawienia z nosa



</doc>
<doc id="1158204" url="https://pl.wikipedia.org/wiki?curid=1158204" title="Stanley Bruce, 1. wicehrabia Bruce">
Stanley Bruce, 1. wicehrabia Bruce



</doc>
<doc id="1158205" url="https://pl.wikipedia.org/wiki?curid=1158205" title="Estádio Novelli Júnior">
Estádio Novelli Júnior

Estádio Novelli Júnior (oficjalna nazwa Estádio Municipal Dr. Novelli Júnior) – stadion wielofunkcyjny w Itu, São Paulo, Brazylia, na którym swoje mecze rozgrywa klub Ituano Futebol Clube.

</doc>
<doc id="1158212" url="https://pl.wikipedia.org/wiki?curid=1158212" title="Dolina Borowca">
Dolina Borowca

Dolina Borowca – dolina na Garbie Tenczyńskim na Wyżynie Krakowsko-Częstochowskiej w Lesie Zwierzynieckim, w której płynie Borowcówka. Znajduje się na terenie Tenczyńskiego Parku Krajobrazowego pomiędzy miejscowościami Nawojowa Góra i Młynka, gdzie nad północną częścią doliny znajduje się właśnie wieś Młynka. We tej wsi, po wschodniej stronie doliny znajduje się kamieniołom wapienia "Nielepice".

</doc>
<doc id="1158213" url="https://pl.wikipedia.org/wiki?curid=1158213" title="Estádio Bento de Abreu">
Estádio Bento de Abreu

Estádio Bento de Abreu (zwany także Abreuzão – stadion piłkarski w Marília, São Paulo (stan), Brazylia, na którym swoje mecze rozgrywa klub Marília Atlético Clube.

</doc>
<doc id="1158221" url="https://pl.wikipedia.org/wiki?curid=1158221" title="Obwód Chua'y">
Obwód Chua'y



</doc>
<doc id="1158222" url="https://pl.wikipedia.org/wiki?curid=1158222" title="Obwód Chua">
Obwód Chua



</doc>
<doc id="1158223" url="https://pl.wikipedia.org/wiki?curid=1158223" title="Dolina za Żbikiem">
Dolina za Żbikiem

Dolina za Żbikiem – wąwóz na Wyżynie Olkuskiej w północnej części należącego do Krzeszowic osiedla Żbik. Znajduje się w granicach Parku Krajobrazowego Dolinki Krakowskie. Nazywany bywa także doliną Dzwonek oraz Doliną za Skałkami. Na zachodnim zboczu znajduje się grupa skał wapiennych górnej jury z figurą Matki Boskiej na szczycie. Skała ta stanowi pomnik przyrody. W swej północnej (górnej) części wąwóz rozdwaja się. W odnodze prawej (wschodniej) bije obfite źródło Dzwonek. Powyżej niego wąwóz przekształca się w jar, którego wschodnią ścianę tworzą skałki, zbudowane z karbońskich wapieni węglowych; szczyty skał tworzą niewielką grań.

</doc>
<doc id="1158224" url="https://pl.wikipedia.org/wiki?curid=1158224" title="Sztylet Medyceuszy">
Sztylet Medyceuszy

Sztylet Medyceuszy (ang. "The Medici Dagger") – angielska powieść kryminalna autorstwa Camerona West. Polska premiera książki miała miejsce w 2006 r.
Akcja książki zaczyna się w 1491 r. W pracowni włoskiego artysty renesansowego i naukowca Leonarda da Vinci powstał sztylet z nieznanego stopu metali, który jest lżejszy i bardziej wytrzymały niż wszystkie znane dotychczas. Sztylet zaginął na setki lat. Informacja o miejscu jego ukrycia jest zawarta w tajnym szyfrze zwanym "Kołami prawdy", który pozostawił po sobie Leonardo. Do jego rozszyfrowania dąży kaskader z Hollywood, Reb Barnett, dla którego to odkrycie umożliwiłoby poznanie przyczyny śmierci jego rodziców. Sztyletu poszukują także wywiady różnych państw, ponieważ poznanie składu stopu mogłoby umożliwić skonstruowanie superbroni.

</doc>
<doc id="1158225" url="https://pl.wikipedia.org/wiki?curid=1158225" title="Jezioro Łabędzie">
Jezioro Łabędzie

6 jezior w Polsce:

</doc>
<doc id="1158228" url="https://pl.wikipedia.org/wiki?curid=1158228" title="Kazimierz Andrzej Jaworski">
Kazimierz Andrzej Jaworski

Kazimierz Andrzej Jaworski (ur. 28 listopada 1897 w Siedliszczu, zm. 6 września 1973 w Lublinie) – polski poeta, tłumacz i wydawca.
Życiorys.
W swej twórczości bliski był założeniom programowym skamandrytów. Urodzony w Siedliszczu, został przesiedlony z matką do Charkowa, gdzie podjął studia medyczne. Jednakże już wtedy interesowała go poezja, pisał i odczytywał wiersze, podczas pobytu w Charkowie poznał Leopolda Staffa.
W 1919 skorzystał z możliwości powrotu w rodzinne strony i osiadł w Chełmie, porzuciwszy studia medyczne. Studiował polonistykę na KUL-u i Uniwersytecie Warszawskim. Debiutował w 1920 w ukazującym się w Lublinie tygodniku „Dzień Polski” sonetami o Józefie Piłsudskim. Nie był zadowolony ze swego dzieła i wierszy tych później nigdzie już nie publikował. W 1921 zgłosił się na ochotnika do wojska. Po powrocie podjął pracę jako polonista.
W 1933 wraz z Zenonem Waśniewskim założył w Chełmie pismo literackie „Kamena”, początkowo ukazujące się jako miesięcznik i finansowane ze składek nauczycieli. Pismo jednak zostało zauważone nie tylko w regionie, ale i w kraju. W „Kamenie” publikowali między innymi Bruno Schulz, Czesław Miłosz, Władysław Broniewski, Tadeusz Bocheński (poeta) i Julian Tuwim. Do wybuchu II wojny światowej ukazało się 50 numerów.
W czasie okupacji Kazimierz Jaworski prowadził tajne nauczanie, tzw. komplety. Został aresztowany przez okupacyjne władze niemieckie, był więziony na zamku w Lublinie i Sachsenhausen.
Po wojnie powrócił do działalności pisarskiej, redagował dodatki literackie, podejmował się tłumaczeń literatury rosyjskiej, literatury czeskiej, a także redagował wznowioną „Kamenę”, ukazującą się w Lublinie. Od końca lat 60. spisywał swoje wspomnienia. Jego "Pisma" wydało Wydawnictwo Lubelskie w 12-tomowej serii w latach 1971–1974. 
Pochowany w części komunalnej cmentarza przy ul. Lipowej w Lublinie (kwatera P3KE-6-5).

</doc>
<doc id="1158229" url="https://pl.wikipedia.org/wiki?curid=1158229" title="Stanisław Kalinowski">
Stanisław Kalinowski



</doc>
<doc id="1158230" url="https://pl.wikipedia.org/wiki?curid=1158230" title="Homomorfizmy pierścieni">
Homomorfizmy pierścieni



</doc>
<doc id="1158236" url="https://pl.wikipedia.org/wiki?curid=1158236" title="Bessie Smith">
Bessie Smith

Bessie Smith (ur. 15 kwietnia 1894 w Chattanoodze, zm. 26 września 1937 w Clarksdale) – amerykańska piosenkarka. Była najbardziej znaną i najpopularniejszą wykonawczynią bluesa lat 20. i 30. XX wieku.
W 1980 r. została wprowadzona do Blues Hall of Fame, a w 1989 do "Rock and Roll Hall of Fame".
Życiorys.
Urodziła się w bardzo biednej rodzinie, kiedy miała 9 lat zmarła jej matka. Już od najmłodszych lat zarabiała śpiewając na ulicach Chattanoogi wraz z bratem Andrew. W 1904 jej brat Clarence wyjechał na tournée po USA z trupą artystyczną zwaną Moses Stokes. Gdy wrócił w 1912, Bessie została zatrudniona w tej trupie głównie jako tancerka, gdyż rolę piosenkarki pełniła wtedy Ma Rainey. W 1913 miała swój pierwszy występ w Teatrze 81 w Atlancie. W 1920 była już popularna na południu i wschodzie Stanów Zjednoczonych. W 1923 roku nagrała w wytwórni Columbia Records swoją pierwszą piosenkę "Downhearted Blues". Wydarzenie to rozpoczęło jej karierę.
W sumie nagrała 123 piosenki, z których najbardziej znane były: "St Louis Blues", "Summertime" oraz "Nobody Knows When You're Down and Out".
Otwarcie przyznawała się do bycia biseksualistką.
Śmierć.
26 września 1937 została poważnie ranna w wypadku samochodowym jadąc do Clarksdale autostradą 61 wraz ze swoim przyjacielem, Richardem Morganem.
Tego samego dnia nie odzyskując przytomności, zmarła. Przez wiele lat istniała hipoteza, że śmierć była spowodowana nieodpowiednią opieką medyczną, jednak dochodzenie nie wykazało uchybień.

</doc>
<doc id="1158237" url="https://pl.wikipedia.org/wiki?curid=1158237" title="Dolina Brzoskwini">
Dolina Brzoskwini



</doc>
<doc id="1158239" url="https://pl.wikipedia.org/wiki?curid=1158239" title="Biomagnifikacja">
Biomagnifikacja

Biomagnifikacja – procesy zachodzące w ekosystemie, w wyniku których następuje wzrost stężenia substancji toksycznej w organizmie, zajmującym wyższy poziom troficzny.

</doc>
<doc id="1158240" url="https://pl.wikipedia.org/wiki?curid=1158240" title="Great Falls (wodospad)">
Great Falls (wodospad)

Great Falls – seria wodospadów na rzece Potomak, położonych około 24 kilometrów od stolicy Stanów Zjednoczonych Waszyngtonu (w górę biegu rzeki). Great Falls składa się z licznych kaskad i kilku wodospadów 6-metrowej wysokości. W tym rejonie na długości około 1500 metrów szerokość Potomaku zmniejsza się z 750 do 15 metrów, podczas gdy jednocześnie poziom wody opada łącznie o 23 metry. Jest to drugi co do wysokości wodospad w stanie Maryland po wodospadzie Cunningham Falls w parku stanowym Cunningham Falls.
Geologia.
Na podstawie badań rzadkiego izotopu berylu-10 geologowie ustalili, że wodospady powstały podczas ostatniej epoki lodowcowej, około 30-35 tysięcy lat temu. Po ostatniej epoce lodowcowej poziom oceanów się obniżył i rzeka musiała przeciąć do nich dolinę. Skały metamorficzne w tym regionie liczą co najmniej 550 milionów lat i są bardziej odporne na erozję niż skały w regionie wodospadu Niagara. Dlatego nie wykształcił się jeden wysoki wodospad; rzeka stopniowo opada serią kaskad. Na długości około 1500 metrów Potomak opada o 23 metry, a jednocześnie szerokość rzeki zmniejsza się z 750 do 15 metrów. Dzięki temu Great Falls jest najbardziej spektakularną stromą serią kaskad we wschodniej części Stanów Zjednoczonych. Od powstania, na skutek erozji, wodospady przesunęły się około 14 kilometrów w górę rzeki.
Turystyka.
Wodospady Great Falls są odwiedzane corocznie przez mniej więcej 3 miliony turystów, dzięki czemu znajdują się wśród 25 najczęściej odwiedzanych w Stanach Zjednoczonych miejsc. Dostępne są zarówno od strony stanu Maryland, gdzie wchodzą w skład narodowego parku historycznego kanału Chesapeake i Ohio, jak i od strony stanu Wirginia, gdzie ustanowiono Great Falls Park. Oba parki znajdują się pod zarządem National Park Service. Według rzecznika tej agencji federalnej Great Falls są równie malownicze jak parki narodowe Yellowstone, Yosemite czy Wielkiego Kanionu.
Po stronie Maryland seria drewnianych pomostów prowadzi na wyspę Olmsted, na której wybudowano drewnianą platformę widokową. Po stronie Wirginii, na zachodnim brzegu Potomaku, na terenie parku Great Falls wybudowano trzy platformy widokowe. Z wyjątkiem jednej, wszystkie platformy są dostępne dla osób niepełnosprawnych.
Kajakarstwo.
Wodospady Great Falls są również popularnym miejscem uprawiania kajakarstwa górskiego i raftingu. W najtrudniejszej sekcji trudność wodospadu oceniana jest na VI w międzynarodowej skali trudności (jest to najwyższa możliwa nota). Pierwsze udokumentowane pokonanie wodospadów miało miejsce w 1976 roku – śmiałkowie, którzy dokonali tego wyczynu poprzedzili go wieloma latami analizy. Od tego czasu miały tu miejsce setki wypadków śmiertelnych. Dlatego osoby odpowiedzialne za zarządzanie oboma parkami sugerują, aby próby pokonania wodospadów miały miejsce przed godziną dziewiątą rano i w dni powszednie, by nie przyciągały uwagi przypadkowych gapiów.

</doc>
<doc id="1158242" url="https://pl.wikipedia.org/wiki?curid=1158242" title="Phil Ochs">
Phil Ochs

Phil Ochs, właśc. Philip David Ochs (ur. 19 grudnia 1940 w El Paso, zm. 9 kwietnia 1976 w Far Rockaway) – amerykański piosenkarz, gitarzysta i kompozytor związany z ruchem folkowym, autor pieśni protestu.
Życiorys.
Wczesne lata.
Phil urodził się w El Paso w Teksasie. Jego ojciec Jacob „Jack Ochs ”był żydowskim lekarzem o polskich korzeniach (rodziny jego obojga rodziców przybyły do USA pod koniec XIX w. z Mławy). Matka, Gertrude Ochs, z domu Phin, była Szkotką. Po wielu przeprowadzkach rodzina osiadła w końcu w Columbus, Ohio.
Phil był samotnym marzycielem, którego ucieczką była fotografia i kino. Pierwszym instrumentem, na którym zaczął uczyć się grać, był klarnet, ponieważ w sklepie muzycznym nie było ani trąbki, ani saksofonu, które były jego pierwszym wyborem. Jako nastolatek wybrał szkołę wojskową, gdyż chciał rozwijać swoje muzyczne zainteresowania w orkiestrze wojskowej. Szybko się rozczarował. Często słuchał radia i wkrótce miał już swoich idoli, z którymi związał się na całe swoje życie. Byli nimi Johnny Cash, Buddy Holly, Gene Vincent i Elvis Presley. Poddał się także operacji chirurgicznej nosa, aby poprawić jego kształt. Postanowił zostać gwiazdą.
W 1958 r. zaczął studiować dziennikarstwo na Stanowym Uniwersytecie Ohio. Do swojego panteonu idoli dodał Che Guevarę i Fidela Castro. Poznał wtedy politycznie uświadomionego gitarzystę Johna Glovera, z którym zaczął grać; nazwali się The Sundowners. Wkrótce jednak Ochs zdecydował się występować solowo.
Zaczął także energicznie działać. Pisał do uczelnianej gazety, zasypywał miejscową gazetę listami oraz komponował piosenki w wielkich ilościach. Tuż przed ukończeniem studiów porzucił je ponownie, wbrew protestom rodziców. W wielkiej mierze wniknęło to z rozczarowania, że nie został wybrany do redakcji uczelnianej gazety; przyczyną był z pewnością jego radykalizm polityczny.
W 1962 r. pojawił się w Greenwich Village w Nowym Jorku i wkrótce stał się częścią ruchu folkników. Publikował swoje artykuły w magazynie "Broadside", występował w Folk City i innych klubach, oraz zapisywał teksty piosenek na każdym skrawku papieru jaki wpadł mu w ręce. Jego kompozycje niczym się nie wyróżniały na tle twórczości innych zaangażowanych politycznie miłośników folku. Niezwykle w siebie wierzył; był przekonany, że zostanie gwiazdą. Wkrótce jego entuzjazm i inteligencja spowodowały, że znalazł się w wiodącej grupie muzyków tego środowiska. Przez jakiś czas on, Bob Dylan i David Blue stanowili grupę przyjaciół połączonych idealizmem, romantyzmem, bezkompromisową inteligencją, humorem a nawet i cynizmem. Wspólnie śpiewali, wynajdywali tematy piosenek, pili, jedli śniadania i chodzili na westerny. Liderem był Dylan ale Ochs niewiele mu ustępował.
Utwory Phila były wówczas modelowymi do tego, co później nazwano pieśniami protestu. To każdego tematu podchodził z niezwykłą pasją. Był bezkompromisowy; złe było złe, dobre było dobre. Widział wszystko w kolorach bieli lub czerni. Był fundamentalistycznym socjalistą i krytycznym patriotą. A przy tym wszystkim cały czas mówił, że będzie gwiazdą i że będzie sprzedawał miliony płyt. Prawdopodobnie ta dychotomia – gorliwego lewicowego aktywisty, który chciał być gwiazdą popu – spowodowała jego późniejsze problemy. Przez całe życie usiłował rozwiązać ten węzeł. Ten typ persony został doskonale odczytany, zrozumiany i odrzucony później przez Dylana.
Sam Ochs nie lubił terminu "protest song" i sam nazwał ten typ twórczości "topical song" – piosenkami tematycznymi, przy czym tematem były aktualne wydarzenia, przeciw którym trzeba było zaprotestować. W tym czasie poślubił swoją przyjaciółkę Alice Skinner, która spodziewała się z nim dziecka (zrobił to raczej z obowiązku niż z miłości), i podczas jednego z tournèe został ojcem córeczki Meegan. W tym samym czasie zmarł jego ojciec.
Kroczył wówczas dokładnie śladami Dylana; w 1963 r. wystąpił na festiwalu folkowym w Newport, odwiedził w szpitalu chorego Woody’ego Guthrie i podpisał kontrakt z menedżerem Dylana Albertem Grossmanem.
Artysta walczący – pieśni protestu.
Jego pierwszy album "All the News That's Fit to Sing" (Wszystkie wiadomości, które dają się zaśpiewać) wydany przez Elektrę w 1964 r. był rodzajem gazety i typowym dla tego okresu folkowym albumem, który po zelektryfikowaniu się Dylana i po wykonaniu jego piosenek przez The Byrds już za kilkanaście miesięcy będzie się wydawał niemodny. Drugim gitarzystą na albumie był Danny Kalb.
W lutym 1965 r. ukazał się drugi album Ochsa "I Ain't Marching Anymore" (Nie będę więcej maszerował). Prezentował on znów jego "topical songs", wśród których była tytułowa piosenka i która prawie osiągnie status hymnu pieśni protestu. Mimo że był to album bardziej jednorodny i zdecydowany, w dalszym ciągu była to taka sama płyta jak poprzednia. Sprzedała się w ilości nieco ponad 40,000 egzemplarzy, ale Dylan miał już wtedy złote płyty. Po swoim zelektryfikowanym występie na festiwalu w Newport w 1965 r. (na którym Ochs nie wystąpił) Dylan gwałtownie i boleśnie spadł ze szczytu, na którym był wyrocznią i ideałem ruchu folkowego. Wolne miejsce przyznano więc Ochsowi.
Ale Ochs nie był bezmyślną kukłą i w artykule wydrukowanym w magazynie "Broadside" potępił wybuczenie Dylana jako akt bezmyślnej cenzury tłumu. Niemniej przez jakiś czas wypełniał swe obowiązki, śpiewając dalej polityczne pieśni protestu i biorąc udział w benefisowych koncertach na różne jedynie słuszne cele.
Odniósł także wtedy swój pierwszy sukces jako autor piosenek. Joan Baez nagrała jego utwór „There But for Fortune” i wydała na singlu, który wszedł do pierwszej dziesiątki na liście przebojów. Na drugiej stronie znalazła się piosenka Dylana „Daddy, You've Been on My Mind” ale Ochs był przekonany, że to jego piosenka cieszy się taką popularnością.
We wrześniu tego roku doszło do zatargu pomiędzy Ochsem a Dylanem. Mniej więcej w tym samym czasie Ochs zrezygnował z usług Grossmana (przekonany, że menedżer nie zajmuje się nim jak trzeba i bardziej troszczy się o Dylana) i podpisał kontrakt z politycznym aktywistą Arthurem Gorsonem (później jego klientami staną się także David Blue i Tom Rush).
W 1966 r. ukazał kolejny album artysty "Phil Ochs in Concert", który zdecydowanie różnił się od koncertowych płyt innych piosenkarzy, mianowicie nie zawierał ani jednej piosenki z nagranych na jego poprzednich albumach. I to pomimo tego, że na zestaw utworów tej płyty złożyły się aż trzy koncerty piosenkarza. Płyta ta, chociaż zawierała piosenki folkowe oraz pieśni protestu, prezentowała także nowego Ochsa, z bardziej abstrakcyjnymi i lirycznymi piosenkami typu „Changes” (która nagrana przez Brytyjczyka Crispiana St. Petersa stała się w Wielkiej Brytanii mniejszym przebojem). Był to ostatni album, na którym artysta jest wykonawcą piosenek tematycznych, pieśni protestu i po prostu dziennikarzem. Był to także jego najlepiej sprzedający się album nagrany przez Elektrę, znalazł się w ok. 150 miejsca na liście najpopularniejszych albumów. Ale w porównaniu do "Blonde on Blonde" Dylana czy nawet debiutu Davida Blue była to płyta przestarzała.
Artysta niezadowolony z współpracy z Gorsonem i z firmą Elektra oraz wiedziony przez swoją ambicję zostania gwiazdą zdecydował się na dwa ważne kroki. Zerwał z Gorsonem i zatrudnił swojego brata Michaela jako menedżera, dając mu 25% ze wszystkich swoich dochodów (suma wówczas niezwykła). Zerwał także kontrakt z Elektrą i podpisał nowy z firmą A&amp;M Records, który zawiera paragraf, że firma nie będzie cenzurować jego nagrań.
Apogeum artystyczne.
W sierpniu 1967 r. Ochs nagrał swój pierwszy album dla nowej firmy zatytułowany "Pleasures of the Harbor". Był świeżo po amerykańskim tournée, miał nowe piosenki, zobaczył, że odrodzenie folkowe się skończyło, protest songi (po ich masowym wysypie) były już niemodne, nastało „Lato miłości” i artysta szukał nowego brzmienia. Wyzwolił się z ciasnego gorsetu piosenek tematycznych i stał się poszukującym poetą, zgłębiającym bardziej abstrakcyjne tematy w swoich tekstach, co nie znaczy, że zdradził swoje polityczne ideały (o czym świadczy np. piosenka „Crucifixion” poświęcona zamordowaniu Kennedy’ego). Przestał posługiwać się sloganami, a zaczął wykorzystywać język poezji. Przedtem ważny był temat, a teraz ważna stała się sama piosenka.
Ten i dwa następne albumy dla A&amp;M stanowią szczyt jego osiągnięć jako artysty. Wiodącym instrumentem nie jest już akustyczna gitara, ale fortepian. Piosenki są bardzo precyzyjnie zaaranżowane i trwają nieraz ponad 5 minut. Co charakterystyczne, nawet w refrenach nie powtarzają się te same słowa. Również sam artysta postanowił brzmieć na płycie jak piosenkarz a nie tylko wykonawca własnych kompozycji.
Sztandarowymi utworami nowego stylu artysty były „Pleasures of the Harbor” i „Crucifixion”. W pierwszym pojawił się temat podróżującego żeglarza, który kilkakrotnie powróci w dalszej twórczości Ochsa. Wspaniały utwór „Outside a Small Circle of Friends” z mrocznym tekstem o morderstwie, piękną partią na bandżo i pianinem w stylu honky-tonk, miał olbrzymią szansę na wielki komercyjny sukces, gdy zauważono w tekście odniesienie do marihuany i piosenka błyskawicznie zniknęła z anteny. Była to już ostatnia szansa artysty na komercyjny sukces.
Na początku 1968 r. ukazał się nowy album Ochsa "Tape from California" nagrany z udziałem Ramblin’ Jacka Elliotta. Artysta doszedł do wniosku, że barokowa aranżacja utworów na poprzednim albumie była za bogata, wyrafinowanie ją nieco upraszcza, a nawet wprowadza akustyczne utwory (np. „Joe Hill”) zupełnie w stylu pasującym do albumów nagranych dla Elektry. Mamy tu utwory przeciw wojnie w Wietnamie („White Boots Marching in a Yellow Land”) i „The War is Over”, którego podejrzany triumfalizm daje jasno do zrozumienia, że wojna nie jest skończona. W tytułowym, prawie 7-minutowym utworze, powraca temat żeglarza. Tło tworzą perkusja, gitara basowa i klawesyn. Jest to świetny, dorównujący poprzedniemu, album.
W tym okresie Ochs nawiązał kontakt z Jerrym Rubinem, który razem z Abbiem Hoffmanem był wiodącą siłą Youth International Party (czyli Yippies). Przygotowywał on masowe zgromadzenie młodych ludzi podczas Konwencji Partii Demokratycznej w Chicago. Wszystko zaczęło się, jak planowano, pokojowo. Ochs i Rubin zostali aresztowani pod znakomitym pretekstem pogwałcenia praw żywego inwentarza, gdyż publicznie nominowali świnię na prezydenta USA. Ale policja użyła nieatakowana gazu łzawiącego i pałek, i wtedy rozpoczęły się słynne zamieszki w Parku Lincolna. Ochs na początku próbował temu wszystkiemu zapobiec, uspokajając tłum i zapraszając policjantów do zbratania się z ludźmi. Akcja nie powiodła się i doszło do rozruchów. Wszystko zostało odpowiednio spreparowane przed pokazaniem w telewizji (telewidzowie zobaczyli długowłosych, dziwacznie ubranych ludzi, którzy z obłędem w oku rzucają się na policję). A proces Rubina, Hoffmana i kilku innych aresztowanych działaczy był niezwykłą farsą. Inteligentnie broniącym się oskarżonym zalepiono w końcu usta taśmą lepiącą, aby nie mogli się odzywać. Od strony politycznej był to koniec idealistycznych marzeń młodych z lat 60.
Idealizm Ochsa skończył się w Chicago. Nigdy nie stracił wiary w swoje zasady, ale stracił wiarę, że można coś zmienić. Jeśli jedno wydarzenie może zniszczyć człowieka, to dla artysty były tym zamieszki w Chicago.
Jego nastrój najlepiej oddaje okładka następnego albumu "Rehearsals for Retirement" (Próby przez emeryturą), na której znajduje się zdjęcie grobu z napisem "Phil Ochs (American). Born: El Paso, Texas 1940; died: Chicago, Illinois 1968. Rehearsals for Retirement". Piosenki zostały napisane w ciągu dwu tygodni po rozruchach i nic dziwnego, że jest to najbardziej mroczny i zarazem najbardziej introspektywny album z trylogii nagranej dla Elektry. Mimo że często jego delikatny i dość ograniczony głos był jego największą przeszkodą w czasie nagrywania płyt, tutaj śpiewa z nieoczekiwaną mocą i dynamiką. W głosie słychać ból i rozczarowanie. Tytuły utworów też mówią za siebie, np. „William Butler Yeats Visits Lincoln Park and Escapes Unscathed” (William Butler Yeats odwiedza Park Lincolna i uchodzi cało). W najlepszych utworach osiągnął taką głębokość, że słusznie uchodzą dziś za najlepsze piosenki jakie kiedykolwiek napisał. Ale stać go było także na ironię, najlepiej widoczną w „I Kill Therefore I Am” (Zabijam więc jestem) o ideale Amerykanina; zabijam więc jestem. Płyta była katastrofą komercyjną. Artysta mieszkał już wtedy w Los Angeles, nadużywał alkoholu, i myślał, że jego kariera jest skończona.
Okres stagnacji.
Mimo tego sformował zespół z gitarzystą Bobem Rafkinem i pianistą Lincolnem Mayoragą. Opracowali program, który zawierał także składanki utworów Presleya i Holly’ego. Zaczął także nosić złoty garnitur na wzór presleyowskiego. Był to okres pełen nietrafnych, dziwacznych i często krańcowych pomysłów, świadczących o pomieszaniu w jakim się wówczas znajdował.
W ciągu dwu dni nagrał wtedy nowy album, wydany na początku 1970 r. Nosił on ironiczny tytuł "Phil Ochs Greatest Hits", którego okładka była parodią zbioru największych przebojów Presleya z lat 50. z napisem „50 fanów Phila Ochsa nie może się mylić”. Sam artysta także przytył (jak Presley). Na płycie znalazła się dość ekscentryczna mieszanka modnego wówczas country rocka i kameralnego popu. Płyta była także komercyjnym niewypałem. Jedną z głównych wad albumu była jego niejednorodność stylistyczna. Ale i tu można znaleźć bardzo interesujące utwory, np. wspaniale zaśpiewany hołd dla Jima Deana „Jim Dean of Indiana”, piękny lament w stylu country o utraconej niewinności „Boy from Ohio” i profetyczna piosenka „No More Songs” o utracie mocy twórczych.
Koncert artysty w Carnegie Hall był tym, czym koncert Dylana w 1965 r. w Newport (z zachowaniem proporcji), czyli zerwaniem z dotychczasowymi, tradycyjnymi fanami. Na scenie Carnegie pojawił się Ochs ze sporą nadwagą, ubrany jak Elvis w latach 50., i wykonał zadziwiającą mieszankę piosenek z lat 50. z pieśniami protestu, przeplatając to gadkami o Che Guevarze. Był wtedy przy swoim dobrym głosie i pod koniec koncertu udało mu się przekonać do siebie niewielkie grupy publiczności. Niestety reszta nieprzekonanych słuchaczy cały czas buczała. Koncert miał ukazać się na albumie, ale uznano, że album koncertowy, na którym publiczność wybuczała artystę nie jest najlepszym pomysłem. Ukazał się dużo później w bardzo ograniczonym nakładzie pod tytułem "Gunfight at Carnegie Hall".
Nie mając nowego materiału unikał występów, a kiedy się zdarzały, publiczność chciała usłyszeć dawnego Ochsa, prezentującego utwory z lat 60. i pieśni protestu. Stał się wdzięcznym materiałem dla prasy, wykorzystywanym jak się da.
W 1973 r. występował w Australii, gdzie nagrał utwór „Kansas City Bomber” do filmu pod tym samym tytułem. Nie został jednak w filmie wykorzystany, ale ukazał się na singlu. We wrześniu tego roku wydał w Kenii singla „Bwatue/Niko Mchumba Ngombe”, którego można uznać za prekursorskiego do tego, co zrobił w kilkanaście lat później Paul Simon na albumie "Graceland". Podczas pobytu w Tanzanii został napadnięty, obrabowany i pobity. Jego struny głosowe zostały uszkodzone; stracił cały górny rejestr głosu. Lekarz powiedział mu, że jeśli przestanie pić alkohol i będzie ćwiczył głos trzy godziny dziennie, dzień po dniu przez dwa lata, to być może odzyska głos. Był to wyrok dla piosenkarza, który i tak nie dysponował najlepszym głosem. Ochs nie zrealizował rady doktora i jego głos już nigdy nie wrócił do stanu sprzed wypadku.
Artysta ożył ponownie podczas pokojowego dojścia Salvadora Allende do władzy w Chile. Ochs udał się do tego kraju aby spotkać się ze słynnym chilijskim piosenkarzem folkowym Victorem Jarą. Niezwykle ciężko przyjął później wiadomość o śmierci Jary i zorganizował koncert, który był hołdem dla zabitego piosenkarza i zwracał uwagę świata na okrucieństwa do jakich dochodzi w Chile. "Wieczór z Salvadorem Allende" był jednym z największych wydarzeń lat 70., chociaż aby sprzedać wszystkie bilety na koncert w Madison Square Garden w Nowym Jorku trzeba było w ostatnim momencie zaprosić Boba Dylana. Zaplanowali nawet serię wspólnych koncertów, które miały odbywać się w małych klubach, a zarobek miał być przekazywany na cele dobroczynne. Idea przyjaciół rozwijała się, ale ostatecznie, przy braku współpracy ze strony Ochsa, zamieniła się we wspaniałe tournée Dylana Rolling Thunder Revue.
Kolejną fascynacją Ochsa była afera Watergate, która zaowocowała ostatnim singlem artysty, na którym znalazły się dwa dawne utwory, ale w nowych wersjach: „The Power and the Glory” i „Here's to the Stade of Richard Nixon”. Niestety ograniczenia głosu muzyka były aż nadto słyszalne, mimo że starano się to zatuszować np. chórkami żeńskimi w momentach, gdy melodia zmuszała Ochsa do śpiewu w wyższych rejestrach.
Okres schyłkowy – problemy psychiczne.
W 1975 r. piosenkarz przemienił się w Johna Butlera Traina, który starał się o to, aby pułkownik Tom Parker (menedżer Presleya) został jego menedżerem. Gdy to się nie udało, usiłował przedstawić swoje propozycje pułkownikowi Sandersowi z KFC. Z rozmów z pijanym artystą nic nie wyszło. Otworzył także bar nazwany Che, na otwarcie którego chciał zaprosić mafię. Bar został zamknięty po kilku dniach. Ochs był już wtedy właściwie bezdomnym alkoholikiem, do czego dołączała się chroniczna depresja. Postanowił wrócić na Wschodnie Wybrzeże, wynajął ciężarówkę, która miała przewieźć jego rzeczy, ale zagubiła się gdzieś po drodze. Jego rodzinie i przyjaciołom nie udało się go namówić do poszukania fachowej pomocy. Gdy wrócił do Greenwich Village, żebrał zarówno u znajomych, jak i obcych, a czasem ich atakował.
W październiku 1975 r. osobowość Traina zniknęła i wydawało się, że Ochs powraca do normalności. Zobaczył się ze swoją byłą żoną i córką (którą darzył wielkim uczuciem). Wystąpił także w listopadzie w klubie Folk City.
Na początku 1976 r. zatrzymał się na kilka dni u swojej siostry, odwiedził psychiatrę i umówił się na następną wizytę. Chciał nawet kupić gitarę, ale nie znalazł odpowiedniej. Zaśpiewał także kilka piosenek na przyjęciu u przyjaciół. 9 kwietnia, gdy na 10 minut został sam w domu, powiesił się na drzwiach do łazienki. Następnego dnia jego ciało poddano kremacji a prochy zostały rozsypane z zamku w Edynburgu, który odwiedzał jako dziecko.
Na koncercie pożegnalnym, który zorganizowano w lipcu 1976 r. zjawiło się ponad 4500 ludzi, największa jego publiczność. Wystąpili: David Blue, Dave Van Ronk, Ramblin’ Jack Elliott, Jerry Rubin, Eric Andersen, Allen Ginsberg, Tim Hardin.

</doc>
<doc id="1158243" url="https://pl.wikipedia.org/wiki?curid=1158243" title="HMAS Nestor">
HMAS Nestor

HMAS „Nestor” (G02) – australijski niszczyciel z okresu II wojny światowej, należący do typu „N”, w służbie w latach 1941-1942. Został zatopiony na Morzu Śródziemnym 16 czerwca 1942 podczas operacji "Vigorous", na skutek ataku lotnictwa włoskiego. Był jedynym większym okrętem marynarki australijskiej, który nie odwiedził w toku swej służby Australii.
Podczas służby okręt otrzymał trzy wyróżnienia bojowe ("battle honours"): za Atlantyk 1941, akcję przeciw Bismarckowi 1941 i konwoje maltańskie 1941.
Budowa.
Okręt zamówiono 15 kwietnia 1939 w ramach programu finansowego na 1939 rok. Stępkę pod budowę położono 26 lipca 1939 w stoczni Fairfield Shipbuilding and Engineering Company w Govan w Szkocji, kadłub wodowano 9 lipca 1940. Okręt budowany był dla marynarki brytyjskiej Royal Navy, jako HMS „Nestor” (nazwany tak od mitycznego wodza trojańskiego Nestora - trzeci brytyjski okręt o tej nazwie), lecz ostatecznie został wraz z 5 innymi okrętami tego typu przekazany przed ukończeniem 3 lutego 1941 Australijskiej Marynarce Wojennej, pozostając własnością rządu brytyjskiego i wszedł tego dnia formalnie do służby jako HMAS „Nestor”. Budowę ukończono 12 lutego 1941. W tej samej stoczni budowano też równocześnie niszczyciel HMAS „Napier” tego typu.
Służba.
Skrót.
„Nestor” służył od marca 1941, początkowo we Flocie Metropolii (Home Fleet). Brał udział w operacji przeciw pancernikowi „Bismarck” 22-28 maja 1941. W lipcu 1941 brał udział w eskorcie konwoju operacji "Substance" na Maltę. Od sierpnia 1941 bazował w Gibraltarze, skąd działał na Atlantyku i w akcjach floty na Morzu Śródziemnym. 15 grudnia 1941 zatopił okręt podwodny U-127 na Atlantyku.
W grudniu 1941 przeniesiony do Floty Śródziemnomorskiej w Aleksandrii. W styczniu 1942 skierowany na Ocean Indyjski, eskortował tam lotniskowiec HMS „Indomitable” i siły Floty Wschodniej. W czerwcu powrócił na Morze Śródziemne. Ciężko uszkodzony przez włoskie lotnictwo podczas operacji konwojowej na Maltę "Vigorous" 15 czerwca 1942, zatonął 16 czerwca 1942 dobity przez niszczyciel HMS „Javelin” po nieudanej próbie holowania.
Morze Północne i Atlantyk 1941.
„Nestor” osiągnął gotowość bojową w marcu 1941 i wszedł tymczasowo w skład 6. Flotylli Niszczycieli Floty Metropolii (Home Fleet). Przez pierwsze miesiące przeważnie eskortował konwoje i główne siły floty na wodach na północ od Wielkiej Brytanii, operując ze Scapa Flow.
7 maja wraz z innymi okrętami (krążowniki , i oraz niszczyciele HMAS „Nestor”, , , ) wziął udział w operacji EB - przechwycenia niemieckiego statku rozpoznania pogodowego WBS-6 „München” w celu zdobycia tablic kodowych do maszyny szyfrującej Enigma. Po przechwyceniu „München” przez niszczyciel „Somali”, „Nestor” został odesłany do Scapa Flow holując niemiecki okręt.
Od 22 maja 1941 wziął udział w operacji przeciw pancernikowi „Bismarck”, w osłonie pancernika HMS „King George V”. 25 maja został odłączony w celu uzupełnienia paliwa na Islandii, a później skierowany do Derry i nie powrócił do zespołu przed starciem z „Bismarckiem”. 28 maja eskortował powracające pancerniki „King George V” i „Rodney”.
Morze Śródziemne i Atlantyk 1941.
Od 13 lipca 1941 „Nestor” eskortował konwój WS-9C z Wielkiej Brytanii do Gibraltaru, po czym od 21 lipca eskortował ten konwój na Morzu Śródziemnym w ramach operacji zaopatrzeniowej dla Malty "Substance". Podczas niej, 21 lipca, osłaniając lotniskowiec HMS „Ark Royal”, był atakowany przez włoski okręt podwodny "Diaspro" koło Bougie, lecz torpeda chybiła. Odpierał także silne ataki lotnicze. Następnie, 24 lipca wraz z krążownikiem przeciwlotniczym „Hermione”, odłączył się od konwoju w celu osłony uszkodzonego torpedą kutra MAS-533 statku „Sydney Star”, z którego przejął na pokład 467 osób żołnierzy i załogi. Ostatecznie „Sydney Star” doszedł wieczorem tego dnia na Maltę, tam też „Nestor” wyładował ponad 500 pasażerów. Powrócił następnie do Gibraltaru, skąd osłaniał konwoje i główne siły zespołu gibraltarskiego ("Force H"). Na przełomie lipca i sierpnia z głównymi siłami Zespołu H brał udział w operacji dywersyjnej dla odwrócenia uwagi od konwoju maltańskiego operacji "Style".
Od 21 do 26 sierpnia brał udział w wypadzie głównych sił Zespołu H (pancernik HMS „Nelson”, lotniskowiec „Ark Royal”, krążownik „Hermione” i niszczyciele) zakończonego zbombardowaniem lasów na Sardynii (operacja "Mincemeat"), będącego jednocześnie przykryciem dla operacji stawiania min przez HMS „Manxman”.
Na przełomie sierpnia i września eskortował konwój WS-11 do Freetown, podczas którego został 11 września pod Bathurst uszkodzony przedwczesnym wybuchem własnej bomby głębinowej. 26 września wyruszył z Gibraltaru na remont do Devonport, trwający do 5 grudnia 1941, połączony z dodaniem działek 20 mm.
Na początku grudnia 15 grudnia 1941 „Nestor” zatopił niemiecki okręt podwodny U-127 koło przylądka św. Wincentego (36°28'N, 9°12'W).
„Nestor” został następnie przydzielony w skład Floty Śródziemnomorskiej, docierając 16 grudnia do Gibraltaru i 29 grudnia do Aleksandrii i wchodząc tam w skład 7. Flotylli Niszczycieli. Po drodze eskortował konwój 4 pustych statków powracających z Malty (konwój ME-8), atakowany przez lotnictwo 28 grudnia. W nocy 30/31 „Nestor” ostrzeliwał rejon Bardii (z krążownikiem HMS „Ajax” i niszczycielami „HMAS Napier”, „Gurkha”, „Foxhound”).
Ocean Indyjski 1942.
W styczniu 1942 wraz z „Napier” i „Nizam” został przerzucony na Ocean Indyjski, w skład Floty Wschodniej ("Eastern Fleet"), spotykając się 9 stycznia z lotniskowcem HMS „Indomitable” koło wysp Sokotra i stanowiąc odtąd jego eskortę. 21 stycznia zespół dotarł do atolu Addu. 28 stycznia niszczyciele eskortowały HMS „Indomitable”, który dostarczył lotem 48 myśliwców Hawker Hurricane 232. i 258. Dywizjonu RAF do Batawii (operacja "Opponent"). „Indomitable” eskortowany przez „Nestor” i „Napier” operował w lutym rejonie Adenu i Port Sudan, po czym 6 marca dostarczył Hurricane'y 30. i 261. Dywizjonu RAF na Cejlon.
Podczas japońskiego wypadu na Ocean Indyjski w kwietniu „Nestor” przydzielony został do Zespołu A („szybkiego”) Floty Wschodniej, lecz nie doszło do starć z przeciwnikiem. Operował w tym okresie z głównymi siłami floty z atolu Addu. W drugiej połowie kwietnia przeszedł krótki remont w Bombaju. W maju pełnił służbę konwojową z bazy Kilindini (Mombasa).
Morze Śródziemne 1942.
W czerwcu 1942 „Nestor” powrócił wraz z pozostałymi australijskimi niszczycielami tego typu na Morze Śródziemne dla przeprowadzenia dużej operacji konwojowej "Vigorous" na Maltę. 15 czerwca 1942 został podczas niej ciężko uszkodzony przez lotnictwo (prawdopodobnie włoskie bombowce CANT Z.1007bis), na pozycji . Bliskie wybuchy bomb spowodowały uszkodzenie maszynowni i przecieki kadłuba w kotłowni (4 zabitych). „Nestor” został wzięty na hol przez niszczyciel HMS „Javelin”, ale z powodu pogłębiających się przecieków i dużej odległości do Aleksandrii (ok. 230 Mm), holowanie zarzucono i ok. 7 rano, 16 czerwca 1942 został dobity bombami głębinowymi przez „Javelin” i zatonął na pozycji . „Javelin” przejął załogę.

</doc>
<doc id="1158244" url="https://pl.wikipedia.org/wiki?curid=1158244" title="Kuchnia Leonarda da Vinci">
Kuchnia Leonarda da Vinci

Kuchnia Leonarda da Vinci – książka autorstwa Dave'a DeWitta rozpatrująca tematykę historii włoskiej od renesansu po czasy współczesne od strony kulinarnej. Najszerzej poruszanym zagadnieniem są sposoby żywieniowe włoskiego artysty renesansowego i naukowca, Leonarda da Vinci.
Książka podkreśla, iż Leonardo da Vinci był znany ludziom sobie współczesnym nie tylko za sprawą swoich dokonań artystycznych i naukowych, ale również dzięki organizowanym przez siebie przedstawieniom teatralnym i ucztom, które miały miejsce na dworze Sforzów w Mediolanie. Książka zawiera oryginalne przepisy kucharskie z okresu renesansu i ich współczesne adaptacje, m.in. przepis Leonarda na sos sałatkowy. Autor prezentuje przyczyny kulinarnych osiągnięć Leonarda da Vinci.

</doc>
<doc id="1158249" url="https://pl.wikipedia.org/wiki?curid=1158249" title="Mikołaj Potocki">
Mikołaj Potocki



</doc>
<doc id="1158251" url="https://pl.wikipedia.org/wiki?curid=1158251" title="Bernd Förster">
Bernd Förster

Bernhard „Bernd” Georg Josef Förster (ur. 3 maja 1956 w Mosbach), niemiecki piłkarz, obrońca. Srebrny medalista MŚ 1982. Brat Karlheinza.
Zaczynał w SV Waldhof Mannheim. W 1974 został piłkarzem Bayernu Monachium, jednak nie zdołał na stałe przebić się do pierwszego składu – choć znajdował się wśród zwycięzców Pucharu Mistrzów 1976 – i po dwóch latach odszedł do 1. FC Saarbrücken. W 1978 podpisał kontrakt z VfB Stuttgart, w 1984 został mistrzem RFN. Karierę kończył w 1986. W Bundeslidze rozegrał 291 spotkań i strzelił 25 bramek.
W reprezentacji RFN debiutował 22 maja 1979 w meczu z Irlandią. Do 1984 rozegrał w kadrze 33 spotkania. Podczas MŚ 82 zagrał w czterech meczach, obok siebie mając brata. W 1980 został mistrzem Europy.

</doc>
<doc id="1158252" url="https://pl.wikipedia.org/wiki?curid=1158252" title="Rezerwat przyrody Zamczysko">
Rezerwat przyrody Zamczysko

Nazwa dwóch rezerwatów przyrody w Polsce:

</doc>
<doc id="1158253" url="https://pl.wikipedia.org/wiki?curid=1158253" title="Bernd Forster">
Bernd Forster



</doc>
<doc id="1158255" url="https://pl.wikipedia.org/wiki?curid=1158255" title="Nankai">
Nankai

Nankai (jap.: 南海), pełna nazwa 南海電気鉄道 Nankai Denki Tetsudō (pol. Kolej elektryczna Nankai) – prywatna kolej aglomeracyjna działająca w Prefekturach Osaka i Wakayama w Regionie Kansai w Japonii. Nazwa kolei oznacza „morze południowe”, bierze się od historycznej drogi prowadzącej z Osaki nad wybrzeże Pacyfiku.
Sieć.
Sieć kolei Nankai składa się z dwóch magistral wychodzących z czołowego dworca 難波 Namba, położonego w południowej części śródmieścia Osaki, oraz z kilku odgałęzień i linii dowożących. Linie główne łączą Nambę z miastami północnej części Prefektury Wakayama (Wakayama i Hashimoto), stanowiąc jednocześnie głównie osie komunikacyjne południowej części aglomeracji Osaki.
Eksploatacja.
Na obu głównych liniach Nankai eksploatuje się na tych samych torach różne typy pociągów. Wszystkie stacje obsługiwane są przez osobowe 普通 "futsū"; 準急 "junkyū" są przyśpieszone do stacji Sakai i Sakai-Higashi, 区急 "kukyū" – do stacji Izumi-sano i Kawachi-Nagano, 急行 "kyūkō" – to pociągi pośpieszne na całej długości trasy (ich odmiana 快急 "kaikyū" na "Kōyasan-sen" jest przyśpieszona aż do nowego miasta Rinkan-den’entoshi na południowej stronie pasma górskiego). Na linii "honsen" ekspresy　特急 "tokkyū" i サザン „Southern” mają mniejszą niż "kyūkō" liczbę przystanków do stacji Izumi-sano. Na "Kōyasan-sen" zaś ekspresy (りんかん "Rinkan" i こうや "Kōya") są szybsze na całej długości linii. Odgałęzienie do lotniska obsługują nieliczne pociągi osobowe z Namby, ale głównie pośpieszne 空港急行 "Kūkō-kyūkō" i ekspresy ラビート „Rapi:t” (są one dwóch rodzajów: ラビートα i ラビートβ, zależnie od liczby stacji obsługiwanych po drodze).
Ekspresy "tōkkyu" nie mają rezerwowanych miejsc, ale kursują tylko poza szczytem (w godzinach południowych), „Southern” mają miejsca wyłącznie albo w większości objęte rezerwacją. Na "Honsen" przyjęto zasadę, że port lotniczy musi być obsługiwany ekspresami co pół godziny, zaś Wakayama przynajmniej raz na godzinę (poza szczytem udało się wpisać w rozkład dwa połączenia na godzinę). Ekspresy wyjeżdżają z dworca Namba w 8-9-minutowym interwale między innymi pociągami.
Wyprzedzanie odbywa się albo na odcinku czterotorowym (na "Honsen"), albo na stacjach z dodatkowymi torami (najczęściej torem przy krawędzi peronowej; układ z torami przelotowymi bez peronów występuje wyjątkowo). Na "Kōyasan-sen" między Nambą i Hashimoto znajduje się tylko siedem stacji, na których możliwe jest wyprzedzanie (średnio co 5,5 km), na znacznie krótszym zaś odcinku "Honsen", między Suminoe i Izumi-sano – także siedem (średnio co 3,4 km).
Ekspresy „Rapi:t” pokonują odległość 42,8 km między lotniskiem Kansai a dworcem Namba w 38 min. (średnia prędkość 67,5 km/h); ekspresy „Southern” odległość 64,2 km do Wakayama-shi pokonują w 57 min. (67,6 km/h), zaś ekspresy "Rinkan" 43,8 km/m między Nambą i Hashimoto w 43 min. (61,1 km/h). Jest to tylko 5-10 min. szybciej od pośpiesznych, ale oferują one znacznie większy komfort.
Na dwóch pierwszych kierunkach Nankai ma potężnego konkurenta w postaci kolei JR Nishi Nihon. Jej ekspresy jeżdżą znacznie szybciej – z dworca Tennōji w 31 minut na lotnisko (81 km/h) i w 40 minut do Wakayamy (91,9 km/h) – ale też są znacznie droższe: odpowiednio 2080円 wobec 1390円 i 2070円 wobec 1390円 (lub 1590円). Na kierunku Hashimoto kolej Nankai nie ma konkurencji.
Na linię Kōyasan przechodzi do pięciu pociągów jadących linią "Semboku Kōsoku Tetsudō" – w szczycie dodatkowe pociągi tej kolei kończą na stacji węzłowej Nakamozu.
„Gęstość przewozów” wyrażona stosunkiem dziennej liczby pasażerów do długości sieci własnej wynosi 4,32 tys.pas./km. Dworzec Nankai Namba obsługuje dziennie 225 tys. osób (2005).
Opłata za przejazd zależy od odległości. Za przejazd ekspresem obowiązuje dopłata, także zależna od odległości – min. 500円, w pociągach „Rapi:t” dopłaca się dodatkowo 200円 za „super seat”.
Kwestie techniczne.
Wszystkie linie są na torze 1067 mm, elektryfikacja górna =1500 V. Maksymalna dopuszczalna prędkość na "Honsen" i "Kūkō-sen" – 110 km/h, na "Kōya-sen" (bez części górskiej) – 100 km/h. Na bocznych odgałęzieniach znacznie niższa, np. "Takashinohama-sen" – 45 km/h.
Linie są wyposażone w blokadę automatyczną. Nankai jest w trakcie montażu systemu ATS. EZT wjeżdżające na "Kūkō-sen", wyposażoną w ATS, mogą współpracować z tym systemem.
Górski odcinek "Kōyasan-sen" wiedzie zboczem krętej doliny potoku 不動谷川 Fudōtanigawa; ma 23 tunele. Stacja dolna Hashimoto znajduje się ok. 80 m n.p.m., stacja górna Gokurakubashi – na wysokości ok. 535 m.
Tabor.
W ciężkim ruchu aglomeracyjnym od lat sześćdziesiątych eksploatuje się EZT z wagonami długości ok. 20 m (typ "6000" i "7000"; na zdjęciu ). Nowsze wersje tego wagonu składają się na EZT „9000” (z końca l. 80.) i „1000” (z l. 90.). Eksploatuje się też wagony z dwiema parami drzwi – na liniach bocznych oraz na górskim odcinku linii Kōyasan (nowy typ tego rodzaju ma oznaczenie „2000”). Wagony te są krótsze – 17,725 m. Wszystkie wagony mają szerokość pudła 2,74 m, z wyjątkiem kilku jednostek typu „1000”, nieco szerszych (2,85 m), służących do obsługi linii do lotniska Kansai.
Sztandarowe EZT „50000” dla pociągów „Rapi:t” składają się z sześciu wagonów szerokich również na 2,85 m. Całkowita długość jednostki – 125,6 m. Charakterystyczny kształt, z czołami kojarzącymi się z rycerskim hełmem, nadał im architekt 若林広幸 Hiroyuki Wakabayashi, wyprodukowano je w fabryce Tōkyū Sharyō.
Inne EZT dla ekspresów składają się z czterech wagonów. Z wyjątkiem typu „30000” (ekspresy "Kōya"), można je łączyć w pary albo z innymi typami EZT. Pomagają w tym czoła z drzwiami awaryjnymi, które – po zamknięciu kabin sterowniczych – służą jako przejścia międzywagonowe.
EZT dla ekspresów wyposażone są w węzły sanitarne i bufety.
Projekty.
Planuje się połączenie linii Shiomihashi podziemną średnicą pod śródmieściem Osaki (tzw. なにわ筋線 "Naniwasuji-sen") w kierunku Północnej Umedy do dworca JR Shin-Ōsaka. Linia byłaby wykorzystywana także przez kolej JR, dzięki odgałęzieniu do czołowej stacji JR Namba.
Inne formy działalności Grupy Nankai.
Nankai Denki Tetsudō jest jedynym właścicielem sieci tramwajów Hankai (阪堺電気軌道).
Grupa Nankai jest właścicielem dziesięciu firm eksploatujących sieci autobusowe; obsługują one zarówno przewozy lokalne, jak i dalekobieżne. Ponadto zajmuje się transportem drogowym, wypożyczaniem samochodów, połączeniem promowym Wakayama – Tokushima na Sikoku.
Podobnie jak inne koleje prywatne w Japonii, Nankai prowadzi szeroką działalność nie tylko w zakresie transportu: prowadzi hotele (m.in. Hotel Nakanoshima), ryokany i biuro podróży. Wielkie dochody firmy pochodzą z działalności deweloperskiej (zwłaszcza w ”Nowym Mieście Semboku” i wzdłuż linii Kōyasan). Ponadto firma zajmuje się handlem detalicznym – przede wszystkim na własnych stacjach kolejowych.

</doc>
<doc id="1158256" url="https://pl.wikipedia.org/wiki?curid=1158256" title="Leonardo da Vinci. Lot wyobraźni">
Leonardo da Vinci. Lot wyobraźni

Leonardo da Vinci. Lot wyobraźni (ang. "Leonardo da Vinci. The Flights of the Mind") – biografia włoskiego artysty renesansowego i naukowca, Leonarda da Vinci napisana przez Charlesa Nicholla i wydana 18 października 2004 roku. Polska premiera książki miała miejsce 5 października 2006 roku i wydana została przez Wydawnictwo W.A.B.
Treść.
Autor próbuje zmierzyć się z utrwalonym w XIX w. mitem, którego propagatorem jest Giorgio Vasari, autor "Żywotów najsławniejszych malarzy, rzeźbiarzy i architektów", przedstawiającym Leonarda jako genialnego humanistę, nieustającego w dążeniach artystycznych i naukowych, nękanego manią doskonałości. Nicholl przedstawia Leonarda jako człowieka o nieprzeciętnym umyśle, który jest ograniczony swoją sytuacją rodzinną, a także kulturalną. Autor ukazuje rozliczne talenty Leonarda. Przedstawia go jako malarza, muzyka, architekta, rzeźbiarza, pisarza, filozofa, poetę, matematyka, anatoma, mechanika, geologa, hydrologa i astronoma. Pisarz prezentuje artystę, który porzucał nieukończone dzieła powodowany pragnieniem twórczej swobody. Drobiazgowo rozpatruje proces powstawania niektórych dzieł, np.: znajdującą się w polskich zbiorach "Damę z gronostajem", pokazując kontekst historyczny, symbolikę i interpretacje obrazów.
Nicholl zaprezentował także otoczenie Leonarda: przedstawił sylwetki jego krewnych i pomocników, opisał ulice i wnętrza pracowni, pisze o obyczajach, prawach, ubiorach, zabawach, smakach i zapachach z okresu jego życia. Nicholl przedstawia Leonarda nie tylko od strony jego dokonań na polu nauki i sztuki. Prezentuje jego życie codzienne, emocje oraz relacje z innymi ludźmi.
Recenzje.
Książka doczekała się swoich recenzji i została zauważona m.in. przez londyński "The Daily Telegraph", "The Washington Post", "The Independent (London)", "The New York Times Book Review" czy "The New Yorker".

</doc>
<doc id="1158259" url="https://pl.wikipedia.org/wiki?curid=1158259" title="Chałka">
Chałka

Chałka, chała – w kuchni polskiej słodkie, w kuchni żydowskiej tylko lekko słone, puszyste, drożdżowe pieczywo pszenne w postaci zaplecionego warkocza. Można także spotkać wypieki w kształcie bułek lub wałka zamkniętego w okrąg.
Chałka zwana jest też czasem plecionką albo kukiełką (na Podhalu). Jest rytualnym typem pieczywa dla Żydów, w szczególności Aszkenazyjczyków, którzy zwyczajowo spożywają ją w czasie szabatu i świąt. Jej nazwa wywodzi się z hebrajskiego "חַלָּה" ("chala").

</doc>
<doc id="1158273" url="https://pl.wikipedia.org/wiki?curid=1158273" title="Des Plaines">
Des Plaines

Des Plaines – miasto w hrabstwie Cook, w stanie Illinois, w Stanach Zjednoczonych. Należy do aglomeracji Chicago. W roku 2000 Des Plaines zamieszkiwało 58 720 osób. W tym mieście 15 kwietnia 1955 r. otwarto pierwszą na świecie restaurację McDonald’s.
Szkoły.
W Des Plaines znajduje się jeden z kampusów Oakton Community College (drugi mieści się w Skokie). W mieście znajdują się szkoły podstawowe należące do dystryktów 59 i 62. Jest również szkoła średnia, Maine West High School. 

</doc>
<doc id="1158275" url="https://pl.wikipedia.org/wiki?curid=1158275" title="15 cm sIG 33">
15 cm sIG 33



</doc>
<doc id="1158277" url="https://pl.wikipedia.org/wiki?curid=1158277" title="Hermann Grassman">
Hermann Grassman



</doc>
<doc id="1158281" url="https://pl.wikipedia.org/wiki?curid=1158281" title="Patowmack Canal">
Patowmack Canal

Patowmack Canal – kanał wybudowany pod koniec XVIII wieku wzdłuż zachodniego brzegu rzeki Potomak w amerykańskim stanie Wirginia. Działał od 1802 do 1828 roku i umożliwiał żeglugę na Potomaku w rejonie wodospadów Great Falls. 
Historia.
Idea wybudowania kanału.
Realizacja wizji uczynienia Potomaku rzeką żeglowną aż do doliny rzeki Ohio była jednym z najważniejszych życiowych przedsięwzięć George'a Washingtona. W niepewnych latach po wojnie o niepodległość Stanów Zjednoczonych Washington uważał, że transport i handel pomogą przyciągnąć do Stanów Zjednoczonych mieszkańców obszarów położonych na zachód od Appalachów. Potomak był najkrótszą drogą łączącą zatokę Chesapeake – miejsce łatwo dostępne ze wschodniego wybrzeża, umożliwiające wówczas handel transatlantycki – z wodami rzeki Ohio, które zapewniały połączenie z rozwijającymi się terenami na zachodzie. Na drodze tych planów stało wiele przeszkód – zarówno ze sfery materialnej, jak i politycznej.
Otwarcie Potomaku dla żeglugi wymagało współpracy pomiędzy stanami Maryland i Wirginia, dla których Potomak stanowi granicę. W 1784 roku Washingtonowi udało się przekonać zgromadzenia stanów do utworzenia przedsiębiorstwa, którego celem miało być otwarcie Potomaku dla żeglugi pomiędzy obecną dzielnicą Waszyngtonu, Georgetown, a znajdującym się 300 kilometrów w górę biegu rzeki miastem Cumberland. Przedsiębiorstwo przyjęło nazwę "Patowmack Company" i powstało 17 maja 1785 roku. Na jego czele stanął George Washington i pełnił swoją funkcję aż do objęcia fotela prezydenta Stanów Zjednoczonych.
Delegaci z Maryland i Wirginii spotkali się w prywatnym domu Washingtona w 1785 roku, aby uzgodnić "Mount Vernon Compact" – porozumienie z Mount Vernon – które miało umożliwić wolny handel na rzece. Przedstawiciele Maryland i Wirginii podpisali je, a następnie zaprosili reprezentantów wszystkich trzynastu stanów na specjalny zjazd w Annapolis w 1786 roku, aby "rozważyć, jak dalece konieczny dla wspólnych interesów może być jednolity system regulacji handlowych". Spotkanie w Annapolis doprowadziło do zwołania kolejnego zjazdu przedstawicieli stanów w maju 1787 roku w Filadelfii, podczas którego uzgodniono Konstytucję Stanów Zjednoczonych. W ten sposób wysiłki Washingtona związane z wybudowaniem kanału pośrednio przyczyniły się do uchwalenia tego zasadniczego w historii Stanów Zjednoczonych aktu prawnego.
Budowa kanału.
Potomak stwarzał budowniczym kanału szereg problemów natury fizycznej. Rzeka jest miejscami wąska i kręta, a różnica poziomów pomiędzy Cumberland i zatoką Chesapeake wynosi ponad 200 metrów. Wiosenne roztopy podnoszą często poziom wody niebezpiecznie wysoko, a letnie susze mogą sprawiać, że rzeka staje się bardzo płytka. Aby umożliwić żeglugę, "Patowmack Company" musiało w niektórych miejscach rzekę pogłębić, a w celu ominięcia wodospadów – wybudować pięć oddzielnych kanałów.
Zdecydowanie najtrudniejszym zadaniem było ominięcie wodospadów Great Falls. W tym rejonie rzeka opada niemal 25 metrów na długości półtora kilometra. Silny nurt, twarda skała oraz ograniczenia finansowe i wiążące się z nimi niedostatki siły roboczej spowalniały budowę kanału.
Budowa rozpoczęła się w 1785 roku i trwała 17 lat, o sześć lat dłużej, niż zajęło wytyczenie, wybudowanie i zasiedlenie Waszyngtonu - nowej stolicy odległej od kanału o 15 kilometrów w dół rzeki. Stwarzająca wrażenie schodów seria pięciu śluz umożliwiała podnoszenie i opuszczanie łodzi w celu ominięcia wodospadów. Budowa śluz była sporym przedsięwzięciem inżynieryjnym i wymagała znacznych ilości siły roboczej. Przy budowie pracowały rzesze robotników i niewolników z okolicznych plantacji. Praca była trudna i niebezpieczna. Aby utworzyć ostatnie trzy śluzy litą skałę wysadzano przy pomocy czarnego prochu. Było to jedno z pierwszych "budowlanych" zastosowań prochu w Ameryce.
George Washington często z dumą odwiedzał kanał podczas jego budowy; nie dożył jednak ukończenia projektu, który stał się jego "idée fixe". Zmarł w 1799 roku dwa lata przed otwarciem kanału na odcinku Great Falls. Lecz w dłuższej perspektywie wizja Washingtona kraju wzmocnionego dzięki handlowi stała się faktem. Jego częsty toast "Za sukces żeglownego Potomaku!" przeszedł do historii Stanów Zjednoczonych.
Funkcjonowanie kanału.
Tysiące łodzi przepływało przez śluzy w okolicy Great Falls wioząc mąkę, whisky, tytoń oraz żelazo w dół rzeki i wracając pod prąd z ubraniami, narzędziami, bronią i innymi produktami przemysłowymi. Z kanału korzystały łodzie różnego rodzaju: od prymitywnych tratw, po barki, które mogły przewozić nawet 20 ton towarów. Podróż zazwyczaj zajmowała od 3 do 5 dni w dół rzeki i od 10 do 12 dni pod prąd – do Cumberland.
Wokół budowy powstało nowe miasteczko, które stanowiło zaplecze dla robotników i było siedzibą "Patowmack Company". Harry "Light Horse" Lee, bohater wojny o niepodległość Stanów Zjednoczonych (ojciec generała Roberta E. Lee) nazwał je Matildaville na cześć swojej żony Matyldy. W okresie świetności miasteczko miało własny młyn, tartak, rynek oraz liczne gospody i inne budynki gospodarcze i mieszkalne. Często zatrzymywali się tu żeglarze, by się posilić i odpocząć przed dalszą podróżą.
Życie miasteczka, które powstało jako baza dla operacji związanych z funkcjonowaniem kanału, żywotnie zależało od losów kanału i przedsiębiorstwa "Patowmack Company". Dziś z miasteczka pozostały zaledwie trudno zauważalne ruiny.
Upadek kanału.
Największą przeszkodą dla całego projektu okazały się finanse. Duże koszty budowy, szczególnie w okolicy Great Falls, i niedostateczne przychody doprowadziły przedsiębiorstwo do bankructwa. Niepewny i zmienny poziom wód sprawiał, że z kanału można było korzystać zaledwie jeden lub dwa miesiące w roku. Przychody z opłat za korzystanie z kanału nie starczały nawet na pokrycie odsetek od kredytów.
Ostatecznie przedsiębiorstwo "Patowmack Company" upadło w 1828 roku i jego aktywa zostały przejęte przez nowo utworzoną firmę "Chesapeake and Ohio Canal Company". W 1830 roku zadecydowała ona o całkowitym zamknięciu kanału Patowmack na rzecz bardziej ambitnego przedsięwzięcia, kanału Chesapeake i Ohio, który miał połączyć także Cumberland z Waszyngtonem, ale przebiegać miał przeciwległym, wschodnim brzegiem Potomaku. Obecnie tereny tego kanału są objęte ochroną, jako narodowy park historyczny kanału Chesapeake i Ohio.
Chociaż inwestycja "Patowmack Canal" zakończyła się finansowym niepowodzeniem, doświadczenia zebrane przy budowie i funkcjonowaniu kanału przyczyniły się do rozpoczęcia budowy innych kanałów na obszarze Stanów Zjednoczonych, inwestycji ważnych dla wzrostu gospodarczego kraju.
Kanał jako zabytek.
W 1930 roku Kongres Stanów Zjednoczonych zezwolił na ustanowienie parku na obszarze związanym z kanałem Patowmack. W 1966 roku odpowiedzialność za te tereny przejęła agenda zajmująca się parkami narodowymi (National Park Service) – wówczas to ustanowiono Great Falls Park. Zachowanie i ochrona kanału Patowmack jest obecnie jednym z narodowych priorytetów – obecnie prawo zabrania prowadzenia na tym terenie wykopalisk, a nawet zabierania z tego terenu jakichkolwiek przedmiotów.
Znaczenie kanału dla rozwoju Stanów Zjednoczonych zostało podkreślone przez wpisanie go na krajową listę zabytków.

</doc>
<doc id="1158282" url="https://pl.wikipedia.org/wiki?curid=1158282" title="Kurdesz">
Kurdesz

Kurdesz – od tureckiego (brat, towarzysz), w dawnych litewskich pieśniach biesiadnych wykrzyknik kończący ich strofę. W XVIII w. spopularyzowany za sprawą piosenki "Kurdesz", której autorstwo nie jest jasne, przypisywane Franciszkowi Bohomolcowi, również Celestynowi Czaplicowi i Franciszkowi Ksaweremu Chomińskiemu.

</doc>
<doc id="1158283" url="https://pl.wikipedia.org/wiki?curid=1158283" title="Ludwik XIV Wielki">
Ludwik XIV Wielki



</doc>
<doc id="1158289" url="https://pl.wikipedia.org/wiki?curid=1158289" title="Astounding Science Fiction">
Astounding Science Fiction



</doc>
<doc id="1158291" url="https://pl.wikipedia.org/wiki?curid=1158291" title="Palestyna pod panowaniem Arabów">
Palestyna pod panowaniem Arabów

Starożytna Palestyna pod panowaniem Arabów znajdowała się w okresie od 637 do 1079 i od 1187 do 1517.
Pierwsze panowanie (637–1079).
W latach 636–640 bizantyjska Palestyna została podbita przez arabską armię kalifa Umar ibn al-Chattab (591–644), jednego z twórców potęgi imperium arabsko-muzułmańskiego. Kalifat za czasów Umar ibn al-Chattaba obejmował tereny Półwyspu Arabskiego, Palestynę, Syrię, Egipt, Mezopotamię i większość Persji. Stolica znajdowała się w Medynie.
W 637 roku kalif Umar ibn al-Chattab zajął bez walki Jerozolimę. Według relacji, Umar wjechał do miasta skromnie, siedząc na ośle prowadzonym przez sługę. Ortodoksyjny chrześcijański patriarcha Jerozolimy Sophronius zawarł z nim traktat pokojowy ("traktat Umara") i wręczył klucze do miasta. Na mocy zawartego porozumienia, Umar zapewnił ochronę i bezpieczeństwo kościołów oraz chrześcijan, natomiast z miasta wypędzono wszystkich Żydów. Żydzi mieli zakaz sprawowania urzędów, sądzenia muzułmanów, jeżdżenia konno, budowania nowych synagog oraz odnawiania starych. Dodatkowo Żydzi musieli nosić odrębny strój, odróżniający ich od reszty ludności.
Kalif Umar nakazał oczyścić teren Wzgórza Świątynnego i wybudował drewniany meczet, dokładnie w tym miejscu, gdzie obecnie stoi Meczet Al-Aksa.
Palestyna w kalifacie Ummajjadów.
W 661 Palestyna weszła w skład kalifatu Ummajjadów.
Dynastia Umajjadów z powodów politycznych posłużyła się Jerozolimą, aby pomniejszyć znaczenie Arabii. Kalif Omar zmienili nazwę miasta na Al-Quds i ogłosił Jerozolimę trzecim, co do ważności (po Mekce i Medynie) świętym miastem muzułmanów.
Żydzi cieszyli się w tym okresie względnie dużą wolnością wśród Arabów. Żydzi bardzo szybko przyswoili sobie język arabski i częściowo asymilowali się z lokalną ludnością.
Palestyna w kalifacie Abbasydów.
Rok 750 to początek rządów Abbasydów w Palestynie. Wraz z upadkiem Umajjadów, Jerozolima popadła niemal zupełnie w zapomnienie. Miasto popadło w ruinę.
W 956 roku władzę w kalifacie złożono w ręce wezyrów, kalifom pozostawiono jedynie najwyższe dostojeństwo religijne. W tym okresie książęta dzielnicowi uzyskali niezależność w swych prowincjach.
Żydom zamknięto w tym okresie dostęp do urzędów, zabroniono studiowania święte księgi, synagogi i kościoły przemianowano na meczety.
Palestyna w kalifacie Fatymidów.
W 978 wojska Fatymidów opanowały Palestynę.
Przez krótki okres społeczność żydowska w Palestynie przeżyła swoje małe odrodzenie. W Jerozolimie powstała uczelnia religijna jesziwa. Jednak już w 1008 roku kalif nakazał, aby wszyscy Żydzi nie wyznający islamu szyickiego, nosili na szyi wizerunek cielęcia, na pamiątkę złotego cielca ich przodków na pustyni. Karą za nieposłuszeństwo było wygnanie.
W 1009 roku kalif zburzył w Jerozolimie Bazylikę Grobu Świętego.
Drugie panowanie (1187–1517).
Drugi okres panowania Arabów nad Palestyną przypadł na lata 1187–1517.
Rys ogólny.
W 1079 roku wojska Turków Seldżuckich opanowały Palestynę, włączając ją do państwa Wielkich Seldżuków. Wieści o prześladowaniach i okrucieństwie Turków doprowadziły do wyruszenia z Europy I wyprawy krzyżowej.
Fatymidzi na początku 1098 roku pokonali szybkim szturmem turecką załogę Jerozolimy i przejęli kontrolę nad tym miastem, ogłaszając jego ponowne otwarcie dla chrześcijan. Pomimo to, w 1099 roku krzyżowcy zdobyli Jerozolimę i utworzyli Królestwo Jerozolimskie.
W 1181 roku jeden z chrześcijańskich książąt samowolnie zerwał zawieszenie broni z muzułmanami i rozpoczął działania wojenne na Morzu Czerwonym, napadając na samo serce islamu, na Mekkę. Wywołało to natychmiastową reakcję świata muzułmańskiego, który zjednoczył się pod wodzą sułtana Saladyna.
Palestyna w Sułtanacie Egiptu.
W 1187 roku krzyżowcy ponieśli klęskę w bitwie pod Hittin i utracili Tyberiadę, Akkę i Jafę. W 1187 roku sułtan Saladyn wkroczył do Jerozolimy. W ten sposób większość terytorium Palestyny weszło w skład sułtanatu Egiptu, w którym rządzili sułtani z dynastii Ajjubidów.
W latach 1229–1244 krzyżowcy zdołali przejściowo opanować Jerozolimę.
Palestyna pod panowaniem mameluków.
Mamelucy objęli władzę w sułtanacie Egiptu w 1250 roku, po obaleniu kurdyjskiej dynastii Ajjubidów. Tym samym mamelucy rozpoczęli panowanie nad Jerozolimą. W następnych latach opanowali oni całą Palestynę.
Do 1517 roku była ona częścią sułtanatu Egiptu.

</doc>
<doc id="1158297" url="https://pl.wikipedia.org/wiki?curid=1158297" title="Feliks Burbon-Parmeński">
Feliks Burbon-Parmeński

Feliks Burbon-Parmeński, właśc. Felix Marie Vincent (ur. 28 października 1893 w Schwarzau, zm. 8 kwietnia 1970 na zamku Fischbach) – książę Luksemburga jako małżonek wielkiej księżnej Luksemburga, Szarlotty de Nassau.
Życiorys.
Był synem Roberta I Parmeńskiego – ostatniego panującego księcia Parmy, i jego drugiej żony – Marii Antoniny Portugalskiej. Miał 11 rodzonego rodzeństwa m.in. ostatnią cesarzową Austrii – Zytę, i 12 rodzeństwa przyrodniego m.in. królową Bułgarii – Marię Luizę.
Małżeństwo.
6 listopada 1919 w katedrze w Luksemburgu Feliks poślubił swoją kuzynkę, Szarlottę de Nassau, wielką księżnę Luksemburga. Ich matki były rodzonymi siostrami, córkami Michała I Uzurpatora, króla Portugalii, i księżniczki Adelajdy Löwenstein-Wertheim-Rosenberg.
Dziećmi Feliksa i Szarlotty byli:
Feliks w latach 1922–1969 był prezydentem Luksemburskiego Czerwonego Krzyża.

</doc>
<doc id="1158298" url="https://pl.wikipedia.org/wiki?curid=1158298" title="Bodziszek drobny">
Bodziszek drobny

Bodziszek drobny ("Geranium pusillum" L.) – gatunek rośliny należący do rodziny bodziszkowatych.
Zasięg występowania.
Gatunek pochodzenia irano-turańskiego. Jako gatunek zawleczony rozprzestrzenił się w Australii, Ameryce Południowej i Północnej. Obecnie występuje także w Afryce (w Sudanie) i na wielu wyspach (m.in. Nowa Zelandia, Grenlandia, Haiti, wyspy japońskie). W Polsce jest pospolity na całym niżu i w niższych położeniach górskich. Stanowisko we florze Polski: archeofit.
Szkodliwość i zwalczanie.
Zazwyczaj jest to mało uciążliwy chwast, staje się problemem dopiero wtedy, gdy pojawi się na polu czy w ogrodzie w dużych ilościach. Szybko rosnąc pobiera z gleby duże ilości soli mineralnych i wody, osłabiając rośliny uprawne. Jego dość długie, rozgałęzione i owłosione łodygi utrudniają zbiór plonu. Szczególnie szkodliwy jest w nasiennych plantacjach koniczyny i lucerny, powoduje bowiem zanieszczenie zbioru własnymi nasionami.
Ogranicza się jego liczebność w uprawach przez stosowanie zwykłych, standardowych zabiegów agrotechnicznych. Szczególnie ważne jest niszczące jego siewki wiosenne bronowanie gleby. Bardzo ważną rolę odgrywa unikanie przenawożenia, zwłaszcza azotem, oraz utrzymywanie odpowiedniego pH gleby. Przy stosowaniu do nawożenia kompostu lub obornika należy pilnować, by były one dobrze przefermentowane. W przydomowych ogrodach bardzo skuteczne w zwalczaniu bodziszka drobnokwiatowego (i wielu innych chwastów) jest ściółkowanie gleby. Przy uprawie na większych polach, jeśli bodziszek pojawił się w dużej ilości, należy go zwalczać chemicznie. Jest wrażliwy na większość znajdujących się w herbicydach substancji czynnych. Zarejestrowano liczne preparaty przeznaczone do jego zwalczania. Poza bodziszkiem zwalczają on także inne chwasty. Preparaty te zawsze należy stosować zgodnie z zaleceniami zawartymi na etykiecie preparatu i w odpowiedniej fazie rozwojowej, zarówno rośliny użytkowej, jak i chwastu.

</doc>
<doc id="1158299" url="https://pl.wikipedia.org/wiki?curid=1158299" title="Geranium pusillum">
Geranium pusillum



</doc>
<doc id="1158301" url="https://pl.wikipedia.org/wiki?curid=1158301" title="Quo Vadis? (film 1912)">
Quo Vadis? (film 1912)

Quo vadis – włoski film fabularny z 1912 roku. Druga w historii kina ekranizacja powieści Henryka Sienkiewicza. Współpracownikiem reżysera w tym filmie był Ryszard Ordyński.

</doc>
<doc id="1158304" url="https://pl.wikipedia.org/wiki?curid=1158304" title="Analog Science Fiction">
Analog Science Fiction



</doc>
<doc id="1158308" url="https://pl.wikipedia.org/wiki?curid=1158308" title="15 cm Kanone 18">
15 cm Kanone 18

15 cm Kanone 18 – niemiecka ciężka armata polowa i działo artylerii nadbrzeżnej z okresu II wojny światowej. Działo zostało zaprojektowane w tym samym czasie co haubica 15 cm sFH 18 i obie te konstrukcje używały tego samego podwozia. Długolufowe działo oferowało znakomitą donośność, prawie 25 km, ale było bardzo ciężkie i nieporęczne do przewożenia, z powodu znacznej długości nie mogło być holowane w całości. Drugą wadą działa była niska szybkostrzelność wynosząca tylko 2 strzały na minutę.
Armata K.18 miała łoże kołowe, jednoogonowe. Zamek klinowy. Zasilanie amunicją składaną (3 ładunki). Trakcja motorowa, do transportu armata była rozkładana (osobno przewożono lufę, osobno łoże).
Większość K 18 zostało użytych w fortyfikacjach Wału Atlantyckiego.

</doc>
<doc id="1158310" url="https://pl.wikipedia.org/wiki?curid=1158310" title="Analog Science Fact and Fiction">
Analog Science Fact and Fiction



</doc>
<doc id="1158315" url="https://pl.wikipedia.org/wiki?curid=1158315" title="Geophysical Research Satellite">
Geophysical Research Satellite

Geophysical Research Satellite – amerykański wojskowy satelita naukowy do badań geofizycznych. Zbierał dane o gazach w przestrzeni okołoziemskiej. Przyrządy działały podczas pierwszych 13 okrążeń Ziemi, po czym nastąpiła usterka w układzie zasilania satelity.
Inne nazwy satelity to: CRL-1 (Cambridge Research Laboratories"), AFCRL A (Air Force Cambridge Research Laboratories").

</doc>
<doc id="1158317" url="https://pl.wikipedia.org/wiki?curid=1158317" title="Potok (przystanek kolejowy)">
Potok (przystanek kolejowy)

Potok – przystanek kolejowy w Potoku Wielkim, w województwie świętokrzyskim, w Polsce.
W roku 2017 przystanek obsługiwał 20–49 pasażerów na dobę.
Na budynku stacji od strony północnej (obok dawnego wejścia do poczekalni) znajduje się tablica upamiętniająca wkład Ludowego Wojska Polskiego w budowę Linii Hutniczo-Siarkowej. Na stacji zatrzymują się pociągi osobowe do Kielc, Kozłowa, Krakowa.

</doc>
<doc id="1158321" url="https://pl.wikipedia.org/wiki?curid=1158321" title="Podziemie antykomunistyczne w Bielsku i Białej Krakowskiej w latach 1945–1948">
Podziemie antykomunistyczne w Bielsku i Białej Krakowskiej w latach 1945–1948

Armia Czerwona wkroczyła do Bielska 10 lutego 1945 r., po walkach z wojskami niemieckim w Hałcnowie i na wschodnich peryferiach miasta (Lipnik). Na wiosnę tego roku na terenie miasta (z którego prawobrzeżnej części 12 czerwca ponownie wydzielono miasto Biała Krakowska) i jego najbliższych okolic rozpoczęło swoją działalność podziemie antykomunistyczne.
Już w marcu w Mikuszowicach, Komorowicach oraz Hałcnowie rozpoczęły działalność małe oddziały identyfikowane z ruchem oporu Armii Krajowej. Oddziały te nie działały zbyt długo na tym terenie oraz nie odnosiły większych sukcesów. Wielu żołnierzy wyjechało z miasta jeszcze w pierwszej połowie 1945 r.
Miejsce AK zajęły Narodowe Siły Zbrojne (NSZ). Wiosną 1945 r. aktywował się oddział Henryka Flame, ps. „Bartek”, który podlegał VII okręgowi NSZ. 2 stycznia 1945 roku żołnierze oddziału NSZ Flamego, wypełniając dyrektywy kierownictwa, wstąpili do MO. Cała grupa zdezerterowała 5 maja 1945 roku z zamiarem utworzenia w okolicy oddziału partyzanckiego. Oddział ten należał do najlepiej zorganizowanych i wyposażonych na Śląsku Cieszyńskim. Składał się z szesnastu grup leśnych, działających głównie w Beskidzie Śląskim. Należeli do niego zarówno żołnierze AK, byli milicjanci, jak i młodzież. Jedną z głównych baz rekrutacyjnych oddziału była wieś Komorowice. Źródła sprzed 1989 r. podają, że Henryk Flame zwabiał do oddziału podstępem młodzież, oferując w zamian m.in. miejsce w szkole oficerskiej. Autentyczność tych przekazów została jednak przez współczesnych historyków podana w wątpliwość, ponieważ dokładnie sprawdzano wszystkie osoby przyjmowane do oddziału w obawie przed dekonspiracją. Każda nowo przyjęta osoba składała przysięgę o następującej treści: "„Wstępując w szeregi Narodowych Sił Zbrojnych, zobowiązuję się do walki z okupantem rosyjskim, poświęcając dla ojczyzny majątek i wszystko, nawet życie. W razie konfliktu z władzami NSZ poddam się wyrokowi śmierci sądu organizacyjnego. Tak mi dopomóż Bóg i Trójca jego święta!”"
W kwietniu 1945 r. zawiązał się oddział Jana Wadonia, ps. „Prawy”. Należeli do niego zarówno dawni żołnierze AK, jak i młodzież szkolna. Oddział „Prawego” ściśle współpracował z oddziałem „Bartka”.
Innymi grupami podlegającymi NSZ i prowadzącymi działalność na terenie dzisiejszego Bielska-Białej były oddziały ROAK, oddział Bronisława Glapiaka „Bora”, oddział Mieczysława Kozłowskiego „Błyska” i kilka mniejszych.
Oddziały NSZ dokonywały podziemnych sądów. Wielu działaczy organizacji komunistycznych takich jak Urząd Bezpieczeństwa, Polska Partia Robotnicza czy Związek Walki Młodych pobito bądź nawet zabito. Każdy oskarżony dostawał odpowiednio wcześniej zawiadomienie o wyroku. NSZ uważało się bowiem za zbrojne ramię legalnie działającego Rządu RP na uchodźstwie. Do bardziej znanych akcji podziemia należały: zabicie 22 lipca 1945 r. oficera UB, Ludwika Fajkisa, oskarżonego przez podziemie o "„szczególną gorliwość w wykonywaniu obowiązków”", a także w dwa dni później wykonanie wyroku na agentce ZWM Janiny Drewniak, która wniknęła w strukturę oddziału „Prawego” dla jego infiltracji i rozbicia.
W maju 1945 r. miała miejsce pierwsza dekonspiracja podziemia – zamordowano trzynastu żołnierzy NSZ, którzy pracowali w bialskim Urzędzie Bezpieczeństwa. W sierpniu tego samego roku oddział „Prawego” dokonał nieudanego zamachu, po czym aresztowano większość oddziału. W tym samym miesiącu w UBP w Białej wykryto grupę dwudziestu trzech żołnierzy AK, których aresztowano.
Rok 1946 był rokiem najintensywniejszej działalności NSZ na obszarze Bielska-Białej. W styczniu 1946 r. odbyła się w bielskiej strzelnicy (dziś siedziba BCK) pierwsza rozprawa podziemia niepodległościowego, mająca wyraźnie propagandowy charakter. Na początku lutego władza ograniczyła nagonkę na żołnierzy Narodowych Sił Zbrojnych. Ograniczenia te nie trwały jednak długo, bowiem już 13 lutego oddział NSZ zabił w Komorowicach funkcjonariusza Milicji, A. Stasickiego. Wydarzenie to mogło być jedną z przyczyn utworzenia w Bielsku oddziału ORMO. 2 kwietnia partyzanci zastrzelili dwóch milicjantów z Białej Krakowskiej, a także rozpoczęli kilkumiesięczną akcję przeciwko działaczom PPR w Lipniku. Zostali oni pobici, a niektórzy także upokorzeni poprzez „ogolenie głowy” (np. Franciszek Dudziak). Podobną akcję Narodowe Siły Zbrojne przeprowadziły 3 czerwca 1946 r. w Straconce. Ukarano wówczas działacza PPR, milicjanta i sołtysa Straconki, Stanisława Gąsiora – żołnierze ogolili im głowy i pobili.
Najgłośniejszą akcją Narodowych Sił Zbrojnych na Śląsku Cieszyńskim było zajęcie Wisły w dniu 3 maja 1946 roku. Miejscowość została zajęta bez jednego wystrzału – funkcjonariusze MO i UB byli tak zaskoczeni i przestraszeni, że zabarykadowali się na swych posterunkach. Pododdziały „Bartka” przeprowadziły w centrum miasta kilkugodzinną defiladę.
Oto jak opisuje to wydarzenie Antoni Biegun, ps „Sztubak”, podkomendny „Bartka” i dowódca oddziału „Szarego” (jednego z największych – w lecie 1946 liczył 112 partyzantów):
"Na czele jechali kpt. Henryk Flame „Bartek” i Jan Przewoźnik ps. „Ryś” na koniach. Długość idących oddziałów wynosiła około półtora kilometra. Wkrótce weszliśmy do miasteczka. W pierwszym momencie ludzie byli zaszokowani, lecz gdy dowiedzieli się, że jesteśmy partyzantami zaczęto wiwatować. Tu i ówdzie odzywały się głosy, że wybuchło powstanie. Ludność zaczęła nas częstować żywnością, obrzucać kwiatami i całować."
Oprócz działalności militarnej, na wiosnę 1946 r. oddziały NSZ rozpoczęły druk i kolportaż ulotek nawołujących do zagłosowania 3 x NIE w referendum ludowym.
Z biegiem czasu działalność NSZ w Bielsku, Białej i okolicach stawała się coraz trudniejsza. 25 maja 1946 r. UB urządziło w Komorowicach Śląskich zasadzkę na oddział „Burza”. Podczas walki zginął jego dowódca, „Śmiały”. W czasie potyczki oddziału „Bartka” z funkcjonariuszami MO pod Błatnią zginęło kilkunastu milicjantów (straty po stronie „Bartka”) nie są znane. Na miejscu potyczki wzniesiono po latach pomnik ku czci milicjantów poległych w walkach z antykomunistyczną partyzantką. Ciała żołnierzy NSZ pochowano prawdopodobnie w lesie koło pomnika. Wkrótce potem oddział „Bartka” rozpoczął działalność w masywie Magurki Wilkowickiej. UB dwukrotnie przeprowadziło obławy na partyzantów w rejonie Straconki, które zakończyły się niepowodzeniem. Natychmiast potem podjęto inne działania, dzięki którym ujęto (i prawdopodobnie zamordowano) dziewięćdziesięciu żołnierzy oddziału „Bartka”. Swój wkład w osłabienie NSZ włożył Bronisław Smoleń – szef podziemnego wywiadu, który został współpracownikiem UB. Ponadto z biegiem czasu miejscowa ludność w coraz mniejszym stopniu popierała zbrojne podziemie (wpływ na taki stan rzeczy miała propaganda władz, a także pożar młyna zbożowego Neumanna w Białej Krakowskiej, o którego wzniecenie publicznie oskarżono żołnierzy NSZ).
We wrześniu 1946 roku, w wyniku prowokacji UB, 167 żołnierzy zgrupowania „Bartka” zostało wywiezionych i zamordowanych. Według najnowszych badań Instytutu Pamięci Narodowej miało to miejsce w lasach w okolicach wsi Barut lub w Łambinowicach na Opolszczyźnie. Zbrodnia, popełniona w pierwszej dekadzie września 1946, była szczegółowo zaplanowana przez Ministerstwo Bezpieczeństwa Publicznego. Decyzję o niej podjął osobiście wiceminister MBP, gen. Natan Grünspan-Kikiel vel Roman Romkowski. Plan nosił kryptonim „Lawina”. W akcję zaangażowano setki funkcjonariuszy MO i Korpusu Bezpieczeństwa Wewnętrznego. Do zgrupowania przedostał się agent UB, Henryk Wendrowski, który podawał się za cichociemnego, wysłannika Rządu RP na Uchodźstwie, mającego przeprowadzić ewakuację partyzantów na Zachód. Flame przyjął te rozkazy do wiadomości i zorganizował przerzut części partyzantów. Z akcji eksterminacyjnej uratował się jeden żołnierz NSZ, Andrzej Bujok ps. „Jędrek”, „Brzoza”. Po jego dotarciu do Flamego akcja przerzutu została wstrzymana. Pozostała część zgrupowania pozostawała w dalszym ciągu w podziemiu. Śledztwo w sprawie mordu na żołnierzach NSZ wszczęto 30 lipca 1991 roku w Prokuraturze Wojewódzkiej w Opolu. Zostało jednak umorzone już 30 grudnia 1993 roku. Ustalono jedynie kilka nazwisk funkcjonariuszy UB, którzy byli w tę sprawę zamieszani: płk Józef Kratko (szef Wojewódzkiego Urzędu Bezpieczeństwa Publicznego w Katowicach, który w 1969 roku wyjechał do Izraela), Marian Fink z WUBP (zmienił nazwisko i wyjechał do Izraela), gen. Roman Romkowski (zmarł w 1965 roku), Henryk Wendrowski (awansował do stopnia pułkownika UB, a następnie był ambasadorem PRL w Królestwie Danii (1968-1973) i Republice Islandii (1978-1981)). Śledztwo zostało wznowione przez Instytut Pamięci Narodowej.
W oddziałach NSZ z całą stanowczością egzekwowano dyscyplinę i porządek, by wbrew komunistycznej propagandzie pokazać ludności, że są regularnym wojskiem, a nie grupą przestępczą. Żołnierze, którzy uchybili przyjętym zasadom byli surowo karani. Jednym z przykładów jest zabójstwo przez Jana Przewoźnika ps. „Ryś” (bliski współpracownik Henryka Flame) partyzanta o pseudonimie „Świstak” za przywłaszczenie sobie butów podczas jednej z przeprowadzonych akcji.
Po serii niepowodzeń w listopadzie 1946 r. Narodowe Siły Zbrojne zaprzestały podejmowania wszelkich akcji. 22 lutego 1947 r. w wyniku amnestii zdekonspirował się bielski inspektorat AK (ok. 600 żołnierzy). 11 marca tego samego roku ujawniła się część żołnierzy z oddziału „Bartka”, w tym sam Henryk Flame. W tym samym miesiącu komendant MO w Bielsku sporządził notatkę o następującej treści:
"„Można by śmiało powiedzieć, że organizacji tajnych obecnie nie ma. Jednak przypuszczać można z całą stanowczością naszą, że elementów politycznie wrogich jest cały szereg (...)”".
Nie był to jednak zupełny koniec działalności podziemia niepodległościowego na terenie Bielska-Białej. Jeszcze w 1947 r. w Komorowicach działały małe grupki utożsamiające się z NSZ. Ostatni oddział tej formacji na tym terenie UB zlikwidowało w 1948 r. Na terenie Podbeskidzia istniała także młodzieżowa organizacja konspiracyjna Legion Partyzantów Podhalańskich. Sam Henryk Flame po ujawnieniu się został zamordowany 1 grudnia 1947 w Zabrzegu k. Czechowic-Dziedzic.
Obecnie działalność podziemia na Podbeskidziu jest różnie oceniana – z jednej strony część partyzanckich oddziałów walczyły o niepodległą i demokratyczną Polskę (wielu współczesnych historyków uznaje żołnierzy podziemia antykomunistycznego za legalne Wojsko Polskie podlegające legalnym władzom RP w Londynie), z drugiej jednak metody tej walki przez wielu są uznawane za zbyt brutalne, a sama walka za z góry skazana na przegraną.

</doc>
<doc id="1158322" url="https://pl.wikipedia.org/wiki?curid=1158322" title="GRS">
GRS

Skrót GRS możne oznaczać:

</doc>
<doc id="1158323" url="https://pl.wikipedia.org/wiki?curid=1158323" title="Trias wczesny">
Trias wczesny

Wczesny trias (ang. "Early Triassic") – najstarsza epoka triasu (era mezozoiczna), trwająca około 4,7 milionów lat (od 251,902 ± 0,024 do 247,2 mln lat temu). Jest to epoka młodsza od lopingu, a starsza od środkowego triasu. Wczesny trias dzieli się na dwa wieki: ind i olenek.
Chronostratygraficznym odpowiednikiem epoki wczesnego triasu jest oddział trias dolny. Dolny trias dzieli się na dwa piętra: ind i olenek.

</doc>
<doc id="1158329" url="https://pl.wikipedia.org/wiki?curid=1158329" title="Trias środkowy">
Trias środkowy

Środkowy trias (ang. "Middle Triassic")

</doc>
<doc id="1158331" url="https://pl.wikipedia.org/wiki?curid=1158331" title="Port lotniczy Goa">
Port lotniczy Goa

Port lotniczy Goa – międzynarodowy port lotniczy położony w Goa. Jest jedynym pasażerskim portem lotniczym w tym indyjskim stanie.

</doc>
<doc id="1158333" url="https://pl.wikipedia.org/wiki?curid=1158333" title="Trias późny">
Trias późny

Późny trias (ang. "Late Triassic") – najmłodsza epoka triasu (era mezozoiczna), trwająca w zależności od przyjmowanego podziału triasu od około 28 do około 36 milionów lat. Dokładny czas jego trwania jest przedmiotem sporów. Do 2012 roku Międzynarodowa Komisja Stratygrafii przyjmowała, że późny trias rozpoczął się około 228,7 milionów lat temu a zakończył 199,6 ± 0,6 mln lat temu; w roku 2013 Komisja poprawiła datowanie na od około 237 milionów lat temu do 201,3 ± 0,2 mln lat temu Jest to epoka młodsza od środkowego triasu a starsza od wczesnej jury. Późny trias dzieli się na trzy wieki: karnik, noryk i retyk.
Chronostratygraficznym odpowiednikiem epoki wczesnego triasu jest oddział trias górny. Górny trias dzieli się na trzy piętra: karnik, noryk i retyk.

</doc>
<doc id="1158334" url="https://pl.wikipedia.org/wiki?curid=1158334" title="Reinhold Barcz">
Reinhold Barcz

Reinhold Barcz (ur. 9 listopada 1884 w Waplewie k. Ostródy, zm. 1942 w Berlinie) – działacz narodowy i protestancki na Mazurach, publicysta, z zawodu krawiec.
Życiorys.
Był przywódcą powstałego w Prusach Wschodnich pod koniec XIX w. ugrupowania neopietystycznego w Ewangelickim Kościele Unii Staropruskiej zwanego „gromadkarzami”. Za niesubordynację względem władz nazistowskich więziony i ścięty w berlińskim więzieniu Moabit.

</doc>
<doc id="1158337" url="https://pl.wikipedia.org/wiki?curid=1158337" title="Trzej muszkieterowie (film 1922)">
Trzej muszkieterowie (film 1922)

Trzej muszkieterowie (ang. "The Three Must-Get-There") – amerykański film kostiumowy kina niemego. Parodia powieści "Trzej muszkieterowie" Aleksandra Dumasa. Ostatni z amerykańskich filmów komediowych francuskiego komika Maxa Lindera.

</doc>
<doc id="1158339" url="https://pl.wikipedia.org/wiki?curid=1158339" title="Sit ostrokwiatowy">
Sit ostrokwiatowy

Sit ostrokwiatowy ("Juncus acutiflorus" Ehrh. ex Hoffm.) – gatunek rośliny z rośliny sitowatych. Jako gatunek rodzimy występuje w Europie, północno-zachodniej Afryce i południowo-zachodniej Azji. W Polsce gatunek rzadko spotykany w zachodniej i północnej części kraju.
Biologia i ekologia.
Gatunek występuje na torfowiskach niskich, na wilgotnych łąkach. Gatunek charakterystyczny łąk kaczeńcowych ze związku "Calthion" i zespołu "Juncetum acutiflori".
Zmienność.
Gatunek zróżnicowany na dwa podgatunki:
Zagrożenia i ochrona.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia VU).

</doc>
<doc id="1158341" url="https://pl.wikipedia.org/wiki?curid=1158341" title="Trzej muszkieterowie (ujednoznacznienie)">
Trzej muszkieterowie (ujednoznacznienie)



</doc>
<doc id="1158342" url="https://pl.wikipedia.org/wiki?curid=1158342" title=".50 BMG">
.50 BMG



</doc>
<doc id="1158344" url="https://pl.wikipedia.org/wiki?curid=1158344" title="Mercury-Atlas 8">
Mercury-Atlas 8

Mercury-Atlas 8 – trzeci w historii amerykański załogowy lot orbitalny. Odbył się 3 października 1962 w ramach programu Mercury. Kapsuła statku, pilotowana przez astronautę Waltera Schirrę (dubler: Leroy Cooper). Po wykonaniu prawie sześciu okrążeń globu ziemskiego, statek powrócił do atmosfery i wodował na Oceanie Spokojnym w wyznaczonym obszarze. Czterdzieści minut po lądowaniu, wraz z kapsułą, znalazł się na pokładzie lotniskowca USS Kearsarge. Była to wówczas najbardziej udana misja załogowa. Było to możliwe dzięki temu, że Schirra ściśle trzymał się planu misji.
Statek.
Walter Schirra nazwał swój statek Sigma 7, co miało według niego podkreślać, że "program Mercury to suma wysiłków naukowców i inżynierów oraz pracy tysięcy ludzi". Statek był niemal identyczny, jak te wykorzystane w dwóch wcześniejszych misjach: Mercury-Atlas 6 i Mercury-Atlas 7. Statek miał prawie trzy metry wysokości i dwa metry średnicy u podstawy. W momencie startu masa statku wynosiła niespełna dwie tony. Po osiągnięciu orbity jego masa była o ponad jedną czwartą mniejsza, a w chwili wodowania wynosiła tylko nieco ponad połowę masy startowej.
Rakieta nośna.
Sigma 7 została wyniesiona na orbitę przez rakietę Atlas D o numerze seryjnym 113-D. Ciąg tej rakiety wynosił 163,5 tony, a jako paliwo wykorzystywano wysoko rafinowane paliwo zbliżone do nafty (RP-1) i ciekły tlen. W tej rakiecie zastosowano po raz pierwszy nowy system wtrysku paliwa wymagający użycia paliwa hipergolowego. Była to istotna zmiana wiążąca się z koniecznością utrzymania stanu gotowości do startu przez cały okres przygotowań do odpalenia rakiety. Statyczny test, potwierdzający, że jest to możliwe, przeprowadzono 8 września 1962.
Odliczanie.
Astronauta wszedł do kapsuły o 9:37. Przygotowanie do startu i odliczanie odbyło się tak samo jak w dwóch poprzednich misjach. Jedynie w punkcie T –00:45:00 przerwano na piętnaście minut odliczanie (naprawa radaru w stacji naziemnej na Wyspach Kanaryjskich. Szczegółowy przebieg odliczania:
Lot.
Lot przebiegał normalnie zarówno w fazie, w której wykorzystywano rakietę nośną, jak i po separacji. Jedyną niedogodność stanowiła mała wydajność systemu chłodzenia skafandra pilota w czasie pierwszego okrążenia. Mała wydajność systemu chłodzenia skafandra zmusiła astronautę do zwiększenia przepływu wody. Pozostałe układy działały normalnie. Pojazd znajdował się pod kontrolą układu automatycznego sterowania ASCS ("Automatic Stabilization and Control System") w trakcie pierwszego okrążenia. Wyjątek, kiedy Schirra przechodził na tryb sterowania ręcznego, by użyć silniki korekcyjne. Podczas trzeciego okrążenia Schirra wyłączył zasilanie systemu sterowania i radaru, przechodząc w tryb swobodnego dryfowania statku. Działanie to było zaplanowane i normalne funkcjonowanie statku przywrócono po pewnym czasie. Pod koniec trzeciego okrążenia ponownie zostało wyłączone automatyczne sterowanie i przez całe czwarte okrążenie kapsuła swobodnie dryfowała. Piąte okrążenie odbyło się pod kontrolą ASCS (autopilot) i udało się utrzymać zgodność między odczytami żyrokompasu i wskazaniami czujnika położenia kapsuły. Misja przebiegała dalej zgodnie z planem i wykonano sześć okrążeń Ziemi, zgodnie z planem. Zejście z orbity i powrót na Ziemię wykonany został za pomocą autopilota ASCS. Był to preferowany sposób przeprowadzania tej operacji, który był później stosowany w lotach programów Gemini i Apollo. W czasie opadania na głównym spadochronie statek był cały czas obserwowany i kapsuła wodowała około czterech mil morskich od lotniskowca, który miał ją wyłowić.
Wodowanie.
Kapsuła Sigma 7 wodowała na Pacyfiku o 21:28, po 9 godzinach, 13 minutach i 11 sekundach lotu.
Kapsuła użyta w tej misji przechowywana jest w Astronaut Hall of Fame, w Titusville.

</doc>
<doc id="1158345" url="https://pl.wikipedia.org/wiki?curid=1158345" title="Air Midwest">
Air Midwest

Air Midwest – amerykańska regionalna linia lotnicza z siedzibą w Wichita, w stanie Kansas. Głównym węzłem jest Port lotniczy Kansas City.

</doc>
<doc id="1158349" url="https://pl.wikipedia.org/wiki?curid=1158349" title="Pierwszy śnieg (film 2006)">
Pierwszy śnieg (film 2006)

Pierwszy śnieg (ang. "First Snow") – amerykańsko-niemiecki film z 2006 w reżyserii Marka Fergusa.
Film był nagrywany w miastach Albuquerque, Bosque Farms i Moriarty w stanie Nowy Meksyk, USA.
Opis fabuły.
Jimmy'emu psuje się samochód w Nowym Meksyku i dla zabicia czasu odwiedza wróża, który przepowiada mu kłopoty kiedy tylko spadnie pierwszy śnieg. Jimmy jednak nie wierzy w przepowiednię chociaż ma za sobą nieciekawą przeszłość taką jak zdrada przyjaciela, teraz wychodzącego z więzienia na zwolnienie warunkowe. Pomimo że jego przyszłość zapowiada się owocnie, ogarnia go strach i zaczyna wierzyć, że kiedy spadnie pierwszy śnieg skończy się jego życie.

</doc>
<doc id="1158350" url="https://pl.wikipedia.org/wiki?curid=1158350" title="Astana-1 (stacja kolejowa)">
Astana-1 (stacja kolejowa)

Astana-1 – stacja kolejowa w Astanie, w stolicy Kazachstanu. Stacja posiada 2 perony.
Stację otwarto w 1931 roku (jako Akmolińsk). W 2017 roku otwarto nową główną stację kolejową w mieście, Astana Nurły Żoł, od tamtej pory Astana-1 pełni rolę drugorzędną. W latach 2019-22 nosiła nazwę Nur-Sułtan-1.
Stacja obsługuje do 12000 pasażerów dziennie.

</doc>
<doc id="1158354" url="https://pl.wikipedia.org/wiki?curid=1158354" title="Ciało liczbowe">
Ciało liczbowe

Ciało liczbowe – każde ciało będące skończonym rozszerzeniem algebraicznym ciała liczb wymiernych formula_1 Innymi słowy, jest to ciało zawierające formula_2 jako podciało oraz którego wymiar jako przestrzeni wektorowej nad formula_2 jest skończony.
Badanie własności ciał liczbowych jest głównym motywem algebraicznej teorii liczb.
Stopień, reprezentacja regularna, ślad i norma.
Każde ciało liczbowe formula_4 jest przestrzenią liniową nad formula_5 które jest jego podzbiorem. Wymiar tej przestrzeni oznaczamy jako formula_6 i nazywamy stopniem rozszerzenia ciała formula_7 z zaznaczeniem, o ile to nie jest jasne z kontekstu, że chodzi o stopień rozszerzenia liczb wymiernych lub krótko stopień nad formula_1
Załóżmy, że formula_4 jest ciałem liczbowym o stopniu rozszerzenia (nad formula_2) równym formula_11 Ponieważ formula_4 jest formula_13-wymiarową przestrzenią wektorową nad formula_5 to możemy wybrać (na ogół na wiele sposobów) bazę formula_15 tej przestrzeni. Jak wiadomo z elementarnej algebry liniowej, każdy element formula_16 ma jednoznaczną reprezentację w tej bazie, tzn. jednoznacznie wyznaczony ciąg formula_17 taki, że formula_18 Reprezentacja regularna elementu formula_19 to macierz formula_20 która powstaje poprzez pomnożenie go przez poszczególne elementy bazy:
Łatwo pokazać, że dla dwóch elementów formula_22 i ich reprezentacji regularnych formula_23 zachodzi formula_24 tzn. mnożeniu elementów odpowiada mnożenie macierzy je reprezentujących. Ponadto można udowodnić, że niezmienniki owych macierzy, takie jak ślad i wyznacznik i wielomian charakterystyczny nie zależą od wyboru konkretnej bazy formula_25 a tylko od elementu formula_26 Tak więc możemy przyjąć poniższe definicje śladu i normy elementu ciała algebraicznego:
Trywialne wnioski z tych definicji to:
gdzie formula_33 jest dowolnym elementem formula_7 zaś formula_35

</doc>
<doc id="1158355" url="https://pl.wikipedia.org/wiki?curid=1158355" title="Wąwóz Zbrza (Dolina Racławki)">
Wąwóz Zbrza (Dolina Racławki)



</doc>
<doc id="1158356" url="https://pl.wikipedia.org/wiki?curid=1158356" title="Wyłuszczarnia">
Wyłuszczarnia

Wyłuszczarnia nasion - przedsiębiorstwo leśne zajmujące się pozyskiwaniem nasion drzew iglastych ze zbieranych i suszonych w suszarniach szyszek, głównie sosny i świerka. Samą czynność przeprowadza maszyna zwana wyłuszczarką. Nasiona są potrzebne przy zakładaniu szkółek leśnych.
Na terenie Polski znajduje się 21 wyłuszczarni. Każda dyrekcja regionalna Lasów państwowych posiada w granicach swego zasięgu wyłuszczarnię.
Lista lokalizacji wyłuszczarni:

</doc>
<doc id="1158357" url="https://pl.wikipedia.org/wiki?curid=1158357" title="Ryga Pasażerska">
Ryga Pasażerska

Ryga Pasażerska (, ) – główny dworzec kolejowy w Rydze, na Łotwie. Stacja posiada 5 peronów.
Stację otwarto wraz z powstaniem Kolei Rysko-Dyneburskiej (przedłużonej później do Witebska).

</doc>
<doc id="1158363" url="https://pl.wikipedia.org/wiki?curid=1158363" title="Ciało kwadratowe">
Ciało kwadratowe

Ciało kwadratowe – ciało liczbowe o stopniu rozszerzenia 2 nad ciałem liczb wymiernych. Symbolicznie zbiór liczb wymiernych rozszerzony o formula_1 gdzie formula_2 jest pewną bezkwadratową liczbą całkowitą zapisujemy jako formula_3. Ciała kwadratowe są najprostszymi nietrywialnymi ciałami liczbowymi i były jako pierwsze historycznie wnikliwie badane, co położyło podwaliny pod współczesną algebraiczną teorię liczb. Po dziś dzień ciała kwadratowe stanowią niewyczerpane źródło interesujących i trudnych problemów matematycznych oraz mają niezwykle ważne zastosowania praktyczne w obliczeniowej teorii liczb.
Przykład.
Przykładem ciała kwadratowego jest zbiór liczb postaci formula_4 gdzie formula_5 i formula_6 są liczbami wymiernymi, a działaniami zwykłe dodawanie i mnożenie.

</doc>
<doc id="1158364" url="https://pl.wikipedia.org/wiki?curid=1158364" title="Moriarty">
Moriarty

Moriarty – miasto w stanie Nowy Meksyk w Stanach Zjednoczonych. Zajmuje powierzchnię 12,4 km² i 1765 mieszkańców (dane z 2000 roku).
Niektóre sceny z filmu "Pierwszy śnieg" nagrywano w tym mieście.
Demografia.
1765 mieszkańców, 668 gospodarstw domowych i 478 rodzin (dane z 2000 roku). Na 100 kobiet powyżej 18 roku życia przypada 83,5 mężczyzn. Średnia wieku to 26 lat. Średni dochód gospodarstwa domowego w mieście $26 983 a na całą rodzinę $34 444.
Średni dochód na mężczyznę to $26 573, a na kobietę $19 519.
Skład etniczny
Grupy wiekowe:

</doc>
<doc id="1158368" url="https://pl.wikipedia.org/wiki?curid=1158368" title="Kurowo (województwo podlaskie)">
Kurowo (województwo podlaskie)

Kurowo – wieś w woj. podlaskim, w pow. wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa białostockiego.
Siedziba Narwiańskiego Parku Narodowego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Waniewie.
Historia.
Założone najprawdopodobniej na początku XV w. Początkowo wieś ruska. Położona na zachodnim brzegu Narwi, przy ujściu rzeczki "Kurówki".
Znani właściciele Kurowa:
W XVII wieku Kurowo stało się ośrodkiem samodzielnych dóbr.
Słownik Geograficzny Królestwa Polskiego i innych Krajów Słowiańskich podaje, iż Kurowo folwark, powiat mazowiecki, gmina Kowalewszczyzna, parafia Waniewo. W 1827 r. 3 domy, 16 mieszkańców Folwark Kurowo z wsią Pszczółczyn, rozległy mr. 1419: grunta orne i ogrody mr. 673, łąk mr. 356, pastwiska mr. 137, wody mr. 22, lasu mr. 220, nieużytki i place mr. 11, budynków murowanych. 3 z drzewa 12, płodozmian 11 -polowy, wiatrak. Wieś Pszczółczyn os, 42 z gruntem mr. 966.
W 1865 r. majątek liczył 1769 morgów (ok. 990 ha).
W roku 1921 folwark "Kurowo". Naliczono tu 6 budynków z przeznaczeniem mieszkalnym oraz 160 mieszkańców (74 mężczyzn i 86 kobiet). Narodowość polską podało 151 osób, a białoruską 9.
Po przeprowadzonej parcelacji, w ramach reformy rolnej, majątek obejmował: dwór wraz z parkiem, budynki mieszkalne pracowników, budynki gospodarcze i ok. 200 ha użytków rolnych, łąk, wód i nieużytków.
W czasie II wojny światowej Kurowo zostało zajęte przez Armię Czerwoną, gospodarstwo przekształcono w kołchoz, a w dworku utworzono sierociniec. Od 1941 r. majątkiem zarządzała administracja niemiecka.
Wojnę przetrwały wszystkie budynki mieszkalne i gospodarcze. Nienaruszony pozostał również park i stojący w pobliżu młyn wraz z towarzyszącymi budynkami.
Od 25 września 1954 r. miejscowość wchodziła do Gromady Pszczółczyn, a od 31 grudnia 1959 – 1 stycznia 1973 r. do Gromady Kobylin-Borzymy.
W 1988 r. dwór z otaczającym go parkiem został przejęty przez Narwiański Park Krajobrazowy przekształcony następnie w park narodowy. Od 1996 r. w dworku mieści się siedziba Narwiańskiego Parku Narodowego.
W Kurowie na terenie dawnego zespołu dworskiego już od wielu lat odbywa się Biesiada Miodowa.

</doc>
<doc id="1158369" url="https://pl.wikipedia.org/wiki?curid=1158369" title="Ulica gen. Władysława Andersa">
Ulica gen. Władysława Andersa

Aleje:
Place:
Ulice:

</doc>
<doc id="1158373" url="https://pl.wikipedia.org/wiki?curid=1158373" title="Español Guayaquil">
Español Guayaquil

Español - ekwadorski klub piłkarski z siedzibą w mieście Guayaquil.
Historia.
Klub zadebiutował w I lidze w 1966 roku i zajął ostatnie 8 miejsce. Español jednak tym razem nie spadł, gdyż ligę powiększono do 10 klubów. W 1967 znów było ostatnie miejsce (tym razem 10), co przyniosło nieuchronny spadek. Jak dotąd były to jedyne dwa występy klubu Español w najwyższej lidze ekwadorskiej. Łącznie w najwyższej lidze klub rozegrał 32 mecze, z których 6 wygrał, 5 zremisował i 21 przegrał, zdobywając przy tym 35 bramek i tracąc 63 bramki.

</doc>
<doc id="1158374" url="https://pl.wikipedia.org/wiki?curid=1158374" title="Budapest Józsefvárosi">
Budapest Józsefvárosi

Budapest Józsefvárosi – zlikwidowana stacja kolejowa w Budapeszcie, w dzielnicy Józsefváros, na Węgrzech. Stacja posiada 4 perony.

</doc>
<doc id="1158379" url="https://pl.wikipedia.org/wiki?curid=1158379" title="Bosque Farms">
Bosque Farms

Bosque Farms – wieś w stanie Nowy Meksyk w USA. Zajmuje powierzchnię 10,2 km² i 3931 mieszkańców (dane z 2000 roku).
Niektóre sceny z filmu "Pierwszy śnieg" nagrywano w tym mieście.
Demografia.
3931 mieszkańców, 1422 gospodarstw domowych i 1126 rodzin (dane z 2000 roku). Na 100 kobiet powyżej 18 roku życia przypada 95,6 mężczyzn. Średni dochód gospodarstwa domowego w mieście $44,055 a na całą rodzinę $49 688.
Skład etniczny
Grupy wiekowe:

</doc>
<doc id="1158384" url="https://pl.wikipedia.org/wiki?curid=1158384" title="Funkcja modularna Dedekinda">
Funkcja modularna Dedekinda

Funkcja modularna eta Dedekinda – funkcja zmiennej zespolonej zdefiniowana na górnej półpłaszczyźnie. Nazwa pochodzi od Richarda Dedekinda.
Zdefiniujmy formula_1 Wtedy funkcję Dedekinda definiujemy następująco:
Funkcja eta jest holomorficzna na górnej półpłaszczyźnie, nie może być jednak analitycznie przedłużona poza nią.
Funkcja eta spełnia następujące tożsamości:
Ogólniej,
gdzie formula_6 są liczbami całkowitymi, takimi że: formula_7 oraz:
natomiast formula_9 jest sumą Dedekinda

</doc>
<doc id="1158389" url="https://pl.wikipedia.org/wiki?curid=1158389" title="Frederikshavn (stacja kolejowa)">
Frederikshavn (stacja kolejowa)

Frederikshavn – stacja kolejowa w Frederikshavn, w północnej Danii. Stacja posiada 3 perony.

</doc>
<doc id="1158392" url="https://pl.wikipedia.org/wiki?curid=1158392" title="Wąwóz Żarski">
Wąwóz Żarski

Wąwóz Żarski – parów w Dolinie Racławki na Wyżynie Olkuskiej (część Wyżyny Krakowsko-Częstochowskiej). Znajduje się w obrębie rezerwatu przyrody Dolina Racławki, na północny wschód od wsi Dubie i na zachód od centrum wsi Żary. Usytuowany jest pomiędzy wzgórzami Widoma (na południu) i Stara Cisowa (na północy). Jest to porośnięty bukami głęboki jar o długości około 400 metrów, przebiegający wzdłuż osi północ-południe w Lesie Pisarskim. Dnem jaru płynie nikły strumyk.
Na wschodnim skłonie doliny znajduje się pas skałek wapiennych, a w nim kilka jaskiń i schronisk: Jaskinia Żarska, Jaskinia Żarska Górna, Schronisko Żarskie Pierwsze, Schronisko Żarskie Drugie, Schronisko Żarskie Trzecie, Schronisko Żarskie Czwarte i Schronisko Żarskie Małe. Nad dnem wąwozu znajduje się Jaskinia bez Nazwy.
Przez blisko 100 lat, jeśli nie liczyć krótkiego okresu formalnie niepodległej Rzeczypospolitej Krakowskiej, przebiegała tędy „granica dwóch cesarzy” – austriackiego i rosyjskiego. Przez cały okres międzywojenny „granica dwóch cesarzy” była granicą województwa krakowskiego i kieleckiego, jeszcze do dzisiaj tędy przebiega podział obszarów diecezji krakowskiej i kieleckiej, do 1975 powiatu chrzanowskiego i olkuskiego, a obecnie gminy Krzeszowice i gminy Jerzmanowice-Przeginia.
Wąwozem Żarskim prowadzi geologiczna ścieżka dydaktyczna.

</doc>
<doc id="1158399" url="https://pl.wikipedia.org/wiki?curid=1158399" title="Bitwa pod Trzebnicą">
Bitwa pod Trzebnicą

Bitwa pod Trzebnicą – starcie zbrojne, stoczone 13 maja 1433 roku przez wojska husyckie księcia Bolka V z wojskami księcia Mikołaja V Karniowskiego.
W 1433, podczas wojny polsko-krzyżackiej, zebrane głównie z terenu Śląska wojska husyckie pod dowództwem Jana Čapka, wspólnie z siłami polskimi, najechały i spustoszyły należącą do Zakonu Krzyżackiego Nową Marchię i Pomorze Gdańskie, docierając aż do Bałtyku.
Udział husytów w wyprawie miał kluczowe znaczenie dla sytuacji na Śląsku, gdzie pozostałe, nieliczne oddziały husyckie dowodzone przez księcia głogówecko-prudnickiego Bolka V Husytę oraz Piotra Polaka nie były w stanie przeciwstawić się rosnącemu w siłę obozowi antyhusyckiemu, w którego skład wchodzili między innymi biskup wrocławski Konrad Oleśnicki, książę raciborski Mikołaj V, książę oleśnicki Konrad V Kantner oraz książę brzeski Ludwik II. Osamotniony w walce Bolko V Husyta zaczął ponosić klęski z rąk książąt dolnośląskich i bogatego mieszczaństwa, tracąc zdobyte wcześniej tereny Dolnego i Górnego Śląska. Ostatecznie książę głogówecko-prudnicki został pokonany 13 maja 1433 w walnej bitwie pod Trzebnicą przez siły księcia raciborskiego Mikołaja V. Do końca 1433 roku udało się Ślązakom przejąć większość zajmowanych przez husytów miast i zamków. 28 grudnia 1434 załoga husycka opuściła Niemczę, a w styczniu 1435 biskup wrocławski odzyskał Otmuchów i Wierzbno. Były to ostatnie ośrodki husyckie na Śląsku, poza ziemiami pozostającymi pod bezpośrednią władzą Bolka V.

</doc>
<doc id="1158402" url="https://pl.wikipedia.org/wiki?curid=1158402" title="Kassel Hauptbahnhof">
Kassel Hauptbahnhof

Kassel Hauptbahnhof – stacja kolejowa w Kassel, w kraju związkowym Hesja, w Niemczech.

</doc>
<doc id="1158403" url="https://pl.wikipedia.org/wiki?curid=1158403" title="Gross-Holstein">
Gross-Holstein



</doc>
<doc id="1158404" url="https://pl.wikipedia.org/wiki?curid=1158404" title="Dekanat ciechanowski wschodni">
Dekanat ciechanowski wschodni

Dekanat Ciechanowski Wschodni - dekanat diecezji płockiej z siedzibą w Ciechanowie.
Księża funkcyjni (stan na dzień 23 listopada 2021):
Lista parafii (stan na dzień 21 sierpnia 2018):

</doc>
<doc id="1158405" url="https://pl.wikipedia.org/wiki?curid=1158405" title="Funkcja modularna Webera">
Funkcja modularna Webera

Funkcje modularne Webera – rodzina funkcji zespolonych zdefiniowanych przez H. Webera. Niech formula_1 oznacza funkcję modularną Dedekinda, zaś formula_2 oznacza pierwiastek jedności 48. stopnia. Funkcje Webera definiujemy w sposób następujący:
Funkcje Webera są wykorzystywane w praktyce m.in. we współczesnych wersjach algorytmu ECPP służącego do dowodzenia pierwszości liczb.

</doc>
<doc id="1158411" url="https://pl.wikipedia.org/wiki?curid=1158411" title="Murmańsk (stacja kolejowa)">
Murmańsk (stacja kolejowa)

Murmańsk – stacja kolejowa w Murmańsku, w obwodzie murmańskim, w Rosji. Stacja posiada 2 perony.

</doc>
<doc id="1158414" url="https://pl.wikipedia.org/wiki?curid=1158414" title="Las Pisarski">
Las Pisarski

Las Pisarski – fragment lasu położonego na obszarze południowej części Wyżyny Olkuskiej w gminie Krzeszowice (teren wsi Dubie oraz Żary) na terenie dwóch rezerwatów przyrody: zachodnia część należy do Doliny Racławki, a wschodnia do Doliny Szklarki.
Las od XV wieku był własnością Żarskich, od 1628 Agnieszki Firlejowej na potrzeby klasztoru w Czernej, od II poł. XVIII w. Pisarskich (stąd nazwa „Las Pisarski”), od 1804 Grünbaumów, a w latach 1848–1939 należał do Potockich z pobliskich Krzeszowic i wszedł w skład tzw. hrabstwa tęczyńskiego. Po II wojnie światowej jest własnością Nadleśnictwa Krzeszowice.
Na wzgórzu Widoma mieści się mogiła partyzantów AL i sowieckich poległych w tutejszych lasach 23–24 sierpnia 1944 w boju z Niemcami. Wydarzenie upamiętnia pamiątkowy głaz znajdujący się nad potokiem Szklarka. W południowej części obszaru leśnego, w Dolinie Szklarki znajduje się założona w połowie XIX w. pstrągarnia "Rózin" z zabudowaniami w stylu szwajcarskim z drugie połowie XIX w. oraz pomnik przyrody – skałka dolnokarbońskiego wapienia przecięta żyłą porfiru.
Na terenie Lasu Pisarskiego znajduje się również Wąwóz Żarski, którego dnem płynie niewielki strumyk. Na wschodnim skłonie doliny znajduje się pas ciekawych skałek, a w nim kilka jaskiń i schronisk: Jaskinia Żarska, Schronisko Zarskie Pierwsze, Schronisko Zarskie Drugie, Schronisko Żarskie Trzecie, Schronisko Zarskie Czwarte i Schronisko Żarskie Małe. Od 1815 do lata 1914, krańcem lasu przebiegała"granica dwóch cesarzy" – austriackiego i rosyjskiego. Przez cały okres międzywojenny była również granicą województwa krakowskiego i kieleckiego, jeszcze do dzisiaj tędy przebiega podział obszarów diecezji krakowskiej i kieleckiej, do 1975 powiatu chrzanowskiego i olkuskiego, a obecnie gminy Krzeszowice i gminy Jerzmanowice-Przeginia.

</doc>
<doc id="1158417" url="https://pl.wikipedia.org/wiki?curid=1158417" title="Muzeum Walk o Wał Pomorski">
Muzeum Walk o Wał Pomorski

Muzeum Walk o Wał Pomorski w Mirosławcu – muzeum wojskowe poświęcone historii walk na Pomorzu Środkowym na przestrzeni dziejów.
Muzeum otwarto 16 marca 1985 w budynku Miejsko-Gminnego Ośrodka Kultury przy współpracy m.in. z Wojskiem Polskim. W pierwszej sali zgromadzono eksponaty związane z walkami o polskość od okresu piastowskiego do porozbiorowego, w drugiej zaś związane z LWP. Centralnym punktem jest diorama o rozmiarach 9 m na 3,3 m, przedstawiająca walki o przełamanie Wału Pomorskiego w rejonie Mirosławca.
Oprócz tego muzeum eksponuje kolekcję broni zarówno we wnętrzach, jak i w postaci ekspozycji plenerowej.

</doc>
<doc id="1158419" url="https://pl.wikipedia.org/wiki?curid=1158419" title="Narwik (stacja kolejowa)">
Narwik (stacja kolejowa)

Narwik – stacja kolejowa w Narwiku, w regionie Nordland, w Norwegii. Jest najbardziej na północ wysuniętą stacją w Norwegii i końcową linii Ofotbanen.
Położenie.
Stacja jest położona w odległości 3,7 km od portu w Narwik i 1580 km od Sztokholmu, na wysokości 46,6 m n.p.m.
Ruch pasażerski.
Stacja obsługuje ruch pasażerski z Kiruną, Luleå i Sztokholmem w ilości 4 pociągów dziennie. Jedynym przewoźnikiem są szwedzkie linie kolejowe SJ AB.
Obsługa pasażerów.
Kasa biletowa, poczekalnia, telefon publiczny, pomoc dla niepełnosprawnych, parking na 30 miejsc, parking rowerowy, przystanek autobusowy, automatyczne schowki bagażowe, przystanek autobusowy, postój taksówek.

</doc>
<doc id="1158420" url="https://pl.wikipedia.org/wiki?curid=1158420" title="RSN Warszewo">
RSN Warszewo

RSN Warszewo – maszt o wysokości 114 metrów, zbudowany w 1949 roku.
Nadawane programy.
Programy telewizyjne już nie nadawane.
Kanały telewizji analogowej wyłączone 19 marca 2013 roku.

</doc>
<doc id="1158421" url="https://pl.wikipedia.org/wiki?curid=1158421" title="Imperial War Museum Duxford">
Imperial War Museum Duxford

Imperial War Museum Duxford – muzeum wojskowe koło Duxford, w Anglii, oddział Imperial War Museum.
Wojskowe lotnisko w Duxford jest jednym z pierwszych zbudowanych w Wielkiej Brytanii. Powstało podczas I wojny światowej. Po utworzeniu w 1918 Royal Air Force (z połączenia Royal Naval Air Service i RFC Royal Flying Corps) lotnisko w Duxford funkcjonowało początkowo jako baza szkoleniowa sił powietrznych. Lotniskiem myśliwskim Duxford zostało w 1924 goszcząc dywizjony 19, 29 i III.
W 1938 Duxford zostało pierwszą bazą lotniczą wyposażoną w myśliwce Mark Spitfire I, w które jako pierwszy przezbrojono 19 dywizjon.
W czasie bitwy o Anglię na lotnisku w Duxford stacjonował m.in. polski dywizjon 302 wyposażony w samoloty Hurricane.
W 1943 lotnisko przekazano amerykańskim siłom powietrznym, które wykorzystywały je dla samolotów Thunderbolt i Mustang osłaniających bombowce udające się nad terytorium niemieckiej Rzeszy.
Duxford było lotniskiem trawiastym, jednakże stacjonujący na nim Amerykanie wyposażyli je w pas startowy z perforowanej stali.
Umożliwiło to wykorzystanie go przez RAF po wojnie jako bazy dla myśliwców odrzutowych Gloster Meteor. W 1951 wybudowano pas betonowy. Stacjonujący wówczas na lotnisku dywizjon 64 wyposażono w samoloty Gloster Javelin.
Kiedy rozpoczęła się era myśliwców ponaddźwiękowych, ze względu na położenie lotniska nie zdecydowano się na kosztowne modernizacje wymagane dla obsługi tego typu samolotów. Wojsko opuściło Duxford w 1961.
Przyszłość lotniska wahała się aż do roku 1977. Proponowano m.in. przekształcenie go w ośrodek sportowy i więzienie.
W 1977 Duxford przekształcono w muzeum lotnictwa.
Dziś można w Duxford podziwiać kolekcję lotniczą obejmującą zarówno samoloty z okresu I i II wojny światowej jak i egzemplarze wojskowych i cywilnych maszyn odrzutowych, m.in. Concorde'a (jedna z maszyn testowych początkowej serii), bombowiec Vulcan, różne modele pasażerskich Avro.
Bogata kolekcja samolotów amerykańskich obejmuje m.in.: B-17, B-29, B-52, Blackbirda, F-15 i wiele innych maszyn.
Muzeum posiada także hangar z ekspozycją broni lądowej, prezentującą m.in. wiele egzemplarzy czołgów i pojazdów opancerzonych.
Jedną z największych atrakcji Duxford jest możliwość obserwacji procesu rekonstrukcji historycznych maszyn, który jest prowadzony w hangarze dostępnym dla zwiedzających.
Muzeum posiada latające egzemplarze takich samolotów jak Spitfire i Hurricane, które biorą udział w częstych pokazach lotniczych.

</doc>
<doc id="1158425" url="https://pl.wikipedia.org/wiki?curid=1158425" title="Neustrelitz (stacja kolejowa)">
Neustrelitz (stacja kolejowa)

Neustrelitz – stacja kolejowa w Neustrelitz, w kraju związkowym Meklemburgia-Pomorze Przednie, w Niemczech. Stacja posiada 4 perony.

</doc>
<doc id="1158426" url="https://pl.wikipedia.org/wiki?curid=1158426" title="Sito Atkina">
Sito Atkina

Sito Atkina (nazywane też sitem Atkina-Bernsteina) – algorytm autorstwa A.O.L. Atkina i D.J. Bernsteina służący do wyszukiwania liczb pierwszych w dużych przedziałach. Metoda działa podobnie, jak sito Eratostenesa, jednak dzięki wykorzystaniu bardziej wyrafinowanej teorii jest szybsza i wymaga znacznie mniej pamięci.
Opis działania.
Algorytm całkowicie pomija wszystkie liczby podzielne przez 2, 3 lub 5. Wszystkie liczby z parzystą resztą z dzielenia przez 60 są podzielne przez 2 i nie są pierwsze. Wszystkie liczby z resztą z dzielenia przez 60 podzielną przez 3 są także podzielne przez 3 i nie są pierwsze. Wszystkie liczby z resztą z dzielenia przez 60 podzielną przez 5 są także podzielne przez 5 i nie są pierwsze. Wszystkie te reszty są pomijane.
Wszystkie liczby codice_1 z resztą z dzielenia przez 60 wynoszącą 1, 13, 17, 29, 37, 41, 49 lub 53 mają resztę z dzielenia przez 4 równą 1. Te liczby są pierwsze wtedy i tylko wtedy, gdy liczba rozwiązań wielomianu codice_2 jest nieparzysta i niepodzielna przez kwadraty liczb całkowitych.
Wszystkie liczby codice_1 z resztą z dzielenia przez 60 wynoszącą 7, 19, 31 lub 43 mają resztę z dzielenia przez 6 równą 1. Te liczby są pierwsze wtedy i tylko wtedy, gdy liczba rozwiązań wielomianu codice_4 jest nieparzysta i niepodzielna przez kwadraty liczb całkowitych.
Wszystkie liczby codice_1 z resztą z dzielenia przez 60 wynoszącą 11, 23, 47 lub 59 mają resztę z dzielenia przez 12 równą 11. Te liczby są pierwsze wtedy i tylko wtedy, gdy liczba rozwiązań wielomianu codice_6 jest nieparzysta i niepodzielna przez kwadraty liczb całkowitych.
Żadna z potencjalnych liczb pierwszych nie jest podzielna przez liczby 2, 3 i 5, więc nie może być podzielna również przez ich kwadraty. Dlatego sprawdzenie czy rozwiązania wielomianów nie jest podzielne przez kwadraty liczb całkowitych nie zawiera 22, 32 i 52.
Złożoność obliczeniowa.
Sito Atkina-Bernsteina znajduje (wypisuje) wszystkie liczby pierwsze mniejsze niż N w czasie O(N) wykorzystując pamięć O(N1/2/log N).

</doc>
<doc id="1158428" url="https://pl.wikipedia.org/wiki?curid=1158428" title="Jezioro Maracaibo">
Jezioro Maracaibo



</doc>
<doc id="1158430" url="https://pl.wikipedia.org/wiki?curid=1158430" title="Widoma (Wyżyna Olkuska)">
Widoma (Wyżyna Olkuska)

Góra Widoma znana też jako Lubartowska Góra – wzgórze na Wyżynie Olkuskiej na północny wschód od centrum miejscowości Dubie (w jej granicach administracyjnych) w Lesie Pisarskim na terenie rezerwatu przyrody Dolina Racławki. Mapa Geoportalu podaje wysokość 435 wzniesienia północnego i 412 m wzniesienia południowego (przy nim jest podpis wzniesienia). Stoki północno-wschodnie przechodzą w pola uprawne wsi Szkalry, południowo-wschodnie opadają do Doliny Szklarki, północno-zachodnie i północne do Wąwozu Żarskiego. W zboczach Wąwozu Żarskiego znajdują się Jaskinia Żarska, Jaskinia bez Nazwy, Jaskinia Żarska Górna oraz kilka schronisk: Schronisko Żarskie Pierwsze, Schronisko Żarskie Drugie, Schronisko Żarskie Trzecie, Schronisko Żarskie Czwarte i Schronisko Żarskie Małe. Stoki południowo-zachodnie opadają do Doliny Racławki. Południowo-zachodnim przedłużeniem grzbietu Widomej są Skałki, które odcięte zostały od Widomej przez dawne koryto Racławki (obecnie jest to starorzecze, Racławka płynie po drugiej stronie Skałek), mapa gminy Zabierzów 449 m. W Skałkach znajdują się w pionowe ściany skalne zwane Skałami nad Boiskiem (Jupiter, Murawa, Piłka, Trybuna, Bramka i Słupek). Staraniem fundacji Wspinka skały te udostępnione zostały do wspinaczki skalnej.
Na północno-wschodnich stokach wzgórza, 5 kwietnia 1863 stoczona została potyczka z Rosjanami przez oddział 230 ochotników dowodzonych przez płk. Józefa Kruszewskiego przekraczających tu kordon austriacko-rosyjski, zakończona rozproszeniem prawie 500–osobowego oddziału. Straty wśród powstańców to 5 zabitych i 19 rannych, zginęło również 40 Rosjan.
Na wzgórzu mieści się mogiła partyzantów AL i sowieckich poległych w tutejszych lasach 23–24 sierpnia 1944 w boju z Niemcami. Wydarzenie upamiętnia pamiątkowy głaz znajdujący się nad potokiem. Przy południowym stoku wzgórza w Dolinie Szklarki znajduje się założona w połowie XIX w. u pstrągarnia "Rózin" z zabudowaniami w stylu szwajcarskim z drugiej połowy XIX w. oraz pomnik przyrody – skałka dolnokarbońskiego wapienia przecięta żyłą porfiru.
Na północno-wschodnich zboczach wzgórza przebiegała tzw. "granica dwóch cesarzy". Od 1815 do 1846 roku przebiegała tędy granica formalnie niepodległego Wolnego Miasta Krakowa tzw. Rzeczypospolitej Krakowskiej, a od 1846 "tzw. granica dwóch cesarzy" – austriackiego (po 1867 austro-węgierskiego), jako Wielkie Księstwo Krakowskie w ramach monarchii austriackiej a później austro-węgierskiej) i rosyjskiego. Przez cały okres międzywojenny była ona również granicą województwa krakowskiego i kieleckiego, jeszcze do dzisiaj tędy przebiega podział obszarów diecezji krakowskiej i kieleckiej, do 1975 powiatu chrzanowskiego i olkuskiego, a obecnie gminy Krzeszowice i gminy Jerzmanowice-Przeginia.

</doc>
<doc id="1158431" url="https://pl.wikipedia.org/wiki?curid=1158431" title="Veszprém (stacja kolejowa)">
Veszprém (stacja kolejowa)

Veszprém – stacja kolejowa w Veszprém, w komitacie Veszprém, na Węgrzech. Stacja posiada 2 perony.

</doc>
<doc id="1158441" url="https://pl.wikipedia.org/wiki?curid=1158441" title="Juncus acutiflorus">
Juncus acutiflorus



</doc>
<doc id="1158442" url="https://pl.wikipedia.org/wiki?curid=1158442" title="Palestyna w kalifacie Ummajjadów">
Palestyna w kalifacie Ummajjadów

Palestyna w kalifacie Ummajjadów przebywała w okresie od 661 do 750 roku.
Historia.
Rys ogólny.
Gdy w 661 roku zamordowano kalifa Ali ibn Abi Taliba, w świecie Islamu doszło do sporu o sukcesję. Nowym kalifem został niespokrewniony z Mahometem Mu’awija I ibn Abu Sufjan, który w owym czasie był gubernatorem Syrii i dowodził największą muzułmańską armią. Był on założycielem dynastii kalifów Ummajjadów. Przeniósł on stolicę kalifatu do Damaszku.
Jego przeciwnicy odeszli od nurtu szyickiego, dając początek sunnityzmowi.
Kalifat Umajjadów obejmował rozległe tereny Syrii, Palestyny, Egiptu, Półwyspu Arabskiego, Mezopotamii i większości ziem Iranu. Zajęto Libię i Mauretanię w Afryce Północnej (697 rok), Hiszpanię (718) oraz bizantyjską Azję Mniejszą.
Umajjadzi przekształcili kalifat w monarchię absolutną. Godność kalifacka stała się dziedziczna. Rządy oparto na arabskich szejkach, członkach własnego klanu oraz dawnej perskiej i bizantyjskiej arystokracji. Stworzono system komunikacji pocztowej, zaczęto bić jednolitą monetę oraz wprowadzono język arabski jako urzędowy we wszystkich prowincjach.
Historia Palestyny.
Cała Palestyna weszła w skład arabskiego kalifatu Ummajjadów. Żydzi cieszyli się w tym okresie względnie dużą wolnością wśród Arabów. Żydzi bardzo szybko przyswoili sobie język arabski i częściowo asymilowali się z napływową ludnością arabską.
Dynastia Umajjadów, sprawująca z Damaszku władzę nad Palestyną, z powodów politycznych chciała posłużyć się Jerozolimą, aby pomniejszyć znaczenie Arabii. Kalif Omar zmienił nazwę miasta na Al-Quds i ogłosił je trzecim, co do ważności (po Mekce i Medynie) świętym miastem Muzułmanów.
W 691 wybudowano w Jerozolimie na Wzgórzu Świątynnym meczet Omara.
W 716 roku kalif Suleiman utworzył w Ramli stolicę administracyjną kraju.
Umajjadzi zostali obaleni przez dynastię Abbasydów po porażce w bitwie nad rzeką Zab w 750, a większość ich klanu została wymordowana. Jednocześnie rok 750 to początek rządów Abbasydów w Palestynie.

</doc>
<doc id="1158443" url="https://pl.wikipedia.org/wiki?curid=1158443" title="Jezioro Eyre">
Jezioro Eyre



</doc>
<doc id="1158453" url="https://pl.wikipedia.org/wiki?curid=1158453" title="Jezioro Barlee">
Jezioro Barlee



</doc>
<doc id="1158455" url="https://pl.wikipedia.org/wiki?curid=1158455" title="Dolina Filipówki">
Dolina Filipówki

Ostrońska Góra – zalesione wzgórze o wysokości 483 m n.p.m. Znajduje się na Wyżynie Olkuskiej w Pagórach Myślachowickich na zachód od centrum miejscowości Ostrężnica (na działce wsi nr 149), między przysiółkami Paryż Górny a Galman, w województwie małopolskim.
W pobliżu istniały małe kopalnie: galmanu Niwka, rudy cynku: Kopalnia Katarzyna. Z południowego zbocza wypływają strumienie Filipówki Górnej (zbocze południowo-zachodnie) i Filipówki Dolnej (zbocze południowo-wschodnie), które łączą się w potok Filipówka.

</doc>
<doc id="1158456" url="https://pl.wikipedia.org/wiki?curid=1158456" title="Melica picta">
Melica picta



</doc>
<doc id="1158459" url="https://pl.wikipedia.org/wiki?curid=1158459" title="Fumaran">
Fumaran



</doc>
<doc id="1158460" url="https://pl.wikipedia.org/wiki?curid=1158460" title="Bitwa pod Kcynią">
Bitwa pod Kcynią



</doc>
<doc id="1158465" url="https://pl.wikipedia.org/wiki?curid=1158465" title="Wielka Skała (Dubie)">
Wielka Skała (Dubie)

Wielka Skała – wzgórze o wysokości 355 m n.p.m. Znajduje się na Wyżynie Olkuskiej, znajduje się na terenie wsi Radwanowice, na południowy zachód od miejscowości Dubie, już na terenie gminy Zabierzów, w województwie małopolskim. Od północy zbocze stromo opada do Doliny Szklarki, od zachodu stromo opada do rzeki Rudawki, a od wschodu łagodnie opada w kierunku wsi Radwanowice. Na przełomie XV i XVI w. pod wzgórzem, na Rudawce w Dubiu, zbudowano dwa młyny: "Chechło" i "Dupp".

</doc>
<doc id="1158469" url="https://pl.wikipedia.org/wiki?curid=1158469" title="Biskup Ostii">
Biskup Ostii

Biskup Ostii − (urząd kościelny) biskup jednej z tzw. siedmiu diecezji suburbikarnych (Diecezja Ostii).
W pierwszym tysiącleciu biskupi Ostii zajmowali pierwsze miejsce wśród biskupów rzymskiej prowincji kościelnej. Mieli prawo do noszenia paliusza, a do ich zadań należało udzielanie sakry biskupiej nowemu papieżowi. Od VIII wieku biskupi Ostii są zaliczani do grona kardynałów (tzw. kardynałów-biskupów). Od XVI wieku diecezja ta jest zwyczajowo przypisana do funkcji dziekana Kolegium Kardynałów, co zostało formalnie usankcjonowane przez papieży Piusa X w 1914 i Pawła VI w 1965. Od 1966 zarząd tą diecezją podlega Wikariatowi Rzymskiemu. Dziekan Kolegium Kardynalskiego jest jedynie jej biskupem tytularnym.
Od 1060 biskupi Ostii byli jednocześnie administratorami diecezji Velletri. Połączenie tych dwóch diecezji ostatecznie potwierdził papież Eugeniusz III, a około 1180 kardynałowie biskupi Ostii zaczęli używać podwójnego tytułu "biskup Ostia e Velletri". Diecezje te ponownie rozdzielono w 1914.
Kardynałowie-biskupi Ostii.
1914 − rozdzielenie diecezji Velletri od Ostii
1966 − na mocy decyzji Pawła VI kardynał biskup Ostii staje się jedynie tytularnym biskupem tej diecezji, podczas gdy rzeczywista jurysdykcja przechodzi w ręce Wikariatu Rzymskiego

</doc>
<doc id="1158472" url="https://pl.wikipedia.org/wiki?curid=1158472" title="Bobrowo (Pojezierze Wałeckie)">
Bobrowo (Pojezierze Wałeckie)

Bobrowo – jezioro w woj. zachodniopomorskim, w pow. wałeckim, w gminie Wałcz, leżące na terenie Pojezierza Wałeckiego. Jezioro położone jest około 1,5 km na południe od Karsiboru.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Bobrowo". W różnych publikacjach i na mapach topograficznych jezioro to występuje pod nazwą "Bobrow", "Bobrów", "Babrowo".
Powierzchnia zwierciadła wody według różnych źródeł wynosi od 12,5 ha przez 15,6 ha do 16,06 ha.
Zwierciadło wody położone jest na wysokości 112,4 m n.p.m. lub 112,8 m n.p.m.. Średnia głębokość jeziora wynosi 3,2 m, natomiast głębokość maksymalna 6,1 m.
Jest to jezioro polodowcowe, rynnowe, o typowym dla tych jezior podłużnym kształcie.
Jezioro połączone jest rowami melioracyjnymi i ciekami wodnymi z jeziorem Golce.

</doc>
<doc id="1158473" url="https://pl.wikipedia.org/wiki?curid=1158473" title="Cykl azotu">
Cykl azotu



</doc>
<doc id="1158476" url="https://pl.wikipedia.org/wiki?curid=1158476" title="Boberow">
Boberow



</doc>
<doc id="1158477" url="https://pl.wikipedia.org/wiki?curid=1158477" title="Deutsches Panzermuseum">
Deutsches Panzermuseum

Deutsches Panzermuseum – muzeum wojskowe poświęcone broni pancernej, zlokalizowane w Munster w Dolnej Saksonii w Niemczech.
Pierwotnie była to kolekcja szkoleniowa dla żołnierzy uczących się w szkole wojsk pancernych "Panzertruppenschule". Obecnie muzeum otwarte jest dla publiczności i zarządzane jest przez szkołę i miejscową gminę. W kolekcji znajduje się około 95 pojazdów, w tym także z I i II wojny światowej, z czego około 40 z wyposażenia Wehrmachtu.

</doc>
<doc id="1158478" url="https://pl.wikipedia.org/wiki?curid=1158478" title="Altay SK">
Altay SK

Altay Spor Kulübü – turecki klub piłkarski, grający w TFF 1. Lig, mający siedzibę w mieście Izmir, leżącym w zachodniej części Turcji.
Historia.
Altay został założony 16 stycznia 1914 roku w celu połączenia Turków do uprawiania sportu i uczestniczenia w zawodach piłkarskich w mieście Izmir. Pierwsza nazwa klubu to Hilal, ale w 1915 roku zmieniono ją na Altay. Wkład w założenie klubu mieli politycy tureccy, a także późniejszy prezydent Turcji Celal Bayar. W 1918 roku Altay rozegrał mecz z włoskim klubem Garibaldi i wygrał 10:0. Zwycięstwo to miało duże znaczenie dla tureckiego społeczeństwa, gdyż w tym czasie włoska armia stacjonowała w Izmirze. Po tej porażce Włosi zawiesili wszystkie sportowe rozgrywki w mieście, w których uczestniczyli, a klub Garibaldi został rozwiązany przez włoskiego konsula.
W latach 20. wielu piłkarzy i kibiców Altayu brało udział w wojnie domowej. Po jej zakończeniu założyciel republiki Mustafa Kemal Atatürk jednemu ze swoich dowódców Fahrettinowi Paşy nadał przydomek "Altay" by uhonorować tych ludzi.
Największe sukcesy klubu to dwukrotne zdobycie Pucharu Turcji. W 1967 roku zespół zremisował w finale z lokalnym rywalem Göztepe A.Ş. 2:2, ale wygrał dzięki losowaniu monetą. W 1980 roku Altay okazał się lepszy od Galatasaray SK w pierwszym meczu wygrywając 1:0, a w drugim remisując 1:1 po dogrywce.

</doc>
<doc id="1158481" url="https://pl.wikipedia.org/wiki?curid=1158481" title="Altay Izmir">
Altay Izmir



</doc>
<doc id="1158482" url="https://pl.wikipedia.org/wiki?curid=1158482" title="Altay İzmir">
Altay İzmir



</doc>
<doc id="1158485" url="https://pl.wikipedia.org/wiki?curid=1158485" title="Kucze (powiat olecki)">
Kucze (powiat olecki)

Kucze (niem. "Kutzen") – osada w Polsce położona w województwie warmińsko-mazurskim, w powiecie oleckim, w gminie Kowale Oleckie.
W latach 1975–1998 miejscowość administracyjnie należała do województwa suwalskiego.
Kucze wyodrębniły się jako samodzielna jednostka administracyjna z majątku Borkowiny, założonego na prawie lennym w 1565 roku.
Pod koniec XVIII wieku była to wolna wieś, która należała do polskiej rodziny szlacheckiej Mroczków. W 1751 roku powstała w Kuczach jednoklasowa szkoła.
W 1938 r. w miejscowości mieszkało 180 osób.

</doc>
<doc id="1158487" url="https://pl.wikipedia.org/wiki?curid=1158487" title="Adorján Divéky">
Adorján Divéky

Adorján Divéky (ur. 17 sierpnia 1880 w Kubinie Dolnym, zm. 25 maja 1965 w Budapeszcie) – węgierski historyk literatury, językoznawca, badacz historycznych związków węgiersko-polskich.
Studia ukończył w Budapeszcie. Studia specjalne na UJ 1909–1911, W 1905 uzyskał doktorat, zaś w 1921 habilitował się na Uniwersytecie w Budapeszcie, przeniesiona na UW 1928, profesor nadzwyczajny 1932, profesor zwyczajny 1939.
Od 1917 był związany z Uniwersytetem Warszawskim, docent w latach 1929–1939. Był nauczycielem gimnazjalnym na Spiszu, Orawie, Liptowie i w Budapeszcie. Lektor języka węgierskiego na UW 1917, docent historii Polski ze szczególnym uwzględnieniem stosunków polsko-węgierskich na uniwersytecie w Budapeszcie 1921, dyrektor Instytutu Węgierskiego w Warszawie 1935–1939, profesor w Zakładzie Historii Europy Wschodniej Uniwersytetu w Debreczynie 1939–1950. 
Doktor honoris causa USB.

</doc>
<doc id="1158489" url="https://pl.wikipedia.org/wiki?curid=1158489" title="Myśleć jak Leonardo da Vinci">
Myśleć jak Leonardo da Vinci

Myśleć jak Leonardo da Vinci ("How to Think like Leonardo Da Vinci: Seven Steps to Genius Everyday") - książka autorstwa Micheala J. Gelba traktująca o umysłowości włoskiego artysty renesansowego i naukowca, Leonarda da Vinci. Autor za główny cel stawia sobie zanalizowanie siedmiu zasad, które stanowiły fundament egzystencji Leonarda i wzór dla jego naśladowców.
Treść.
Analiza jego notatek, wynalazków i dzieł sztuki umożliwiła pisarzowi nakreślenie 7 zasad geniuszu Leonarda, które, jak twierdzi autor, są dostępne do osiągnięcia dla każdego za sprawą wskazówek i zalecanych przez niego ćwiczeń, które mają pomóc w wyzwoleniu potencjału intelektualnego każdego z nas.
Autor we wstępie dąży do udowodnienia, iż zdolności ludzkiego mózgu przekraczają wyobrażenia człowieka na ten temat. Następnie dokonuje prezentacji renesansu i jego wpływu na współczesność. Potem przedstawia życiorys naukowca. Po tym przechodzi do głównej analizy i przedstawia siedem zasad kierujących życie Leonarda: Curiosita, Dimostrazione, Sensazione, Sfumato, Arte/scienza, Corporalita, Connessione; a następnie analizuje zjawisko masowego pojawiania się Leonarda da Vinci we współczesnej kulturze.
Recenzje.
Książka Gelbsa doczekała się wielu recenzji amerykańskich i kanadyjskich mediach m.in. w: "Wausau Daily Herald", "The Manhattan Mercury", "Chicago Tribune", "Chicago Sun-Times", "St. Louis Post-Dispatch", "The Philadelphia Inquirer", "Investment Advisor", "Ottawa Citizen", "The Washington Post", "National Post".

</doc>
<doc id="1158490" url="https://pl.wikipedia.org/wiki?curid=1158490" title="Carl de Boor">
Carl de Boor

Carl-Wilhelm Reinhold de Boor (ur. 3 grudnia 1937 w Stolp) – niemiecko-amerykański matematyk, emerytowany profesor Uniwersytetu Wisconsin-Madison.
Życiorys.
Wczesne lata.
Urodził się w Stolp w Niemczech (obecnie Słupsk w Polsce) w 1937 jako siódme z ośmiorga dzieci Wernera (antynazistowskiego pastora luterańskiego) i Toni de Boor. W 1945 uciekł z rodziną i w końcu osiadł w Schwerinie, wtedy w Niemczech Wschodnich. Jako dziecko często chorował, bez wątpienia źle znosił zmienne warunki pogorszone przez status jego ojca jako wroga zarówno państwa faszystowskiego, jak i komunistycznego. W 1955 młody Carl, skorzystawszy z odwilży, która nastąpiła po śmierci Stalina w 1953, otrzymał miesięczną wizę do Niemiec Zachodnich i pojechał tam na rowerze, gdzie zdecydował się pozostać, gdy dowiedział się, że jego aplikacja na studia chemiczne na Uniwersytecie Humboldta (w Berlinie Wschodnim została odrzucona (ze względu na słabe wyniki z matematyki). Na szczęście Otto Friedrich (brat pierwszej żony ojca Carla) chciał i był w stanie mu pomóc. Dwa lata później spotkał i zakochał się w Matildzie Friedrich, bratanicy Otto i córce Carla Friedricha znanego politologa i konstytucjonalisty. Z pomocą rodziny Friedricha (matka rodu traktowała go jak kolejnego wnuka), Carl wyemigrował w 1959 do Stanów Zjednoczonych, uczył się angielskiego podczas podróży przez Atlantyk (gdy wszedł na pokład, mógł czytać Beatrix Potter).
Wykształcenie i kariera.
Wyposażony tylko w dyplom wyższej uczelni, po trzyipółletnich studiach na Uniwersytecie w Hamburgu, de Boor wstąpił na Harvard jako słuchacz studiów magisterskich z matematyki. Po przepracowaniu roku jako asystent biorący udział w badaniach Garretta Birkhoffa, poszedł do pracy w General Motors Research w Warren w stanie Michigan, gdzie zetknął się z funkcjami sklejanymi (spline). Chociaż tylko połowa jego ocen była najwyższa, otrzymał swój pierwszy tytuł, tytuł doktora od Uniwersytetu Michigan w 1966, a następnie został profesorem na Uniwersytecie Purdue. Jak to często bywało w uczelnianych rodzinach tamtego okresu, Matilda przejęła główną odpowiedzialność za wychowywanie ich czwórki dzieci, umożliwiając Carlowi, który również miał głębokie poczucie obowiązku względem rodziny, naukę po nocach i osiągnięcie szybkiego awansu na pełny profesorski poziom w wieku 34 lat. W 1972 przyjął stanowisko profesora matematyki i informatyki na Uniwersytecie Wisconsin-Madison, prowadząc ćwiczenia w University of Wisconsin-Madison Army Math Research Center, które to centrum nieco wcześniej przeszło zamach bombowy przeprowadzony przez uczelnianych radykałów, a związany z protestem przeciw wojnie w Wietnamie.
Badania i dydaktyka.
Główną atrakcją pracy na Uniwersytecie Wisconsin-Madison była możliwość bezpośredniej współpracy z Izaakiem Schoenbergiem, uważanym za ojca funkcji sklejanych. De Boor rozwinął dalej wielomiany do postaci wszechobecnej w niemal każdej formie projektowania przemysłowego. W szczególności sformułował stosunkowo szybki i stabilny numerycznie algorytm wyznaczania wartości funkcji sklejanych (szeroko używany w projektowaniu wspomaganym komputerowo i grafice komputerowej).
Skutecznie popierał formułowanie funkcji sklejanych za pomocą bazowych funkcji sklejanych lub krzywych B-sklejanych (B-spline), które rozwinęli Izaak Schoenberg i Haskell Curry. Był zapalonym nauczycielem, prowadził wielu studentów (pod skrajnym rygorem – niektórzy darzą go uznaniem za decyzję o porzuceniu matematyki i zostanie wiceprezesem od operacji sieciowych i danych w America Online), często wstawał o godz. 5.50 lub 6.00, by przygotować notatki na wykłady dla swych klas z aproksymacji numerycznej i algebry liniowej. Jest autorem licznych prac zawierających podstawowe wstępne podręczniki do analizy numerycznej (razem z Samuelem D. Conte) i nowatorskich podręczników o aproksymacji funkcjami sklejanymi. Carl de Boor współpracował przez wiele lat z The MathWorks (producentem MATLAB'a) i jest autorem narzędzi dla krzywych sklejanych.
Carl de Boor odszedł z Uniwersytetu Wisconsin-Madison w 2003 na emeryturę i przeprowadził się na pacyficzny północny zachód, gdzie kontynuuje pracę z kolegami nad problemami matematycznymi i sporo podróżuje. Obecnie mieszka na wyspie Orcas w stanie Waszyngton ze swoją drugą żoną Helen Bee, autorką licznych podstawowych podręczników o rozwoju osobowym, którą poślubił w 1991. Poza tym, że jest zasłużonym emerytowanym profesorem Uniwersytetu Wisconsin-Madison, jest też profesorem stowarzyszonym Uniwersytetu Waszyngtońskiego.
Nagrody.
W 1997 został wybrany do Narodowej Akademii Nauk (United States National Academy of Sciences) i otrzymał w 2003 Narodowy Medal Nauki (National Medal of Science) w matematyce. Inne wyróżnienia obejmują wybór do Amerykańskiej Akademii Sztuki i Nauki (American Academy of Arts and Sciences) w 1987 oraz Narodowej Akademii Inżynierii (National Academy of Engineering) w 1993, honorowe stopnie od Uniwersytetu Purdue i Technion (Izraelski Instytut Technologii), jak również członkostwo w Niemieckiej Akademii Przyrodników Leopoldina w Niemczech i Polskiej Akademii Nauk. Otrzymał nagrodę Johna von Neumanna od Stowarzyszenia dla Matematyki Przemysłowej i Stosowanej (Society for Industrial and Applied Mathematics) w 1996.

</doc>
<doc id="1158491" url="https://pl.wikipedia.org/wiki?curid=1158491" title="5-Hydroksytryptofan">
5-Hydroksytryptofan

5-Hydroksytryptofan (5-HTP) – organiczny związek chemiczny, pochodna tryptofanu, naturalnie występujący aminokwas, prekursor serotoniny.

</doc>
<doc id="1158492" url="https://pl.wikipedia.org/wiki?curid=1158492" title="5-HTP">
5-HTP



</doc>
<doc id="1158494" url="https://pl.wikipedia.org/wiki?curid=1158494" title="5-hydroksytryptofan">
5-hydroksytryptofan



</doc>
<doc id="1158496" url="https://pl.wikipedia.org/wiki?curid=1158496" title="Bobrowo (Pojezierze Krajeńskie)">
Bobrowo (Pojezierze Krajeńskie)

Bobrowo - jezioro w woj. wielkopolskim, w powiecie pilskim, w gminie Kaczory, leżące na terenie Pojezierza Krajeńskiego.
Jezioro położone jest około 2 km na południe od Śmiłowa. 
Jezioro składa się z dwóch części połączonych rowem.
Dane morfometryczne.
Powierzchnia zwierciadła wody według różnych źródeł wynosi od 15,0 ha do 22,89 ha.
Zwierciadło wody położone jest na wysokości 76,0 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Bobrowo". W różnych publikacjach jezioro to występuje pod nazwą "Jachna".

</doc>
<doc id="1158498" url="https://pl.wikipedia.org/wiki?curid=1158498" title="Fez (stacja kolejowa)">
Fez (stacja kolejowa)

Fez (fr. Gare de Fès-Ville - "Dworzec Fez-Miasto") – stacja kolejowa w Fezie, w regionie Fez-Bulman, w Maroku. Posiada 3 perony. Stacja położona jest na linii kolejowej biegnącej na wschód do granicy z Algierią w Wadżdzie (i dalej do Algieru, przy czym przejście graniczne jest obecnie zamknięte). Na zachodzie tory kolejowe łączą Fez z Meknesem i miastem Sidi Kasim, gdzie linia rozwidla się na trasę biegnącą na północ do Tangeru oraz na zachód do Al-Kunajtiry (i dalej na południe przez Rabat i Casablankę do Marrakeszu).

</doc>
<doc id="1158501" url="https://pl.wikipedia.org/wiki?curid=1158501" title="Sit cienki">
Sit cienki

Sit cienki ("Juncus filiformis" L.) – roślina wieloletnia z rośliny sitowatych. Zasięg obejmuje strefę klimatu umiarkowanego na półkuli północnej. W Polsce gatunek rzadki, rośnie głównie na północy i w górach.
Biologia i ekologia.
Rośnie na wilgotnych łąkach i torfowiskach.
Zmienność.
Tworzy mieszańce z sitem bałtyckim i skupionym.
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).

</doc>
<doc id="1158503" url="https://pl.wikipedia.org/wiki?curid=1158503" title="Manfred Kaltz">
Manfred Kaltz

Manfred Kaltz (ur. 6 stycznia 1953 w Ludwigshafen am Rhein) – niemiecki piłkarz, występował na pozycji obrońcy, w latach 1975–1983 reprezentant Niemiec w piłce nożnej. Złoty medalista Mistrzostw Europy 1980, srebrny medalista Mistrzostw Świata 1982 oraz Mistrzostw Europy 1976, uczestnik Mistrzostw Świata 1978. Długoletni zawodnik Hamburger SV.
Kariera klubowa.
Kaltz treningi rozpoczął w wieku 7 lat w klubie VfL Neuhofen. W 1968 przeszedł do juniorów TuS Altrip, a w 1970 trafił do juniorskiej ekipy Hamburgera SV. W 1971 został włączony do jego pierwszej drużyny, grającej w Bundeslidze. W tych rozgrywkach zadebiutował 21 sierpnia 1971 w zremisowanym 1:1 meczu z Borussią Dortmund. 2 października 1971 w wygranym 4:0 pojedynku z 1. FC Kaiserslautern strzelił pierwszego gola w Bundeslidze. Barwy Hamburgera reprezentował przez 18 lat. W tym czasie zdobył z klubem Puchar Mistrzów (1983), Puchar Zdobywców Pucharów (1977), 3 mistrzostwa RFN (1979, 1982, 1983), 5 wicemistrzostw RFN (1976, 1980, 1981, 1984, 1987) i 2 Puchary RFN (1976, 1987). Wystąpił z nim także w finale Pucharu UEFA (1982) i Pucharu Mistrzów (1980), jednak w obu przypadkach Hamburger przegrywał swoje mecze.
Latem 1989 Kaltz odszedł do francuskiego Girondins Bordeaux. Grał tam przez kilka miesięcy, a w listopadzie 1989 trafił innego francuskiego zespołu, FC Mulhouse. W 1990 ponownie został graczem Hamburgera SV. W 1991 zakończył karierę. Z 581 meczami zajmuje drugie miejsce pod względem występów w Bundeslidze (za Karlem-Heinzem Körbelem – 602 mecze).
Kariera reprezentacyjna.
W latach 1972–1973 Kaltz rozegrał 2 spotkania w reprezentacji RFN U-23. W seniorskiej kadrze RFN zadebiutował 3 września 1975 w meczu z Austrią.
W 1976 znalazł się w kadrze na Mistrzostwa Europy. Nie zagrał jednak na nich ani razu, a zespół RFN zajął drugie miejsce w turnieju. 8 października 1977 w wygranym 2:1 pojedynku z Włochami strzelił pierwszego gola w drużynie narodowej.
W 1978 został powołany do kadry na mistrzostwa świata. Wystąpił na nich w spotkaniach z Polską (0:0), Meksykiem (6:0), Tunezją (0:0), Włochami (0:0), Holandią (2:2) i Austrią (2:3). Tamten mundial RFN zakończył na drugiej rundzie.
W 1980 ponownie wziął udział w mistrzostwach Europy. Zaliczył tam pojedynki z Czechosłowacją (0:0), Holandią (3:2), Grecją (0:0) i Francją (2:1). W meczu z Francją zdobył także bramkę. Kadra RFN wygrała ten turniej i zdobyła Mistrzostwo Europy.
W 1982 po raz drugi był uczestnikiem mistrzostw świata. Zagrał na nich w spotkaniach z Algierią (1:2), Chile (4:1), Austrią (1:0), Anglią (0:0), Hiszpanią (2:1), Francją (3:3, 5:4 w rzutach karnych) oraz w finale z Włochami (1:3). Reprezentacja RFN zakończyła tamten mundial na drugim miejscu.
W latach 1975–1983 w drużynie narodowej Kaltz rozegrał w sumie 69 spotkań i zdobył 8 bramek.

</doc>
<doc id="1158504" url="https://pl.wikipedia.org/wiki?curid=1158504" title="Juncus filiformis">
Juncus filiformis



</doc>
<doc id="1158505" url="https://pl.wikipedia.org/wiki?curid=1158505" title="Świat Radio">
Świat Radio

Świat Radio – polski miesięcznik o tematyce krótkofalarskiej, CB, radiotechnicznej, kierowany do wszystkich użytkowników tego rodzaju telekomunikacji, wydawany od roku 1995 przez wydawnictwo AVT.
Miesięcznik został wyróżniony Odznaką Honorową PZK.
Od 2022 roku ukazuje się jako dwumiesięcznik.

</doc>
<doc id="1158506" url="https://pl.wikipedia.org/wiki?curid=1158506" title="Chemnitz Mitte">
Chemnitz Mitte

Chemnitz Mitte – przystanek kolejowy w Chemnitz, w kraju związkowym Saksonia, w Niemczech. Przystanek posiada 1 peron.

</doc>
<doc id="1158507" url="https://pl.wikipedia.org/wiki?curid=1158507" title="Billboard (film)">
Billboard (film)

Billboard − polski film sensacyjny z 1998 r. w reżyserii Łukasza Zadrzyńskiego.
Fabuła.
Kuba (Rafał Maćkowiak) jest pracownikiem agencji reklamowej. Dostaje zlecenie od dyrektora agencji. Musi znaleźć modelkę − Rosjankę Maszę. Od tego zależą pieniądze przeznaczone na kampanię reklamową od sponsora. Szukając jej, Kuba poznaję Tanię − przyjaciółkę Maszy. Podstępem zdobywa od niej adres Maszy. Następnego dnia Dyrektor jest na Kubę wściekły. Twierdzi, że nie ma Maszy pod tym adresem. Kuba kontynuuje poszukiwania i zostaje wplątany w morderstwo.
Nagrody.
1999:

</doc>
<doc id="1158509" url="https://pl.wikipedia.org/wiki?curid=1158509" title="Indygowiec">
Indygowiec

Indygowiec ("Indigofera" L.) – rodzaj roślin należący do rodziny bobowatych. Należy do niego 713 gatunków występujących w całej strefie międzyzwrotnikowej. Pantropikalny zasięg ma jednak tylko 6 gatunków, podczas gdy większość – ok. 490 jest endemitami Madagaskaru. Kilkanaście gatunków jest rozpowszechnionych w tropikach Starego Świata, ok. 150 rośnie w Azji, Australii i Oceanii, a ok. 45 na kontynentach amerykańskich. Rośliny te rosną w tropikalnych i subtropikalnych lasach okresowo suchych, na sawannach, w formacjach suchorośli, na skrajach lasów i na terenach przekształconych.
W przeszłości niektóre gatunki były bardzo ważnymi roślinami barwierskimi, w szczególności: indygowiec barwierski "I. tinctoria", "I. arrecta", "I. articulata" i "I. suffruticosa". Wykorzystywane są jako rośliny paszowe, lecznicze, zielony nawóz, niektóre są jadalne, uprawiane są jako ozdobne i w celu ochrony gleby przed erozją.
Systematyka.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Indigofereae".
Gromada okrytonasienne Cronquist, podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe Takht., nadrząd "Fabanae" R. Dahlgren ex Reveal, rząd bobowce Bromhead, rodzina bobowate Lindl, plemię "Indigofereae" Benth., podplemię "Indigoferinae" Thomson, rodzaj indygowiec L. ("Indigofera" L.).

</doc>
<doc id="1158512" url="https://pl.wikipedia.org/wiki?curid=1158512" title="Club Atlético Osasuna">
Club Atlético Osasuna



</doc>
<doc id="1158513" url="https://pl.wikipedia.org/wiki?curid=1158513" title="Indigofera">
Indigofera



</doc>
<doc id="1158515" url="https://pl.wikipedia.org/wiki?curid=1158515" title="Indygowiec farbiarski">
Indygowiec farbiarski



</doc>
<doc id="1158517" url="https://pl.wikipedia.org/wiki?curid=1158517" title="Wiesbaden Ost">
Wiesbaden Ost

Wiesbaden Ost – stacja kolejowa w Wiesbaden, w kraju związkowym Hesja, w Niemczech. Na stacji zatrzymują się pociągi S-Bahn Ren-Men.

</doc>
<doc id="1158518" url="https://pl.wikipedia.org/wiki?curid=1158518" title="Forma modularna">
Forma modularna

Forma modularna – funkcja zmiennej zespolonej spełniająca pewien warunek regularności, pewne równanie funkcyjne oraz o ograniczonym wzroście. Formy modularne można rozpatrywać jako daleko posunięte uogólnienie funkcji okresowych. Teoria form modularnych jest bardzo bogata i należy w zasadzie do analizy zespolonej, ale najważniejsze zastosowania te obiekty mają we współczesnej teorii liczb i teorii reprezentacji, tam też ujawniają swoje najgłębsze własności. Formy modularne w naturalny sposób pojawiają się w bardzo wielu gałęziach matematyki, np. w geometrii algebraicznej czy teorii strun.
Definicja formalna.
Niech formula_1 będzie dodatnią liczbą naturalną. Grupa modularna formula_2 zdefiniowana jest w sposób następujący:
Niech formula_4 będzie dodatnią liczbą naturalną. Formą modularną ciężaru formula_4 poziomu formula_1 nazywa się funkcję holomorficzną określoną na górnej półpłaszczyźnie zespolonej formula_7 taką, że dla każdego
i dowolnego formula_9 zachodzi
oraz formula_11 jest holomorficzna w ostrzach.
Wersje definicji.
W literaturze matematycznej występuje wiele definicji form modularnych, niektóre z nich różnią się między sobą poziomem ogólności. Nie wykrystalizowała się dotychczas „kanoniczna” definicja formy modularnej. Definicja podana powyżej wydaje się najbardziej ogólną z wielu spotykanych wariantów.
Własności.
Łatwo zauważyć (biorąc w definicji formula_12), że każda forma modularna spełnia równanie
tak więc można ją rozwinąć w szereg Fouriera. W teorii form modularnych przyjęło się rozważać ten szereg jako szereg Laurenta względem zmiennej formula_14 Ze względu na warunek holomorficzności, rozwinięcie takie musi mieć skończoną liczbę wyrazów przy ujemnych potęgach, przedstawia się więc wzorem:
gdzie przyjmuje się, że formula_16 jest najmniejszą liczbą taką, że formula_17 Liczbę formula_16 nazywamy rzędem osobliwości w biegunie formula_19.

</doc>
<doc id="1158520" url="https://pl.wikipedia.org/wiki?curid=1158520" title="Siwa Góra">
Siwa Góra

Siwa Góra – wzgórze o wysokości 447 m n.p.m. Znajduje się na Wyżynie Olkuskiej w paśmie wzniesień o nazwie Marmurowe Wzgórza, na południowy zachód od miejscowości Dębnik w województwie małopolskim na terenie leśnym położonym na obszarze miasta Krzeszowice (działka nr 498/1).
Na północno-wschodnim zboczu wzgórza (działka nr 497/73) znajduje się nieczynny kamieniołom najstarszego w tym rejonie łomu "czarnego marmuru dębnickiego" tzw. "wapienia dębnickiego" z okresu dewonu środkowego. To z niego wybudowano wiele obecnych zabytków Krakowa i okolic.

</doc>
<doc id="1158522" url="https://pl.wikipedia.org/wiki?curid=1158522" title="Ciemna strona Wenus">
Ciemna strona Wenus

Ciemna strona Wenus – dramat psychologiczny z 1997 roku w reżyserii Radosława Piwowarskiego.
Fabuła.
Ewa jest piękną kobietą, szczęśliwą mężatką. Pewnego dnia odwiedza ją kobieta, która twierdzi, że ma romans z jej mężem. Ewa doznaje szoku i mdleje. Sama nie wie, czy wszystko, co usłyszała, to jest prawda. Tymczasem dochodzi do ponownego spotkania kobiet. Po ich rozmowie dochodzi do awantury Ewy z mężem, po której kobieta chce popełnić samobójstwo. Ratuje ją młody chłopak, z którym wkrótce nawiązuje romans, ale jej mąż ją opuszcza.

</doc>
<doc id="1158523" url="https://pl.wikipedia.org/wiki?curid=1158523" title="Wismut Aue">
Wismut Aue



</doc>
<doc id="1158527" url="https://pl.wikipedia.org/wiki?curid=1158527" title="Leverkusen Mitte">
Leverkusen Mitte

Leverkusen Mitte – stacja kolejowa w Leverkusen, w kraju związkowym Nadrenia Północna-Westfalia. Stacja ma 3 perony.

</doc>
<doc id="1158530" url="https://pl.wikipedia.org/wiki?curid=1158530" title="Felix-Wolfgang Magath">
Felix-Wolfgang Magath



</doc>
<doc id="1158532" url="https://pl.wikipedia.org/wiki?curid=1158532" title="Wyróżnik modularny">
Wyróżnik modularny

Wyróżnik modularny (funkcja delta) – funkcja zmiennej zespolonej mająca ważne zastosowania w teorii form modularnych i teorii krzywych eliptycznych.
Wyróżnik modularny, oznaczany przez formula_1 można zdefiniować jako:
lub
gdzie formula_4 formula_5 to, odpowiednio, "niezmienniki modularne" (zdefiniowane w terminach szeregu Eisensteina jako formula_6 i formula_7 gdzie formula_8 i formula_9 to dwa pierwsze wyrazy tego szeregu), zaś formula_10 to funkcja modularna Dedekinda, natomiast formula_11 jest zmienną przyjmującą wartości na górnej półpłaszczyźnie zespolonej.

</doc>
<doc id="1158534" url="https://pl.wikipedia.org/wiki?curid=1158534" title="Jerzy Aleksander Zawisza">
Jerzy Aleksander Zawisza

Jerzy Aleksander Zawisza (ur. 18 czerwca 1895 w Wilnie, zm. 22 lutego 1995 w Martín Coronado) – pułkownik dyplomowany artylerii Wojska Polskiego i Polskich Sił Zbrojnych, w 1964 mianowany przez władze emigracyjne generałem brygady.
Życiorys.
Jerzy Aleksander Zawisza przyszedł na świat w ziemiańskiej rodzinie Kazimierza – budowniczego kolei transsyberyjskiej. Po wyborze ojca do Dumy Państwowej III kadencji (1907–1912) przeniósł się wraz z rodziną do Petersburga.
Jerzy Zawisza uczęszczał do Gimnazjum ks. Kiryła Nokołajewicza Teniszewa w Sankt Petersburgu, gdzie uzyskał maturę w 1914. Naukę kontynuował na Wydziale Rolniczym Politechniki Ryskiej. W trakcie studiów został przyjęty do korporacji akademickiej Arkonia. W 1916 rozpoczął kurs oficerów w Michajłowskiej Akademii Artylerii.
Od 1916 brał udział w walkach na terenie wschodniej Polski i w Rumunii, odznaczony został Orderem św. Anny III i IV klasy za męstwo, w 1917 awansował na porucznika (ros. "lejtnant").
Walczył w I Korpusie Polskim gen. Józefa Dowbora-Muśnickiego (III dywizja gen. Wacława Iwaszkiewicza), następnie czynny w Polskiej Samoobronie Krajowej Litwy i Białorusi, Polskiej Organizacji Wojskowej (POW) w Wilnie, oddziale rotmistrza Jerzego Dąbrowskiego.
Dowodził 3 baterią w 10 pułku artylerii polowej w Zgierzu, 8 baterią 2 pułku artylerii polowej w 1 Dywizji Litewsko-Białoruskiej, później w 2 Dywizji Piechoty Legionów, brał udział w ofensywie 1919. W maju 1920 walczył w dziesięciodniowej bitwie pod wsią Murowa na linii Berezyny, otrzymał Krzyż Srebrny Orderu Wojennego Virtuti Militari oraz Krzyż Walecznych. Uczestniczył w walkach z 1. Armią Konną Siemiona Budionnego i w pościgu za cofającą się Armią Czerwoną oraz w bitwie nad Niemnem.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 216. lokatą w korpusie oficerów artylerii, a jego oddziałem macierzystym był 2 pułk artylerii polowej Legionów. Ukończył studia w Wyższej Szkole Wojennej i Szkole Nauk Politycznych w Warszawie. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 88. lokatą w korpusie oficerów artylerii. W latach 1925–1926 dowódca dywizjonu w 14 Wielkopolskim pułku artylerii polowej. Z dniem 24 października 1926 roku został przydzielony do składu osobowego generała do prac przy Generalnym Inspektorze Sił Zbrojnych, generała brygady Stanisława Burhardt-Bukackiego na stanowisko III oficera sztabu z równoczesnym przeniesieniem do kadry oficerów artylerii. 26 kwietnia 1928 roku został przeniesiony z Inspektoratu Armii w Wilnie do 19 Dywizji Piechoty w Wilnie na stanowisko szefa sztabu. 2 grudnia 1930 roku został mianowany podpułkownikiem ze starszeństwem z dniem 1 stycznia 1931 roku i 24. lokatą w korpusie oficerów artylerii. W styczniu 1931 roku został przeniesiony do 28 pułku artylerii polowej w Zajezierzu na stanowisko zastępcy dowódcy pułku. W październiku 1934 roku objął dowództwo 2 dywizjonu artylerii konnej w Dubnie. W 1937 roku został mianowany dowódcą 30 pułku artylerii lekkiej w Brześciu. 19 marca 1938 roku awansował na pułkownika w korpusie oficerów artylerii. W tym samym roku odbył Kurs Wyższych Oficerów Artylerii w Centrum Wyszkolenia Artylerii w Toruniu i został przeniesiony do Generalnego Inspektoratu Sił Zbrojnych w Warszawie na stanowisko I oficera sztabu inspektora armii, generała dywizji Tadeusza Piskora. Na wypadek wojny z ZSRR był przewidziany na szefa sztabu Armii „Baranowicze”.
4 września 1939 mianowany szefem sztabu Armii „Lublin”. 20 września 1939 dostał się do niemieckiej niewoli. W kwietniu 1945 roku wyzwolony z oflagu VII A Murnau. Następnie służył w 2 Korpusie Polskim (5 Kresowa Dywizja Piechoty gen. Nikodema Sulika i 2 Warszawska Dywizja Pancerna) oraz w Komisji Studiów 2 Korpusu. W latach 1947–1949 w Polskim Korpusie Przysposobienia i Rozmieszczenia w Wielkiej Brytanii.
Po demobilizacji w 1949, wyjechał do Argentyny. Czynnie uczestniczył w pracy społecznej, stając się ważnym członkiem argentyńskiej Polonii. Prezes, a następnie prezes honorowy Stowarzyszenia Polskich Kombatantów w Argentynie i Stowarzyszenia Kawalerów Orderu Wojennego Virtuti Militari w Argentynie, od 1955 prezes Polskiej Macierzy Szkolnej. Pięciokrotnie pełnił funkcję prezesa największej organizacji polonijnej Związku Polaków w Argentynie, organizował m.in. obchody 1000-lecia Chrztu Polski. Generał broni Władysław Anders mianował go generałem brygady ze starszeństwem z dniem 1 stycznia 1964 roku w korpusie generałów. Od 1975 "dożywotni, honorowy prezes" Związku Polaków w Argentynie. W 1978 w Londynie został wyróżniony przez Zarząd Główny Stowarzyszenia Polskich Kombatantów Złotą Odznaką Honorową.
Pośmiertnie upamiętniony specjalną uchwałą Senatu RP (12 maja 1995 r.) następującej treści:
"Senat Rzeczypospolitej Polskiej, pomny zasług generała brygady Jerzego Aleksandra Zawiszy, składa hołd Jego wysiłkom żołnierskim na rzecz wskrzeszenia Polski w 1918 r., obrony niezawisłości w 1920 r. i zachowania niepodległości w 1939 r. Na najwyższy szacunek zasługuje postawa obywatelska i praca społeczna Generała podczas pobytu na emigracji we Włoszech, Wielkiej Brytanii i Argentynie. Senat Rzeczypospolitej stwierdza, że generał Jerzy Aleksander Zawisza dobrze zasłużył się Ojczyźnie."

</doc>
<doc id="1158536" url="https://pl.wikipedia.org/wiki?curid=1158536" title="Krótkofalowiec Polski">
Krótkofalowiec Polski

Krótkofalowiec Polski – organ prasowy Zarządu Głównego Polskiego Związku Krótkofalowców ukazuje się od 1929 roku.
Linki zewnętrzne.
Krótkofalowiec Polski- www.swiatradio - wydania współczesne formacie PDF

</doc>
<doc id="1158538" url="https://pl.wikipedia.org/wiki?curid=1158538" title="Zagrebački Glavni kolodvor">
Zagrebački Glavni kolodvor

Zagrzeb Główny (chorw. "Zagrebački Glavni kolodvor") – główna stacja kolejowa w Zagrzebiu i największa w Chorwacji. Stacja posiada 6 peronów. Dworzec znajduje się przy placu "Trg kralja Tomislava".
Neoklasycystyczny budynek dworca wybudowano w latach 1890-1892, a architektem był Węgier Ferenc Pfaff, autor wielu dworców kolejowych w węgierskiej części Austro-Węgier. Obiekt przeszedł remont w latach 1986-1987 (przed Uniwersjadą w 1987 roku) oraz ponownie w 2006.

</doc>
<doc id="1158539" url="https://pl.wikipedia.org/wiki?curid=1158539" title="Kopanik">
Kopanik

Kopanik – jezioro w woj. zachodniopomorskim, w pow. wałeckim, w gminie Wałcz, leżące na terenie Pojezierza Wałeckiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Kopanik". W różnych publikacjach i na mapach topograficznych jezioro to występuje pod nazwą "Lubańskie"
, "Lubno Duże", "Lubienko".
Powierzchnia zwierciadła wody według różnych źródeł wynosi od 49,17 ha przez 51,6 ha do 54,0.
Zwierciadło wody położone jest na wysokości 112,9 m n.p.m. lub 113,0 m n.p.m.. Średnia głębokość jeziora wynosi 4,8 lub 4,9 m, natomiast głębokość maksymalna 10,0 m.
Jest to jezioro polodowcowe, rynnowe, o typowym dla tych jezior podłużnym kształcie.
Przy wschodnim brzegu jeziora znajduje się grodzisko datowane na VIII-IX wiek.
Linki zewnętrzne.
Opis grodziska

</doc>
<doc id="1158540" url="https://pl.wikipedia.org/wiki?curid=1158540" title="Kopnięcie w bok">
Kopnięcie w bok



</doc>
<doc id="1158543" url="https://pl.wikipedia.org/wiki?curid=1158543" title="Lubienko">
Lubienko



</doc>
<doc id="1158544" url="https://pl.wikipedia.org/wiki?curid=1158544" title="UTA Arad">
UTA Arad



</doc>
<doc id="1158545" url="https://pl.wikipedia.org/wiki?curid=1158545" title="Lubno Duże">
Lubno Duże



</doc>
<doc id="1158546" url="https://pl.wikipedia.org/wiki?curid=1158546" title="Bovington Tank Museum">
Bovington Tank Museum

Bovington Tank Museum – muzeum wojskowe zlokalizowane w Dorset w Wielkiej Brytanii, poświęcone broni pancernej.
Zostało otwarte dla publiczności w roku 1947, w miejscu założonego w 1916 ośrodka szkoleniowego dla przyszłych żołnierzy broni pancernej. Po I wojnie światowej w Bovington zachowano lepiej utrzymane egzemplarze pojazdów i po uzupełnieniu o kolekcję pojazdów z II wojny światowej zdecydowano się na otwarcie placówki muzealnej. 
Muzeum posiada w swojej kolekcji ponad 300 pojazdów z 26 państw świata i jest to jedna z większych kolekcji w Wielkiej Brytanii, a ozdobą są czołgi Tiger I i Mark I.

</doc>
<doc id="1158547" url="https://pl.wikipedia.org/wiki?curid=1158547" title="Piotr Mitzner">
Piotr Mitzner

Piotr Mitzner (pseud. "Jan Pławski", "Jan Miciak", ur. 19 maja 1955 r. w Warszawie) – polski teatrolog, poeta, eseista, pisarz.
Życiorys.
Syn Laryssy Mitzner (pseud. "Barbara Gordon", 1918–1987), autorki powieści sensacyjnych i utworów dla dzieci oraz Zbigniewa Mitznera (1910–1968, pseud. "Jan Szeląg"), publicysty i dziennikarza.
Ukończył studia na Wydziale Wiedzy o Teatrze Państwowej Wyższej Szkoły Teatralnej w Warszawie. Pracował w działach literackich teatrów: Teatru Powszechnego w Warszawie, Teatru im. S. Jaracza w Łodzi i in. W latach 1981-1989 należał do kierownictwa niezależnego wydawnictwa „Krąg”. Od 1983 do 1997 r. współredaktor „Karty”. W latach 1993–1999 dyrektor ośrodka kultury „Koło Podkowy”. Od 1999 wykładowca Uniwersytetu Kard. Stefana Wyszyńskiego w Warszawie (m.in. prodziekan Wydziału Nauk Humanistycznych w latach 2000-2005). Zastępca redaktora naczelnego miesięcznika „Nowaja Polsza”. Współpracuje m.in. z „Dialogiem”, „Podkowiańskim Magazynem Kulturalnym”, „Zeszytami Literackimi”, „Tekstualiami”, „Nigdy Więcej”.
W 2005 został odznaczony Srebrnym Krzyżem Zasługi, zaś w 2009 przez prezydenta Lecha Kaczyńskiego "za wybitne zasługi w działalności dydaktycznej, za osiągnięcia w pracy w redakcji miesięcznika „Nowaja Polsza”" Krzyżem Kawalerskim Orderu Odrodzenia Polski. Redaktor serii Biblioteka Zapomnianych Poetów, ukazującej się od 2012 roku nakładem Ośrodka „Brama Grodzka-Teatr NN” w Lublinie.
Laureat Nagrody Literackiej Fundacji Kultury (2000).
Laureat Nagrody Poetyckiej im. Konstantego Ildefonsa Gałczyńskiego - Orfeusz 2020 za tom pt. "Siostra" oraz Nagrody Poetyckiej im. Kazimierza Hoffmana „KOS” 2021 za tom pt. "Przygody chłopca".
Mieszka w Warszawie.

</doc>
<doc id="1158548" url="https://pl.wikipedia.org/wiki?curid=1158548" title="Jezioro Lubańskie">
Jezioro Lubańskie



</doc>
<doc id="1158551" url="https://pl.wikipedia.org/wiki?curid=1158551" title="Kopnięcie w przód">
Kopnięcie w przód



</doc>
<doc id="1158552" url="https://pl.wikipedia.org/wiki?curid=1158552" title="Forma automorficzna">
Forma automorficzna

Forma automorficzna – pojęcie matematyczne, stanowiące uogólnienie formy modularnej. Istnieje wiele definicji form automorficznych; ogólne podejście jest następujące: grupa formula_1 lub formula_2 uogólniana jest na dowolną grupę Liego formula_3 zaś grupa modularna na ogólną dyskretną grupę formula_4

</doc>
<doc id="1158553" url="https://pl.wikipedia.org/wiki?curid=1158553" title="GFA Basic">
GFA Basic

GFA Basic – strukturalny język programowania stworzony przez Franka Ostrowskiego dla Atari ST wzwyż. Oferowany niegdyś przez firmę GFA Systemtechnik GmbH, obecnie ma status freeware i jest rozwijany przez entuzjastów, nie tylko na platformy oparte na Atari.

</doc>
<doc id="1158555" url="https://pl.wikipedia.org/wiki?curid=1158555" title="Bratislava-Petržalka">
Bratislava-Petržalka

Bratislava-Petržalka – stacja kolejowa w Bratysławie, w dzielnicy Petržalka, na Słowacji. Stacja ma 2 perony.

</doc>
<doc id="1158557" url="https://pl.wikipedia.org/wiki?curid=1158557" title="Historia kina w Popielawach">
Historia kina w Popielawach

Historia kina w Popielawach – polski film z 1998 roku w reżyserii Jana Jakuba Kolskiego.
Fabuła.
Film stanowi utrzymaną w duchu realizmu magicznego baśń o potędze i magii kina. Narratorem filmu jest 10-letni Staszek Szewczyk, uczący się w szkole w Popielawach, skąd pochodzą jego dziadkowie. Opowiada historię kowalskiego rodu Andryszków, którego ostatni potomek, Józef Andryszek Szósty, jest przyjacielem Staszka. Pierwszy Józef Andryszek w XIX wieku zbudował kinematograf, wcześniej niż bracia Lumière. Saga trwa do lat 60. XX wieku, kiedy Józef Andryszek Szósty wbrew woli ojca postanawia odtworzyć kinematograf. Jego pasja doprowadza w końcu do pozytywnych zmian w życiu ojca.
Nagrody.
1998:
1999:

</doc>
<doc id="1158559" url="https://pl.wikipedia.org/wiki?curid=1158559" title="Paskuda (potwór)">
Paskuda (potwór)



</doc>
<doc id="1158567" url="https://pl.wikipedia.org/wiki?curid=1158567" title="BA-27">
BA-27

BA-27 (ros. "БА-27") – radziecki samochód pancerny, pierwszy opracowany w całości w ZSRR.
Historia konstrukcji.
W połowie lat dwudziestych w ZSRR zaczęto opracowywanie własnych konstrukcji wozów bojowych, które mogłyby zastąpić użytkowane w Armii Czerwonej samochody pancerne pochodzące z okresu I wojny światowej. Pracę na pierwszym projektem samochodu pancernego rozpoczęto w 1926 roku w zakładach AMO w biurze konstrukcyjnym inż. B. Strokanowa. 
Sam projekt opracowali inż. J. Ważyński i I. Wittenberg, a jako podwozie wykorzystano samochód ciężarowy "AMO-F 15" produkowany w zakładach AMO. W 1927 roku zbudowano kilka prototypów samochodu, który został oznaczony jako "BA-27" (skrót od Бронеавтомобиль 1927). Po zbudowaniu kilku prototypów w zakładach "AMO" samochód "BA-27" skierowano do produkcji seryjnej, którą rozpoczęto w zakładach Iżorskich. A pierwsze seryjne samochody zostały zbudowane w 1928 roku. 
W 1929 roku do budowy samochodu "BA-27" zaczęto stosować importowane podwozie pochodzące z samochodu Ford-Timken 6x4, a wersja ta otrzymała oznaczenie "BA-27M". Zastosowano w niej również mocniejszy silnik o mocy 40 KM, a wprowadzone zmiany spowodowały zmniejszenie wagi do 4 100 kg. W 1937 roku kilka samochodów przebudowano na drezyny pancerne, który oznaczono jako "BA-27ŻD". 
Produkcję samochodów pancernych "BA-27" zakończono pod koniec 1931 roku. Łącznie zbudowano ponad 215 samochodów "BA-27" obu wersji.
Użycie.
Samochody pancerne "BA-27" zaczęto wprowadzać do uzbrojenia Armii Czerwonej w grudniu 1928 roku. Od razu też zostały skierowane do walk z oddziałami basmaczy w Azji Środkowej oraz w trakcie wojny z Chinami na Dalekim Wschodzie w 1929 roku.
W 1929 roku utworzono w Armii Czerwonej doświadczalny pułk zmechanizowany w skład którego wszedł dywizjon samochodów pancernych "BA-27". Przekształcony w 1930 roku w 1 Samodzielną Brygadę Zmechanizowaną. W jej składzie było 48 samochodów pancernych "BA-27". Samochody tego typu wprowadzono także na wyposażenie dywizji kawalerii Armii Czerwonej.
Pod koniec lat trzydziestych samochodu "BA-27" zaczęto wycofywać z jednostek bojowych i skierowano je do szkolenia, choć użyto ich jeszcze bojowo w trakcie wojny zimowej z Finlandią. 
Samochód "BA-27" wystąpił też w roli samochodu pancernego okresu wojny domowej w filmie "Czapajew" z 1934 roku.

</doc>
<doc id="1158568" url="https://pl.wikipedia.org/wiki?curid=1158568" title="Klaus Fischer">
Klaus Fischer

Klaus Fischer (ur. 27 grudnia 1949 w Kreuzstraßl) – niemiecki piłkarz i trener piłkarski.
Występował na pozycji napastnika, w latach 1977–1982 reprezentant Niemiec w piłce nożnej. Srebrny medalista Mistrzostw Świata 1982, uczestnik Mistrzostw Świata 1978.
Kariera klubowa.
Fischer treningi rozpoczął w wieku 9 lat w klubie SC Kreuzstraßl. W 1961 przeszedł do juniorów ekipy SC Zwiesel. W 1968 trafił do TSV 1860 Monachium z Bundesligi. W tych rozgrywkach zadebiutował 17 sierpnia 1968 w zremisowanym 1:1 meczu z VfB Stuttgart. 14 września 1968 w wygranym 2:0 pojedynku z 1. FC Nürnberg strzelił pierwszego gola w Bundeslidze. W 1970 zajął 3. miejsce w klasyfikacji strzelców Bundesligi.
W tym samym roku Fischer odszedł do FC Schalke 04, również z Bundesligi. Pierwszy ligowy mecz zaliczył tam 15 sierpnia 1970 przeciwko Eintrachtowi Brunszwik (3:3). W 1972 zdobył z zespołem Puchar RFN. W tym samym roku, a także w 1977 wywalczył z nim wicemistrzostwo RFN. W 1976 został królem strzelców Bundesligi, a w 1972 i w 1979 zajmował 2. pozycję w klasyfikacji strzelców Bundesligi.
W 1981 Fischer został graczem innej ekipy Bundesligi, 1. FC Köln. W jej barwach zadebiutował 8 sierpnia 1981 w wygranym 1:0 ligowym spotkaniu z Borussią Dortmund. W 1982 wywalczył z klubem wicemistrzostwo RFN, a w 1983 zdobył z nim Puchar RFN. W 1984 przeszedł do VfL Bochum (Bundesliga). W 1988 dotarł z nim do finału Pucharu RFN, jednak zespół Bochum uległ tam Eintrachtowi Frankfurt. W tym samym roku Fischer zakończył karierę.
Kariera reprezentacyjna.
W reprezentacji RFN Fischer zadebiutował 27 kwietnia 1977 w wygranym 5:0 towarzyskim meczu z Irlandią Północną, w którym strzelił także 2 gole.
W 1978 został powołany do kadry na Mistrzostwa Świata. Wystąpił na nich w spotkaniach z Polską (0:0), Meksykiem (6:0), Tunezją (0:0), Włochami (0:0) i Austrią (2:3). Tamten mundial RFN zakończył na drugiej rundzie.
W 1982 Fischer po raz drugi był uczestnikiem Mistrzostw Świata. Zagrał na nich w pojedynkach z Algierią (1:2), Austrią (1:0), Anglią (0:0), Hiszpanią (2:1), Francją (3:3, 5:4 w rzutach karnych) oraz w finale z Włochami (1:3). W meczach z Hiszpanią i Francją strzelił także po jednym golu. Reprezentacja RFN zakończyła tamten mundial na 2. miejscu.
W latach 1977–1982 w drużynie narodowej Fischer rozegrał w sumie 45 spotkań i zdobył 32 bramki.
Kariera trenerska.
Po zakończeniu kariery piłkarskiej, Fischer dwukrotnie obejmował tymczasowo stanowisko trenera Schalke 04. Pierwszy raz było w 1990, kiedy prowadził zespół od listopada do grudnia, a po raz drugi w maju 1992 roku.

</doc>
<doc id="1158572" url="https://pl.wikipedia.org/wiki?curid=1158572" title="Algebraiczna teoria liczb">
Algebraiczna teoria liczb

Algebraiczna teoria liczb – gałąź matematyki zajmująca się badaniem uogólnień pojęcia liczb wymiernych – liczbami algebraicznymi i ciałami liczbowymi.

</doc>
<doc id="1158573" url="https://pl.wikipedia.org/wiki?curid=1158573" title="Tamarindus">
Tamarindus



</doc>
<doc id="1158579" url="https://pl.wikipedia.org/wiki?curid=1158579" title="Metallitotuus">
Metallitotuus

Metallitotuus - pierwszy album fińskiego zespołu heavymetalowego Teräsbetoni, wydany w 2005 roku.

</doc>
<doc id="1158580" url="https://pl.wikipedia.org/wiki?curid=1158580" title="Vaadimme metallia">
Vaadimme metallia

Vaadimme metallia - drugi album fińskiego zespołu heavymetalowego Teräsbetoni, wydany w 2006 roku.

</doc>
<doc id="1158582" url="https://pl.wikipedia.org/wiki?curid=1158582" title="Sztruks">
Sztruks

Sztruks – prążkowana tkanina bawełniana, wełniana lub jedwabna, z której szyje się spodnie, marynarki i inne części garderoby wierzchniej.
Nazwa wywodzona z niem. "Struck".

</doc>
<doc id="1158583" url="https://pl.wikipedia.org/wiki?curid=1158583" title="Pierwomajskij">
Pierwomajskij

Pierwomajskij () – nazwa kilkudziesięciu toponimów w Rosji
m.in.:

</doc>
<doc id="1158588" url="https://pl.wikipedia.org/wiki?curid=1158588" title="Uzłowa">
Uzłowa



</doc>
<doc id="1158589" url="https://pl.wikipedia.org/wiki?curid=1158589" title="Ostatnia misja">
Ostatnia misja

Ostatnia misja – polski film sensacyjny z 1999 r. w reż. Wojciecha Wójcika. Był ostatnim programem Wizji Jeden.
Film kręcono od 6 stycznia do 1 marca 1999 w Warszawie, Paryżu, Kazimierzu Dolnym, Dąbrowie Leśnej i Zalesiu Górnym.
Opis fabuły.
Andrzej Kostynowicz jest płatnym mordercą, działającym na zlecenie francuskiej agencji rządowej. Będąc u lekarza, dowiaduje się, że ma nowotwór mózgu. Postanawia wrócić do Polski, którą opuścił przed wprowadzeniem stanu wojennego. Jego przełożony, płk Tramiere, postanawia to wykorzystać i daje mu zlecenie. Celem jest biznesmen Józef Muran, który jest winien mafii pieniądze. Muran zostaje ostrzeżony przez swojego człowieka w Paryżu. O przybyciu Kostynowicza powiadamia policję i UOP, żądając ochrony. Szefem ochrony zostaje komisarz Sobczak, najlepszy policjant w Warszawie. Zaczyna się pościg.
Nagrody.
2000:
2001:
Ścieżka dźwiękowa.
Muzyka z filmu Ostatnia Misja – autorem ścieżki dźwiękowej do obrazu był Grzegorz Skawiński, wówczas gitarzysta zespołu O.N.A..
Na płycie wystąpili również pozostali członkowie tegoż zespołu wokalistka Agnieszka Chylińska, keyboardzista Wojciech Horny, basista Waldemar Tkaczyk oraz perkusista Zbigniew Kraszewski. Dodatkowe partie instrumentów nagrali Tomasz Bonarowski, Bartek Gliniak, Michał Jeziorski oraz Piotr Łukaszewski. Ponadto w utworze „Pieśń dealera – Bruna” zaśpiewał Tomasz Lipnicki, znany z występów w zespole Illusion.
Producentem nagrań byli Andrzej Paweł Wojciechowski i Grzegorz Skawiński. Wydawnictwo ukazało się 30 marca 2000 roku nakładem wytwórni muzycznej Sony Music. Na albumie znalazł się utwór pochodzący z repertuaru O.N.A. pt. „Moja odpowiedź”. Kompozycja ukazała się rok wcześniej na albumie tegoż zespołu – "Pieprz". Piosenka została wydana w 2000 roku jak singel promujący obraz "Ostatnia misja", do utworu został zrealizowany również teledysk.

</doc>
<doc id="1158596" url="https://pl.wikipedia.org/wiki?curid=1158596" title="Powidlnik indyjski">
Powidlnik indyjski



</doc>
<doc id="1158597" url="https://pl.wikipedia.org/wiki?curid=1158597" title="Ludwik Jenike">
Ludwik Jenike

Ludwik Jenike (ur. 1818 w Warszawie, zm. 2 maja 1903 tamże) – polski publicysta, tłumacz, encyklopedysta, współzałożyciel i redaktor „Tygodnika Ilustrowanego”.
Życiorys.
Syn Karola i Fryderyki z domu Spiess. Był redaktorem pism. Tłumaczył dzieła Johanna Wolfgang von Goethe. Aktywny działacz parafii ewangelicko-augsburskiej Świętej Trójcy w Warszawie. W latach 1877–1898 Prezes Kolegium Kościelnego.
Jego pierwszą żoną od 1850 była Aniela z domu Rydzewska (1828-1869), a drugą w czerwcu 1870 została Tekla z domu Dalewska (1838-).
Był jednym z autorów haseł do 28 tomowej Encyklopedii Powszechnej Orgelbranda z lat 1859-1868. Jego nazwisko wymienione jest w I tomie z 1859 roku na liście twórców zawartości tej encyklopedii.
Został pochowany na cmentarzu ewangelicko-augsburskim w Warszawie (aleja 9, grób 36).

</doc>
<doc id="1158604" url="https://pl.wikipedia.org/wiki?curid=1158604" title="Warcabnikowate">
Warcabnikowate



</doc>
<doc id="1158626" url="https://pl.wikipedia.org/wiki?curid=1158626" title="Wijchen">
Wijchen

Wijchen — miasto we wschodniej Holandii, w prowincji Geldria, w pobliżu granicy z Niemcami, nad Mozą, 30 km na południe od Arnhem. 

</doc>
<doc id="1158627" url="https://pl.wikipedia.org/wiki?curid=1158627" title="Andrzej Skrendo">
Andrzej Skrendo

Andrzej Skrendo (ur. 1970) – historyk i teoretyk literatury, profesor i dyrektor Instytutu Literatury i Nowych Mediów Uniwersytetu Szczecińskiego, krytyk literacki, dziennikarz radiowy i telewizyjny. 
Życiorys.
Ukończył Liceum Zawodowe Morskie przy Zarządzie Portu Szczecin-Świnoujście w Szczecinie o profilu marynarskim. W 1994 ukończył studia z filologii polskiej na Uniwersytecie Szczecińskim. Doktorat napisał pod kierunkiem prof. Erazma Kuźmy – wersja książkowa „Tadeusz Różewicz i granice literatury” (Kraków 2002). Praca została wyróżniona Nagrodą Indywidualną Ministra Edukacji Narodowej i Sportu. Habilitację uzyskał w roku 2008 na podstawie książki „Poezja modernizmu. Interpretacje” (Kraków 2005) w Instytucie Badań Literackich Polskiej Akademii Nauk. W roku 2016 otrzymał tytuł profesora nauk humanistycznych. Kierował Zakładem Mediów i Komunikowania na Wydziale Filologicznym Uniwersytetu Szczecińskiego, był prodziekanem ds. nauki na tym wydziale, obecnie pełni obowiązki dyrektora Instytutu Literatury i Nowych Mediów. Promotor doktoratu honorowego Uniwersytetu Szczecińskiego dla Zbigniewa Nosowskiego, redaktora naczelnego „Więzi”. 
Równolegle przez wiele lat pracował jako dziennikarz. Był redaktorem naczelnym i prezesem zarządu Polskiego Radia Szczecin (pracę zaczynał w latach studenckich jako reporter). Pełnił funkcję kierownika Redakcji Literackiej w II Programie Polskiego Radia. Prowadził i redagował program kulturalny „Regał” na antenie TVP I (wraz z Martą Sawicką). Był współpracownikiem dziś już nieistniejącego szczecińskiego czasopisma kulturalnego "Pogranicza". Konsultant literacki Teatru Polskiego w Szczecinie.
Należy do Komitetu Redakcyjnego „Pamiętnika Literackiego”. Opracował w Bibliotece Narodowej „Wybór poezji” Tadeusza Różewicza (wstęp i objaśnienia do tekstów; Wrocław 2016). 
Animator i aktywny uczestnik życia kulturalnego miasta i regionu, m.in. prowadził cykl spotkań z pisarzami na Zamku Książąt Pomorskich, obecnie gospodarz spotkań z ludźmi kultury i sztuki w Teatrze Polskim w Szczecinie (wśród gości byli O. Tokarczuk, A. Stasiuk, S. Chwin).
W 2020 r. został prorektorem ds. Nauki Uniwersytetu Szczecińskiego.

</doc>
<doc id="1158634" url="https://pl.wikipedia.org/wiki?curid=1158634" title="Klagenfurt Hauptbahnhof">
Klagenfurt Hauptbahnhof

Klagenfurt Hauptbahnhof – stacja kolejowa w Klagenfurt am Wörthersee, w kraju związkowym Karyntia, w Austrii. Stacja posiada 3 perony.

</doc>
<doc id="1158635" url="https://pl.wikipedia.org/wiki?curid=1158635" title="Retrybutywizm">
Retrybutywizm

Retrybutywizm (ang. "retribution", kara) – stanowisko w prawodawstwie karnym broniące idei sprawiedliwego odwetu, zgodnie z którym istotą kary jest sprawiedliwa odpłata za wyrządzone zło, proporcjonalna do czynu i winy sprawcy.

</doc>
<doc id="1158642" url="https://pl.wikipedia.org/wiki?curid=1158642" title="Rejon bagrationowski">
Rejon bagrationowski

Rejon bagrationowski (ros. "Багратио́новский райо́н") – jednostka podziału administracyjnego wchodząca w skład rosyjskiego obwodu kaliningradzkiego. 
Rejon leży w południowo-zachodniej części obwodu, a jego ośrodkiem administracyjnym jest miasto Bagrationowsk.
Rejon graniczy z Polską i zajmuje obszar 1146 km², zamieszkany przez ok. 47,3 tys. osób (2003 r.).

</doc>
<doc id="1158644" url="https://pl.wikipedia.org/wiki?curid=1158644" title="Puchar UEFA (1985/1986)">
Puchar UEFA (1985/1986)

Puchar UEFA 1985/1986 () – 15. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 11 września 1985 – 6 maja 1986. W rozgrywkach zwyciężyła drużyna Real Madryt.

</doc>
<doc id="1158645" url="https://pl.wikipedia.org/wiki?curid=1158645" title="Kidneythieves">
Kidneythieves

Kidneythieves – zespół grający rock industrialny, którego liderami są Free Dominguez (wokal) i Bruce Somers (gitara, kompozycje). Dodatkowo w zespole gra Chris Schleyer (gitara), Christian Dorris (bas) oraz Sean Sellers (perkusja).
W 1998 roku wydali pierwszy singel, „S+M”, oraz pierwszy album, "Trickster". EP z remiksami pod tytułem "Phi In The Sky" wydano w 2001 roku, a drugi album, "Zerøspace", w 2002 roku. W 2004 roku grupa wydała "Trickster" jako "Trickstereprocess", który zawierał kompletnie zremasterowany materiał z pierwszej płyty oraz 5 dodatkowych utworów wraz z DVD.
Dyskografia.
Gry komputerowe.
Niektóre albumy z "Trickster" zostały zamieszczone w grze "".

</doc>
<doc id="1158646" url="https://pl.wikipedia.org/wiki?curid=1158646" title="Rejon niestierowski">
Rejon niestierowski

Rejon niestierowski (ros. Нестеровский район) – jednostka podziału administracyjnego rosyjskiego obwodu kaliningradzkiego.
Rejon leży w południowo-wschodniej części obwodu, przy granicy z Polską i Litwą, a jego ośrodkiem administracyjnym jest miasto Niestierow.
Rejon niestierowski zajmuje obszar 1061 km², zamieszkany przez 14 918 osób (2019 r.). Powierzchnia gruntów rolnych wynosi 66,9 tys. ha – czyli 63% ogólnej powierzchni. Powierzchnia lasów wynosi 28,1 tys. ha.
30 czerwca 2008 roku powiat niestierowski został podzielony na cztery gminy: „Osada miejska Niestierowski”, „Osada wiejska Iljuszynskoje”, „Osada wiejska Prigorodnoje” i „Osada wiejska Chistoprudnienskoje”. 30 marca 2018 roku podział został zlikwidowany.

</doc>
<doc id="1158653" url="https://pl.wikipedia.org/wiki?curid=1158653" title="Jan Kazimierz Ordyniec">
Jan Kazimierz Ordyniec

Jan Kazimierz Romuald Ordyniec herbu Ostoja, krypt.: "J.K. O.", (ur. 1797 na Wołyniu, zm. w maju 1863 w Paryżu) – polski tłumacz, dziennikarz, redaktor, poeta i krytyk literacki; działacz Wielkiej Emigracji.
Życiorys.
Ordyniec pochodził z niezamożnej rodziny średniej szlachty. Nauki pobierał w Liceum Krzemienieckiem i na Uniwersytecie Wileńskim, gdzie zapoznał się z Antonim Odyńcem i z Joachimem Lelewelem. Po ukończeniu studiów w roku 1824 podjął pracę jako nauczyciel w Winnicy, potem przeniósł się do Warszawy, gdzie pracował jako sekretarz prefektury policji. W roku 1826 ordynat hr. Stanisław Kostka Zamoyski umieścił Ordyńca (jako bibliotekarza i nauczyciela syna Zamoyskiego) i Odyńca w swym Pałacu Błękitnym w Warszawie i zlecił im przygotowanie wydawnictwa "„Pamiętnik imienia Zamoyskich”", dając im mieszkanie i wikt w pałacu oraz 100 dukatów rocznej pensji. Jak to opisał Franciszek Salezy Dmochowski w swych wspomnieniach, „"umieścił ich w oficynie maleńkiej na pierwszym piętrze, w dwóch pokoikach, których okna wychodziły na Ogród Saski i dał im kilkadziesiąt zeszytów dziennika pod tytułem Revue Anglaise, wydawanego w Genewie, by z nich wybierali i tłumaczyli artykuły do „Pamiętnika”. [...] Upłynął więcej niż rok, a za stanowcze wydawanie „Pamiętnika imienia Zamoyskich” pan ordynat zabrać się nie mógł”". W związku z bezowocną działalnością obu redaktorów po Warszawie zaczął krążyć złośliwy wierszyk pióra Witwickiego i Zaleskiego: „"Odyniec i Ordyniec, z ordynata łaski/Umieszczeni ordynkiem, patrzą na Ogród Saski”", co obu panów skłoniło do odejścia ze służby Zamoyskiego.
W czasie powstania listopadowego Ordyniec działał jako polityk m.in. w Towarzystwie Patriotycznym. Po klęsce powstania wyemigrował do Paryża, gdzie pozostał do końca życia. Od roku 1832 był bibliotekarzem Towarzystwa Demokratycznego Polskiego, ale stanowisko i członkostwo utracił, podejrzany o sprzeniewierzenie części funduszów Towarzystwa. Początkowo przeciwny polityce Adama Jerzego Czartoryskiego, zbliżył się z biegiem lat do jego stronnictwa, zwanego Hotel Lambert.
Był nieżonaty i bezdzietny. Zmarł w Paryżu (maj 1863), w wieku 66 lat.
Twórczość.
Latem roku 1826 Ordyniec zakupił stołeczny periodyk „"Dziennik Warszawski”", wydawał i redagował go (po M. Podczaszyńskim) do roku 1829. Jednocześnie w latach 1828-1831 pracował jako szef (dyrektor) Drukarni Komisji Rządowej Wyznań Religijnych i Oświecenia Publicznego. Działał także jako tłumacz, przetłumaczył m.in. z niemieckiego 3 powieści Aleksandra Oppeln-Bronikowskiego, „"Zawieprzyce”", "„Hipolit Boratyński”" i „"Elekcję”" i z angielskiego „"Życie Napoleona Bonaparte”" Waltera Scotta.
W Paryżu Ordyniec działał jako nauczyciel niemieckiego i tłumacz z polskiego na francuski. Pod koniec życia był także kustoszem Biblioteki Polskiej (stracił posadę, gdy zniknął pewien cenny rękopis), i członkiem redakcji „"Wiadomości Polskich”".
Artykuły i drobne utwory.
Swe ważniejsze artykuły i drobne utwory Ordyniec umieszczał w czasopismach i zbiorach: „Dekameron Polski” (1830), „Dziennik Warszawski” (1826-1829; tu m.in.: O dalszym wychodzeniu „Dziennika Warszawskiego”, 1827 t. 10, s. 250 i następne; O związku i powinowactwie sztuk pięknych, a szczególniej poezji z muzyką, 1828 t. 11, s. 1-27, 216-234; O dalszym wychodzeniu „Dziennika Warszawskiego”, 1829 t. 18, s. 341-342), „Dziennik Wileński” (tu: Trzy krzyże pod Brykowem. Ballada, 1826 t. 1, s. 32-40, przedr. C. Zgorzelski w: "Ballada polska", Wrocław (1962) „Biblioteka Narodowa” seria I, nr 177), „Gazeta Polska” (tu: Odpowiedź na krytykę w „Rozmaitościach Warszawskich”, 1827 s. 975), „Pismo Komisji Korespondencyjnej” (Poitiers 1837-1843), „Pismo Towarzystwa Demokratycznego Polskiego” (Paryż 1832, nr 1), „Pospolite ruszenie” t. 1, Paryż 1835.

</doc>
<doc id="1158658" url="https://pl.wikipedia.org/wiki?curid=1158658" title="Amariuch">
Amariuch

Amariuch – album grupy Łoskot wydany w 1998 roku. Został obwołany drugim jazzowym albumem roku w ankiecie Jazz Forum, był też nominowany do nagrody Fryderyka 1998. Zdobył również "typ Machiny" i szereg innych pozytywnych recenzji.
We wkładce albumu zamieszczony jest cytat z Fredry: "Kot, kot pani Matko, kot, kot / Narobił mi w pokoiku łoskot".
Utwór "Brązowy medal" znalazł się także na składance "Cały ten yass!" dołączonej do pisma Jazz Forum w grudniu 1997.

</doc>
<doc id="1158662" url="https://pl.wikipedia.org/wiki?curid=1158662" title="Tony De Saulles">
Tony De Saulles

Tony De Saulles – brytyjski poeta i ilustrator. Mieszka wraz z rodziną w Gloucestershire (Anglia). Ilustruje głównie książki dla dzieci. Zasłynął jako ilustrator serii "Horrible Science" ("Strrraszna przyroda"), w Polsce wydawana w ramach serii "Monstrrrualna erudycja".

</doc>
<doc id="1158670" url="https://pl.wikipedia.org/wiki?curid=1158670" title="Drezdeńska Biała Flota">
Drezdeńska Biała Flota

Drezdeńska (Saksońska) Biała Flota (niem. "Sächsische Dampfschiffahrt" – "Saksońskie Przewozy Parostatkami", "Weiße Flotte" – "Biała Flota") – flota parostatków z Drezna operująca na rzece Łabie od Děčína w Czechach do Seußlitz poniżej Miśni. Jest to jedna z najstarszych i prawdopodobnie największa (co do liczby jednostek u jednego armatora) flota pasażerskich statków parowych na świecie. W jej skład wchodzi dziewięć bocznokołowców, dwa statki-salonki i dwa statki motorowe.
Wszystkie statki, poza "SS Leipzig", wzięły swoje nazwy od miast leżących nad Łabą lub od znanych osób związanych z rejonem.
Statki i daty wodowania.
Inne statki noszące typowe dla NRD nazwy: "Weltfrieden" ("Światowy Pokój"), "Karl Marx" czy "Friedrich Engels", po 1991 roku zostały przemianowane lub wycofane z użytku. Także bardziej „reprezentacyjne” nazwy, jak "Dresden", były nadawane nowocześniejszym jednostkom – kiedyś nazwę "Dresden" nosił mały, stary parowiec, ale został on przemianowany na "SS Stadt Wehlen", podczas gdy „zwolnioną” nazwą ochrzczono nowszą jednostkę. Niektóre statki miały wielokrotnie zmienianą nazwę.

</doc>
<doc id="1158672" url="https://pl.wikipedia.org/wiki?curid=1158672" title="Belgrad Główny">
Belgrad Główny

Belgrad Główny ("Beograd Glavna") – nieczynna stacja kolejowa w Belgradzie, w Serbii, która funkcjonowała w latach 1884-2018. Od 2016 roku była stopniowo zastępowana przez nowo wybudowaną stację Belgrad Centralny by 1 lipca 2018 zamknąć ją ostatecznie z przeznaczeniem na cele muzealne. W okresie funkcjonowania była największą stacją kolejową w kraju.
W latach 1919-1939, 1945-1962 oraz w 1977 na stacji zatrzymywał się Orient Express.
W okresie 1980-2009 na lewo od wejścia na dworzec stała lokomotywa używana do pociągu specjalnego prezydenta Broz Tito.

</doc>
<doc id="1158674" url="https://pl.wikipedia.org/wiki?curid=1158674" title="Czerwona Góra (Wyżyna Olkuska)">
Czerwona Góra (Wyżyna Olkuska)

Czerwona Góra – wzgórze o wysokości 445 m n.p.m., między wsiami Dębnik, Siedlec i Dubie (wszystkie w województwie małopolskim, w powiecie krakowskim, w gminie Krzeszowice). Znajduje się na Wyżynie Olkuskiej w paśmie wzniesień o nazwie Marmurowe Wzgórza.
Czerwoną Górę porasta las. Stoki północno-wschodnie opadają do wąwozu Zbrza. U południowych podnóży wzniesienia we wsi Dubie znajduje się Kopalnia Odkrywkowa Dolomitu Dubie. W kierunku południowo-zachodnim Czerwona Góra bez żadnej przełęczy przechodzi w Łysą Górę.

</doc>
<doc id="1158675" url="https://pl.wikipedia.org/wiki?curid=1158675" title="Saksońska Biała Flota">
Saksońska Biała Flota



</doc>
<doc id="1158677" url="https://pl.wikipedia.org/wiki?curid=1158677" title="Bombtrack">
Bombtrack

Bombtrack – trzeci singel amerykańskiego zespołu Rage Against the Machine, pochodzący z debiutanckiego albumu studyjnego tego zespołu, zatytułowanego "Rage Against the Machine". Został wydany w 1994 roku. Okładka przedstawia Che Guevarę, zaś nakręcony do utworu teledysk opowiada o Sendero Luminoso i Abimaelu Guzmanie.

</doc>
<doc id="1158678" url="https://pl.wikipedia.org/wiki?curid=1158678" title="Göztepe SK">
Göztepe SK

Göztepe Spor Kulübü – turecki klub piłkarski, grający obecnie w TFF 1. Lig, mający siedzibę w mieście Izmir, leżącym w zachodniej części Turcji.
Historia.
Klub został założony 14 czerwca 1925 roku przez Muammera Akara, Nüzheta Bandaka, Ahmeta Serimoğlu, Kennana Beya, Nebila Çobanoğlu i Cevata Beya jako alternatywa dla klubu Altay SK, rywala z miasta Izmir. W 1950 roku Göztepe zostało mistrzem kraju, a w 1958 roku przystąpiło do nowo powstałej tureckiej ligi piłkarskiej. W 1967 roku dotarł do finału Pucharu Turcji. W meczu tym z Altayem padł remis 2:2, ale to rywale zdobyli puchar dzięki losowaniu monetą. Krajowy puchar Göztepe zdobył za to w 1969 i 1970 roku. Za pierwszym razem okazał się lepszy od Galatasaray SK (1:0, 1:1), a za drugim od Eskişehirsporu (1:2, 3:1).
W 2002 roku Göztepe przeżywał kłopoty finansowe. Nałożono na niego zakaz transferów, co spowodowało spadek klubu do drugiej ligi. W 2007 roku klub przegrał 0:2 baraż z Aliağa Belediyespor i spadł do ligi regionalnej w okręgu İzmir. 20 sierpnia akcje klubu przejęła stambulska spółka Altinbas Group. Prezes klubu Imam Altinbas zapowiedział powrót w najbliższych latach do ekstraklasy.
Największym rywalem klubu jest zespół Karsiyaka SK. 16 maja 1981 na derby przybyło 80.000 widzów, co jest rekordem świata w historii drugoligowych meczów piłkarskich.
Reprezentanci kraju grający w klubie.
"*" – uczestnicy MŚ w barwach Göztepe

</doc>
<doc id="1158679" url="https://pl.wikipedia.org/wiki?curid=1158679" title="Goztepe A.S.">
Goztepe A.S.



</doc>
<doc id="1158680" url="https://pl.wikipedia.org/wiki?curid=1158680" title="Göztepe Izmir">
Göztepe Izmir



</doc>
<doc id="1158682" url="https://pl.wikipedia.org/wiki?curid=1158682" title="Göztepe İzmir">
Göztepe İzmir



</doc>
<doc id="1158686" url="https://pl.wikipedia.org/wiki?curid=1158686" title="Göztepe AŞ">
Göztepe AŞ



</doc>
<doc id="1158688" url="https://pl.wikipedia.org/wiki?curid=1158688" title="Góra Zamczysko">
Góra Zamczysko



</doc>
<doc id="1158689" url="https://pl.wikipedia.org/wiki?curid=1158689" title="Park Narodowy Forlandet">
Park Narodowy Forlandet

Park Narodowy Forlandet (norw. "Forlandet nasjonalpark") - park narodowy w archipelagu Spitsbergen. Obejmuje Ziemię Księcia Karola i otaczający ją obszar morski.
Obszar ten podlega ochronie przede wszystkim ze względu na północny zakres występowania foki pospolitej ("Phoca vitulina") i na północny zakres populacji nurzyka podbielałego ("Uria aalge"). Na obszarze parku znajdują się też liczne pamiątki działalności rosyjskich i norweskich myśliwych i wielorybników pochodzące z XVIII i XIX wieku. 

</doc>
<doc id="1158690" url="https://pl.wikipedia.org/wiki?curid=1158690" title="Palestyna w kalifacie Abbasydów">
Palestyna w kalifacie Abbasydów

Palestyna w kalifacie Abbasydów przebywała w okresie od 750 do 978 roku.
Historia.
Rys ogólny.
Arabski ród rodziny Abbasydów przez długie lata walczyli z panującym rodem kalifów Umajjadów. W 750 Abu al-'Abbas as-Saffah odniósł wielkie zwycięstwo nad Umajjadami w bitwie nad rzeką Większy Zab i ostatecznie wymordował prawie wszystkich członków wrogiego klanu. Abu al-'Abbas as-Saffah ogłosił się kalifem. rozpoczynając nową dynastię kalifów.
Abbasydzi, w procesie obalania Umajjadów, polegali w znacznym stopniu na pomocy Persji. Stolicę kalifatu przeniesiono z Damaszku do Bagdadu.
Abbasydzi prowadzili długotrwałe walki z Cesarstwem Bizantyjskim o panowanie nad Syrią i Anatolią. Równocześnie trwały liczne wewnętrzne konflikty w wielu punktach rozległego kalifatu. Z tego powodu Abbasydzi zdecydowali się na stworzenie armii lojalnej tylko kalifatowi, powołanej głównie z tureckich niewolników, zwanych mamelukami, ale także ze Słowian i Berberów. Te wojska, ustanowione za rządów kalifa Al-Ma'muna (813-833) i jego brata Al-Mu'tasima (833-842) zapobiegły dalszemu rozpadowi kalifatu. Siła mameluków rosła stopniowo, a Abbasydzi stali się marionetkowymi przywódcami.
W 956 roku władzę złożono w ręce wezyrów, kalifom pozostawiono jedynie najwyższe dostojeństwo religijne. W tym okresie książęta dzielnicowi uzyskali niezależność w swych prowincjach.
W Afryce Północnej wzrósł w siłę ród Fatymidów, którego kalifowie przy pomocy mameluków opanowali Egipt. Abbasydzi do walki z Fatymidami wykorzystywali Turków Seldżuckich.
Historia Palestyny.
Rok 750 to początek panowania Abbasydów nad Palestyną.
Wraz z upadkiem Umajjadów, Jerozolima popadła niemal zupełnie w zapomnienie. Miasto popadło w ruinę.
Żydom zamknięto w tym okresie dostęp do urzędów, zabroniono studiowania święte księgi, synagogi i kościoły przemianowano na meczety. Żydzi musieli nosić szczególną odzież: żółte chusty na płaszczach i grube powrozy zamiast pasa. W ten sposób wyraźnie odróżniali się od pozostałej ludności.
W 978 wojska Fatymidów opanowały Palestynę.

</doc>
<doc id="1158694" url="https://pl.wikipedia.org/wiki?curid=1158694" title="Eduard Strauch">
Eduard Strauch

Eduard Strauch (ur. 17 sierpnia 1906 w Essen, zm. 15 września 1955 w Uccle) – nazistowski zbrodniarz wojenny, w czasie II wojny światowej dowódca Einsatzkommando 2 oraz SS-Obersturmbannführer.
Życiorys.
Studiował teologię. W 1931 roku wstąpił do Allgemeine SS, a w 1934 roku do SD. W czasie II wojny światowej stał na czele Einsatzkommanda 2, które działało w ramach Einsatzgruppe A. Jego oddział wymordował w rejonie Rygi ok. 10600 Żydów. W grudniu 1941 roku został dowódcą Sipo i SD na terenie dzisiejszej Białorusi. 31 maja 1944 przeniesiono go do Belgii (Walonia) i tam też piastował urząd dowódcy Sipo i SD.
Po wojnie aresztowany i sądzony w Procesie Einsatzgruppen. Został skazany na karę śmierci. Następnie wydano go władzom belgijskim celem osądzenia go za zbrodnie popełnione w tym kraju. Tam również skazano go na śmierć. Zmarł w szpitalu w Uccle w 1955 roku przed wykonaniem wyroku.

</doc>
<doc id="1158700" url="https://pl.wikipedia.org/wiki?curid=1158700" title="Fundacja Hospicyjna">
Fundacja Hospicyjna

Fundacja Hospicyjna – organizacja pożytku publicznego, działająca od 2004 roku, która zajmuje się rozwojem opieki paliatywno-hospicyjnej, wsparciem ośrodków hospicyjnych, opiekunów rodzinnych i dzieci osieroconych. Prowadzi też działalność opiekuńczą, pomocową, edukacyjną i wydawniczą. 
W 2006 roku przy Fundacji powstał Fundusz Dzieci Osieroconych oraz gdańska filia Akademii Walki z Rakiem. W 2007 roku Fundacja zainicjowała trzyletni program rozwoju wolontariatu hospicyjnego „Lubię Pomagać”, a w 2008, wraz z „Gazetą Wyborczą”, przeprowadziła akcję „Umierać po ludzku”. W tym samym roku zrealizowała też ogólnopolski projektem WHAT, którego celem była resocjalizacja więźniów dzięki pracy w hospicjach. Jesienią 2014 roku ruszył ogólnospołeczny program wsparcia psychologicznego „Tumbo Pomaga”, skierowany do wszystkich dzieci i młodzieży w żałobie, a także do ich otoczenia. Od 2016 roku prowadzi działania na rzecz poprawy sytuacji opiekunów rodzinnych. 
Fundacja Hospicyjna od 2017 jest podmiotem prowadzącym Hospicjum im. Ks. Eugeniusza Dutkiewicza SAC, które rocznie obejmuje opieką blisko 1000 pacjentów.
Działalność.
Szkolenia i pomoc.
Fundacja prowadzi szkolenia dla pracowników hospicyjnych, wolontariuszy oraz pomagających osobom pogrążonym w żałobie. Prowadzi również praktyczne warsztaty dla opiekunów rodzinnych.

</doc>
<doc id="1158705" url="https://pl.wikipedia.org/wiki?curid=1158705" title="Gwangyang">
Gwangyang

Gwangyang (kor. 광양시, "Gwangyang-si") - miasto w Korei Południowej w prowincji Jeolla Południowa. W mieście ma swoją siedzibę POSCO - południowokoreański gigant stalowy.
Tutejsza drużyna piłki nożnej nosi miano Chunnam Dragons.
Gwangyang jako centrum gospodarcze rozwija się w oparciu o tutejszą wolną strefę ekonomiczną. Działalność w strefie koncentruje się wokół portu kontenerowego (największego na świecie) w tutejszych stalowniach, stoczniach.
Położenie Gwangyang wyznaczają koordynaty 127°31′∼127°38′ East, and 34°54′∼35°10′ North. Od północy graniczy z powiatem Gurye, od wschodu wzdłuż rzeki Seomjin graniczy z powiatem Hadong oraz z prowincją Gyeongsang Południowy, natomiast od południa opiera się o Zatokę Gwangyang.
Położone w górzystej okolicy z dominującym szczytem Baegansan (kor. 백운산, 1,217m), oraz w południowej części Gayasan (kor. 가야산, 497m) i Gubonghwasan (kor. 구봉화산, 473m). Baegunsan jest drugim co do wysokości szczytem w prowincji Jeollanam (po Jirisan (kor. 지리산, 1,915m)).
Średnia roczna wynosi 13.7℃, średnia stycznia 0.1℃, a średnia lipca 27.8℃. Roczne opady wynoszą 1,296mm.
14 października 2007 roku zadecydowano w referendum o połączeniu w jeden organizm metropolitalny sąsiadujących ze sobą Yeosu, Suncheon i Gwangyang.
Gwangyang jako centrum przemysłu stalowego.
Produkcja stali w tutejszych stalowniach oscyluje wokół wielkości 15 milionów ton rocznie. 
Interesujące miejsca.
Gwangyang oferuje szereg różnorodnych imprez oraz wiele unikalnych osobliwości tak naturalnych jak i będących dziełem rąk ludzkich. 
Interesujące miejsca:
Festiwale:

</doc>
<doc id="1158709" url="https://pl.wikipedia.org/wiki?curid=1158709" title="Halle (Saale) Hauptbahnhof">
Halle (Saale) Hauptbahnhof

Halle (Saale) Hauptbahnhof – główna stacja kolejowa w Halle, w kraju związkowym Saksonia-Anhalt. Stacja posiada 7 peronów.

</doc>
<doc id="1158711" url="https://pl.wikipedia.org/wiki?curid=1158711" title="Karmelicka Góra">
Karmelicka Góra

Karmelicka Góra – wzgórze o wysokości 445 m n.p.m. na Wyżynie Olkuskiej, w paśmie wzniesień o nazwie Marmurowe Wzgórza. znajduje się na północ od centrum Dębnika (działka nr 29/22) w województwie małopolskim.
Na wzgórzu znajduje się nieczynny kamieniołom Łom Karmelicki, a zaraz po jego północnej stronie dwa kamieniołomy Dębnik. Od XVII wieku wydobywano w nich czarny wapień dębnicki zwany "czarnym marmurem", pochodzący z okresu dewonu środkowego. W wyrobisku kamieniołomu powstało jezioro. Kamieniołom ten nazywał się "łomem karmelickim" i jak pisze Julian Zinkow, "„należał do największych łomów, z którego pochodziło nieomal całe wyposażenie kościoła i klasztoru karmelitów bosych w Czernej”".

</doc>
<doc id="1158718" url="https://pl.wikipedia.org/wiki?curid=1158718" title="Modena (stacja kolejowa)">
Modena (stacja kolejowa)

Modena Centrale (włoski: "Stazione di Modena") – stacja kolejowa w Modenie, w regionie Emilia-Romania, we Włoszech. Stacja posiada 3 perony. Należy do projektu Centostazioni.

</doc>
<doc id="1158719" url="https://pl.wikipedia.org/wiki?curid=1158719" title="Planetarium i Obserwatorium Astronomiczne w Grudziądzu">
Planetarium i Obserwatorium Astronomiczne w Grudziądzu

Planetarium i Obserwatorium Astronomiczne im. Mikołaja Kopernika w Grudziądzu – planetarium, którego oficjalna nazwa w momencie otwarcia brzmiała: Ludowe Obserwatorium Astronomiczne i Planetarium (LOAiP), zostało powołane w 1964, uchwałą Walnego Zjazdu Delegatów Polskiego Towarzystwa Miłośników Astronomii w Krakowie. Istniało wówczas w Polsce tylko jedno duże planetarium: Śląskie w Chorzowie.
Dzięki zbliżającej się okrągłej rocznicy 500-lecia urodzin Mikołaja Kopernika, padło hasło: „Co najmniej 5 planetariów i obserwatoriów astronomicznych na 500-lecie”. Kopernik kojarzył się wówczas Polakom przede wszystkim jako astronom, również jako lekarz czy prawnik. Mniej lub wcale jako ekonomista, a o pobycie Mikołaja Kopernika w Grudziądzu nie mówiło się wcale. Komisja Budowy LOAiP nie brała więc w ogóle pod uwagę Grudziądza, w którym nie było przecież nawet Oddziału PTMA. W 1968 powstało w Grudziądzu Polskie Towarzystwo Miłośników Astronomii (na początku jako Sekcja Oddziału toruńskiego, później samodzielny Oddział) z inicjatywy miłośnika astronomii Jerzego Szwarca. Towarzystwo to rozpoczęło działalność astronomiczną, organizowało pierwsze w tym mieście Dni Astronomii, mające na celu popularyzację sylwetki i działalności Mikołaja Kopernika. W tym samym roku Grudziądz zostaje miastem kopernikowskim: decyzją Rady Kultury i Sztuki włączony zostaje do Szlaku Kopernikowskiego, dołącza do takich miast jak: Toruń, Frombork, Kraków, Olsztyn i Lidzbark Warmiński. W styczniu 1971 zapada decyzja budowy LOAiP na gmachu grudziądzkiego Technikum Chemicznego i Elektrycznego. Budowa trwała siedem miesięcy. Oddanie LOAiP do użytku nastąpiło w marcu 1972.
Filarem grudziądzkiego Planetarium i Obserwatorium Astronomicznego była i jest Małgorzata Śróbka-Kubiak, która jako kierownik jednostki pracowała tam w latach 1972–2005. Obecnie kierownikiem PiOA jest Sebastian Soberski. Od 1972 roku, w ciągu 35 lat działalności polegającej na popularyzowaniu astronomii, grudziądzkie Planetarium i Obserwatorium Astronomiczne odwiedziło ponad 250 tysięcy osób.
Grudziądzkie Planetarium i Obserwatorium Astronomiczne jest też organizatorem Ogólnopolskiego Młodzieżowego Seminarium Astronomicznego (OMSA) im. prof. Roberta Głębockiego. W 2009 roku odbył się już dwudziesty piąty finał tego konkursu.
Podstawową formą działalności Planetarium są projekcje dydaktyczne dla szkół różnych typów w ramach nauczania przyrody, geografii i fizyki, również dla przedszkolaków. Rocznie odwiedza Planetarium ok. 8000 osób.
Obserwatorium.
Uzupełnieniem planetarium, jest obserwatorium astronomiczne. Kopuła obserwatorium jest obrotowa, ma średnicę 4 metrów i od 1986 otwierana jest automatycznie. Pośrodku stoi teleskop zwierciadlany Meniscas (Maksutowa Cassegraina) produkcji Zeissa, o średnicy obiektywu 150 mm i ogniskowej 2250 mm. Komplet okularów o ogniskowej od 40 do 6 mm umożliwia stosowanie powiększeń od 56 do 375 razy. Zasięg wizualny teleskopu wynosi 12,3m.
Wokół kopuły obserwatorium znajduje się taras obserwacyjny, na którym ustawiany jest teleskop soczewkowy, czyli refraktor, o średnicy obiektywu 80 mm i ogniskowej 1200 mm. Maksymalne stosowane tu powiększenie wynosi 125, a zasięg wizualny teleskopu 11m. Obydwa teleskopy mają montaż paralaktyczny z mechanizmem zegarowym i wyposażone są w filtr i ekran słoneczny. W bezchmurny dzień można więc zobaczyć plamy na Słońcu. Wieczorami natomiast wykonuje się tu obserwacje aktualnie widocznych ciał niebieskich.

</doc>
<doc id="1158720" url="https://pl.wikipedia.org/wiki?curid=1158720" title="David Jenkins Ward">
David Jenkins Ward

David Jenkins Ward (ur. 17 września 1871 w Salisbury, Maryland, zm. 18 lutego 1961 w Salisbury, Maryland) – amerykański polityk związany z Partią Demokratyczną. W latach 1939–1945 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.
Życiorys.
David Ward uczęszczał do szkoły publicznej. W swoim życiu imał się różnych zajęć. Był farmerem, drwalem oraz zajmowałem się nieruchomościami.

</doc>
<doc id="1158721" url="https://pl.wikipedia.org/wiki?curid=1158721" title="Borowa Góra (Wyżyna Olkuska)">
Borowa Góra (Wyżyna Olkuska)

Borowa Góra – wzgórze o wysokości 435 m n.p.m. Znajduje się na Wyżynie Olkuskiej w paśmie wzniesień o nazwie Marmurowe Wzgórza, w północno-zachodniej części wsi Dębnik w województwie małopolskim.
Na wzgórzu znajduje się nieczynny kamieniołom "czarnego marmuru dębnickiego" tzw. "wapienia dębnickiego" z okresu dewonu środkowego.

</doc>
<doc id="1158731" url="https://pl.wikipedia.org/wiki?curid=1158731" title="Dworzec Moskiewski (Niżny Nowogród)">
Dworzec Moskiewski (Niżny Nowogród)

Niżny Nowogród Dworzec Kolejowy (ros. "Вокзал Нижний Новгород") – dworzec kolejowy w Niżnym Nowogrodzie, w obwodzie niżnonowogrodzkim, w Rosji. Stacja kolejowa posiada 5 peronów. Do 30 marca 2010 w systemie kolejowym nosiła ona nazwę "Gorki-Moskiewski" (Горький-Московский), od nazwy miasta jaka obowiązywała w latach 1932-1990. Taka nazwa pojawiała się też na biletach na pociągi do tej stacji.
17 kwietnia 2014 Dworzec Moskiewski został przemianowany "Kolejowy"

</doc>
<doc id="1158734" url="https://pl.wikipedia.org/wiki?curid=1158734" title="Thomas Alan Goldsborough">
Thomas Alan Goldsborough

Thomas Alan Goldsborough (ur. 16 września 1877 w Greensboro, Maryland, zm. 16 czerwca 1951 w Waszyngtonie) – amerykański polityk związany z Partią Demokratyczną. W latach 1921–1939 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych. W latach 1932–1939 był regentem Instytutu Smithsona.
Thomas Alan Goldsborough był prawnukiem Charlesa Goldsborough, także kongresmena i gubernatora stanu Maryland oraz pra-pra-prawnukiem Roberta Goldsborough, delegata Maryland do Kongresu Kontynentalnego.

</doc>
<doc id="1158736" url="https://pl.wikipedia.org/wiki?curid=1158736" title="Magda Modra">
Magda Modra



</doc>
<doc id="1158742" url="https://pl.wikipedia.org/wiki?curid=1158742" title="Jan Marek Skuratowicz">
Jan Marek Skuratowicz



</doc>
<doc id="1158744" url="https://pl.wikipedia.org/wiki?curid=1158744" title="Jezioro Gairdner">
Jezioro Gairdner



</doc>
<doc id="1158747" url="https://pl.wikipedia.org/wiki?curid=1158747" title="Zarządzanie wydajnością firmy">
Zarządzanie wydajnością firmy

Zarządzanie wydajnością firmy () – obszar "business intelligence" umożliwiający kontrolę i zarządzanie wydajnością organizacji, mając na uwadze kluczowe wskaźniki efektywności () takie jak zysk, zwrot z inwestycji, a także koszty operacyjne. Dla organizacji, które działają on-line CPM zawiera dodatkowe czynniki takie jak przeglądy stron, ładowanie serwera, informowanie o przeciążeniu sieci. CPM jest znane także jako "business performance management" (BPM) lub "enterprise performance management" (EPM).
Zarządzanie wydajnością firmy (CPM) obejmuje wszystkie praktyki, technologie, metodyki i miary używane do zbierania i zatwierdzania informacji. Systemy CPM posiadają takie moduły jak prognozowanie, budżetowanie czy planowanie, umożliwiają także dostęp do wizualnie przedstawionych zrównoważonych kart wyników, a także kokpitów managerskich przedstawiających w przejrzysty sposób każdą informację.
Interfejs systemów CPM zazwyczaj pokazuje odpowiednie liczby przyporządkowane kluczowym wskaźnikom wydajności, dzięki czemu użytkownicy mogą śledzić wyniki poszczególnych jednostek, jak również wyniki konkretnych projektów, porównując je z celami i strategią organizacji. Niektóre firmy używają systemów CPM z zaawansowanymi metodologiami zarządczymi takimi jak zrównoważona karta wyników.
Historycznie systemy CPM używane były wyłącznie w departamentach finansowych różnych organizacji, jednakże nowoczesne systemy służą całemu przedsiębiorstwu.

</doc>
<doc id="1158748" url="https://pl.wikipedia.org/wiki?curid=1158748" title="Jezioro Torrens">
Jezioro Torrens



</doc>
<doc id="1158753" url="https://pl.wikipedia.org/wiki?curid=1158753" title="Jezioro Mungo">
Jezioro Mungo



</doc>
<doc id="1158756" url="https://pl.wikipedia.org/wiki?curid=1158756" title="Jezioro Te Anau">
Jezioro Te Anau



</doc>
<doc id="1158761" url="https://pl.wikipedia.org/wiki?curid=1158761" title="Jezioro Tilicho">
Jezioro Tilicho



</doc>
<doc id="1158764" url="https://pl.wikipedia.org/wiki?curid=1158764" title="Mary Star of the Sea">
Mary Star of the Sea

Mary Star of the Sea – Pierwszy i ostatni album amerykańskiej grupy Zwan został wydany 2003 roku po wydaniu album zespół przestał istnieć.

</doc>
<doc id="1158765" url="https://pl.wikipedia.org/wiki?curid=1158765" title="Jezioro Guatavita">
Jezioro Guatavita



</doc>
<doc id="1158768" url="https://pl.wikipedia.org/wiki?curid=1158768" title="Chirurgia laparoskopowa">
Chirurgia laparoskopowa



</doc>
<doc id="1158770" url="https://pl.wikipedia.org/wiki?curid=1158770" title="Operacja laparoskopowa">
Operacja laparoskopowa



</doc>
<doc id="1158772" url="https://pl.wikipedia.org/wiki?curid=1158772" title="Herosi">
Herosi



</doc>
<doc id="1158777" url="https://pl.wikipedia.org/wiki?curid=1158777" title="Księstwo Friuli">
Księstwo Friuli

Księstwo Friuli było jednym z największych terytorialnie księstw longobardzkich. 
Stanowiło ważny bufor między Królestwem Longobardów a Słowianami. Razem z księstwami Spoleto, 
Benewentu i Tarentu, Friulia często próbowała uzyskać niezależność względem władzy królewskiej.
Prowincja Friuli (Venetia) była pierwszą prowincją na Półwyspie Apenińskim podbitą przez Longobardów pod wodzą Alboina w 568. Alboin przekazał władzę nad regionem w ręce swego bratanka Gisulfa I, który mógł wybierać "faras", tj. arystokratyczne rodziny, do zasiedlenia kraju. Początkowo księstwo było ograniczone przez Alpy Karnickie i Julijskie na północy i wschodzie, z tych kierunków było trudno dostępne. Na południu było ograniczone przez Egzarchat Rawenny i nie miało linii brzegowej, oraz przez równinę, która prowadziła do Pannoni, doskonałego punktu wyjściowego dla najeźdźców, takich jak Chorwaci, Awarowie a później Węgrzy. Jej zachodnie granice początkowo nie były ustalone, aż do kolejnych podbojów i ustanowienia księstwa Ceneda, które leżało za rzeką Tagliamento. Początkowo głównym miastem prowincji była Akwileja, ale stolicą longobardzkiej Friuli było "Forum Iulii", współczesne Cividale del Friuli.
W 615 została podbita Concordia, a w 642 Opitergium, gdy książęta rozszerzali swą władzę na południe kosztem egzarchatu. W 663 Cividale na krótko zdobyli Awarowie, ale król Grimoald odbił je. Po zdobyciu Pawii w 774, Karol Wielki pozwolił Hrodgaudowi zatrzymać księstwo, które istniało pod zwierzchnictwem Franków do 828, gdy rozpadło się po podziale na kilka hrabstw. Później przekształcono je w marchię Friuli w 846.

</doc>
<doc id="1158787" url="https://pl.wikipedia.org/wiki?curid=1158787" title="Władcy Friuli">
Władcy Friuli

Książęta i margrabiowie Friuli byli władcami Księstwa i Marchii Friuli w średniowieczu.
Daty podane poniżej, gdy sporne, są dyskutowane w artykułach odpowiednich władców.

</doc>
<doc id="1158788" url="https://pl.wikipedia.org/wiki?curid=1158788" title="José del Solar">
José del Solar

José Guillermo del Solar Alvarez-Calderón (ur. 28 listopada 1967 w Limie) – peruwiański piłkarz grający na pozycji pomocnika. Po zakończeniu kariery został trenerem.
Zwany również „Chemo” (dziecko), Del Solar rozpoczął swoją karierę w stołecznym klubie San Agustín w wieku 16 lat. Mając 21 lat zadebiutował w reprezentacji Peru. W swojej karierze grał też w: Universitario Deportes, chilijskim Universidad Católica, hiszpańskich CD Tenerife, UD Salamanca, Celcie Vigo i Valencii, tureckim Beşiktaşu JK, ponownie w Universitario Deportes, belgijskim KV Mechelen. Karierę kończył w 2002 roku w Universitario.

</doc>
<doc id="1158791" url="https://pl.wikipedia.org/wiki?curid=1158791" title="Head in the Clouds">
Head in the Clouds



</doc>
<doc id="1158798" url="https://pl.wikipedia.org/wiki?curid=1158798" title="Wawrzyniec Wnuk">
Wawrzyniec Wnuk

Wawrzyniec Wnuk, ang. "Lawrence" (ur. 6 sierpnia 1908 w Witrogoszczy, zm. 6 sierpnia 2006 w Windsor (Ontario)) – polski ksiądz katolicki, Infułat, na emigracji w Kanadzie.
Życiorys.
Podczas wojny więziony w niemieckich obozach koncentracyjnych Auschwitz-Birkenau, Buchenwald, Dachau (KL). Od 1951 w Hamtramck (Michigan) w USA, a od 1957 w Chatham-Kent (Ontario) w Kanadzie, której uzyskał obywatelstwo. W latach 1961-1983 pracował w polskiej parafii w Windsor. Dzięki jego wysiłkom powstał klasztor Urszulanek w Windsor. 22 czerwca 1994 odznaczony Krzyżem Komandorskim Orderu Zasługi Rzeczypospolitej Polskiej. 
Pochowany został na cmentarzu Sióstr Urszulanek w Pniewach. Mszy pogrzebowej przewodniczył arcybiskup Stanisław Gądecki, a homilię wygłosił arcybiskup Henryk Muszyński.

</doc>
<doc id="1158802" url="https://pl.wikipedia.org/wiki?curid=1158802" title="Barachiel">
Barachiel

Barachiel, a także Barakiel (hebr. ברכיאל, „błyskawica Boża”), Barbiel, Barchiel, Barkiel (z heb. ברכיאל „błogosławieństwo Boga”) – według tradycji judaistycznej, bizantyjskiej tradycji katolickiej i prawosławnej jeden z siedmiu archaniołów, ostatni w porządku, ale nie w godności; jeden z czterech wodzów Serafinów, książę drugiego nieba i anielskiego Chóru wyznawców. Jest archaniołem błogosławieństw.
Patronat.
Barachiel wstawia się w modlitwie za ludźmi w potrzebie. Prosi Boga o błogosławieństwo we wszystkich dziedzinach życia ludzi. Mówi się, że wzbudza poczucie humoru u ludzi, którzy przez niego doświadczają Bożych błogosławieństw. Według tradycji katolickiej Barachiel jest patronem małżeństwa i życia rodzinnego. Opiekuje się niepłodnymi parami. Panuje nad błyskawicami i burzami. Troszczy się o potrzeby nawróconych.
Uważany za anioła lutego. Włada Jowiszem, rządzi Skorpionem i Rybami. Wraz z Urielem i Rubielem przywoływany jest w zaklęciach, które mają zapewnić szczęście w grach hazardowych. Jest Aniołem Fortuny, Pomyślności i Bogactwa.
Jego kolorem jest zielony. Reprezentuje uzdrowienie i dobrobyt.
W Biblii i apokryfach.
Jego imię nie występuje w Piśmie Świętym. Znane jest tylko z pism apokryficznych. Jego imię pojawia się w różnych wariantach: Barachiel, Barchiel, Baraqiel, Barkiel, Barbiel, Barakel, Baraqel, Pachriel oraz Varachiel.
W Trzeciej Księdze Henocha jest opisany jako jeden z anielskich książąt. Towarzyszy mu niezliczona liczba około 496 000 aniołów. Barachiel należy do Serafinów strzegących tronu Boga. Jest przywódcą wszystkich aniołów stróżów.
W tradycji żydowskiej.
Barachiel jest często kojarzony z błogosławieństwami, planetą Jowisz i sefirą Chesed.
W grymuarach.
W "Lemegetonie", w "Sztuce Almadeli", jest naczelnym aniołem pierwszej i czwartej wysokości.
W tradycji Kościołów.
W XV wieku mnich Amadeusz z Portugalii (zm. 1482) opisał siedmiu archaniołów, z których jednego nazwał Barachielem.
Barachiel jest uznany za świętego w Kościele prawosławnym. Jest czczony jako święty przez niektórych członków Kościoła rzymskokatolickiego. Jako jeden z nielicznych aniołów trafił do ​​luterańskiego kalendarza liturgicznego.
W kościele prawosławnym jest jednym z trzech Aniołów, którzy ukazali się Abrahamowi pod dębem Mamre. Przepowiedział Abrahamowi i Sarze narodziny Izaaka. Jego wspomnienie (wraz z pozostałymi archaniołami) obchodzone jest 8 listopada (21 listopada według kalendarza gregoriańskiego) jako Synaxis Archanioła Michała i innych bezcielesnych mocy. Zostało ustanowione na synodzie w Laodycei w 363–364.
Ikonografia.
Czasami trzyma białą różę na piersi lub ma płatki róż rozrzucone na ubraniu, zwłaszcza na płaszczu. Rozrzucanie płatków róż symbolizuje błogosławieństwa Boże spływające na ludzi. W katolicyzmie przedstawiany jest jako trzymający kosz na chleb lub laskę. Symbolizują one błogosławieństwa dzieci, którymi Bóg obdarza rodziców. Na obrazach pojawia się albo jako mężczyzna, albo jako kobieta, co ma podkreślać jego działanie jako przynoszącego błogosławieństwa.
W tradycji katolickiej bywa ukazywany z księgą przedstawiającą Biblię i encykliki papieskie, które pouczają ludzi, jak wieść życie małżeńskie i rodzinne. Na ikonach jest przedstawiany w różowym stroju, co symbolizuje błogosławieństwa i nieskończoność łaski Boskiej.
Barachiel jest rzadko spotykany w ikonografii Kościoła Zachodniego. Przedstawiono go na bizantyjskim fresku w kościele San Angelo Carmelitano w Palermo wraz z pozostałymi sześcioma archaniołami. Przy przedstawieniu Barachiela znajdowało się słowo "adjutor", czyli "pomocnik". Odkrycie doprowadziło do rozkwitu kultu siedmiu archaniołów. W 1698 dekret Kongregacji do spraw Świętych Obrzędów ograniczył kult archaniołów, w tym Barachiela. Za namową władz kościelnych jego przedstawienia, podobnie jak innych archaniołów, zostały zamalowane.
Barachiela można czasem spotkać na obrazach i figurach z okresu baroku, np. na obrazie galeryjnym w kościele farnym w Mattsies, dzielnicy miasta Tussenhausen, w kontrreformacyjnym programie malarskim na malowidłach stropowych w kościele parafialnym Maria Himmelfahrt w Weilheim oraz na obrazie mistrza z Calamarca z Boliwii z około 1750. Barachiel pojawia się na fresku autorstwa Michaela Willmanna na sklepieniu prezbiterium kościoła p.w. św. Józefa w Krzeszowie.
Jego wizerunek zachował się m.in. w cerkwi św. Mikołaja Cudotwórcy w Michałowie.

</doc>
<doc id="1158810" url="https://pl.wikipedia.org/wiki?curid=1158810" title="Ewa Cabajewska">
Ewa Cabajewska

Ewa Cabajewska z d. Winnicka (ur. 8 listopada 1978 roku w Warszawie) − polska siatkarka grająca na pozycji rozgrywającej, reprezentantka kraju. Jest wychowanką warszawskiej Skry. W styczniu 2019 r. została pierwszym trenerem Wisły Warszawa.
W przeszłości uprawiała także siatkówkę plażową. Jej partnerką była Joanna Szeszko.
Sukcesy klubowe.
Mistrzostwa Polski:
Sukcesy młodzieżowe.
Mistrzostwa Europy Juniorek:

</doc>
<doc id="1158812" url="https://pl.wikipedia.org/wiki?curid=1158812" title="Tine Scheuer Larsen">
Tine Scheuer Larsen



</doc>
<doc id="1158814" url="https://pl.wikipedia.org/wiki?curid=1158814" title="Laurasiatheria">
Laurasiatheria

Laurasiatheria – klad ssaków łożyskowych przez niektórych klasyfikowany w randze nadrzędu, który został zdefiniowany w wyniku badań genetycznych i molekularnych gromady ssaków. Nazwa nadrzędu pochodzi od superkontynentu Laurazji, na którym pod koniec późnej kredy wyewoluowała ta grupa ssaków. 
Podział Laurasiatheria na rzędy według filogenetyki molekularnej przedstawia się następująco: 
Kladogram.
Niekiedy w podziale tym Ferae i nieparzystokopytne łączy się we wspólny klad Zooamata, ale jest to niepewne, gdyż dokładne relacje genetyczne między nietoperzami a tymi grupami nie są znane. 
Do Laurasiatheria zalicza się również cztery wymarłe grupy:

</doc>
<doc id="1158820" url="https://pl.wikipedia.org/wiki?curid=1158820" title="PZL P.11c">
PZL P.11c



</doc>
<doc id="1158821" url="https://pl.wikipedia.org/wiki?curid=1158821" title="I Liceum Ogólnokształcące im. Kazimierza Brodzińskiego w Tarnowie">
I Liceum Ogólnokształcące im. Kazimierza Brodzińskiego w Tarnowie

I Liceum Ogólnokształcące im. Kazimierza Brodzińskiego – szkoła średnia zlokalizowana przy ulicy Piłsudskiego 4 w Tarnowie. Liceum kontynuuje tradycje szkoły utworzonej w 1559 roku z inicjatywy hetmana Jana Tarnowskiego, w 1756 roku podniesionej do rangi kolonii akademickiej Akademii Krakowskiej, dzięki fundacji ks. Wojciecha Kaszewicza. Patronem szkoły jest Kazimierz Brodziński − jej absolwent, uważany za najwybitniejszego przedstawiciela preromantyzmu w Polsce. 
Historia.
Początki szkolnictwa w Tarnowie.
Początki szkolnictwa w mieście sięgają prawdopodobnie II połowy XIV wieku. Początkowo była to szkoła parafialna, od 1400 roku związana organizacyjnie z kapitułą kolegiaty tarnowskiej. W średniowiecznych szkołach parafialnych uczono czytania i pisania po łacinie, katechizmu i śpiewu kościelnego. W tarnowskiej szkole uczył jeden nauczyciel, który do 1568 roku pełnił również obowiązki miejskiego pisarza. Z biegiem czasu mieszczaństwu nie wystarczało elementarne wykształcenie, zdobyte w miejscowej szkole i kontynuowali naukę w Krakowie. Pierwszym mieszkańcem miasta odnotowanym na liście studentów Akademii Krakowskiej był Maciej, syn Jana z Tarnowa, immatrykulowany w 1400 roku. Zapisany jako "Mathias Johannis de Tarnow" otwiera listę studentów w "Album Studiosorum Universitatis Cracoviensis". W XV wieku studiowało tam 60 tarnowian, tylko pięciu z nich (i nie był to wyjątek w tamtych czasach) uzyskało najniższy tytuł naukowy bakałarza sztuk wyzwolonych. W 1526 roku tytuł magistra uzyskał pochodzący z Tarnowa Adam z Tuszyna, późniejszy dziekan wydziału filozoficznego tej akademii. Powiązania z Akademią Krakowską przez osobę wykształconego w niej nauczyciela pozytywnie wpływały na poziom tarnowskiej szkoły.
Ordynacja szkolna Jana Tarnowskiego.
18 czerwca 1559 roku właściciel miasta hetman Jan Amor Tarnowski wydał ordynację dla szkoły tarnowskiej, włączając się w akcję reorganizacji szkolnictwa polskiego "„Aby talenty i młodzież w szkołach publicznych mogły być kształcone, należycie kierowane i wychowywane”". Ordynacja szkolna służąca zaspokojeniu żywotnych potrzeb oświatowych warstw mieszczańskich była jednym z podstawowych dokumentów w kodeksie praw miejskich. Dokument określał ogólnie program nauczania, kwalifikacje i uposażenie roczne rektora. Utrzymanie szkoły finansowane było z fundacji Jana Tarnowskiego, wynagrodzenie rektora wypłacane było z kasy miejskiej. Rektor miał obowiązek opłacać swoich pomocników (lokata i kantora biegłego w śpiewie) ze swoich dochodów. Inicjatywa oświatowa Jana Tarnowskiego, mająca za cel podniesienie poziomu nauczania, dała początek tarnowskiemu gimnazjum, szkole średniej o retoryczno-humanistycznym profilu nauczania. 
W tym okresie na koszt ks. Marcina Łyczki, prepozyta kolegiaty tarnowskiej, wzniesiono murowany, piętrowy budynek szkolny. Wybudowano dom dla rektora, nazywany do dziś Scholasterią. Problem kwalifikacji kadry nauczycielskiej dla szkoły ważny stał się także dla duchowieństwa, świadczą o tym liczne fundacje dla młodzieży studiującej. Szczególną wartość miała fundacja z 1578 roku ks. Marcina Łyczki, dzięki której powstał fundusz wieczysty, od którego odsetki pozwalały na utrzymanie trzech studentów, którzy po uzyskaniu tytułu bakałarza mieli obowiązek podjęcia pracy w tarnowskiej szkole, jednym z nich był Kasper Cichocki, pisarz i polemista katolicki.
Kolonia Akademicka.
Kolonia akademicka, utworzona na bazie tarnowskiej szkoły, powstała z inicjatywy ks. Wojciecha Kaszewicza, scholastyka kapituły kolegiackiej. W sporządzonym w  1753 roku testamencie ustanowił on fundusz wieczysty w wysokości 20 000 zł, który stał się podstawą do utworzenia szkoły, działającej pod patronatem krakowskiej uczelni. Zasady organizacji tarnowskiej kolonii akademickiej uzgodnił z Akademią Krakowską w 1752 roku. Model szkoły wzorowany był na statucie Kolegium Nowodworskiego w Krakowie. Kolonia akademicka w Tarnowie rozpoczęła działalność w 1756 roku. Z powodu przeciągających się czynności prawnych formalna erekcja szkoły miała miejsce później. Akt erekcyjny "„Erectio Coloniae Tarnoviensis et canonicatus tituli Beati Joannis Cantii in ibidem“" wydany przez biskupa krakowskiego Kajetana Sołtyka nosi datę 17 marca 1760.
Tarnowska szkoła działała pod ścisłym nadzorem personalnym, finansowym i programowym sprawowanym przez uczelnię. Kolonie akademickie Akademii Krakowskiej, w odróżnieniu od szkół zakonnych propagujących w metodach i programie nauczania model oświaty kosmopolitycznej, realizowały model wychowania narodowego, patriotycznego i obywatelskiego. Pierwszy kadra profesorska składała się z trzech magistrów filozofii. Zgodnie z wolą fundatora rektor uczył retoryki, pozostali gramatyki i poetyki. Pierwszym rektorem kolonii akademickiej w Tarnowie był Franciszek Prohorecki.Prowizorem sprawującym nadzór naukowy i organizacyjny nad szkołą był Jakub Marciszewski, po jego śmierci Andrzej Lipiewicz.
W późniejszym okresie tarnowska kolonia akademicka składała się z klas, zwanych: gramatyką,  retoryką, poetyką i dialektyką. Profesor dialektyki  oprócz  filozofii uczył także elementów  teologii  moralnej i  prawa. Nauka odbywała się dwa razy dziennie, dwie godziny przed południem i dwie godziny po południu. Była to szkoła męska, liczba uczniów nie przekracza 200 osób. Siedzibą szkoły był budynek Academioli, mieszkanie rektora znajdowało się w Domu Mikołajowskim.
Po I rozbiorze Polski, austriackie władze miasta niechętnie patrzyły na związek szkoły z Krakowem. W 1780 roku kolonia akademicka trafiła pod dozór kapituły. Na mocy dekretu 11 grudnia 1783 roku, dotyczącego szkół średnich w Galicji, kolonia akademicka w Tarnowie została upaństwowiona. Planowano ją przenieść do Bochni, postanowienia dekretu o otwarciu gimnazjum w Bochni jednak nie wykonano. Przeszkodą okazały się trudności ze znalezieniem odpowiednich pomieszczeń oraz starania tarnowskiego magistratu i księcia Hieronima Janusza Sanguszki.
C.K. I Gimnazjum.
W 1784 roku nastąpiła zmiana na stanowisku nadzorcy szkół w Galicji i reorganizacja sieci szkół nabrała tempa. 3 listopada 1784 roku nowy rok szkolny rozpoczął się już w Cesarsko-Królewskim Gimnazjum w Tarnowie. Od 1786 rok szkolny rozpoczynał się 1 września, a kończył 15 lipca. Gimnazjum posiadało filologiczno-klasyczny profil kształcenia, realizowało program nauczania opracowany przez Gracjana Marxa, pod względem treści i metod nauczania uważany za anachronizm. Zgodnie z tym programem tarnowskie gimnazjum było szkołą pięcioletnią, złożoną z trzech klas gramatykalnych oraz dwóch klas humanistycznych. Każda klasa posiadała swojego nauczyciela uczącego wszystkich przedmiotów. W ustalanym centralnie planie lekcji dominowały łacina, retoryka, religia i poetyka, przedmioty matematyczno-fizyczne jedynie dopełniały program nauczania. 
Zwierzchnikiem gimnazjum był prefekt, który podlegał staroście. Urzędy administracji starały się kierować życiem szkoły w każdym jego wymiarze, przez system drobiazgowych kontroli, rozporządzeń, planów i zaleceń. Pierwszym prefektem tarnowskiego gimnazjum był ks. Izydor Chrościński, doświadczony pedagog, wcześniej prefekt zlikwidowanej szkoły pijarskiej w Złoczowie. Zachowała się pisana przez niego kronika szkoły. W szkole zatrudniono sześciu nauczycieli. Fluktuacja kadr w pierwszych latach była duża, z nauczycieli kolonii akademickiej pozostał tylko nauczyciel retoryki. W 1788 roku  grono pedagogiczne rekrutowało się niemal w całości z cudzoziemców, lepiej przygotowanych do realizacji programu wychowania młodzieży w duchu bezgranicznego oddania państwu i hierarchii politycznej, zgodnym z poglądami absolutyzmu oświeconego. Uczniowie mieli obowiązek uczyć się dodatkowo języka niemieckiego godzinę dziennie w szkole normalnej. Z uwagi na słabą znajomość języka niemieckiego zarówno nauczycieli i uczniów początkowo językiem wykładowym była łacina i język polski, dopiero po okresie przejściowym łacina i język niemiecki. Kandydaci ubiegający się o przyjęcie do gimnazjum musieli znać język niemiecki i mieć ukończone trzy klasy szkoły normalnej. Początkowo gimnazjum nie cieszyło się dużym zainteresowaniem z uwagi na nieznajomość języka i  ogólną niechęć społeczeństwa do programu nauczania i metod wychowania. W pierwszych trzech latach liczba uczniów nie przekraczała 100, po 10 latach zbliżała się do 200.W 1810 roku gimnazjum objęto 6-letnim programem nauczania. 
W 1848 roku utworzono Ministerstwo Oświaty, które wprowadziło system edukacji wzorowany na organizacji szkolnictwa średniego w Prusach. Gimnazja podzielono na niższe i wyższe, w obu nauka trwała cztery lata. Oba typy gimnazjum stanowiły całość działającym pod jednym kierownictwem. Gimnazjum niższe przygotowywało uczniów do gimnazjum wyższego, szkoły realnej lub instytutów technicznych. Nauka w gimnazjum wyższym kończyła się nieobowiązkowym egzaminem maturalnym. Pierwsza matura w tarnowskim gimnazjum odbyła się w dniach 1–7 października 1850 roku. Do egzaminu dojrzałości przystąpiło 26 abiturientów, egzamin zdało 18 z nich. Część pisemna egzaminu składała się z napisania wypracowania w języku niemieckim, przekładu tekstu na łacinę, tłumaczenia z łaciny i z greki oraz rozwiązania zadania matematycznego. W części ustnej abiturient zdawał egzamin z ośmiu przedmiotów. W tym samym czasie wprowadzono w szkole funkcję wychowawcy klasy i nauczycieli przedmiotów. 
W 1877 roku otwarty został obecny budynek szkoły, przy ówczesnej ulicy Seminaryjskiej (obecnie Piłsudskiego). Okazały gmach został wystawiony na koszt Cesarstwa. W kolejnych latach szkoła rozwijała się pod kierownictwem dyrektora Bronisława Trzaskowskiego. Z jego inicjatywy 17 lipca 1884 roku przed budynkiem odsłonięto pomnik Kazimierza Brodzińskiego, autorstwa Walerego Gadomskiego. Na tablicy umieszczono inskrypcję: "„Kazimierzowi Brodzińskiemu, uczniowi Gimnazyum Tarnowskiego żołnierzowi za sprawę ojczystą, nauczycielowi − poecie" "wdzięczni rodacy”". Drugi pomnik, Józefa Szujskiego zaprojektowany przez Piotra Kozakiewicza, odsłonięto 1 czerwca 1886 roku. Od 1892 roku nauczanie odbywało się w jednym bloku rozpoczynającym się o godzinie 8. Lekcje trwały 50–55 minut.  W roku szkolnym 1901/02 liczba uczniów przekroczyła 1000. 29 września 1901 roku uruchomiono filię I Gimnazjum, 5 czerwca 1903 przekształcono ją w II Gimnazjum w Tarnowie.
Szkoła im. Kazimierza Brodzińskiego.
Po odzyskaniu przez Polskę niepodległości I Gimnazjum dalej działało w niezmienionej formie. Minister Wyznań Religijnych i Oświecenia Publicznego nadał szkole nazwę Państwowego Gimnazjum im. Kazimierza Brodzińskiego. Przez cały okres międzywojenny nauka w nim była płatna. W 1932 roku, w wyniku reformy jędrzejewiczowskiej, okres nauki w szkole ogólnokształcącej podzielono na dwa etapy: czteroletnie gimnazjum ogólnokształcące i dwuletnie liceum ogólnokształcące. Ukończenie gimnazjum kończyło się „małą maturą”, zdanie tego egzaminu otwierało drogę do dalszego kształcenia w liceum. Liceum było z założenia elitarną szkołą kończącą się egzaminem dojrzałości. Obie szkoły nosiły imię Kazimierza Brodzińskiego. Taka struktura szkoły przetrwała do 1948 roku. 
Z powodu wybuchu II wojny światowej 1 września 1939 nie rozpoczął się nowy rok szkolny. Na obszarze Generalnego Gubernatorstwa wszystkie szkoły średnie i wyższe pozostały zamknięte. Nauczyciele szkoły zaangażowali się tajne nauczanie. W czasie okupacji Niemcy zniszczyli pomniki, upamiętniające dwóch absolwentów szkoły – Kazimierza Brodzińskiego i Józefa Szujskiego. 27 stycznia 1945 starosta powiatu tarnowskiego wydał zarządzenie w sprawie uruchomienia szkół średnich i 12 lutego 1945 rozpoczął się nowy rok szkolny.
W latach 1948-1962 szkoła funkcjonowała jako 11-letnia szkoła ogólnokształcąca stopnia podstawowego i licealnego. Nowy program nauczania wprowadził obowiązkową naukę języka rosyjskiego. W 1962 roku nazwę zmieniono na obecną – I Liceum Ogólnokształcące im. Kazimierza Brodzińskiego w Tarnowie. Także, wraz z rokiem szkolnym 1962/1963, szkoła stała się koedukacyjna. Na przełomie lat 60. i 70. XX w. przy szkole powstała hala sportowa. 6 czerwca 1965 roku szkoła obchodziła jubileusz 400-lecia, a w dniach 25–26 września 2009 roku odbyły się uroczyste obchody jubileuszowe 450-lecia istnienia szkoły i tradycji szkolnych Tarnowa. 22 lipca 1974 roku odsłonięto replikę pomnika Kazimierza Brodzińskiego, a 16 czerwca 1988 roku replikę pomnika Józefa Szujskiego dłuta Stefana Niedorozo.
14 września 1999 roku 27 fundatorów powołano do życia Fundację "Semper Primus." Nadzór nad fundacją stanowił Minister Edukacji Narodowej. Zadaniami fundacji było wspieranie liceum w zakresie działalności dydaktyczno-wychowawczej, wspierania w finansowaniu zadań inwestycyjnych i innych działań zmierzających do rozwoju szkoły, promowania szkoły, fundowania stypendiów, aktywizacji absolwentów do działania na rzecz szkoły, wspierania absolwentów w poszukiwaniu pracy i dalszym kształceniu. Honorowymi członkami Fundacji zostali: ks. Michał Heller, Julian Dybiec i Andrzej Sikora. Fundacja rokrocznie wręczała medal "Semper Primus" i stypendium w wysokości 1000 zł dla najwybitniejszego absolwenta. W 2023 roku w likwidacji.
Osiągnięcia.
Liceum zapewnia wysoki poziom nauczania, czego potwierdzeniem są miejsca zajmowane w rankingach organizowanych przez "Perspektywy "i "Gazetę Wyborczą". Zawdzięcza to przede wszystkim dobrym wynikom egzaminu maturalnego. Szczególnie wysokie wyniki osiągane są w nauczaniu biologii – zarówno w pracy z ogółem uczniów, co potwierdzają wyniki matury, jak i w pracy z olimpijczykami. W 2008 roku jeden z uczniów został pierwszym od 1990 laureatem Olimpiady Matematycznej z Tarnowa. Każdego roku do etapu centralnego Olimpiady Biologicznej awansuje kilku uczniów, często sięgając po tytuł laureata. Kolejnym przedmiotem, którego poziomem nauczania może pochwalić się placówka, jest fizyka. Jako jedyna z tarnowskich szkół miała w ostatnich latach finalistę Olimpiady Fizycznej i laureata Olimpiady Astronomicznej, jest także szeroko reprezentowana w innych konkursach fizycznych. W ostatnich latach uczniowie I Liceum reprezentowali Polskę – jako jedni z nielicznych i najlepszych w kraju – w zawodach międzynarodowych olimpiad z biologii, geografii i astronomii, zajmując wysokie miejsca. Uczniowie odnoszą także sukcesy w olimpiadach z szeroko rozumianych nauk humanistycznych i społecznych, takich jak Olimpiada Języka Niemieckiego, Olimpiada Historyczna, Olimpiada Wiedzy o Polsce i Świecie Współczesnym czy Ogólnopolska Olimpiada Wiedzy o Państwie i Prawie.
Pozycja I LO w Tarnowie w ogólnopolskim rankingu szkół średnich Perspektyw:
Działalność pozalekcyjna.
Liceum jest prężnym ośrodkiem turystyki pieszej. Przy szkole działa koło PTTK organizujące liczne rajdy i obozy. Tradycją szkoły jest organizacja kilkudniowego "Rajdu im. Kazimierza Brodzińskiego", którego tradycja sięga lat siedemdziesiątych. Liceum odnosi także sukcesy sportowe. Szczególnie wysokie wyniki na poziomie ogólnopolskim uzyskuje w strzelectwie kobiet. Przy szkole działa klub siatkarski "Jedynka", prowadzący szkolenia dziewcząt i III-ligową drużynę seniorek. Jego wychowanką była, między innymi, Agata Mróz.
Działalność pozanaukowa uczniów I Liceum obejmuje także m.in. uczestnictwo w samorządzie uczniowskim, kole PCK, szkolnym radiu, jak również w chórze "Scholae Juventus Tarnoviensis", działającym od roku szkolnego 2002/2003.
Wieloletnią tradycją Liceum jest organizowany od 1984 Przegląd Talentów Muzycznych. Od 30 lat impreza ta umożliwia prezentację przed szerszą publicznością uzdolnień muzycznych oraz odkrywanie i promowanie twórczości muzycznej młodzieży szkół średnich w pierwotnym zamyśle z okolic Tarnowa, a obecnie z całego województwa.
Absolwenci.
Kryterium umieszczenia na tej liście danej postaci było posiadanie przez nią biogramu w polskiej Wikipedii.

</doc>
<doc id="1158824" url="https://pl.wikipedia.org/wiki?curid=1158824" title="Mati Klarwein">
Mati Klarwein

Abdul Mati Klarwein (ur. 9 kwietnia 1932 w Hamburgu, zm. 7 marca 2002 w Deià) – niemiecki malarz znany głównie z prac wykorzystanych na okładki albumów.
Najbardziej popularnymi pracami artysty są: "Annunciation" wykorzystany na drugim albumie Santany "Abraxas" oraz "Bitches Brew" wykorzystany na albumie pod tym samym tytułem Milesa Davisa. Klarwein współpracował także z takimi artystami jak Jon Hassel oraz Last Poets, był także portrecistą.
Klarwein jest najbardziej znany z obrazów z lat 60. i 70. nawiązujących do surrealizmu, psychodelicznej obrazowości oraz sztuki religijnej różnych tradycji.

</doc>
<doc id="1158827" url="https://pl.wikipedia.org/wiki?curid=1158827" title="Stopień wodny Brzeg Dolny">
Stopień wodny Brzeg Dolny

Stopień wodny Brzeg Dolny – stopień wodny leżący około 5 km w górę rzeki Odry od Brzegu Dolnego. Dokładnie stopień umiejscowiony jest niedaleko wsi Wały. W górę rzeki stopień wodny poprzedza Stopień Wodny Rędzin, natomiast w dół Odry budowany jest obecnie stopień wodny w Malczycach.
Śluza, ze względu na jej stan techniczny, została zamknięta 20 listopada 2014. Ponownie otwarto ją 11 maja 2015, przed remontem planowanym na 15 lipca 2015.
Według klasyfikacji zamieszczonej w Rozporządzeniu Ministra Ochrony Środowiska. Zasobów Naturalnych i Leśnictwa z dnia 20 grudnia 1996 w sprawie warunków technicznych, jakim powinny odpowiadać obiekty budowlane i ich usytuowanie (Dz.U. Nr 21/1997, poz. III), obiekty główne stopnia wodnego "Brzeg Dolny" należy zakwalifikować do budowli hydrotechnicznych II klasy ważności.
Stopień wodny "Brzeg Dolny" zamyka zlewnię o powierzchni około 26 381 km². Jest ona kontrolowana w przekroju wodowskazowym Brzeg Dolny, usytuowanym około 500 m poniżej jazu. 
Stopień wybudowano w 1959
Zdolność przepustowa stopnia.
Poszczególne urządzenia stopnia mają następującą przepustowość:
Stopień wodny Brzeg Dolny charakteryzują następujące przepływ:
W warunkach przejścia wód powodziowych przepływ odbywa się tylko przez światło jazu, pozostałe urządzenia są zamknięte. Maksymalna zdolność przepustowa jazu wynosi:
Zdolność przepustowa stopnia została zweryfikowana w okresie trwania katastrofalnej powodzi w lipcu 1997, kiedy przepływ wchodzący w przekrój stopnia określony przez IMGW Wrocław na poziomie 3200 m³/s. Najmniejszy przepływ zanotowany na stopniu wynosi 33,4 m³/s.
Podstawowe obiekty stopnia wodnego.
Do podstawowych obiektów stopnia "Brzeg Dolny" zalicza się pięcioprzęsłowy jaz zasuwowo – klapowy z estakadą, język rozdzielczy pomiędzy jazem a śluzą, śluzę pociągową na kanale żeglugowym wraz z awanportami górnym i dolnym, elektrownię wodną "Wały" i przepławkę dla ryb. Obiekt jest położony w zakolu rzeki Odry w taki sposób, że elektrownia wodna i jedno przęsło jazu (piąte) są zlokalizowane w korycie właściwym Odry. Pozostałe cztery przęsła jazu wybudowano na lewej terasie zalewowej. Śluza dla barek jest położona oddzielnie, za sztucznym wyniesieniem lewej terasy zalewowej tworzącym język rozdzielczy.
Jaz z estakadą.
Jaz stopnia "Brzeg Dolny" jest obiektem pięcioprzęsłowym, wyposażonym w zamknięcia zasuwowe z klapami lodowymi. Całość oparta na płaskim progu założonym na poziomie dna rzeki. Konstrukcja jazu jest typu dokowego o świetle jednego przęsła 23 m i wysokości piętrzenia normalnego 8,5 m, z czego na zasuwę przypada 7,1 m, a na klapę 1,4 m. Zasuwy wyposażone są w napęd mechaniczny z łańcuchami Galla, klapy mają dwa rodzaje napędów – klapy w przęsłach nr 2 i nr 3 o długości 19 m napędzane są łańcuchami Galla, natomiast w przęsłach nr 1, nr 4 i nr 5 o długości 22,5 m napędzane są siłownikami hydraulicznymi.
Język rozdzielczy.
Język rozdzielczy zlokalizowany jest pomiędzy jazem i śluzą żeglugową. Jego podstawowym zadaniem jest odcięcie wpływu wód powodziowych z koryta rzeki w stronę śluzy żeglugowej. Język rozdzielczy ma długość 1200 m i średnią szerokość 100 m.
Elektrownia wodna „Wały”.
Elektrownia wodna typu przepływowego wybudowana została wraz ze skrajnym od strony brzegu prawego przęsłem jazu, łącząc się z nim przez dylatowany filar rozdzielczy. Konstrukcja części podwodnej składa się z dwóch zdylatowanych bloków, wykonanych z dozbrajanego betonu. Część nadwodna posiada konstrukcje z ram żelbetowych wypełnionych cegłą. Halę maszyn elektrowni zbudowano prostopadle do koryta rzeki, wzdłuż podłużnej osi budynku. Posadzkę hali umieszczono na takiej wysokości, że znajduje się powyżej poziomu wody podczas przejścia wielkich wód powodziowych. W hali zainstalowano cztery turbozespoły Kaplana w układzie pionowym o średnicy wirnika 4,5 m.
Podstawowe parametry elektrowni:
Na zewnętrznej części budynku elektrowni, kanały odpływowe rozdzielono filarami betonowymi. W głowicach, których znajdują się wnęki na zamknięcia od strony wody dolnej. 
Zamknięcia te kładzione są z wykorzystaniem suwnicy bramowej. Od strony wody górnej na wlotach do poszczególnych komór turbinowych umieszczone są zamknięcia zasuwowe uruchamiane za pomocą suwnicy bramowej, przed zamknięciem na wlotach umieszcza się kratę średnią. 
Przepławka dla ryb.
Przepławka dla ryb usytuowana została na prawym brzegu rzeki przy prawym przyczółku elektrowni wodnej. Konstrukcja przepławki typu komorowego odkryta, trzyrzędowa. Przepławka przy przejściu wielkich wód powodziowych jest zwykle zamykana na wlotach zastawkami drewnianymi.
Śluza żeglugowa z awanportami górnym i dolnym.
Śluza pociągowa spełnia do dnia dzisiejszego warunki techniczne żeglugi na Odrze, gdzie aktualnie eksploatowane są następujące jednostki: zestaw pchany "Tur" o wymiarach , zestaw pchany „Bizon” o wymiarach i barki motorowe BM – 500 o wymiarach .
Śluza żeglugowa zlokalizowana jest na sztucznie przekopanym kanale prowadzonym równolegle do koryta rzeki w km 0,77 kanału żeglugowego od strony brzegu lewego rzeki, w odległości około 130 m od lewego przyczółka jazu. Śluza jednokomorowa o długości użytkowej 224,9 m i szerokości w świetle 12 m. Ściany boczne komory wykonane są jako wolnostojące mury oporowe o całkowitej wysokości 12,9 m, z betonowymi rozporami w poziomie dna. Ściany komory śluzy składają się z 13 zdylatowanych sekcji o długości 16,90 m każda. Dno śluzy stanowi płyta betonowa z otworami drenażowymi. Zamknięcia komory śluzy stanowią stalowe wrota wsporne dwuskrzydłowe o wysokości 7,1 i 10 m, oparte na żelbetowej konstrukcji głowy dolnej i górnej. Jako zamknięcia remontowe służą belki szandorowe kładzione we wnękach odpowiednio na głowie górnej i dolnej.
Napełnianie i opróżnianie śluzy odbywa się za pomocą krótkich kanałów obiegowych zamykanych stalowymi zasuwami rolkowo-klinowymi o napędzie elektrycznym lub awaryjnie ręcznym.
Poniżej progu dolnego śluzy nastąpiła erozja dna co spowodowało, że nad progiem są niskie stany wody praktycznie uniemożliwiające regularną żeglugę. Aby umożliwić przejście przez śluzę zarządca drogi wodnej interwencyjnie spuszcza wodę ze zbiorników retencyjnych, podnosząc chwilowo poziom wody.
Podstawowe parametry śluzy:
Awanporty górny i dolny stanowią część kanału żeglugowego, którego wlot zaczyna się w km 280,85, a wylot w km 282,65 biegu rzeki Odry.

</doc>
<doc id="1158828" url="https://pl.wikipedia.org/wiki?curid=1158828" title="Więzadło stawowe">
Więzadło stawowe



</doc>
<doc id="1158833" url="https://pl.wikipedia.org/wiki?curid=1158833" title="Metoda Cardiff">
Metoda Cardiff

Metoda Cardiff, inaczej karta ruchów płodu według Cardiff, metoda licz do dziesięciu – metoda, za pomocą której ciężarna kontroluje zdrowie płodu. Polega na liczeniu ruchów wykonywanych przez dziecko w ciągu dnia. Obserwacje te prowadzi się od 29. tygodnia ciąży.
Prowadzenie zapisu.
Liczenie rozpoczyna się od godziny 900 rano. Notuje się, o której godzinie nastąpił 10. ruch płodu (z dokładnością do 30 min). Wynik nanosi się na wykres, na którego osi poziomej są kolejne dni ciąży, a na pionowej czas podzielony na półgodzinne okresy.
Przykład.
Gdy 10. ruch wystąpi o godzinie 1410, zaznacza się na wykresie obszar pomiędzy godziną 1400 a 1430.
Jeżeli do godziny 2100 nie wystąpił 10. ruch płodu, to w specjalnym dodatkowym dolnym obszarze wykresu stawia się znak przy takiej liczbie ruchów płodu, jaką naliczono do godziny 2100.
Interpretacja wykresu.
Wykres początkowo jednostajnie wznosi się, gdyż aktywność ruchowa dziecka w macicy wzrasta, i matka liczy 10. ruch coraz wcześniej (przed południem). W ostatnich kilku tygodniach ciąży krzywa wykresu opada; tłumaczy się to tym, że rosnące dziecko ma coraz mniej miejsca w macicy i matka odczuwa w związku z jego ruchami raczej ucisk niż kopnięcia, więc później zliczy 10 ruchów.
Należy się skonsultować z lekarzem, jeżeli:

</doc>
<doc id="1158836" url="https://pl.wikipedia.org/wiki?curid=1158836" title="Teodoro Fernández">
Teodoro Fernández

Teodoro Oswaldo Fernández Meyzán (ur. 20 maja 1913 w San Vicente de Cañete, zm. 17 września 1996 w Limie), piłkarz peruwiański, napastnik, uczestnik pierwszych finałów mistrzostw świata, igrzysk olimpijskich i mistrzostw Ameryki Południowej.
Przez wiele lat związany był z klubem Universitario de Deportes, w barwach którego sięgnął po pięć tytułów mistrzowskich, a także miał udział w powrocie do ekstraklasy w 1939. 

</doc>
<doc id="1158838" url="https://pl.wikipedia.org/wiki?curid=1158838" title="Przygody Rabina Jakuba">
Przygody Rabina Jakuba



</doc>
<doc id="1158840" url="https://pl.wikipedia.org/wiki?curid=1158840" title="Pływaczowate (zwierzęta)">
Pływaczowate (zwierzęta)



</doc>
<doc id="1158846" url="https://pl.wikipedia.org/wiki?curid=1158846" title="Karylion">
Karylion

Karylion. Goblinowa opowieść o dzwonach, które wypędziły graniem stary rok i przywołały nowy () – opowiadanie Charlesa Dickensa, wydane w Londynie w 1844 r. Po raz pierwszy ukazało się w Polsce jako Dzwony które dzwonią, gdy odchodzi stary rok i nadchodzi nowy: opowieść o duszkach. (1958). Nowy przekład, pod pełnym tytułem, został opublikowany w wersji elektronicznej w grudniu 2011 roku. Karylion powstał jako kolejna opowieść świąteczna po Kolędzie prozą (ang. "A Christmas Carol in Prose"), wydawanej w Polsce przeważnie jako Opowieść wigilijna. Został przyjęty przez czytelników z takim samym entuzjazmem, jak jego poprzedniczka, i wciąż należy do najpopularniejszych świątecznych opowieści Charlesa Dickensa.
Tytułowy „karylion” to zespół dzwonów na wieży jednego z londyńskich kościołów. 
Akcja powieści podzielona jest na cztery „kwadranse” wydzwaniane w ciągu jednej godziny (tak jak w Kolędzie prozą było to pięć „zwrotek” kolędy). Głównymi bohaterami powieści są Tobiasz Veck, posłaniec do wynajęcia nazywany przez przyjaciół Truchtkiem, i jego dziewiętnastoletnia córka Małgorzata. Akcja rozgrywa się w Londynie w wigilię Nowego Roku. Poza dręczącymi ludzi goblinami, mnóstwem barwnych opisów i paradą zapadających w pamięć, precyzyjnie i dowcipnie naszkicowanych postaci, Dickens wplótł w kanwę powieści szereg odniesień do tematów, które gorąco poruszały ówczesną angielską opinię publiczną, jak karanie więzieniem za próbę samobójczą i za włóczęgostwo, funkcjonowanie filantropii czy dyskusje toczone wokół teorii demograficznych.

</doc>
<doc id="1158850" url="https://pl.wikipedia.org/wiki?curid=1158850" title="Team Telekom">
Team Telekom



</doc>
<doc id="1158852" url="https://pl.wikipedia.org/wiki?curid=1158852" title="Ludwik Gdyk">
Ludwik Gdyk

Ludwik Teofil Gdyk (ur. 25 sierpnia 1874 w Warszawie, zm. 15 lutego 1940 tamże) – polski polityk chrześcijańsko-demokratyczny okresu II RP, działacz związkowy, wicemarszałek Sejmu I kadencji.
Życiorys.
Kształcił się jako zecer, pracował w tym charakterze w drukarni "Gazety Handlowej". Od 1905 związany z chrześcijańskim ruchem robotniczym. Aresztowany przez władze rosyjskie w 1906, po zwolnieniu z Cytadeli poświęcił się pracy społecznej.
Był kolejno członkiem, sekretarzem generalnym, a ostatecznie prezesem Stowarzyszenia Robotników Chrześcijańskich. Organizator Chrześcijańskich Związków Zawodowych, prezes ChZZ w roku 1921 i 1929. W 1919–1920 prezes Polskiego Zjednoczenia Związków Zawodowych. 
Od 1919 sprawował mandat posła na Sejm z okręgów Warszawa i Częstochowa. Był członkiem Klubu Parlamentarnego Chrześcijańsko-Narodowego Stronnictwa Pracy, z rekomendacji którego sprawował funkcję wicemarszałka Sejmu I kadencji (1922–1927).
W 1928 r. uzyskał mandat posła z okręgu nr 17 Częstochowa-Radomsko z ramienia Polskiego Bloku Katolickiego. W 1934 r. wstąpił do Zjednoczenia Chrześcijańsko-Społecznego.
Pochowany na cmentarzu Bródnowskim w Warszawie (kwatera 19G-3-6).

</doc>
<doc id="1158853" url="https://pl.wikipedia.org/wiki?curid=1158853" title="Porte de la Chapelle">
Porte de la Chapelle

Porte de la Chapelle - stacja linii nr 12 metra w Paryżu. Stacja znajduje się w 18. dzielnicy Paryża. Została otwarta 23 sierpnia 1916.

</doc>
