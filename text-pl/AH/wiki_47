<doc id="1158856" url="https://pl.wikipedia.org/wiki?curid=1158856" title="Jan Dębski (polityk)">
Jan Dębski (polityk)

Jan Michał Dębski (ur. 4 grudnia 1889 w kolonii Mirzec w powiecie iłżeckim, zm. 5 sierpnia 1976 w Warszawie) – polski polityk ruchu ludowego, chemik, pedagog, publicysta.
Życiorys.
Ukończył prywatną szkołę średnią i miejską szkołę handlową w Radomiu. Studiował na Wydziale Przyrodniczym oraz na Wydziale Sztuki i Rzemiosła Uniwersytetu w Liège.
W czasie studiów należał do ZMP „Zet”. Prawdopodobnie od 1918 roku należał do Związku Patriotycznego.
Był członkiem POW. Żołnierzem Legionów Polskich. W czasie wojny 1920 roku walczył jako ochotnik w 1 pułku szwoleżerów.
Od 1916 związany z PSL „Piast” (w międzyczasie miał związki z PSL „Wyzwolenie”). Wiceprezes Zarządu Głównego partii w latach 1921–1931. Członek Rady Naczelnej SL w latach 1931–1933.
Od 1919 do 1930 poseł na Sejm (Ustawodawczy oraz I i II kadencji), w latach 1925–1930 jego wicemarszałek. Od 1938 do 1939 senator V kadencji z nominacji prezydenta RP. Dyrektor biura Ligi Morskiej i Kolonialnej, z ramienia której wydawał kwartalnik, pt. „Sprawy Morskie i Kolonialne.” W czasie II wojny światowej żołnierz Armii Krajowej. Współpracownik Stanisława Mikołajczyka a po zmianie frontu członek współpracującego z władzą ludową Zjednoczonego Stronnictwa Ludowego.

</doc>
<doc id="1158859" url="https://pl.wikipedia.org/wiki?curid=1158859" title="Augusta Wilhelmina Heska">
Augusta Wilhelmina Heska

Augusta Wilhelmina Luiza Heska (ur. 25 lipca 1797 w zamku Rumpenheim koło Kassel, zm. 6 kwietnia 1889 w Londynie) – księżniczka Hesji, księżna Cambridge, wicekrólowa Hanoweru.
Życiorys.
Księżniczka Augusta była trzecią córką Fryderyka, księcia Hesji, i jego żony, księżniczki Karoliny Polikseny Nassau-Usingen. Jej ojciec, książę Fryderyk, był najmłodszym synem księżniczki Marii, trzeciej córki Jerzego II Hanowerskiego. W 1803 roku jej wujek William I przybrał tytuł elektora Hesse-Kassel, za pomocą którego cała dynastia Hesse-Kassel powiększyła swoje znaczenie w hierarchii, razem z młodą Augustą.
7 maja w Kassel, i potem ponownie, 1 czerwca 1818 roku, księżniczka Augusta wyszła za mąż za swojego kuzyna Adolfa, księcia Cambridge. Adolf był dziesiątym dzieckiem i siódmym synem Jerzego III Hanowerskiego i Charlotty Mecklenburg-Strelitz. Panna młoda w chwili ślubu miała 21 lat, a pan młody 43. Po poślubieniu Adolfa, Augusta otrzymała tytuł księżnej Cambridge. Książę i księżna mieli trójkę dzieci. Augusta była ze strony matki babką Marii Teck, żony króla Jerzego V.
Od 1818 roku do koronacji królowej Wiktorii i rozdzielenia Wielkiej Brytanii i Hanoweru w 1837 roku księżna Cambridge żyła w Hanowerze, gdzie jej mąż władał jako wicekról w imieniu swoich dwóch braci, Jerzego IV Hanowerskiego i Wilhelma IV Hanowerskiego. Augusta i Adolf wrócili do Wielkiej Brytanii, gdzie żyli na wsi w Cambridge, Kew, i później w St. James’s Palace.
W czasie małżeństwa urodziła troje dzieci:
Augusta Wilhelmina Heska przeżyła swojego męża o 39 lat, umierając w wieku 91 lat w St. James’s Palace w Londynie.

</doc>
<doc id="1158860" url="https://pl.wikipedia.org/wiki?curid=1158860" title="Israel Vázquez">
Israel Vázquez

Israel Vázquez (ur. 25 grudnia 1977 w Meksyku) – meksykański bokser, były zawodowy mistrz świata organizacji IBF i WBC w kategorii junior piórkowej (do 122 funtów).
Zawodową karierę rozpoczął w marcu 1995. Pierwszej porażki doznał w swojej dziesiątej walce, w marcu 1996. W kwietniu następnego roku znokautował już w pierwszej rundzie przyszłego mistrza świata WBC, niepokonanego wtedy Óscara Lariosa.
W marcu 1999 doznał drugiej porażki, przegrywając na punkty po niejednogłośnej decyzji sędziów z Marcosem Liconą (wcześniej w dziewiątej rundzie Vázquez leżał na deskach). 17 maja 2002 po raz drugi zmierzył się z Lariosem, w walce o tytuł tymczasowego mistrza świata WBC. Tym razem lepszy okazał się Larios, pokonując Vázqueza przez techniczny nokaut w dwunastej, ostatniej rundzie.
Po tej walce Vázquez stoczył trzy zwycięskie pojedynki (m.in. z byłym mistrzem świata WBA i WBO w kategorii koguciej i brązowym medalistą olimpijskim z Seulu, Jorge Eliecerem Julio), a następnie 25 marca 2004 zdobył wakujący tytuł mistrza świata IBF, pokonując Jose Luisa Valbuenę.
Swój pas mistrzowski obronił dwa razy – pokonując Artyoma Simonyana i Armando Guerrero. Następnie zrezygnował z tytułu IBF, aby móc po raz trzeci spotkać się z Óscarem Lariosem. Stawką tej walki był tytuł mistrza świata WBC. 3 grudnia 2005 Vázquez pokonał Lariosa przez techniczny nokaut w trzeciej rundzie – sędzia przerwał walkę z powodu dużego rozcięcia łuku brwiowego nad lewym okiem Lariosa.
10 czerwca 2006, w swojej pierwszej obronie, pokonał byłego mistrza świata WBO w kategorii junior koguciej, Ivana Hernandeza, który w czwartej rundzie doznał złamania nosa i nie mógł kontynuować pojedynku. W drugiej, i zarazem ostatniej walce w 2006, pokonał mistrza świata WBO w kategorii koguciej, Jhonny'ego Gonzaleza (TKO w 10 rundzie; obaj pięściarze dwukrotnie leżeli na deskach).
W 2007 doszło do dwóch pojedynków Vázqueza z Rafaelem Márquezem. 3 marca wygrał Márquez po tym, jak Vázquez nie wyszedł do walki w ósmej rundzie z powodu problemów z oddychaniem spowodowanych złamaniem nosa. Pięć miesięcy później doszło do rewanżu, w którym lepszy okazał się Vázquez, pokonując rywala przez techniczny nokaut w szóstej rundzie i odzyskując swój pas mistrzowski. 1 marca 2008 bokserzy zmierzyli się po raz trzeci. Po raz drugi zwyciężył Vázquez, pokonując rywala na punkty po niejednogłośnej decyzji sędziów. w 4 rundzie Vázquez leżał na deskach, z kolei Márquez był liczony w ostatniej, 12 rundzie. Dodatkowo w 10 rundzie ukarany został odjęciem punktu za uderzenia poniżej pasa.
W grudniu 2008 roku federacja WBC odebrała mu tytuł mistrza świata, ponieważ nie mógł bronić swojego tytułu z uwagi na problemy zdrowotne. 10 października 2009 roku powrócił na ring po dziewiętnastomiesięcznej przerwie w boksowaniu, pokonując przez techniczny nokaut w dziewiątej rundzie Angela Antonio Priolo. Do chwili przerwania walki dwóch sędziów punktowało remis 76-76, natomiast trzeci punktował na korzyść Vázqueza w stosunku 78-74.
22 maja 2010 po raz czwarty zmierzył się z Rafaelem Márquezem. Vázquez przegrał przez techniczny nokaut już w trzeciej rundzie. W pierwszej rundzie doznał rozcięcia łuku brwiowego po ciosach Márqueza, w trzeciej rundzie po przypadkowym zderzeniu głowami doszło do rozcięcia skóry nad prawym okiem.

</doc>
<doc id="1158864" url="https://pl.wikipedia.org/wiki?curid=1158864" title="Euarchontoglires">
Euarchontoglires

Euarchontoglires (synonim Supraprimates) – grupa należąca do szczepu ssaków łożyskowych, który utworzono bazując na najnowszych badaniach molekularnych gromady ssaków. Analizy DNA sugerują, iż najbliższymi krewnymi naczelnych są gryzonie oraz zajęczaki, które połączono we wspólny klad Glires. Siostrzaną do niego grupą jest natomiast Euarchonta, do której należą: tupaje (Scandentia), latawce (Dermoptera), naczelne (Primates) oraz wymarłe Plesiadapiformes.
Euarchontoglires oddzieliły się prawdopodobnie od Laurasiatheria między 85 a 95 milionami lat temu w okresie kredy. Podział tego nadrzędu według filogenetyki molekularnej wygląda następująco:

</doc>
<doc id="1158865" url="https://pl.wikipedia.org/wiki?curid=1158865" title="David Blue (muzyk)">
David Blue (muzyk)

David Blue, właśc. Stuart David Cohen, ur. 18 lutego 1941 w Providence, zm. 2 grudnia 1982 w Nowym Jorku) – amerykański piosenkarz, gitarzysta i kompozytor związany z ruchem folkowym.
Życiorys.
Wczesne lata.
David Blue urodził się jako Stewart David Cohen w Providence w stanie Rhode Island i pod tym nazwiskiem był znany aż do początku lat 60. Nowe nazwisko było pomysłem Dylana i Erica Andersena.
Niewiele wiadomo o jego dzieciństwie. Ok. 1958 r. wstąpił do marynarki, ale zdaje się, że spędził tam krótki czas. Potem podróżował po całych Stanach. Na przełomie lat 50. i 60. na krótko pojawił się w folkowym kręgu Bostonu i Cambridge jako członek Unicorn Jook Band (z Erikiem Andersenem). Jednak już w 1960 r. został przyciągnięty przez środowisko Greenwich Village w Nowym Jorku. Jego głównym celem było zostanie aktorem, ale twórcza energia folkników spowodowała, że wkrótce występował z gitarą w kawiarenkach folkowych tej dzielnicy.
Jak wspomina, zaraz po przybyciu do Nowego Jorku udał się do parku na Placu Waszyngtona i tam zobaczył siedzącego przy fontannie samego Lightnin’ Hopkinsa w swoich słynnych okularach i kapelusiku, popijającego dżin i śpiewającego bluesa.
Zaczął pracować w The Gaslight zmywając naczynia. Gdy kupił sobie gitarę zaczął układać muzykę do wierszy, zachęcany przez Boba Dylana, z którym (tak jak i z Philem Ochsem) się zaprzyjaźnił.
W 1965 r. pierwsze jego nagranie zostało umieszczone na składance Elektry "Singer Songwriter Project" (jeszcze pod nazwiskiem David Cohen). Firma ta w poszukiwaniu nowego Boba Dylana zwróciła uwagę na niego.
Rozwój kariery.
W 1966 r. ukazał się pierwszy album artysty "David Blue". Producentem był Arthur Gorson. Jest to płyta nieudana. Sam Blue mówił, że nie wiedział, co robi. Także Gorson nie miał wtedy kompletnie doświadczenia w nagrywaniu płyt. Piosenkarz usiłował tu kroczyć drogą wytyczoną przez Dylana albumem "Bringing It All Back Home". Jednak końcowy efekt przypominał nagrania zespołów garażowych, m.in. dzięki użyciu organów Voxa lub Farfisy zamiast Hammonda. Mimo obecności Dylana w niektórych piosenkach niewiele im to pomogło. W recenzjach pochwalono jego teksty, ale całkowicie skrytykowano muzykę. Kilka jednak piosenek, wśród nich "Grand Hotel", dobrze rokowało.
Kolejny jego album dla Elektry z własną grupą The American Patrol został przez firmę odłożony na półkę. Był to koniec współpracy artysty z tą kompanią płytową.
Drugi album Davida "These 23 Days in September" został wydany w marcu 1968 r. przez firmę Sinatry Reprise. Płyta ta była dużo lepsza od swojej poprzedniczki. Najlepszą piosenką był utwór tytułowy utrzymany w dość depresyjnym nastroju. Jest tu także poprawiona wersja "Grand Hotelu". Ogólnie można powiedzieć, że album był zbliżony do płyt Leonarda Cohena z tego samego okresu. Pojawił się tu gitarzysta i kierownik muzyczny Bob Rafkin (z The American Patrol), który będzie prawie stałym współpracownikiem Davida.
Po prawie dwuletnim odpoczynku, Blue powraca w 1970 r. do biznesu jako S. David Cohen albumem "Me, S. David Cohen" nagranym w Nashville, prawdopodobnie z muzykami z Area Code 615. Płyta łączyła w sobie wpływy muzyki country, Dylana, The Byrds i The Flying Burrito Brothers. Była lepsza od debiutu, ale nie przewyższyła poprzedniego albumu dla Reprise. Była zdecydowanie lżejsza od "These 23 Days" w stylu, który przyniesie popularność grupie The Eagles. Piosenkarz zdecydowanie lepiej wypadał jako wykonawca w utworach wolnych. Została ona całkowicie zignorowana, co odebrało artystyczną energię Davidowi.
W 1970 r. artysta przeprowadził się do Los Angeles, gdzie trafił do elity tamtejszych kręgów folkowych. Członkowie The Byrds, Crosby, Stills and Nash, The Eagles i The Flying Burrito Brothers będą się pojawiać na jego następnych płytach.
Rozpoczyna wtedy także eksperymenty z heroiną i chociaż przez jakiś czas zdominowała ona jego życie, to wkrótce zorientował się, jak szybko może ona to życie zniszczyć (przykładem był Tim Hardin) i porzucił narkotyk.
W 1972 r. artysta wydał swój następny album "Stories", tym razem dla Asylum (i znów jako David Blue). Producentem był Rafkin. W nagraniu wzięli udział znakomici muzycy, m.in. basista Chris Ethridge (ex Burrito), gitarzysta Ry Cooder i Rita Coolidge. Płyta, o dość oszczędnych akustycznych aranżacjach, była jego najlepszym osiągnięciem do tej pory. Wyróżnić trzeba "Sister Rose" i "Another One Like Me" utrzymane w typowym dla tego okresu łagodnym nastroju. "House of Changing Faces" był utworem o jego narkotycznej przygodzie. Wiodącą rolę w "Marianne" odgrywa akordeon. Smutny nastrój płyty został spowodowany takimi utworami jak np. "Come On, John" (o jego przyjacielu, nałogowcu). Album, chociaż dobry, sprzedał się w ilości 2000 egzemplarzy.
W tym samym roku artysta udał się do Wielkiej Brytanii w celu promocji "Stories". Miał m.in. wystąpić na wielkim koncercie w Crystal Palace Bowl ale program był tak napięty, że na kilka godzin przed występem skreślono go z listy, jako bardzo mało znanego wykonawcę. Mimo tego odbył udane tournée po college'ach brytyjskich. Do Stanów powrócił w bardzo dobrym nastroju.
Postanowił nagrać nowy album, ale tym razem elektryczny. Jesienią 1972 r. wszedł w San Francisco do domowego studia Grahama Nasha. Nash został producentem albumu, a w nagraniach wzięli udział były gitarzysta Traffic – Dave Mason, multiinstrumentalista z Kaleidoscope – David Lindley oraz Rafkin i Ethridge. "Nice Baby and the Angel" ukazał się w czerwcu 1973 r. wydany przez Asylum. Mimo wpływów country, dzięki Masonowi była to płyta bardziej rockowa niż "Me, S. David Cohen". Nash w wielkim stopniu przyczynił się do wokalnej strony albumu. Blue wprowadził także do utworów refreny. Jedna z piosenek ("Outlaw Man") została później nagrana przez The Eagles na płycie "Desperado" (z lekko zmienionymi słowami). Ten utwór stał się jego najbardziej znaną kompozycją, która także przyniosła mu największy dochód. Blue wydał ją na singlu z piosenką "Troubadour Song" (o Leonardzie Cohenie). Recenzje z albumu były mieszane. Mimo że album nie był wielkim sukcesem komercyjnym, tylko w pierwszym tygodniu po wydaniu sprzedano go 15,000 kopii.
Zachęcony powodzeniem Blue postanowił nagrać kolejną płytę w podobnych warunkach i z Nashem. Wyruszył na tournée z zespołem, w którym gitarzystą był Don Felder (później w The Eagles). Niestety artysta wszedł w okres zupełnej blokady kreatywności i do nagrania płyty nie doszło. Upłynęły dwa lata zanim ukazał się następny album piosenkarza, ale szansa pójścia za ciosem minęła bezpowrotnie.
W 1975 r. David Blue wziął udział w słynnym tournée Boba Dylana Rolling Thunder Revue i grał w jego filmie "Renaldo and Clara".
Tak więc ponownie do studia Blue wszedł dopiero w 1975 r. Producentem "Com'n Back for More" został świetny perkusista John Guerin. W nagraniu wzięli udział muzycy z LA Express oraz Mitchell i Dylan (zawsze chętny do pomocy przyjacielowi). Tym razem płyta była pod wpływem jazzrocka i chociaż bardzo dobrze zagrana, znalazły się na niej niestety dość słabe utwory, a jakość śpiewu artysty się nie polepszyła. Kariera piosenkarza po tej płycie właściwie się skończyła, chociaż nagrał on jeszcze kilka płyt, ale bardzo słabych.
Schyłek kariery i kariera filmowa.
W 1976 r. ukazał się album "Cupid's Arrow" nagrany m.in. z basistą Donaldem Duck Dunnem i perkusistą Levonem Helmem (z The Band). Tytułowa piosenka była poświęcona Philowi Ochsowi. Niestety, chociaż płyta była nieco lepsza od poprzedniej, była także bardzo słaba.
Blue nagrał jeszcze jeden album, ale pozostał on do dziś niewydany.
Artysta rozpoczął więc w końcu karierę aktorską, która przecież była jego pierwszym celem. Chociaż trwała ona krótko, to z jego ról widać, że odniósłby tu większy sukces niż jako piosenkarz. Pojawił się w takich filmach jak "American Friend" (1978) Wima Wendersa, "Human Highway" (1979) Neila Younga (role zostały dobrze przyjęte przez krytyków), "Renaldo and Clara" (1978) Boba Dylana (jako aktor wreszcie miał szansę przewyższyć samego Boba Dylana). Oprócz tego wystąpił w licznych filmach telewizyjnych; do "Uncertain Future" w reżyserii jego żony Nesyi Blue napisał także muzykę.
W 1981 r. powrócił do Greenwich Village, gdzie pojawiło się już nowe pokolenia folkowców. Zaczął znów występować jako weteran ruchu i powrócił do komponowania. Jego ostatnia piosenka "I Grew Up on the Rolling Stones" znalazła się w telewizyjnym dokumencie "Village Voices", którego był także narratorem. Wspominał dawne Greenwich Village i przedstawiał nowe.
2 grudnia 1982 r. podczas biegu w parku na Placu Waszyngtona (tam, gdzie zobaczył grającego Hopkinsa), doznał śmiertelnego zawału serca. Ponieważ nie miał przy sobie żadnego dokumentu leżał trzy dni anonimowo w kostnicy dopóki szukający go nie zajrzeli i tu.
Mowę pożegnalną wygłosił na pogrzebie Leonard Cohen.
David Blue był właściwie archetypem folkowca zarówno jeśli chodzi o jego wygląd jak i jego życie; przybycie do Greenwich Village, próby stworzenia własnej tożsamości artystycznej, zerwanie z Elektrą, narkotyki, odwyk, przeprowadzka na Zachodnie Wybrzeże, powrót do źródła i... śmierć w najmniej spodziewanym momencie. To wszystko – oprócz jednego... geniuszu Dylana, Buckleya i Hardina.

</doc>
<doc id="1158867" url="https://pl.wikipedia.org/wiki?curid=1158867" title="Kolonia Choszczewka">
Kolonia Choszczewka

Kolonia Choszczewka – kolonia, część wsi położonaw Polsce, w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.
Kolonia Choszczewka została wyodrębniona jako samodzielna miejscowość w 2001 roku. W tej wsi znajduje się 6 gospodarstw, w tym 5 gospodarstw rolnych. Przed 2001 rokiem domostwa te należały administracyjnie do pobliskiej wsi Zawady.

</doc>
<doc id="1158870" url="https://pl.wikipedia.org/wiki?curid=1158870" title="Lee Ranaldo">
Lee Ranaldo

Lee Ranaldo (ur. 3 lutego 1956) – amerykański gitarzysta, wokalista i współzałożyciel zespołu muzycznego Sonic Youth.
Udziela się w wielu projektach muzycznych.
W 2003 został sklasyfikowany na 34. miejscu listy 100 najlepszych gitarzystów wszech czasów magazynu Rolling Stone.

</doc>
<doc id="1158872" url="https://pl.wikipedia.org/wiki?curid=1158872" title="Gościnna Dolina">
Gościnna Dolina

Gościnna Dolina – obszar cenny przyrodniczo znajdujący się na terenie miasta Bielska-Białej, w dzielnicy Kamienica. 
Przyroda.
Przez dolinę przepływa kilka potoków mających swój początek na stoku Dębowca. Składa się z obficie zadrzewionych jarów podgórskich potoków, otoczonych łąkami, polami uprawnymi oraz w niewielkiej części zabudową mieszkaniową. Na terenie Gościnnej Doliny dominującym zbiorowiskiem leśnym jest grąd subkontynentalny. Całość stwarza doskonałe warunki do życia płazów takich jak żaby i traszki; ponadto na terenie doliny można spotkać zwierzęta leśne takie jak np. sarny.
Flora wątrobowców terenu liczy 15 gatunków (12 rodzajów, 11 rodzin, 6 rzędów, dwie klasy). Szczególnie cenne są: "Porella cordaeana" i "Frullania dilatata". Flora mchów liczy 76 taksonów (74 gatunki i dwie odmiany reprezentujące 45 rodzajów, 21 rodzin i 8 rzędów z dwóch klas). Jeden z gatunków (krzywoszyj korzeniowy) jest zagrożony w Polsce. Siedem gatunków podlega ochronie, w tym krzywoszyj korzeniowy ścisłej. Pozostałe chronione gatunki to: mokradłoszka zaostrzona, drabik drzewkowaty, widłoząb miotlasty, dzióbkowiec Zetterstedta, dzióbkowiec bruzdowany i fałdownik nastroszony.

</doc>
<doc id="1158876" url="https://pl.wikipedia.org/wiki?curid=1158876" title="Wasilij Gordow">
Wasilij Gordow

Wasilij Nikołajewicz Gordow (, ur. we wsi Matwiejewka, zm. 24 sierpnia 1950 w Moskwie) – Rosjanin, radziecki wojskowy, generał pułkownik. Służył podczas obu wojen światowych i wojny domowej w Rosji. Padł ofiarą powojennych represji stalinowskich w ZSRR.
Życiorys.
Wczesna kariera.
Urodził się we wsi Matwiejewka (współcześnie jest to rejon mienzieliński – Tatarstan) w rodzinie chłopskiej.
Od 1915 roku służył w armii rosyjskiej, uczestniczył w I wojnie światowej, uzyskując starszy stopień podoficerski.
Podczas rewolucji w 1917 roku wziął udział w formowaniu oddziałów Czerwonej Gwardii spośród żołnierzy Frontu Zachodniego. W 1918 roku wstąpił do Armii Czerwonej, a także partii komunistycznej. Uczestniczył w wojnie domowej jako dowódca plutonu, następnie kompanii, batalionu i w końcu pułku strzelców na Froncie Zachodnim i Wschodnim. Brał udział w walkach z oddziałami N. Machno na Ukrainie, a także w wojnie z Polską.
Po wojnie domowej pozostał w Armii Czerwonej, służąc m.in. jako zastępca dowódcy pułku. W latach 1925–1926 był wysłany jako instruktor do armii mongolskiej. W 1927 roku ukończył kurs dowódców „Wystrieł”, a następnie w 1932 roku Akademię Wojskową im. Frunzego. Po ukończeniu akademii, w latach 1933–1935 był szefem sztabu Moskiewskiej Szkoły Piechoty, a potem szefem sztabu 18 Dywizji Strzeleckiej. Od lipca 1937 do lipca 1939 był dowódcą 67 Dywizji Strzeleckiej, potem szefem sztabu Kalinińskiego Okręgu Wojskowego.
II wojna światowa.
Brał udział w planowaniu wojny z Finlandią i w samej wojnie jako szef sztabu 7 Armii, lecz już 6 grudnia 1939 został usunięty ze stanowiska za nieudolność. Służył następnie od 1940 jako szef sztabu Nadwołżańskiego Okręgu Wojskowego.
Po ataku na ZSRR był szefem sztabu 21 Armii od czerwca do września 1941 roku, z przerwą w sierpniu 1941, kiedy objął dowództwo tej armii. Ponownie był dowódcą 21 Armii od października 1941 do czerwca 1942 roku, w składzie Frontu Briańskiego i Frontu Południowo-Zachodniego. Od 23 lipca do 12 sierpnia 1942 roku był dowódcą Frontu Stalingradzkiego, z którego to stanowiska został odwołany za błędy w czasie walk na przedpolach Stalingradu.
Następnie od października 1942 roku był dowódcą 33 Armii Frontu Zachodniego (w październiku 1943 roku tej armii podporządkowano polską 1 Dywizję Piechoty). W dniu 9 września 1943 roku został mianowany generałem pułkownikiem. Armią tą dowodził do marca 1944, a następnie 2 kwietnia został dowódcą 3 Gwardyjskiej Armii 1 Frontu Ukraińskiego, którą dowodził do końca II wojny światowej. Dowodzona przez niego armia wraz z innymi armiami zajęła 15 stycznia 1945 Kielce, 17 stycznia sforsowała Pilicę i Wartę, 18 stycznia zajęła Skarżysko-Kamienną, 20 stycznia brała udział w okrążeniu 17-tysięcznego zgrupowania wroga pod Opocznem, a 28 stycznia dotarła do Odry, którą następnie sforsowała. W dniu 6 kwietnia 1945 roku nagrodzony tytułem Bohatera Związku Radzieckiego.
Po II wojnie światowej.
W czerwcu 1945 roku został dowódcą Nadwołżańskiego Okręgu Wojskowego, funkcję tę pełnił do listopada 1946. 12 stycznia 1947 roku został aresztowany pod zarzutem zdrady stanu (wraz z podkomendnymi generałami G. Kulikiem i F. Rybałczenko), z powodu prowadzenia krytycznych rozmów o Stalinie i przywództwie partii. Zarzucano mu tworzenie organizacji kontrrewolucyjnej i przygotowania do zamachu terrorystycznego przeciwko radzieckiemu przywództwu. Następnie w dniu 24 sierpnia 1950 roku wyrokiem Sądu Najwyższego ZSRR skazany na karę śmierci przez rozstrzelanie. Wyrok wykonano tego samego dnia w Więzieniu Lefortowskim w Moskwie.
W dniu 11 kwietnia 1956 roku Sąd Najwyższy ZSRR unieważnił wyrok z 1950 roku i zrehabilitował skazanych w tym procesie generałów.
W maju 1951 pośmiertnie pozbawiono go tytułu Bohatera Związku Radzieckiego i odznaczeń, 5 lipca 1960 przywrócono tytuł i odznaczenia.
W latach 1946-1950 był deputowanym do Rady Najwyższej ZSRR.

</doc>
<doc id="1158889" url="https://pl.wikipedia.org/wiki?curid=1158889" title="Prawo Grassmanna">
Prawo Grassmanna



</doc>
<doc id="1158890" url="https://pl.wikipedia.org/wiki?curid=1158890" title="Zespół przyrodniczo-krajobrazowy „Sarni Stok”">
Zespół przyrodniczo-krajobrazowy „Sarni Stok”

Sarni Stok – zespół przyrodniczo-krajobrazowy o powierzchni 11,19 ha, położony na terenie miasta Bielsko-Biała w dzielnicy Stare Bielsko na zboczu wzgórza Trzy Lipki, założony w 2002 roku.
Obejmuje fragment Pogórza Śląskiego, jego osią jest dolina potoku, którą porasta grąd subkontynentalny. Na jego terenie znajduje się wiele drzew o rozmiarach pomnikowych. Do najważniejszych gatunków roślin występujących na tym terenie zalicza się: kukułka szerokolistna, listera jajowata, pióropusznik strusi oraz bluszcz pospolity. Zwierzęta reprezentują głównie kumak górski, rzekotka drzewna, krogulec, myszołów, pełzacz leśny, pustułka, zając, sarna, tchórz.
Ponadto na terenie Sarniego Stoku znajdują się dwa polskie schrony wybudowane w 1939 roku.

</doc>
<doc id="1158891" url="https://pl.wikipedia.org/wiki?curid=1158891" title="Prawa Grassmanna">
Prawa Grassmanna



</doc>
<doc id="1158904" url="https://pl.wikipedia.org/wiki?curid=1158904" title="Brzozowo-Utraty">
Brzozowo-Utraty

Brzozowo-Utraty – przysiółek wsi Stare Brzozowo w Polsce położona w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1158907" url="https://pl.wikipedia.org/wiki?curid=1158907" title="Mychajło Hałuszczynski">
Mychajło Hałuszczynski

Mychajło Mykołajowycz Hałuszczynski, Michał Hałuszczyński (; ur. 28 września 1878 w Zwiniaczu, zm. 25 września 1931 we Lwowie) – ukraiński polityk i działacz oświatowy okresu Austro-Węgier i II Rzeczypospolitej. Wicemarszałek Senatu RP 1928–1930, poseł na Sejm RP III kadencji. Członek rzeczywisty Towarzystwa Naukowego im. Szewczenki.
Życiorys.
Urodzony w rodzinie księdza greckokatolickiego Mikołaja Hałuszczynskiego, który wziął udział w wyborach uzupełniających do Rady Państwa w 1895 w okręgu Buczacz-Czortków. Po studiach pracował od 1901 jako nauczyciel języka ukraińskiego w galicyjskich szkołach. W latach 1912–1918 pracował jako dyrektor ukraińskiego gimnazjum w Rohatynie.
W czasie I wojny światowej komendant Legionu Ukraińskich Strzelców Siczowych, następnie referent USS przy wyższym dowództwie armii austro-węgierskiej. Uczestnik wojny polsko-ukraińskiej, w tym bitwy o Lwów.
Na początku lat 20. XX wieku był profesorem Tajnego Uniwersytetu Ukraińskiego we Lwowie. W konsekwencji swego protestu zgłoszonego przeciw zarządzeniom kuratora Lwowskiego Okręgu Szkolnego Stanisława Sobińskiego, wymierzonym przeciw prawom szkolnictwa ukraińskiego, został w 1924 usunięty ze szkolnictwa państwowego i pozbawiony prawa do emerytury. Po zwolnieniu pracował w prywatnym szkolnictwie ukraińskim. Po kilkuletnim procesie sądowym przyznano mu prawo do tzw. "małej emerytury". W latach 1923–1931 prezes Towarzystwa „Proswita”.
Jeden ze współzałożycieli Ukraińskiego Zjednoczenia Narodowo-Demokratycznego (UNDO). Senator RP II kadencji, wicemarszałek Senatu i przewodniczący komisji kulturalno-oświatowej. Poseł na Sejm RP III kadencji. W latach 1930–1931 wraz z Ostapem Łuckim i Wasylem Mudrym stał na czele frakcji UNDO opowiadającej się za zawarciem kompromisu z władzami polskimi. W lutym 1931 uczestniczył w rozmowach pomiędzy BBWR a Ukraińską Reprezentacją Parlamentarną w tej sprawie.

</doc>
<doc id="1158909" url="https://pl.wikipedia.org/wiki?curid=1158909" title="Jan Jerzy II Wettyn">
Jan Jerzy II Wettyn

Jan Jerzy II Wettyn (ur. 31 maja 1613 w Dreźnie, zm. 22 sierpnia 1680 we Freibergu) – książę elektor Saksonii w latach 1656-1680
Życiorys.
Pochodził z albertyńskiej linii Wettynów. Był synem Jana Jerzego I Wettyna i Magdaleny Sybilli Hohenzollern. Początek jego panowania przypadł na okres ruiny skarbu państwa Saksonii oraz na borykanie się elektoratu ze skutkami zniszczeń wojennych z czasów wojny trzydziestoletniej.
Aby zaradzić ciężkiej sytuacji Saksonii, Jan Jerzy II Wettyn zdecydował się na podjęcie gruntownych reform państwowych oraz umocnienie swojej pozycji wobec stanów. Podjął środki w rozwoju wydobycia srebra w saskich kopalniach, przyczynił się do zwiększenia znaczenia na arenie międzynarodowej targów lipskich. Zachęcał swoich poddanych do zakładania manufaktur. Rozpoczął także przebudowę Drezna w stylu barokowym.
Żeby zwiększyć liczbę ludności w Saksonii zezwolił na osiedlenie się w niej wygnanym z Czech protestantom i husytom.
W polityce zagranicznej skupił się na sojuszu z Francją i Szwecją przeciw Brandenburgii. Z czasem jednak wraz ze wzrostem potęgi Ludwika XIV opowiedział się za antyfrancuskim sojuszem książąt Rzeszy i w latach 1673-1678 brał udział w wojnie w Niderlandach.
Zmarł jako ofiara zarazy. Pochowany został w mauzoleum rodu Wettynów w kościele Najświętszej Marii Panny we Freibergu.
Z małżeństwa z Magdaleną Sybillą Hohenzollern miał troje dzieci. Jego następcą w Saksonii był syn Jan Jerzy III Wettyn.

</doc>
<doc id="1158910" url="https://pl.wikipedia.org/wiki?curid=1158910" title="Kostusin">
Kostusin

3 miejscowości w Polsce:

</doc>
<doc id="1158913" url="https://pl.wikipedia.org/wiki?curid=1158913" title="Uszko serca">
Uszko serca



</doc>
<doc id="1158915" url="https://pl.wikipedia.org/wiki?curid=1158915" title="Antoni Bogucki">
Antoni Bogucki

Antoni Bogucki (ur. 18 lipca 1880 w Warszawie, zm. 5 sierpnia 1956 w Sosnowcu) – polski prawnik i adwokat, senator z ramienia BBWR i wicemarszałek Senatu III kadencji, skarbnik Partii Pracy w 1930 roku. 
Życiorys.
Syn Jana i Sabiny z Regińskich. Ukończył siedleckie gimnazjum oraz wydział prawny Uniwersytetu w Odessie (1906). Od 1902 uczestniczył w tajnym nauczaniu w Warszawie.
Od 1907 pracował w sądownictwie, a później adwokaturze warszawskiej, wykładał historię w szkołach średnich i na wyższych kursach handlowych. W latach 1919–1923 wykładał prawo w Szkole Sztabu Generalnego (od 1922 Wyższej Szkole Wojennej) w Warszawie. W 1928 wybrano go na członka Trybunału Stanu. Pełnił funkcję wiceprezesa Naczelnej Rady Adwokackiej.
Założyciel Związku Stowarzyszeń Przyjaciół Wielkiej Warszawy i jego prezes do 1936. W latach 1930–1935 sprawował mandat senatora BBWR III kadencji, od 9 grudnia 1930 był wicemarszałkiem tej izby.
W 1936 zamieszkał w Sosnowcu, gdzie pracował jako notariusz.
Od 15 sierpnia 1908 był żonaty z Marią Gaszyńską.

</doc>
<doc id="1158917" url="https://pl.wikipedia.org/wiki?curid=1158917" title="Werner Braune">
Werner Braune

Werner Braune (ur. 11 kwietnia 1909 w Mehrstedt, zm. 8 czerwca 1951 w Landsbergu) – SS-Obersturmbannführer i członek SD, niemiecki zbrodniarz wojenny, w czasie II wojny światowej stojący na czele Einsatzkommando 11b.
W 1931 roku wstąpił do NSDAP, a w 1934 roku do SS. W 1940 roku został szefem Gestapo w Wesermünde. Od października 1941 był szefem Einsatzkommando 11b działającego w ramach Einsatzgruppe D. Miał młodszego brata, Fritza Braune, który stał na czele Sonderkommando 4b działającego w ramach Einsatzguppe C. Jego oddział dopuścił się zbrodni w Symferopolu na Krymie, gdzie wymordowano w ciągu trzech dni ok. 14300 Żydów.
Po wojnie został zatrzymany i osądzony przed Amerykańskim Trybunałem Wojskowym w Procesie Einsatzgruppen. W wyniku przewodu sądowego został uznany za winnego zarzucanych mu czynów i skazany na karę śmierci przez powieszenie. Został stracony w więzieniu Landsberg w 1951 roku wraz z trzema innymi wysokimi rangą oficerami Einsatzgruppen.

</doc>
<doc id="1158918" url="https://pl.wikipedia.org/wiki?curid=1158918" title="Kostusin (województwo mazowieckie)">
Kostusin (województwo mazowieckie)

Kostusin – przysiółek, część wsi Rzęgnowo, położony w Polsce, w województwie mazowieckim, w powiecie mławskim, w gminie Dzierzgowo. Podlega sołectwu Rzęgnowskie.
Wierni Kościoła rzymskokatolickiego należą do parafii św. Macieja w Pawłowie Kościelnym.
W latach 1975–1998 miejscowość administracyjnie należała do województwa ciechanowskiego. Od 1999 roku administracyjnie należy do powiatu mławskiego.

</doc>
<doc id="1158923" url="https://pl.wikipedia.org/wiki?curid=1158923" title="Seweryn Czetwertyński">
Seweryn Czetwertyński

Seweryn Franciszek książę Światopełk-Czetwertyński herbu Pogoń Ruska (18 kwietnia 1873 w Warszawie, zm. 19 czerwca 1945 w Edynburgu) – polski polityk narodowy okresu II RP, wicemarszałek Sejmu, ziemianin, działacz gospodarczy i społeczny, właściciel m.in. Hotelu Europejskiego w Warszawie.
Życiorys.
Urodził się w Warszawie w arystokratycznej rodzinie. Był synem ks. Włodzimierza Ludwika (1837–1918) h. Pogoń Ruska, uczestnika powstania styczniowego i Marii Wandy z hr. Uruskich h. Sas.
Ukończył gimnazjum realne i agronomię na politechnice w Rydze. W trakcie studiów został przyjęty do korporacji akademickiej Arkonia. Następnie studiował na Uniwersytecie w Bonn.
Wydawca i współwłaściciel „Gazety Warszawskiej” i „Reformy”. W 1904 został wiceprezesem warszawskiego Towarzystwa Dobroczynności. Od 1905 był członkiem Ligi Narodowej.
W styczniu 1903 r. utworzył m.in. wraz z Maurycym Spokornym, Maciejem Mikołajem Radziwiłłem i Michałem Woronieckim Towarzystwo Akcyjne Tramwajów Miejskich w Warszawie i które w tym samym roku uzyskało koncesję na budowę i eksploatację sieci tramwajów elektrycznych w tym mieście. Inwestycję realizował niemiecki koncern „Siemens i Halske”. Pierwszą linię otwarto 26 III 1908 roku.
W 1906 wybrano go posłem do Dumy, od 1915 był pełnomocnikiem Centralnego Komitetu Obywatelskiego w Rosji, występował za autonomią KP w ramach Rosji, później bronił idei całkowitej niepodległości.
W latach 1907–1917 prezes Centralnego Towarzystwa Rolniczego, prezesem Warszawskiego Towarzystwa Cyklistów, a od 1914 także pierwszy prezes Centralnego Komitetu Obywatelskiego (do 1915). Od 1918 w Związku Ziemian. Był członkiem Komitetu Narodowego Polskiego (1914–1917).
Po załamaniu się frontu rosyjskiego w 1915 bezskutecznie protestował przeciwko stosowanej przez Rosjan w Królestwie Polskim taktyce „spalonej ziemi”. Przebywając w Petersburgu brał udział w pertraktacjach prowadzonych z wojskowymi władzami rosyjskimi na temat formowania armii polskiej w Rosji. Członek Rady Polskiej Zjednoczenia Międzypartyjnego. W 1918 został aresztowany przez bolszewików i przebywał w więzieniu w Homlu.
W międzywojennej Polsce był właścicielem majątku Suchowola liczącym 81000 ha i fabryki wódek, prowadził Hotel Europejski w Warszawie, był właścicielem Dynasów. Zasiadał również w Sejmie II RP, kolejno w kadencjach: I (1922–1927), II (1928–1930) i III (1930–1935). Od marca 1928 do października 1931 był wicemarszałkiem Sejmu. Publikował m.in. w „Gazecie Rolniczej”, „Gazecie Warszawskiej” i „Przeglądzie Narodowym”.
Po agresji III Rzeszy i ZSRR na Polskę przeniósł się na stałe do Suchowoli, gdzie 20 marca 1941 został aresztowany przez Gestapo. Więziony na zamku w Lublinie, od 7.04.1941 w KL-Auschwitz, od 8.04.1944 w KL Buchenwald, gdzie został 11 kwietnia 1945 wyzwolony przez wojska amerykańskie i wyjechał do Wielkiej Brytanii. Tutaj dwa miesiące później zmarł, z powodu wycieńczenia spowodowanego warunkami obozowymi, w szpitalu polskim im. I. Paderewskiego w Edynburgu.
Pochowany został na tamtejszym cmentarzu Mount Vernon. Jego symboliczny grób znajduje się na cmentarzu Powązkowskim w Warszawie (Pod murem II-grób 18/19).
Rodzina.
W małżeństwie, zawartym w 1898 z Zofią z hr. Przezdzieckich (1879–1949), córką Gustawa - współzałożyciela i prezesa Warszawskiego Pogotowia Ratunkowego. Mieli siedmioro dzieci: pięć córek i dwóch synów. Synowie: Włodzimierz (1907-1965) i Stefan (1910-); córki: Maria z męża Grocholska (1899-1991), Barbara (1900-1970), żona Remigiusza Adama Grocholskiego, ppłk. WP i AK, oficera Naczelnej Komendy Wojsk Powstańczych w III powstaniu śląskim, w czasie II wojny światowej komendanta "Wachlarza", w powstaniu warszawskim dowódcy pułku AK "Waligóra", Anna z męża Potocka (1902-1987), Elżbieta z męża Plater-Zyberk (1905-1971) i Krystyna (1918-1994), ps. Czet, żołnierz 1. pułku szwoleżerów AK, uczestniczka powstania warszawskiego.

</doc>
<doc id="1158925" url="https://pl.wikipedia.org/wiki?curid=1158925" title="Rogale (województwo mazowieckie)">
Rogale (województwo mazowieckie)

Rogale – część wsi Kitki położona w Polsce, w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1158927" url="https://pl.wikipedia.org/wiki?curid=1158927" title="Woliera">
Woliera

Woliera (z franc. "volière") – pomieszczenie lub jego zabudowana i odgrodzona część (siatką lub szkłem), w której przebywają ptaki. Musi być na tyle duża, aby mogły one w niej swobodnie latać. Należy również zamontować konary oraz sznury i inne przedmioty imitujące naturalne środowisko. Spotykane w ogrodach zoologicznych (często zgrupowane w ptaszarni) lub na terenach prywatnych.

</doc>
<doc id="1158929" url="https://pl.wikipedia.org/wiki?curid=1158929" title="Wacław Długosz">
Wacław Długosz

Wacław Ezechiel Długosz (ur. 10 kwietnia 1892 w Sosnowicach k. Radomia, zm. 19 lutego 1967 w Radomiu) – polski polityk socjalistyczny i sanacyjny, wicemarszałek Sejmu V kadencji oraz poseł II, III, IV i V kadencji w II RP, członek Rady Związku Powiatów Rzeczypospolitej Polskiej w 1936 roku, członek Zarządu Koła Parlamentarnego Obozu Zjednoczenia Narodowego w 1938 roku. 
Życiorys.
Ukończył gimnazjum i szkołę handlową w Radomiu, studiował na Akademii Handlowej w Radomiu oraz na uczelniach w Antwerpii i Liège. W czasie studiów związany z ruchem socjalistycznym i niepodległościowym, członek PPS-Frakcji Rewolucyjnej. W 1915 komendant oddziału POW w Ciepielowie. 
W 1918 ludowy komisarz powiatu iłżańskiego, jako ochotnik walczył w wojnie polsko-bolszewickiej 1920. 
W II RP prowadził gospodarstwo w Gardzienicach k. Ciepielowa. Działacz stowarzyszeń i kółek rolniczych, członek rady wojewódzkiej i wiceprezes Izby Rolniczej w Kielcach. Od 1926 członek PSL „Wyzwolenia”, od 1928 w BBWR, gdzie piastował funkcję szefa rady powiatowej. 
W latach 1939–1946 przebywał na emigracji w Rumunii. W latach 1928–1939 poseł na Sejm, w sejmie ostatniej kadencji pełnił urząd wicemarszałka z ramienia OZN. Od 1935 członek Koła Rolników Sejmu i Senatu. 
Upamiętnienie.
29 września 2018 odsłonięto tablicę pamiątkową w dawnym domu Wacława Długosza w Starych Gardzienicach.
28 września 2019 na cmentarzu parafialnym w Ciepielowie odbyła się uroczystość odsłonięcia i poświęcenia tablicy nagrobnej Wacława Ezechiela Długosza.

</doc>
<doc id="1158931" url="https://pl.wikipedia.org/wiki?curid=1158931" title="Sosnówka (Dobrogosty)">
Sosnówka (Dobrogosty)

Sosnówka – przysiółek wsi Dobrogosty w Polsce położony w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1158935" url="https://pl.wikipedia.org/wiki?curid=1158935" title="Szumsk-Sodowo">
Szumsk-Sodowo

Szumsk-Sodowo – część wsi Szumsk położona w Polsce, w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1158938" url="https://pl.wikipedia.org/wiki?curid=1158938" title="Volker Zotz">
Volker Zotz

Volker Zotz (ur. 28 października 1956) – austriacki filozof i kulturoznawca, specjalista w dziedzinie filozofii buddyjskiej i konfucjańskiej oraz wpływu buddyzmu na kulturę Zachodu.
Wykładowca na Uniwersytecie Wiedeńskim, Ryukoku University, Otani University oraz na Uniwersytecie w Luksemburgu. Od 1994 roku prowadzi w Kioto prace badawcze w Instytucie Kultury Buddyjskiej Uniwersytetu Ryukoku. Jest członkiem komitetu Międzynarodowego Stowarzyszenia Badań nad Buddyzmem Shin (Kioto) i założycielem zespołu Eurasischer Humanismus, jak również redaktorem czasopisma „Damaru”.

</doc>
<doc id="1158940" url="https://pl.wikipedia.org/wiki?curid=1158940" title="Wydrzywilk">
Wydrzywilk

Wydrzywilk – część wsi Dobrogosty położona w Polsce, w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1158943" url="https://pl.wikipedia.org/wiki?curid=1158943" title="Lewe uszko serca">
Lewe uszko serca

Lewe uszko serca (łac. "auricula cordis sinistra") – twór należący do lewego przedsionka serca, które zwłaszcza podczas skurczu komór serca obficie wypełnia się krwią.
Położone na lewo od lewego przedsionka, poniżej pnia płucnego. Jest dłuższe, cieńsze i posiada bardziej pokarbowaną powierzchnię niż uszko prawe. Punkt górny lewy (punkt uszka lewego) rzutujemy w II lewej przestrzeni międzyżebrowej, ok. 2 cm na lewo od linii mostkowej lewej.

</doc>
<doc id="1158947" url="https://pl.wikipedia.org/wiki?curid=1158947" title="Prawe uszko serca">
Prawe uszko serca

Prawe uszko serca () – twór należący do prawego przedsionka serca, które zwłaszcza podczas skurczu komór serca obficie wypełnia się krwią.
Położone w przedniej części prawego przedsionka, na prawo od prawego stożka tętniczego, poniżej zaś naczyń takich jak żyła główna górna czy aorta wstępująca. Jest krótsze, grubsze i posiada bardziej gładką powierzchnię niż lewe uszko serca.
Prawe uszko serca zostało po raz pierwszy opisane przez Michała Sadowskiego w 1657 roku.

</doc>
<doc id="1158952" url="https://pl.wikipedia.org/wiki?curid=1158952" title="Andreas Buder">
Andreas Buder

Andreas Buder (ur. 22 maja 1979 w Scheibbs) – austriacki narciarz alpejski, mistrz świata juniorów.
Kariera.
Po raz pierwszy na arenie międzynarodowej pojawił się 17 grudnia 1994 roku w Neustift im Stubaital, gdzie w zawodach FIS Race zajął 53. miejsce w gigancie. W 1997 roku wystartował na mistrzostwach świata juniorów w Schladming, zajmując czwarte miejsce w zjeździe. Podczas rozgrywanych rok później mistrzostw świata juniorów w Megève wygrał w tej samej konkurencji, a w supergigancie był siódmy.
W zawodach Pucharu Świata zadebiutował 13 marca 1998 roku w Crans-Montana, zajmując dziewiętnaste miejsce w zjeździe. slalomie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 28 stycznia 2006 roku w Garmisch-Partenkirchen, kończąc zjazd na trzeciej pozycji. W zawodach tych wyprzedzili go jedynie dwaj rodacy: Hermann Maier i Klaus Kröll. Jeszcze dwukrotnie plasował się najlepszej trójce: 24 listopada 2007 roku w Lake Louise był ponownie trzeci w zjeździe, a 29 grudnia 2007 roku w Bormio zajął drugie miejsce w tej konkurencji. Najlepsze wyniki osiągnął w sezonie 2006/2007, kiedy zajął 42. miejsce w klasyfikacji generalnej.
Nigdy nie startował na mistrzostwach świata i igrzyskach olimpijskich. W 2008 roku Buder upadł na trasie zjazdu w Kitzbühel doznając złamania kości piszczelowej w prawej nodze. Do rywalizacji wrócił pod koniec 2009 roku, jednak w styczniu 2011 roku ogłosił zakończenie kariery.

</doc>
<doc id="1158956" url="https://pl.wikipedia.org/wiki?curid=1158956" title="Giuseppe Moro">
Giuseppe Moro

Giuseppe Moro (ur. 16 stycznia 1921 w Carbonerze - zm. 21 stycznia 1974) – piłkarz włoski grający na pozycji bramkarza. Nosił przydomek "Bepi".
Kariera klubowa.
Moro rozpoczął piłkarską karierę w klubie Treviso FC. W 1938 roku zadebiutował w jego barwach w Serie C1. Grał tam do 1942 roku i wtedy to przeszedł do Alessandrii Calcio, gdzie spędził jeden sezon. W latach 1943-1945 nie grał w żadnym zespole, gdyż na skutek II wojny światowej rozgrywki we Włoszech zostały zawieszone. Po zakończeniu wojny w 1945 roku Moro wrócił do Treviso i przez dwa sezony bronił w Serie B.
W 1947 roku Moro w końcu trafił do Serie A. Został piłkarzem AC Fiorentina i 14 września tamtego roku zadebiutował w ekstraklasie w wygranym 1:0 meczu z AS Roma. W Fiorentinie występował w pierwszym składzie i zajął 7. miejsce w lidze. W sezonie 1948/1949 Giuseppe występował w AS Bari, któremu pomógł utrzymać się w Serie A. W 1949 roku był pierwszym bramkarzem Torino Calcio i zakończył z nim rozgrywki na 6. pozycji. W sezonie 1950/1951 Moro był zawodnikiem AS Lucchese, a po roku przeszedł do Sampdorii. Dwukrotnie zajął z nią miejsce w środku tabeli i po dwóch sezonach po raz kolejny w karierze zmienił klub. Tym razem wyjechał do Rzymu i podpisał kontrakt z tamtejszą Romą. Grał tam w wyjściowej jedenastce, a w 1955 roku zajął 3. miejsce w lidze (swoje najwyższe w karierze). Sezon 1955/1956 spędził w drugoligowej Hellas Werona i latem 1956 zakończył piłkarską karierę.
Kariera reprezentacyjna.
W reprezentacji Włoch Moro zadebiutował 12 czerwca 1949 w zremisowanym 1:1 meczu z Węgrami. W 1950 roku został powołany przez Ferrucia Novo do kadry na mistrzostwa świata w Brazylii, na których zagrał w jednym spotkaniu, wygranym 2:0 z Paragwajem. W kadrze narodowej zagrał łącznie w 9 spotkaniach.

</doc>
<doc id="1158957" url="https://pl.wikipedia.org/wiki?curid=1158957" title="Israel Vazquez">
Israel Vazquez



</doc>
<doc id="1158964" url="https://pl.wikipedia.org/wiki?curid=1158964" title="Downpatrick">
Downpatrick

Downpatrick (irl. "Dún Pádraig") − miasto w Irlandii Północnej leżące 33 km na południe od Belfastu. Stolica i siedziba rady hrabstwa Down. W 2001 roku miasto zamieszkiwało 10316 osób. Ponad 80% ludności stanowią katolicy.

</doc>
<doc id="1158966" url="https://pl.wikipedia.org/wiki?curid=1158966" title="Wianowłostka">
Wianowłostka

Wianowłostka ("Delonix" L.) – rodzaj roślin z rodziny bobowatych ("Fabaceae") z podrodziny brezylkowych ("Caesalpinioideae"). Obejmuje 12 gatunków. Naturalny zasięg tych roślin obejmuje Afrykę środkową i wschodnią od Madagaskaru po Egipt oraz Półwysep Arabski. Centrum zróżnicowania jest Madagaskar, gdzie rośnie 9 gatunków. Stamtąd pochodzi także wianowłostka królewska "D. regia" (bardzo tam rzadka i przez długi czas zaginiona, odkryta ponownie w 1932), zwana „płomieniem Afryki”, szeroko rozprzestrzeniona w strefie tropikalnej. Są to drzewa rosnące w okresowo suchych lasach tropikalnych, w leśnych i zaroślowych formacjach kserofitycznych, zwykle preferując przy tym podłoże węglanowe.
Poza najszerzej stosowaną wianowłostką królewską także inne gatunki z rodzaju uprawiane są jako drzewa cieniodajne i alejowe, niektóre wydzielają żywice używane jako klej lub ssane jako słodycz, z pni sporządza się łodzie, nasiona są jadalne.
Systematyka.
Rodzaj z rodziny bobowatych "Fabaceae", a w jej obrębie z podrodziny brezylkowych "Caesalpinioideae" i plemienia "Caesalpinieae". Rodzaj w obrębie plemienia wchodzi w skład grupy " Peltophorum".

</doc>
<doc id="1158968" url="https://pl.wikipedia.org/wiki?curid=1158968" title="Stefan Dąbkowski">
Stefan Dąbkowski

Stefan Dąbkowski, ps. „Bronisław” (ur. 20 czerwca 1884 w Warszawie, zm. 16 grudnia 1962 w Londynie) – polski działacz niepodległościowy i socjalistyczny, w latach 1935–1939 senator BBWR i OZN, wicemarszałek Senatu V Kadencji, pułkownik saperów Wojska Polskiego, wiceprezes Prezydium Zarządu Koła Parlamentarnego Obozu Zjednoczenia Narodowego w 1938 roku.
Życiorys.
Stefan Dąbkowski urodził się 20 czerwca 1884 w Warszawie, w rodzinie powstańców styczniowych Adama (1837–1896) i Izabeli z Sierzputowskich (1843–1918). Ojciec za udział w powstaniu został skazany na ośmioletnią katorgę, a matka była kurierką partii Józefa Jankowskiego. Starszy brat Mieczysław został generałem brygady Wojska Polskiego.
W latach 1902–1906 pracował na Kolei Warszawsko-Wiedeńskiej. Od 1902 członek PPS, a od 1904 jej Organizacji Bojowej – przewoził materiały wybuchowe z Zagłębia do stolicy. W latach 1905–1907 aresztowany i więziony, ostatecznie zesłany na Syberię, skąd zbiegł do Lwowa. W czerwcu 1908 roku brał udział w założeniu Związku Walki Czynnej we Lwowie. Od 1910 działał w Związku Strzeleckim i PPS-Frakcji Rewolucyjnej na terenie Królestwa Polskiego. W latach 1911–1914 ponownie przebywał w Galicji, został komendantem oddziału Związku Strzeleckiego w Borysławiu.
Od sierpnia 1914 w I Brygadzie Legionów Polskich. Po kryzysie przysięgowym internowany w Beniaminowie.
Uczestniczył w walkach polsko-ukraińskich w Galicji w latach 1919–1920, przez parę miesięcy więziony przez władze ZURL w Borysławiu i Tarnopolu.
Od 1920 oficer Wojska Polskiego. 1 czerwca 1921 pełnił służbę w 1 pułku saperów. W 1922 został zatwierdzony na stanowisku dowódcy 10 pułku saperów w Przemyślu. W latach 1928–1934 był komendantem Oficerskiej Szkoły Inżynierii w Warszawie.
W listopadzie 1924 roku był jednym z oficerów, którzy podali się do dymisji w ramach tzw. strajku generałów.
Z dniem 30 czerwca 1934 został przeniesiony w stan spoczynku. 1 lipca 1934 został zatrudniony w Dyrekcji Tramwajów Miejskich miasta stołecznego Warszawy na stanowisku naczelnika Wydziału Drogowo-Budowlanego.
W latach 1935–1939 senator BBWR i OZN z okręgu Warszawa oraz radny Miasta Stołecznego, gdzie przewodniczył klubowi OZN. Od 1935 członek Parlamentarnej Grupy Stołecznej. W listopadzie 1936 został wybrany drugim wiceprezesem Związku Rezerwistów. W latach 1938–1939 wiceprezes Obozu Zjednoczenia Narodowego. Na ostatnim posiedzeniu Sejmu w dniu 2 września 1939 złożył wniosek o zmianę ordynacji wyborczej, pozwalający na wypełnienie przez posłów i senatorów żołnierskiego obowiązku bez ryzyka utraty mandatu.
Zmarł 16 grudnia 1962 w Londynie. Spoczywa na cmentarzu Powązkowskim w Warszawie (kwatera 107-3-13).

</doc>
<doc id="1158969" url="https://pl.wikipedia.org/wiki?curid=1158969" title="Elisabeth Goergl">
Elisabeth Goergl



</doc>
<doc id="1158970" url="https://pl.wikipedia.org/wiki?curid=1158970" title="Centuria nadbrzeżna">
Centuria nadbrzeżna

Centuria nadbrzeżna ("Centaurium littorale" (Turner) Gilmour) – gatunek rośliny z rodziny goryczkowatych ("Gentianaceae"). 
Zmienność.
Gatunek zróżnicowany na trzy podgatunki:
Rozmieszczenie geograficzne.
Podgatunek typowy występuje na wybrzeżach Morza Bałtyckiego i Morza Północnego. W Polsce rośnie na wybrzeżu. Podgatunek "uliginosum" występuje w Niemczech, Polsce, Austrii, na Węgrzech, Ukrainie i w Kazachstanie. W Polsce rośnie w okolicach Myśliborza, Pyrzyc i nad jeziorem Miedwie.
Biologia i ekologia.
Roślina jednoroczna lub dwuletnia. Podgatunek typowy rośnie na słonych łąkach i w zagłębieniach międzywydmowych, podgatunek "uliginosum" - na solniskach. Kwitnie w sierpniu i wrześniu. Gatunek charakterystyczny związku "Armerion maritimae".
Zagrożenia i ochrona.
Roślina objęta ochroną ścisłą.
Kategorie zagrożenia gatunku:

</doc>
<doc id="1158974" url="https://pl.wikipedia.org/wiki?curid=1158974" title="Pomiany (powiat olecki)">
Pomiany (powiat olecki)

Pomiany (niem. "Pomiannen") – nieoficjalny przysiółek wsi Babki Gąseckie w Polsce położona w województwie warmińsko-mazurskim, w powiecie oleckim, w gminie Olecko. W latach 1975–1998 miejscowość należała administracyjnie do województwa suwalskiego.
Historia.
Wieś założona na prawie chełmińskim w 1552 przez Stańkę Pomian (stąd nazwa wsi) i jego synów. W 1556 r. wymieniany jest Jędrzej Chełch (lub Kelich), który miał tu dwie włóki ziemi na prawie chełmińskim oraz młyn i folusz. Młyn czynny był jeszcze w 1642 roku. W 1800 roku wieś zamieszkiwali wolni chłopi.
W 1938 r. we wsi było 52 mieszkańców. W tym samym roku, w ramach akcji germanizacyjnej, zmieniono nazwę wsi na "Kelchdorf".
Przypisy.
Bibliografia:

</doc>
<doc id="1158975" url="https://pl.wikipedia.org/wiki?curid=1158975" title="Marx Dormoy (stacja metra)">
Marx Dormoy (stacja metra)

Marx Dormoy - stacja linii nr 12 metra w Paryżu. Stacja znajduje się w 18. dzielnicy Paryża. Została otwarta 23 sierpnia 1916.

</doc>
<doc id="1158977" url="https://pl.wikipedia.org/wiki?curid=1158977" title="Charles Goldsborough">
Charles Goldsborough

Charles Goldsborough (ur. 15 lipca 1765, zm. 13 grudnia 1834) – amerykański polityk związany z Partią Federalistyczną. W latach 1805–1817 był przedstawicielem ósmego okręgu wyborczego w stanie Maryland w Izbie Reprezentantów Stanów Zjednoczonych. W 1819 roku był gubernatorem stanu Maryland.
Jego dwóch prawnuków, Thomas Alan Goldsborough oraz Winder Laird Henry, również zostało członkami Izby Reprezentantów Stanów Zjednoczonych z Maryland.

</doc>
<doc id="1158978" url="https://pl.wikipedia.org/wiki?curid=1158978" title="Jules Joffrin (stacja metra)">
Jules Joffrin (stacja metra)

Jules Joffrin – stacja linii nr 12 metra w Paryżu. Stacja znajduje się w 18. dzielnicy Paryża. Została otwarta 31 października 1912.

</doc>
<doc id="1158979" url="https://pl.wikipedia.org/wiki?curid=1158979" title="Nurzykowy Klif">
Nurzykowy Klif

Nurzykowy Klif (norw. "Alkefjellet") to dolomitowy klif półwyspu Lomfjordhalvoya w pobliżu przylądka Fanshaw na wyspie Spitsbergen w cieśninie Hinlopen. Bezpośrednio z wody na setki metrów w górę wyrastają szeregi pionowych skał przypominające swym kształtem baszty średniowiecznych zamków lub wieże gotyckich katedr. Klif swą nazwę zawdzięcza ogromnej kolonii nurzyków polarnych ("Uria lomvia").
Eksponowane ściany skalne z nieograniczoną liczbą grzęd chronionych przez swą niedostępność przed penetracją przez lisy polarne to idealne miejsce gniazdowania. Występy skalne są zajmowane w marcu i kwietniu. Pojedyncze jaja są składane na nagich półkach po stopnieniu śniegów, w maju lub czerwcu. Okres wylęgania trwa około 30 dni, młode przebywają na półce później jeszcze trzy tygodnie. Rodzice zmieniają się na gnieździe i na zmianę też karmią latorośl. Po tym czasie młode na wpół opierzone i całkowicie niezdolne do latania trzepocąc skrzydłami skaczą ryzykancko w dół, do morza. W tym skoku towarzyszą im ojcowie, którzy są w okresie pierzenia się i też w tym czasie tracą zdolność latania.
Młode ptaki, unosząc się jak korki bezpiecznie na wodzie, rozpoczynają długą migracyjną podróż. Zimują na otwartej wodzie, na południe od granicy lodu. Według literatury[1] nurzyki ze Spitsbergenu płyną na Morze Barentsa. Nurzyki, prawdopodobnie też ze Spitsbergenu, spotykano na Morzu Grenlandzkim w połowie drogi między Spitsbergenem i Grenlandią.

</doc>
<doc id="1158982" url="https://pl.wikipedia.org/wiki?curid=1158982" title="Lamarck – Caulaincourt">
Lamarck – Caulaincourt

Lamarck - Caulaincourt – stacja linii nr 12 metra w Paryżu. Stacja znajduje się w 18. dzielnicy Paryża. Została otwarta 31 października 1912.

</doc>
<doc id="1158987" url="https://pl.wikipedia.org/wiki?curid=1158987" title="Misja profesora Gąbki">
Misja profesora Gąbki

Misja profesora Gąbki – wydana w 1975 roku powieść dla dzieci autorstwa Stanisława Pagaczewskiego, będąca kontynuacją wydarzeń przedstawionych w "Porwaniu Baltazara Gąbki" (1965). Na podstawie książki powstał 13-odcinkowy serial animowany "Wyprawa profesora Gąbki" (1978–1980). W książce można dopatrzyć się charakterystycznych dla czasów, w których książka powstawała, wątków dydaktycznych – np. społeczeństwo nieużywające pieniędzy i działające wspólnie dla wspólnego dobra, resocjalizacja przez pracę, negatywne przedstawianie ruchów religijnych itp.
Autor napisał książkę już po nakręceniu serialu animowanego "Porwanie Baltazara Gąbki", który przyniósł wielką popularność powieści, na której był oparty – wcześniej mało znanej. W związku z tym "Misja profesora Gąbki" w niektórych elementach nawiązuje bardziej do serialu, niż do pierwszej części powieści (np. postać Bartoliniego nie jest przedstawiona tak, jak w poprzedniej powieści, ale tak, jak w serialu).
Fabuła.
Akcja rozgrywa się cztery lata po wydarzeniach przedstawionych w "Porwaniu Baltazara Gąbki". Gród i księstwo Kraka od pewnego nawiedzane są czasu przez stada mypingów siejących zniszczenie. Smok Wawelski oraz jego przyjaciele: Bartłomiej Bartolini, doktor Koyot, Baltazar Gąbka oraz Marcin Lebioda wyruszają na wyprawę mającą na celu poznanie zwyczajów tych zwierząt i odkrycie przyczyn, z jakich podjęły swoje niszczycielskie wędrówki. Tymczasem z więzienia uciekają Największy Deszczowiec i pan Mżawka, którzy następnie zostają członkami bandy Debiliusza Rudobrodego. Losy wszystkich postaci nieoczekiwanie splatają się w mieście Nasturcja; tam też rodzi się pomysł, jak rozwiązać problem mypingów.

</doc>
<doc id="1158990" url="https://pl.wikipedia.org/wiki?curid=1158990" title="Abbesses">
Abbesses

Abbesses – stacja linii nr 12 metra w Paryżu. Stacja znajduje się w 18. dzielnicy Paryża. Została otwarta 31 października 1912. W latach 2006-2007 przeprowadzono renowację stacji.

</doc>
<doc id="1158997" url="https://pl.wikipedia.org/wiki?curid=1158997" title="Władysław Blin">
Władysław Blin

Władysław Blin (biał. Уладзіслаў Блін; ur. 31 maja 1954 w Świdwinie) – polski duchowny rzymskokatolicki, doktor nauk teologicznych, biskup diecezjalny witebski w latach 1999–2013, zastępca przewodniczącego Konferencji Episkopatu Białorusi w latach 2006–2015, od 2013 biskup senior diecezji witebskiej.
Życiorys.
Jego rodzice pochodzili z miejscowości Zadroże w powiecie dziśnieńskim, w województwie wileńskim, skąd po wojnie wyjechali do Świdwina. Później przeprowadzili się do Ślesina.
Ukończył Wyższe Seminarium Duchowne we Włocławku. Jest doktorem nauk teologicznych (doktorat na Katolickim Uniwersytecie Lubelskim). Święcenia kapłańskie otrzymał 25 maja 1980 z rąk biskupa Jana Zaręby. Po święceniach był wikariuszem m.in. w parafii św. Józefa w Piotrkowie Kujawskim. W 1989 wyjechał na Białoruś, gdzie został proboszczem parafii katedralnej Wniebowzięcia Najświętszej Maryi Panny i św. Stanisława w Mohylewie. 13 października 1999 został mianowany pierwszym w historii biskupem witebskim. Sakrę biskupią otrzymał 20 listopada 1999.
25 lutego 2013 papież Benedykt XVI przyjął jego rezygnację z urzędu biskupa diecezji witebskiej.
W ramach Konferencji Episkopatu Białorusi w latach 2006–2015 był zastępcą przewodniczącego Konferencji Episkopatu.

</doc>
<doc id="1158998" url="https://pl.wikipedia.org/wiki?curid=1158998" title="Dziobowal">
Dziobowal

Dziobowal ("Mesoplodon") – rodzaj ssaka morskiego z rodziny zyfiowatych (Ziphiidae).
Zasięg występowania.
Rodzaj obejmuje słabo poznane gatunki występujące we wszystkich oceanach świata.
Morfologia.
Długość ciała 343–625 cm; masa ciała 500–1500 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również szereg gatunków wymarłych:

</doc>
<doc id="1158999" url="https://pl.wikipedia.org/wiki?curid=1158999" title="Przytuły (powiat olecki)">
Przytuły (powiat olecki)

Przytuły (niem. "Przytullen") – opuszczona wieś w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość należała administracyjnie do województwa suwalskiego.
Wieś czynszowa założona na prawach chełmińskich w 1564 roku na 30 włókach przez "Marka Bartosza" z Wilkas, który nabył od starosty książęcego dwie włóki sołeckie.
Wieś zamieszkana wyłącznie przez ludność polską, w XVIII wieku należała do rodziny Gliźmińskich. Szkoła, założona około 1740 roku, uległa później likwidacji. Wieś należała do parafii straduńskiej. W 1938 roku wieś liczyła 92 mieszkańców.
Miejscowość wymieniana w dokumentach pod nazwami: "Giniowa Wola, Przytullen, Babkoff". W 1938 w ramach akcji germanizacyjnej zmieniono nazwę na "Siebenbergen".
W miejscowości brak zabudowy.

</doc>
<doc id="1159013" url="https://pl.wikipedia.org/wiki?curid=1159013" title="Schwebebahn Dresden">
Schwebebahn Dresden

Schwebebahn Dresden – zainstalowana i działająca w Dreźnie w Niemczech najstarsza na świecie kolej podwieszana. Łączy dzielnice Loschwitz i Oberloschwitz; stanowi element publicznego transportu miejskiego. Technicznie jest to kolej jednoszynowa z wagonikiem podwieszonym pod szyną. Całkowita długość trasy wynosi 273,8 metra; różnica wysokości między końcowymi punktami to 84 metry; szyna wsparta jest na 33 słupach. Zaprojektowana została przez Eugena Langena, późniejszego konstruktora Wuppertaler Schwebebahn w Wuppertalu. Pierwszy kurs z pasażerami odbył się 6 maja 1901.
Pomimo nietypowej, jednoszynowej podwieszanej konstrukcji, kolej ta obsługiwana jest jak konwencjonalna kolej linowo-terenowa. Dwa wagony są połączone wspólną liną, która na górnej stacji trasy okręcona jest wokół bębna napędowego. Wagonik wjeżdżający jest wciągany przez ciężar wagonika zjeżdżającego, a w razie potrzeby dodatkową pracą silnika elektrycznego obracającego bęben napędowy.
Kolej nie była uszkodzona podczas II wojny światowej. Wyłączono ją z ruchu w latach 1984-1992 z powodu konserwacji i rekonstrukcji. W latach 90. XX wieku i w roku 2002 wykonano dalsze prace rekonstrukcyjne oraz udostępniono punkt widokowy na dachu górnej stacji.
Schwebebahn Dresden jest jedną z dwóch kolei linowo-terenowych w Dreźnie. Druga – Standseilbahn Dresden – jest klasyczną koleją linowo-terenową. Obydwie linie obsługuje zakład transportu miejskiego Dresdner Verkehrsbetriebe AG w ramach świadczenia usług transportowych w mieście.

</doc>
<doc id="1159014" url="https://pl.wikipedia.org/wiki?curid=1159014" title="Barbiel">
Barbiel

Barbiel – upadły anioł, książę, zwany także Baruel i Barbuel. Przed upadkiem przynależał do Chóru cnót i Chóru archaniołów. Jest uważany za anioła października, który wraz z dwudziestoma ośmioma aniołami włada dwudziestoma ośmioma pałacami Księżyca. W piekle jest jednym z siedmiu elektorów i służy pod Zafielem. Francis Barrett w "The Magus" utożsamiał go z Barakielem.

</doc>
<doc id="1159019" url="https://pl.wikipedia.org/wiki?curid=1159019" title="Butlogłów">
Butlogłów

Butlogłów ("Hyperoodon") – rodzaj ssaka morskiego z rodziny zyfiowatych (Ziphiidae).
Występowanie.
Rodzaj obejmuje gatunki występujące we wszystkich oceanach świata.
Morfologia.
Długość ciała 600–1000 cm; masa ciała 6000–10 000 kg.
Systematyka.
Podział systematyczny.
Do rodzaju należą następujące gatunki:

</doc>
<doc id="1159029" url="https://pl.wikipedia.org/wiki?curid=1159029" title="Gustav Nosske">
Gustav Nosske

Gustav Adolf Nosske (ur. 29 grudnia 1900 w Halle, zm. 9 sierpnia 1986 w Düsseldorfie) – narodowy socjalista, szef Gestapo we Frankfurckie nad Odrą oraz SS-Obersturmbannführer.
Studiował prawo m.in. na uniwersytecie w Halle. W 1933 wstąpił do NSDAP (numer członkowski 2.784.256) i SS (numer członkowski 290.213). W 1935 był zastępcą szefa Gestapo w Akwizgranie a od września 1936 do czerwca 1941 szefem Gestapo we Frankfurcie nad Odrą. W czasie II wojny światowej był dowódcą Einsatzkommando 12 działającego w ramach Einsatzgruppe D, na czele którego stał SS-Gruppenführer Otto Ohlendorf. Od kwietnia do października 1942 był konsultantem ds. Terenów wschodnich w Głównym Urzędzie Bezpieczeństwa Rzeszy (RSHA), do początku 1943 był szefem wydziału IV D Gestapo. Przeniósł się do Ministerstwa Rzeszy ds. Okupowanych Terytoriów Wschodnich i był łącznikiem z RSHA. Od sierpnia 1943 do sierpnia 1944 był naczelnikiem Komendy Państwowej Policji w Düsseldorfie.
W 1948 roku stanął przed sądem. Był sądzony w Procesie Einsatzgruppen. Został najpierw skazany na dożywotnie więzienie, lecz karę zamieniono mu na 10 lat pozbawienia wolności. Z więzienia w Landsbergu został zwolniony 15 grudnia 1951.

</doc>
<doc id="1159037" url="https://pl.wikipedia.org/wiki?curid=1159037" title="Cmentarz żydowski w Warszawie">
Cmentarz żydowski w Warszawie



</doc>
<doc id="1159039" url="https://pl.wikipedia.org/wiki?curid=1159039" title="Cmentarz żydowski w Radości">
Cmentarz żydowski w Radości



</doc>
<doc id="1159041" url="https://pl.wikipedia.org/wiki?curid=1159041" title="Kirkut na Bródnie">
Kirkut na Bródnie



</doc>
<doc id="1159045" url="https://pl.wikipedia.org/wiki?curid=1159045" title="Centaurium littorale">
Centaurium littorale



</doc>
<doc id="1159046" url="https://pl.wikipedia.org/wiki?curid=1159046" title="Delonix">
Delonix



</doc>
<doc id="1159047" url="https://pl.wikipedia.org/wiki?curid=1159047" title="Wskrzeszenie Łazarza (rycina Wita Stwosza)">
Wskrzeszenie Łazarza (rycina Wita Stwosza)

Wskrzeszenie Łazarza – grafika wykonana przez Wita Stwosza, który znany jest przede wszystkim z twórczości rzeźbiarskiej. W jego "oeuvre" znalazły się też dzieła wykonane w innych technikach: grafice, rysunku, oraz malarstwa. Rycina znajduje się w Staatliche Sammlungen w Dreźnie.
Opis i analiza.
"Jest to odbitka, najprawdopodobniej miedziorytu, o wymiarach 22x20,8 cm. Przedstawia scenę Wskrzeszenia Łazarza z Ewangelii św. Jana (J,11,1-14). Główna scena jest ukazana niemal na środku kompozycji. Stojący przy grobie po lewej stronie Chrystus wskazuje prawą ręką w stronę Łazarza. Lewą ręką podtrzymuje lekko szaty. Łazarz ukazany jest w momencie wychodzenia z grobu, zwraca się do Chrystusa. W geście złożonych rąk i wyrazie twarzy możemy dostrzec skruchę wskrzeszonego. Tuż za Łazarzem widzimy Marię i Martę. Na twarzy Marty dostrzegamy wyraźne zdumnienie wydarzeniem. Składa ręce i zwraca się w stronę Łazarza. Maria patrzy się w stronę Chrystusa, lekko zasłaniając twarz prawą ręką, zaś lewą podtrzymuje Łazarza. Wśród zgromadzonych wokół głównej sceny odzianych we współczesne Stwoszowi stroje świadków wyróżniają się trzy postaci na pierwszym planie, stojący przed odłożoną płytą grobową. Jeden z nich jest ukazany w pozie oranta, drugi ubrany w zbroję podpierający się lekko łopatą która podtrzymuje w lewej ręce, obok niego ubrany w odzienie z prążkowanym deseniem mężczyzna uzbrojony w szablę ostentacyjnie wyciąga prawą rękę i odwraca się twarzą od sceny głównej. Scenerię stanowi krajobraz miejski, na górze widzimy obwarowania i domy, gdzie można dostrzec pojedyncze postaci, oraz epizod rodzajowy na który stanowi scena dwóch mężczyzn przechodzących przez bramę. W oddali wyłaniają się pagórki i pojedyncze drzewa."
Kompozycja figuralna jest wyraźnie diagonalna. Tworzą ją trzy grupy postaci, ułożone po przekątnej. Sceneria, jak typ ikonograficzny wyraźnie wykazują zależność od malarstwa niderlandzkiego. Nawiązuje do obrazów o tej samej tematyce, zachowanego w Berlinie obrazu pędzla Alberta van Ouwatera oraz Geertgena tot Sint Jansa z paryskiego Luwru. Dostrzegamy także pewne wątki znajome z twórczości krakowskiej (np. Ogrójec Wita Stwosza, myśl taką narzucają przede wszystkim układy draperii i kompozycja.
Wit Stwosz jako grafik.
Do dzisiejszych czasów zachowało się tylko 10 dzieł. Niemniej poświadczają o wszechstronnej twórczości graficznej, oprócz drzeworytów, miedziorytów, Stwosz preferował m.in. technikę suchej igły. Tematyka rycin oscyluje wokół różnorodnych wątków religijnych. Tak więc znamy ryciny z wizerunkami "Świętej Genowefy" oraz Matki Bożej ("Maria z owocem granatu"). Ponadto znamy ryciny ukazujące sceny z Ewangelii ("Chrystus i żona cudzołożna"), oraz wybrane wątki pasyjne ("Opłakiwanie"). Przedstawienia hagiograficzne reprezentują dwie ryciny ("Ścięcie Św. Jakuba", "Męczeństwo Św. Katarzyny"). Obecny jest również wątek rodzajowy który przejawia się w scenach religijnych takich jak "Maria w alkierzu", czy "Święta Rodzina", w których widać zainteresowanie architekturą wnętrza. Z kolei "Głowica gotycka" potwierdza studyjną obserwację detalu architektonicznego.
Od strony formy, kompozycji, Stwosz starał się ukazać każde dzieło inaczej, zachowując jedynie niewielkie analogie w m.in. pozach, układach draperii szat, mimice postaci itp. To może być kluczem do odpowiedzi iż w jego rycinach znajdujemy związki z jego rzeźbami. Trudno jest określić kiedy Stwosz zajął się tą gałęzią twórczości. Opinia naukowa najczęściej lansuje pierwsze lata XVI wieku za czas powstania grafik. Stwosz bez wątpienia musiał znać długą tradycję późnogotyckiej grafiki na terenach Cesarstwa. Główny nurt artystyczny wywodził się z Górnej Nadrenii, do czołowych grafików zalicza się Mistrza E.S. oraz Martina Schongauera.
Wszystkie ryciny oprócz "Wskrzeszenia Łazarza" przechowywane są w Staatliche Graphishe Sammlung w Monachium.

</doc>
<doc id="1159051" url="https://pl.wikipedia.org/wiki?curid=1159051" title="Morświn">
Morświn

Morświn ("Phocoena") – rodzaj ssaka z rodziny morświnowatych (Phocoenidae).
Zasięg występowania.
Rodzaj obejmuje gatunki występujące we wszystkich oceanach świata.
Morfologia.
Długość ciała 152–224 cm; masa ciała 30–115 kg
Systematyka.
Podział systematyczny.
Do rodzaju należą następujące gatunki:

</doc>
<doc id="1159052" url="https://pl.wikipedia.org/wiki?curid=1159052" title="Phocoena phocoena">
Phocoena phocoena



</doc>
<doc id="1159057" url="https://pl.wikipedia.org/wiki?curid=1159057" title="Radioamator i Krótkofalowiec">
Radioamator i Krótkofalowiec

Radioamator i Krótkofalowiec – polski miesięcznik o tematyce krótkofalarskiej i radiotechnicznej, wydawany od lutego 1961 r. do grudnia 1978 r. przez Wydawnictwa Komunikacji i Łączności. Od 1979 roku ukazywał się jako „RE Radioelektronik”.

</doc>
<doc id="1159058" url="https://pl.wikipedia.org/wiki?curid=1159058" title="Sejm X kadencji 1989-1991">
Sejm X kadencji 1989-1991



</doc>
<doc id="1159066" url="https://pl.wikipedia.org/wiki?curid=1159066" title="Jezioro Vidraru">
Jezioro Vidraru



</doc>
<doc id="1159067" url="https://pl.wikipedia.org/wiki?curid=1159067" title="Delphinapterus">
Delphinapterus



</doc>
<doc id="1159068" url="https://pl.wikipedia.org/wiki?curid=1159068" title="Megaptera">
Megaptera



</doc>
<doc id="1159075" url="https://pl.wikipedia.org/wiki?curid=1159075" title="Wojciech Solarz">
Wojciech Solarz



</doc>
<doc id="1159078" url="https://pl.wikipedia.org/wiki?curid=1159078" title="Jezioro Bâlea">
Jezioro Bâlea



</doc>
<doc id="1159082" url="https://pl.wikipedia.org/wiki?curid=1159082" title="Ulica Partyzantów w Zamościu">
Ulica Partyzantów w Zamościu

Ulica Partyzantów – jedna z głównych, najruchliwszych ulic Zamościa, jednojezdniowa, łącząca z zachodu na wschód Stare i Nowe Miasto.
Historia.
Ulica ta powstała około 1822 roku i określano ją jako Trakt Lwowski (biegnący na wschód, w kierunku Lwowa, stąd ta nazwa). Z tym związane było wytyczenie w tym roku Nowej Osady, przez którą trakt ten przebiegał (przecinając w ten sposób Nowy Rynek powstały jako jej centrum), na co wpłynęła przeprowadzona wówczas modernizacja zamojskiej twierdzy.
W 1913 roku posadzono przy niej drzewa i ustawiono ławki, a w I poł. lat 60. ulica ta została gruntownie zmodernizowana.
Nazwa.
Nazwa ulicy znana jest od ok. 1920 r. jako ul. Lwowska. W czasie okupacji hitlerowskiej istniała pod zmienioną nazwą (ul. Lembergstrasse), zaś po II wojnie światowej, od 1947 roku, ma obecną nazwę (do skrzyżowania z ulicą Spadek).
Obecnie.
Obecnie powszechnie nazywana jest przez zamościan "ulicą banków i ciuchlandów", ponieważ faktycznie jest przy niej położonych wiele tego typu sklepów, powoli zanikających, oraz liczne banki i instytucje. Skupia się przy niej kilka obiektów użyteczności publicznej, m.in. gmach z delegaturą Lubelskiego Urzędu Wojewódzkiego i wieloma innymi placówkami (tuż za Starym Miastem), Urząd Marszałkowski (na Nowym Mieście), Zamojski Dom Kultury, szkoły (Centrum Kształcenia Zawodowego i Ustawicznego, II Liceum Ogólnokształcące, studium medyczne, prywatne szkoły językowe) i wiele innych (siedziba dawnej TP SA). Można przy niej również zauważyć charakterystyczne, starsze domy drewniane oraz wiele murowanych budynków i kamienic, zwłaszcza z okresu międzywojennego. Jednym z ciekawych obiektów jest zabytkowa, drewniana wieża ciśnień (jedyna zachowana w mieście; z lat 20. XX wieku), przy której wybudowano nowe bloki mieszkalne, co oznaczało konieczność przeniesienia jej bliżej ulicy. 
Po obu stronach, niemal na całej długości dostępny jest chodnik pieszo-rowerowy (droga rowerowa) dla rowerzystów.

</doc>
<doc id="1159084" url="https://pl.wikipedia.org/wiki?curid=1159084" title="EPA Larnaka">
EPA Larnaka

Enosis Pezoporikoy Amol (gr. "Ένωσις Πεζοπορικού Αμολ") – cypryjski klub piłkarski z siedzibą w mieście Larnaka.
Historia.
Klub założony został w 1930 roku w wyniku połączenia klubów Pezoporikos i AMOL Larnaka. EPA Larnaka jest członkiem założycielem cypryjskiej federacji piłkarskiej oraz klubem, który wziął udział w pierwszych mistrzostwach Cypru w sezonie 1934/35.
Kilka lat później w mieście reaktywowano klub Pezoporikos. Najlepszym okresem klubu były lata 40, kiedy EPA w sezonie 1944/45 i 1944/46 dwa razy z rzędu zdobył mistrzostwo Cypru. W 1970 roku klub jako mistrz Cypru zagrał w pierwszej lidze greckiej. EPA w swojej historii pięciokrotnie zdobył Puchar Cypru. W 1994 roku EPA Larnaka połączył się z klubem Pezoporikos Larnaka tworząc nowy klub – AEK Larnaka.

</doc>
<doc id="1159094" url="https://pl.wikipedia.org/wiki?curid=1159094" title="Estádio Jaime Cintra">
Estádio Jaime Cintra

Estádio Dr. Jayme Cintra (oficjalna nazwa Estádio Dr. Jayme Pinheiro de Ulhoa Cintra – wielofunkcyjny stadion, używany głównie przez piłkarzy nożnych w Jundiaí, São Paulo, Brazylia, na którym swoje mecze rozgrywa klub Paulista Futebol Clube.

</doc>
<doc id="1159095" url="https://pl.wikipedia.org/wiki?curid=1159095" title="Jezioro Raźno">
Jezioro Raźno



</doc>
<doc id="1159101" url="https://pl.wikipedia.org/wiki?curid=1159101" title="Suffocating Under Words of Sorrow (What Can I Do)">
Suffocating Under Words of Sorrow (What Can I Do)

Suffocating Under Words of Sorrow (What Can I Do) – drugi singel walijskiej metalocorowej grupy Bullet for My Valentine, pochodzący z jej debiutanckiego albumu The Poison. Został on wydany 19 września 2005 poprzez wytwórnię muzyczną Visible Noise Records na terenie Wielkiej Brytanii. Singel ten wszedł do rankingu Top 40 UK, zajmując miejsce #37.
Singel został wydany w trzech różnych postaciach, jedna wersja CD oraz dwie wersje na siedmiocalowych winylach. Dwa z nich zawierają jedną piosenkę pochodzącą z debiutanckiego albumu The Poison w wersji live.
Piosenka ta występuje również na soundtracku do filmu Piła III.
Lista utworów.
Suffocating Under Words of Sorrow (What Can I Do) CD1 (Czerwona okładka)
Suffocating Under Words of Sorrow (What Can I Do) 7" 1 (Niebieska okładka)
Suffocating Under Words of Sorrow (What Can I Do) 7" 2 (Zielona okładka)

</doc>
<doc id="1159102" url="https://pl.wikipedia.org/wiki?curid=1159102" title="Jezioro Świteź">
Jezioro Świteź



</doc>
<doc id="1159106" url="https://pl.wikipedia.org/wiki?curid=1159106" title="Waleń">
Waleń

Waleń ("Eubalaena") – rodzaj ssaka z rodziny walowatych (Balaenidae).
Zasięg występowania.
Rodzaj obejmuje gatunki występujące w wodach półkuli południowej, północnym Atlantyku i północnym Pacyfiku.
Morfologia.
Długość ciała 1500–1700 cm; masa ciała 60000–80000 kg.
Systematyka.
Podział systematyczny.
Do rodzaju należą następujące występujące współcześnie gatunki:
oraz gatunki wymarłe:

</doc>
<doc id="1159118" url="https://pl.wikipedia.org/wiki?curid=1159118" title="Irena do domu">
Irena do domu



</doc>
<doc id="1159119" url="https://pl.wikipedia.org/wiki?curid=1159119" title="Jezioro Oulu">
Jezioro Oulu



</doc>
<doc id="1159120" url="https://pl.wikipedia.org/wiki?curid=1159120" title="São Caetano">
São Caetano

2 miejscowości w Portugalii:

</doc>
<doc id="1159122" url="https://pl.wikipedia.org/wiki?curid=1159122" title="EPA Larnaca">
EPA Larnaca



</doc>
<doc id="1159124" url="https://pl.wikipedia.org/wiki?curid=1159124" title="Ágreda">
Ágreda

Ágreda – hiszpańskie miasto w regionie Kastylia i León, położone w prowincji Soria.

</doc>
<doc id="1159126" url="https://pl.wikipedia.org/wiki?curid=1159126" title="4 Words (To Choke Upon)">
4 Words (To Choke Upon)

4 Words (To Choke Upon) – pierwszy singel walijskiej metalcorowej grupy Bullet for My Valentine, pochodzący z EP "Hand of Blood", a później zawarty także na debiutanckim albumie pod tytułem "The Poison".
Utwór ten nie znajdował się na wydanym w Wielkiej Brytanii E.P, był za to wydany jako singel, wersja winylowa została ograniczona do 1000 sztuk. Piosenka ta znalazła się później na wydanym w USA E.P o nazwie 'Hand of Blood'.
Lista utworów.
Utwór występuje także w The Best of Taste of Chaos Two.

</doc>
<doc id="1159129" url="https://pl.wikipedia.org/wiki?curid=1159129" title="C64 Direct-to-TV">
C64 Direct-to-TV

C64 Direct-to-TV (w skrócie C64 DTV) – mała telewizyjna konsola z wbudowanymi grami wprowadzona na rynek w 2004 roku, będąca wcieleniem komputera Commodore 64, najlepiej sprzedającego się ośmiobitowego komputera w historii informatyki (17 mln - 25 mln sprzedanych sztuk). Konsola dzięki wbudowanym układom scalonym może emulować ten komputer, dając możliwość gry w zaimplementowane fabrycznie 30 klasycznych gier.
Wygląd i użytkowanie.
Konsola wyglądem przypomina kontroler do gier takich komputerów jak Commodore czy Atari. Do pracy wymaga czterech baterii AA (paluszków), do połączenia z telewizorem służą dwie wtyczki AV typu cinch. Konsola występuje w dwóch wersjach: NTSC (amerykańskiej) i PAL (europejskiej).
Usprawnianie (hacking) konsoli.
Konsolę można rozbudować, np. do pełnej wersji komputera Commodore 64, dzięki możliwości podłączenia stacji dysków, klawiatury (także PS2), zasilacza, dwóch portów joysticka oraz innych.

</doc>
<doc id="1159131" url="https://pl.wikipedia.org/wiki?curid=1159131" title="Oryctolagus">
Oryctolagus



</doc>
<doc id="1159135" url="https://pl.wikipedia.org/wiki?curid=1159135" title="Estádio Moisés Lucarelli">
Estádio Moisés Lucarelli

Estádio Moisés Lucarelli (lub Majestoso) – stadion wielofunkcyjny w Campinas, São Paulo, Brazylia, na którym swoje mecze rozgrywa klub Associação Atlética Ponte Preta.
Historia.
13 sierpnia 1944 – podjęcie decyzji o budowie stadionu
12 września 1948 – inauguracja
16 sierpnia 1970 – rekord frekwencji
16 kwietnia 1994 – najwyższy wynik w historii Majestoso; Ponte Preta pokonuje Ferroviária 8-1

</doc>
<doc id="1159144" url="https://pl.wikipedia.org/wiki?curid=1159144" title="Amytis">
Amytis

Amytis (gr. "Ámitys") – perska księżniczka z dynastii Achemenidów, córka króla Kserksesa I i królowej Amestris, siostra Artakserksesa I. Żona szlachcica Magabyzusa.
Amytis i jej matka zostały przedstawione przez Ktezjasza jako dwie najpotężniejsze kobiety podczas rządów Artakserksesa. Według źródeł greckich, Amytis była kobietą bezwzględną. Według Ktezjasza, sam Megabyzus oskarżył żonę o fałszerstwo (podczas rządów Kserksesa). Kiedy Megabyzus zmarł, Amytis miała jakoby romans z greckim lekarzem - Apollonidesem z Kos, a kiedy romans odkryto, Apollonides był przez dwa miesiące torturowany, a następnie pogrzebany żywcem przez królową-matkę, Amestris. Inny grecki historyk - Dinon, opisał Amytis jako najpiękniejszą i najbardziej bezwzględną kobietę Azji. Żadne z tych źródeł nie jest do końca wiarygodne. Brak jakichkolwiek wizerunków Amytis powoduje, że niemożliwe jest odtworzenie jej wyglądu.
Rewolta.
Około roku 445 p.n.e. mąż Amytis - Megabyzus wszczął w Syrii udaną rewoltę przeciwko jej bratu. Początkowo Amytis opowiedziała się po stronie swojego brata-króla podczas wojny, potem razem z Amestris i satrapą Artariusem, pośredniczyła między mężem a bratem podczas negocjacji pokojowych. Megabyzus znowu wpadł w niełaskę, został wyrzucony z dworu królewskiego i wygnany do małego miasta nad Zatoką Perską. 5 lat później król wybaczył Magabyzusowi i dzięki wstawiennictwu Amytis i Amestris pozwolił mu wrócić na dwór.
Potomstwo.
Amytis urodziła Megabyzusowi dwóch synów:
Po śmierci rodziców Zopyrus uciekł do Aten.

</doc>
<doc id="1159145" url="https://pl.wikipedia.org/wiki?curid=1159145" title="Idzi Rzymianin">
Idzi Rzymianin



</doc>
<doc id="1159146" url="https://pl.wikipedia.org/wiki?curid=1159146" title="Nordazepam">
Nordazepam

Nordazepam () – wielofunkcyjny organiczny związek chemiczny, pochodna benzodiazepiny, metabolit diazepamu o długim okresie półtrwania i działaniu przeciwlękowym, uspokajającym i nasennym.
Budowa i mechanizm działania.
Nordazepam jest głównym metabolitem diazepamu odpowiającym za jego przedłużone działanie. Diazepam i jego aktywne metabolity, są agonistami receptora benzodiazepinowego. Aktywacja receptora prowadzi zwiększonego wiązania kwasu γ-aminomasłowego z receptorem GABA–A, co prowadzi do otwarcia kanałów chlorkowych, napływu jonów chlorkowych i poprzez hiperpolaryzację neuronu powoduje zahamowanie jego aktywności.
Nordazepam po podaniu doustnym, wchłania się dobrze i szybko, osiągając maksymalne stężnie w osoczu krwi po 1,5 godzinie. Okres półtrwania wykazuje dużą zmienność i wynosi od 30 do 150 godzin. 
Zastosowanie.
Nordazepam działa przeciwlękowo, uspakająco i nasennie, a także przeciwdrgawkowo i zmniejsza napięcie mięśniowe. 
Wskazania rejestracyjne.
Nordazepam nie jest dopuszczony do obrotu w Polsce (2019).

</doc>
<doc id="1159151" url="https://pl.wikipedia.org/wiki?curid=1159151" title="Campsis">
Campsis



</doc>
<doc id="1159153" url="https://pl.wikipedia.org/wiki?curid=1159153" title="(4123) Tarsila">
(4123) Tarsila

(4123) Tarsila – planetoida z pasa głównego asteroid okrążająca Słońce w ciągu 4 lat i 281 dni w średniej odległości 2,83 j.a. Została odkryta 27 sierpnia 1986 roku w Europejskim Obserwatorium Południowym przez Henriego Debehogne. Nazwa planetoidy pochodzi od "Tarsili do Amaral" (1886-1973), latyno-amerykańskiej artystki, modernistki. Nazwę zasugerował E. Neves. Przed jej nazdaniem planetoida nosiła oznaczenie tymczasowe (4123) 1986 QP1.

</doc>
<doc id="1159154" url="https://pl.wikipedia.org/wiki?curid=1159154" title="Zając">
Zając

Zając ("Lepus") – rodzaj ssaka z rodziny zającowatych (Leporidae).
Zasięg występowania.
Rodzaj obejmuje szeroko rozpowszechnione gatunki obejmujące swoim zasięgiem Eurazję, Afrykę i Amerykę Północną wraz z Grenlandią.
Morfologia.
Długość ciała (bez ogona) 290–680 mm, długość ogona 25–145 mm, długość ucha 60–170 mm, długość tylnej stopy 76–185 mm; masa ciała 1–6,8 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe z plejstocenu:

</doc>
<doc id="1159155" url="https://pl.wikipedia.org/wiki?curid=1159155" title="Kokkolan Palloveikot">
Kokkolan Palloveikot

Kokkolan Palloveikot – fiński klub piłkarski z siedzibą w mieście Kokkola.
Historia.
KPV założono w 1930 roku. Klub swoje największe sukcesy osiągnął w latach 60. i 70. Obecnie gra w II lidze Finlandii.

</doc>
<doc id="1159157" url="https://pl.wikipedia.org/wiki?curid=1159157" title="Gabinet figur woskowych">
Gabinet figur woskowych

Gabinet figur woskowych (inaczej panoptikum a. panopticum) – muzeum, w którym można oglądać woskowe figury przypominające znane osoby.
Plastyczne właściwości wosku pozwalają na formowanie dokładnych rysów twarzy odzwierciedlających szczegółowo przedstawiane postacie. Figury woskowe przedstawiają zazwyczaj naturalnej wielkości osoby:
W Polsce gabinety figur woskowych znajdują się m.in. w Łodzi, Międzyzdrojach, Poznaniu i Zakopanem.

</doc>
<doc id="1159164" url="https://pl.wikipedia.org/wiki?curid=1159164" title="Kärtnertortheater">
Kärtnertortheater



</doc>
<doc id="1159165" url="https://pl.wikipedia.org/wiki?curid=1159165" title="Sitowce">
Sitowce

Sitowce ("Juncales" Dumort.) – takson w randze rzędu wyróżniany w niektórych systemach klasyfikacyjnych roślin okrytonasiennych. Zgodnie z aktualną wiedzą w tradycyjnym ujęciu takson parafiletyczny i w najnowszych systemach klasyfikacyjnych (systemy APG) już nie jest wyróżniany.
Systematyka.
Gromada okrytonasienne, podgromada "Magnoliophytina", klasa jednoliścienne, podklasa komelinowe "Commelinidae" Takht., nadrząd sitopodobne "Juncanae" Takht.
Takson nie jest wyróżniony, bowiem wyjąwszy ujęcie Thorna, w pozostałych systemach ma charakter parafiletyczny. Klasyfikowane tu rośliny zaliczone zostały do rzędu wiechlinowców ("Poales").

</doc>
<doc id="1159167" url="https://pl.wikipedia.org/wiki?curid=1159167" title="Juncales">
Juncales



</doc>
<doc id="1159168" url="https://pl.wikipedia.org/wiki?curid=1159168" title="Estádio do Canindé">
Estádio do Canindé

Estádio do Canindé (oficjalna nazwa Estádio Oswaldo Teixeira Duarte) – stadion piłkarski w dzielnicy Canindé, São Paulo, Brazylia, na którym swoje mecze rozgrywa klub Associação Portuguesa de Desportos.
Historia.
11 stycznia 1956 – ianuguracja
9 stycznia 1973 – reinauguracja; meczem pomiędzy Portuguesą i Benfiką (1-3); strzelcem pierwszej bramki był Vitor Batista, zawodnik Benfiki
1973 – rozbudowa stadionu
11 stycznia 1981 – instalacja oświetlenia, którego sponsorem był Banco Itaú
1984 – zmiana nazwy na Estádio Oswaldo Teixeira Duarte
9 grudnia 1988 – rekord frekwencji

</doc>
<doc id="1159170" url="https://pl.wikipedia.org/wiki?curid=1159170" title="Theater am Kärntnertor">
Theater am Kärntnertor

Theater am Kärntnertor lub Kärntnertortheater (tłum. Teatr przy bramie Karynckiej) – pierwszy stały teatr w Wiedniu, w Austrii. Zbudowany przez gminę miasta w 1708 roku.
W 1712 roku budynek wydzierżawił aktor Joseph Anton Stranitzky (1676–1726), który występował w nim jako klaun.
14 marca 1741 otwarto inny teatr wiedeński: Burgtheater, który zaczął spychać w cień Theater am Kärntnertor.
23 maja 1814 wystawiono w teatrze operę Beethovena "Fidelio".
W latach dwudziestych XIX wieku wystawiał w nim swoje opery Franz Schubert. W 1829 roku wystąpił tam Fryderyk Chopin.
Niemiecki kompozytor Otto Nicolai był dyrektorem teatru od 1841 roku.
W 1845 roku debiutowała w nim tancerka Katharina Lanner (1829–1908).
Dewiza teatru: "Spectacel müssen seyn".

</doc>
<doc id="1159174" url="https://pl.wikipedia.org/wiki?curid=1159174" title="Joseph Anton Stranitzky">
Joseph Anton Stranitzky

Joseph Anton Stranitzky (ur. 10 września 1676 prawdopodobnie w Knittelfeld, zm. 19 maja 1726 w Wiedniu) – aktor i dentysta wiedeński. 
Zarys działalności.
W 1712 wydzierżawił budynek Theater am Kärntnertor (tłum. Teatr przy bramie Karynckiej), pierwszego stałego teatru wiedeńskiego, zbudowanego przez gminę miasta w 1708. Występował w nim jako klaun. Jego ulubioną postacią był Hanswurst (dosł. Jaś Kiełbasa).
Napisał kilka sztuk komediowych, m.in. "Hanswurstiaden".

</doc>
<doc id="1159179" url="https://pl.wikipedia.org/wiki?curid=1159179" title="Antawn Jamison">
Antawn Jamison

Antawn Cortez Jamison (ur. 12 czerwca 1976 w Shreveport) – amerykański koszykarz występujący na pozycji niskiego bądź silnego skrzydłowego.
W 1995 wystąpił w meczu wschodzących gwiazd - Nike Hoop Summit oraz McDonald’s All-American.
Jamison występował w zespole Uniwersytetu Północnej Karoliny (North Carolina Tar Heels) przez 3 sezony. Średnio zdobywał 19 punktów i miał 9,9 zbiórek w meczu. Po swoim trzecim sezonie, w 1998, otrzymał nagrody im. Naismitha i Johna Woodena dla najlepszego zawodnika w college'u.
Niedługo potem zgłosił się do draftu 1998, w którym został wybrany z 4 numerem przez Toronto Raptors. Został jednak wymieniony za Vince’a Cartera z drużyny Golden State Warriors, który został wybrany z numerem 5. Spędził w tej drużynie pięć pierwszych sezonów w NBA. Po swoim debiutanckim sezonie został wybrany do drugiej piątki Najlepszych Pierwszoroczniaków. Podczas trzeciego roku gry, 3 grudnia 2000, Jamison zdobył 51 punktów w meczu przeciwko Seattle SuperSonics. 3 dni później, w kolejnym meczu, przeciwko z Los Angeles Lakers wyrównał ten wynik. Stał się tym samym pierwszym zawodnikiem od Michaela Jordana, który miał przynajmniej dwa 50+ punktowe mecze 13 lat wcześniej. Uzyskał w tym sezonie najwyższą średnią punktową w karierze, 24,9 punktu na mecz.
19 sierpnia 2003 został wymieniony do Dallas Mavericks w wymianie, w której brało udział 9 graczy. Z tym zespołem po raz pierwszy w karierze awansował do fazy play-off, w której zostali pokonani w pierwszej rundzie przez Sacramento Kings. Został po tym sezonie wybrany Rezerwowym Roku po tym, jak w 82 meczach (2 w wyjściowym składzie) zdobywał średnio 14,8 punktu i 6,3 zbiórki, rzucając ze skutecznością 53,5% z pola i 40,0% za trzy punkty.
Po sezonie został wymieniony do drużyny Washington Wizards, w zamian za Jerry’ego Stackhouse’a, Christiana Laettnera oraz prawa do Devina Harrisa. W pierwszym sezonie gry w nowej drużynie zdobywał średnio 19,6 punktów w meczu. Został wtedy po raz pierwszy wybrany do Meczu Gwiazd NBA. W 2006 roku zdobył brązowy medal z reprezentacją USA na Mistrzostwach Świata odbywających się w Japonii.
W 2008 roku po raz drugi został wybrany do Meczu Gwiazd. 30 czerwca 2008 przedłużył na cztery lata kontrakt z Wizards, dzięki któremu miał zarobić 50 milionów dolarów.
17 lutego 2010, w ramach wymiany między Wizards, Los Angeles Clippers i Cleveland Cavaliers trafił do tych ostatnich. 27 lutego 2011, w swoim drugim sezonie z Cavs, podczas meczu z Philadelphia 76ers, Jamison złamał palca. Kontuzja i następująca po niej operacja wykluczyła go z gry do końca sezonu.
25 lipca 2012 podpisał roczny kontrakt z Los Angeles Lakers za minimum dla weterana. 30 listopada 2012, zdobywając 33 punkty i 12 zbiórek, został pierwszym graczem Lakers, od Shaquille’a O’Neala w 1998, który miał mecz 30/10 wychodząc z ławki.
28 sierpnia 2013 Jamison podpisał kontrakt z Los Angeles Clippers. 11 grudnia 2013, przeciwko Boston Celtics, Jamison, jako 39 gracz NBA, przekroczył granicę 20 000 punktów w karierze
20 lutego 2014, Jamison został wytransferowany do Atlanta Hawks w zamian za prawa do Cenk Akyona. Został zwolniony przez Hawks następnego dnia.
Statystyki.
Na podstawie 

</doc>
<doc id="1159186" url="https://pl.wikipedia.org/wiki?curid=1159186" title="Wolfgang Dremmler">
Wolfgang Dremmler

Wolfgang Dremmler (ur. 12 lipca 1954 w Salzgitter) – niemiecki piłkarz, obrońca lub pomocnik. Srebrny medalista MŚ 1982.
W Bundeslidze grał w barwach Eintrachtu Brunszwik (1974–1979) i Bayernu Monachium (1979–1986). W 310 spotkaniach strzelił 15 goli. Z Bayernem czterokrotnie był mistrzem RFN (1980, 1981, 1985 i 1986), trzy razy zdobywał krajowy puchar (1982, 1984, 1986). W reprezentacji RFN debiutował 7 stycznia 1981 w meczu z Brazylią. Do 1984 rozegrał w kadrze 27 spotkań i zdobył 3 bramki. Podczas MŚ 82 zagrał we wszystkich meczach RFN w turnieju. Obecnie pracuje w Bayernie Monachium w charakterze scouta.

</doc>
<doc id="1159193" url="https://pl.wikipedia.org/wiki?curid=1159193" title="Estádio Evandro Almeida">
Estádio Evandro Almeida

Estádio Evandro Almeida (zwany również Baenão) – wielofunkcyjny stadion w Belém, Pará, Brazylia, na którym swoje mecze rozgrywa klub Clube do Remo.

</doc>
<doc id="1159202" url="https://pl.wikipedia.org/wiki?curid=1159202" title="Windows NT 6.0">
Windows NT 6.0



</doc>
<doc id="1159206" url="https://pl.wikipedia.org/wiki?curid=1159206" title="Uwe Reinders">
Uwe Reinders

Uwe Reinders (ur. 19 stycznia 1955 w Essen) – niemiecki piłkarz, napastnik. Srebrny medalista MŚ 1982.
Był piłkarzem m.in. drugoligowego Schwarz-Weiß Essen. W Bundeslidze grał w barwach Werderu Brema (1977–1985). W 206 spotkaniach strzelił 67 goli. Rok spędził w Girondins Bordeaux, a w sezonie 1986/1987 był piłkarzem Stade Rennes. W reprezentacji RFN debiutował 12 maja 1982 w meczu z Norwegią. Ostatni raz zagrał dwa miesiące później, łącznie wystąpił w 4 spotkaniach. Podczas MŚ 82 zagrał trzy razy i w meczu z Chile zdobył swą jedyną bramkę w kadrze. Pracuje jako trener.

</doc>
<doc id="1159207" url="https://pl.wikipedia.org/wiki?curid=1159207" title="Strączyniec">
Strączyniec

Strączyniec ("Cassia" L.) – rodzaj roślin należący do rodziny bobowatych ("Fabaceae") z podrodziny brezylkowych ("Caesalpinioideae"). Obejmuje 90 gatunków występujących w ciepłym klimacie. Gatunkiem typowym jest "Cassia fistula" L. – strączyniec cewiasty.
Morfologia.
Są to drzewa, krzewy lub rośliny zielne. Mają sztywne parzystopierzaste liście. Kwiaty białe, żółte lub czerwone i zebrane w grona. Owocem jest spłaszczony strąk.
Systematyka.
"Bactyrilobium " Willd., "Cathartocarpus" Pers.
Do rodzaju tego włączane były liczne gatunki, które według nowszych ujęć taksonomicznych należą do rodzajów "Chamaecrista" i "Senna".
Jeden z rodzajów podrodziny brezylkowych "Caesalpinioideae" w obrębie bobowatych "Fabaceae" "s.l."
Gromada okrytonasienne Cronquist, podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe Takht., nadrząd "Fabanae" R. Dahlgren ex Reveal, rząd bobowce Bromhead, rodzina brezylkowate R. Br. in Flinders, podrodzina "Cassioideae" Kostel, plemię "Casieae" Bronn, podplemię "Cassiinae" (DC.) Wight &amp; Arn., rodzaj strączyniec ("Cassia" L.).

</doc>
<doc id="1159208" url="https://pl.wikipedia.org/wiki?curid=1159208" title="Cassia">
Cassia



</doc>
<doc id="1159210" url="https://pl.wikipedia.org/wiki?curid=1159210" title="Rumieniec owocu">
Rumieniec owocu

Rumieniec – jedna z cech owoców pestkowych i jabłkowatych.
Skórka dojrzałego owocu ma barwę charakterystyczną dla odmiany.
Barwa zasadnicza to ta, którą widać od strony zacienionej – zielona, zielonożółta lub żółta. 
Na niej zwykle znajduje się barwa drugorzędna, czyli rumieniec. Rumieniec może być: nikły, niewielki, w postaci plam, smug, cętek lub może pokrywać całą powierzchnię owocu w kolorze pomarańczowym, ceglastym, czerwonym, purpurowym, karminowym lub ciemnowiśniowym. 
Na kolor skórki owocu ma wpływ stężenie i rozmieszczenie barwników: chlorofilu, karotenoidów i antocyjanów, których synteza jest uzależniona od warunków uprawowych i przebiegu pogody. Na intensywniejszą syntezę pozytywny wpływ ma między innymi duża amplituda dobowa temperatur w okresie poprzedzającym osiąganie dojrzałości zbiorczej. 
Powierzchnia rumieńca może być jednym ze wskaźników pomocniczych wyznaczania terminu dojrzałości zbiorczej owoców.

</doc>
<doc id="1159216" url="https://pl.wikipedia.org/wiki?curid=1159216" title="Czesław Kuryatto">
Czesław Kuryatto

Czesław Kuryatto (ur. 14 lipca 1902 we wsi Kurczyce koło Zwiahla na Wołyniu, zm. 12 marca 1951 w Cieszynie) – polski artysta malarz, portrecista, twórczością związany z Wisłą i Beskidem Śląskim.
Biografia.
Po ukończeniu gimnazjum w Zwiahlu w 1918 wyjechał do Warszawy. Tam studiował w prywatnej szkole malarskiej u Konrada Krzyżanowskiego, a od 1922 do 1926 w Warszawskiej Szkole Sztuk Pięknych pod kierunkiem Tadeusza Pruszkowskiego. W tym czasie odbył służbę wojskową, którą ukończył ze stopniem sierżanta podchorążego.
Po ukończeniu studiów, poszukując warunków do pracy twórczej w 1931 przyjechał do Katowic, gdzie w tym samym roku ożenił się z Leonią Dziewicką. Tu przez pewien czas malował pejzaże przemysłowe i śląskie sceny rodzajowe. Podczas letnich plenerów tworzył także pejzaże z Kazimierza Dolnego i widoki nadmorskie. Na pewien czas powrócił jeszcze do Warszawy, by u profesora Pruszkowskiego doskonalić swój warsztat portrecisty, po czym w 1938 przeniósł się do Wisły, z którą związał się już na stałe. Tu, u podnóży Jarzębatej, na prawym brzegu Wisły, wybudował własną, modernistyczną willę. W swej sztuce wrażliwy przede wszystkim na subtelną grę światła i cieni na malowanym obiekcie, nadał jej nazwę "Światło-Cień".
W czasie II wojny malował beskidzkie pejzaże i liczne, wyjątkowej oryginalności typy góralskie. Później poświęcił się głównie portretowi. Był mistrzem światła i cienia, które odgrywały najważniejszą rolę w jego pracach. Wykonał podobizny wielu Polaków, zarówno tych wybitnych, jak i mniej znanych. M. in. krótko przed II wojną światową Śląski Urząd Wojewódzki zakupił "Portret Marszałka Piłsudskiego" jego autorstwa. Później w Roku Chopinowskim na zamówienie Towarzystwa im. Fryderyka Chopina namalował portret słynnego kompozytora. Projektował okładki do książek i plakaty, malował freski. Częstokroć sam preparował środki do gruntowania płócien i sam robił ramy do swoich obrazów. Swe prace wystawiał w wielu miastach Polski. Był członkiem Towarzystwa Zachęty Sztuk Pięknych i Związku Zawodowego Polskich Artystów Plastyków. 
Zmarł w pełni sił twórczych. Pochowany został na cmentarzu katolickim w Wiśle.
Czesław Kuryatto pozostawił ponad 2000 notowanych prac. Wiele z nich znajduje się w rękach prywatnych, inne znajdują się w muzeach w Warszawie, Krakowie, Katowicach, Bytomiu, Gliwicach i Zabrzu. Kolekcja przeszło 100 prac artysty znajduje się w posiadaniu Muzeum Beskidzkiego w Wiśle. Prawdopodobnie w rękach nieświadomych właścicieli pozostają kolejne setki jego obrazów. Poza tym do spuścizny po malarzu należą setki szkiców, projekty okładek książkowych, plakatów. Wiele z namalowanych przez niego fresków już nie istnieje.
Ulica w Wiśle, przy której stoi w dalszym ciągu willa artysty, nosi nazwę Czesława Kuryatty.

</doc>
<doc id="1159217" url="https://pl.wikipedia.org/wiki?curid=1159217" title="15 cm K 18">
15 cm K 18



</doc>
<doc id="1159219" url="https://pl.wikipedia.org/wiki?curid=1159219" title="Puchar UEFA (1986/1987)">
Puchar UEFA (1986/1987)

Puchar UEFA 1986/1987 () – 16. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 16 września 1986 – 20 maja 1987. W rozgrywkach zwyciężyła drużyna IFK Göteborg.

</doc>
<doc id="1159220" url="https://pl.wikipedia.org/wiki?curid=1159220" title="William Noble Andrews">
William Noble Andrews

William Noble Andrews (ur. 13 listopada 1876, zm. 27 grudnia 1937) – amerykański polityk związany z Partią Republikańską. W latach 1919–1921 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1159221" url="https://pl.wikipedia.org/wiki?curid=1159221" title="Estádio do Arruda">
Estádio do Arruda

Estádio do Arruda (oficjalna nazwa Estádio José do Rego Maciel) – stadion piłkarski w Recife, Pernambuco, Brazylia, na którym swoje mecze rozgrywa klub Santa Cruz Futebol Clube.

</doc>
<doc id="1159225" url="https://pl.wikipedia.org/wiki?curid=1159225" title="15 cm K.16">
15 cm K.16



</doc>
<doc id="1159227" url="https://pl.wikipedia.org/wiki?curid=1159227" title="Lepus californicus">
Lepus californicus



</doc>
<doc id="1159229" url="https://pl.wikipedia.org/wiki?curid=1159229" title="Lepus arcticus">
Lepus arcticus



</doc>
<doc id="1159230" url="https://pl.wikipedia.org/wiki?curid=1159230" title="Paulos Raptis">
Paulos Raptis

Paulos Raptis (ur. prawdopodobnie 29 lutego 1936 lub 28 lutego 1933 w Grecji, zm. 21 listopada 2021 w Warszawie) – polski śpiewak operowy greckiego pochodzenia, tenor.
Życiorys.
Urodził się w greckiej Macedonii, w pobliżu granicy z Albanią. Osiedlił się w Polsce w 1950 r. w Szczecinie, gdzie ukończył szkołę muzyczną pod kierunkiem Michała Prawdzica. Absolwent Akademii Muzycznej w Poznaniu, uczeń Kazimierza Czarneckiego. Artysta światowej sławy, laureat międzynarodowych konkursów wokalnych. Występował na wszystkich wielkich scenach operowych i estradowych. Urzekał publiczność nieskazitelnie czystym, szlachetnym w brzmieniu i pełnym niepowtarzalnego blasku głosem oraz prawdziwym mistrzostwem warsztatowym.
Imponujący repertuar Raptisa obejmował wielkie role operowe, wszystkie klasyczne pieśni wykonywane przez najwybitniejszych tenorów oraz piosenki estradowe. Piosenki greckie zajmowały w sercu i w repertuarze Raptisa miejsce szczególne. Śpiewał je z miłością, wydobywając ich całą urodę.
Prowadził własną szkołę wokalistyki w Grecji.
12 września 2008 roku z okazji Dni Greckich w Szczecinie upamiętniających 60 lat emigracji Greków do Polski wystąpił w sali Bogusława szczecińskiego zamku, odbierając przy tej okazji Odznakę Honorową Gryfa Zachodniopomorskiego, za pracę na rzecz tegoż regionu.
22 czerwca 2011 na uroczystości w siedzibie Ministerstwa Kultury i Dziedzictwa Narodowego został odznaczony przez ministra Bogdana Zdrojewskiego Srebrnym Medalem „Zasłużony Kulturze Gloria Artis”.
6 stycznia 2021 obchodził wraz ze swoją żoną Heleną 60-lecie ślubu. Zmarł 21 listopada 2021 w Warszawie.

</doc>
<doc id="1159231" url="https://pl.wikipedia.org/wiki?curid=1159231" title="Kościół św. Walentego w Kłocku">
Kościół św. Walentego w Kłocku

Kościół pw. Świętego Walentego – drewniany kościół, znajdujący się w Kłocku.
Pierwszy kościół, także drewniany, został postawiony w 1758 roku z fundacji włościan Kłockich. Budowniczym kościoła był Jakub Wieszkiewicz z Sieradza. Nową świątynię drewnianą (obecną) wybudowano w 1838, pozostawiając poprzednie wezwanie. Pełni ona od 1972 r. funkcję parafialną. Gruntowny remont kościoła został przeprowadzony po 1972 roku przez pierwszego proboszcza parafii ks.Władysława Kopytowskiego.
Opis.
Jest to budowla orientowana, konstrukcji zrębowej, oszalowana, jednonawowa z nieco węższym prezbiterium zamkniętym wielobocznie. Przy prezbiterium od północy prostokątna zakrystia. Strop jest płaski, dach dwuspadowy z wieżyczką na sygnaturkę.
Ołtarz główny i dwa boczne utrzymane są w stylu barokowym.
W ołtarzu głównym znajduje się obraz na desce św. Walentego z 1837, malowany przez Piotra Bieszkowskiego oraz obraz na desce z połowy XIX w. o charakterze ludowym przedstawiający św. Wawrzyńca. W ołtarzu bocznym znajduje się późnogotycka rzeźba św. Jana z początku XVI w.

</doc>
<doc id="1159233" url="https://pl.wikipedia.org/wiki?curid=1159233" title="15 cm K 16">
15 cm K 16



</doc>
<doc id="1159238" url="https://pl.wikipedia.org/wiki?curid=1159238" title="Fulvio Bernardini">
Fulvio Bernardini

Fulvio Bernardini (ur. 28 grudnia 1905 w Rzymie, zm. 13 stycznia 1984 w Rzymie) – piłkarz włoski grający na pozycji środkowego pomocnika. Nosił przydomki "Fuffo", "Professore" ("Profesor") i "Dottore" ("Doktor" − skończył studia z ekonomii).
Kariera klubowa.
Bernardini był rodowitym rzymianinem. Piłkarską karierę rozpoczął w jednym z najstarszych klubów w mieście, S.S. Lazio. W jego barwach zadebiutował w 1923 roku w rozgrywkach regionalnych w podgrupie Lazio, a w sezonie zajął 2. miejsce w grupie południowej. Był też najlepszym strzelcem Lazio zdobywając aż 19 goli. Rok później także awansował do finałowych rozgrywek regionu południa, ale „biancocelesti” przegrali w decydującym meczu z Anconitaną 0:1. W następnym sezonie Lazio zajęło jednak 3. miejsce w swojej podgrupie i nie awansowało do dalszej fazy.
W 1926 roku Bernardini wyjechał na północ Włoch do Mediolanu. Został piłkarzem tamtejszej Ambrosiany (obecnego Interu). Kosztował 150 tysięcy lirów, co było wówczas rekordem transferowym Włoch. W Mediolanie spędził dwa lata grając w Divisione Nazionale. W 1927 roku zajął 6. miejsce w rozgrywkach, a w 1928 roku było to miejsce 7. Po sezonie Fulvio zmienił barwy klubowe i tym samym powrócił do stolicy Włoch. Przeszedł do niedawno powstałego zespołu AS Roma. Od samego początku zaczął grać w pierwszym składzie „giallorossich” mając pewne miejsce na środku pomocy. W swoim pierwszym sezonie w rzymskim zespole zajął 3. miejsce w mistrzostwach Włoch. 6 października 1929 roku zadebiutował w nowo powstałej Serie A, w wygranym 3:1 spotkaniu z Alessandrią. Stał się gwiazdą zespołu obok Attilia Ferrarisa. W sezonie 1930/1931 wywalczył wicemistrzostwo Włoch, a także dotarł z Romą do półfinału Pucharu Europy Centralnej (1:3, 2:3 z First Vienna FC). Doprowadził też klub do wysokiego zwycięstwa 5:0 nad Juventusem Turyn i sam zdobył jednego z goli. W 1932 roku zajął 3. miejsce w Serie A, a w 1934 roku został mianowany kapitanem zespołu przejmując tę funkcję od Ferrarisa. W sezonie tym Roma rozgromiła Lazio 5:0, a dwa gole zdobył sam Bernardini. W 1936 roku zapisał na konto sukcesów kolejne wicemistrzostwo, a w 1937 roku dotarł do finału Pucharu Włoch. W Romie Bernardini grał do lata 1939 roku. W tym okresie rozegrał 286 meczów i strzelił 49 goli (zajmuje 10. miejsce na klubowej liście piłkarzy z liczbą występów w Serie A i 14. miejsce na liście strzelców klubu). W latach 1939–1943 Fulvio grywał w MATER Roma w 1942 roku wywalczając z nim awans z Serie C1 do Serie B.
Kariera reprezentacyjna.
W reprezentacji Włoch Bernardini zadebiutował 22 marca 1925 roku w wygranym 7:0 towarzyskim spotkaniu z reprezentacją Francji. Swojego pierwszego gola w kadrze narodowej Fulvio zdobył niemal równo rok później, gdy Włosi pokonali 3:0 Irlandczyków. W 1928 roku został powołany do kadry na Igrzyska Olimpijskie w Amsterdamie. Tam był podstawowym zawodnikiem Włochów. Dotarł do półfinału, jednak w nim Włosi przegrali 2:3 z Urugwajem. W meczu o 3. miejsce pokonali 11:3 Egipt i wywalczyli brązowy medal. W "Squadra Azzurra" Bernardini rozegrał łącznie 26 meczów i strzelił 3 gole.
Kariera trenerska.
W 1949 roku Bernardini został trenerem AS Roma. W trakcie sezonu zastąpił Luigiego Brunellę, jednak nie odniósł sukcesu i zajął dopiero 17. pozycję w lidze. W latach 1951-1953 prowadził w Serie B ACIVI Vicenza, by następnie zostać szkoleniowcem Fiorentiny. W 1956 roku zdobył z tym klubem mistrzostwo Włoch. W 1958 roku został zatrudniony w S.S. Lazio i pracował tam 3 lata. Jego kolejnym przystankiem w karierze trenerskiej była FC Bologna. W 1964 roku wywalczył swój drugi tytuł mistrza kraju jako trener. W 1965 roku podjął pracę w Sampdorii i pracował tam do 1971 roku. Ostatnim klubem, jaki prowadził była Brescia Calcio (1971-1973). W latach 1974-1977 Bernardini był selekcjonerem reprezentacji Włoch. Prowadził ją w nieudanych kwalifikacjach do Euro 76 i w 1975 roku zastąpił go Enzo Bearzot.
Zmarł 13 stycznia 1984 roku w wieku 79 lat.

</doc>
<doc id="1159241" url="https://pl.wikipedia.org/wiki?curid=1159241" title="Anisocoria">
Anisocoria



</doc>
<doc id="1159242" url="https://pl.wikipedia.org/wiki?curid=1159242" title="Grudniowy Akademicki Przegląd Artystyczny">
Grudniowy Akademicki Przegląd Artystyczny

Grudniowy Akademicki Przegląd Artystyczny (GAPA) – jeden z największych studenckich, amatorskich przeglądów artystycznych, odbywający się w Warszawie. Ma charakter konkursu o zasięgu ogólnopolskim. Jak sama nazwa wskazuje odbywa się w grudniu, zwykle w pierwszych dwóch tygodniach. Pierwsza edycja przeglądu została zorganizowana w 2003 roku i od tego czasu, nieprzerwanie, studenci szkół i uczelni wyższych w Polsce, a przede wszystkim Politechniki Warszawskiej, mogą brać w nim udział jako uczestnicy/artyści lub widzowie.
Najważniejszymi celami Grudniowego Akademickiego Przeglądu Artystycznego są przede wszystkim:
Warunkiem koniecznym uczestnictwa w GAPA jest posiadanie aktualnego statusu studenta, a w przypadku grup lub zespołów przynajmniej połowa osób je tworzących musi posiadać status studenta.
Kategorie.
Zakres kategorii konkursowych jest nieznacznie zróżnicowany w zależności od edycji. Zawsze obejmuje takie dyscypliny kultury i sztuki jak:
Uczestnicy są oceniani przez profesjonalne Jury i/lub publiczność podczas specjalnie przygotowanych finałów poszczególnych kategorii. Finały odbywają się w popularnych studenckich klubach, pubach, kawiarniach, czy teatrach na terenie Warszawy. Na laureatów czekają rokrocznie wartościowe nagrody, np. nagranie płyty, wydanie autorskiego tomiku wierszy, specjalistyczne warsztaty, czy dedykowane występy.
Organizatorzy.
Przegląd jest organizowany przez jednostki Politechniki Warszawskiej:

</doc>
<doc id="1159243" url="https://pl.wikipedia.org/wiki?curid=1159243" title="Upajjhatthana Sutta">
Upajjhatthana Sutta

Upajjhatthana Sutta ("Przedmioty kontemplacji") to buddyjski tekst (Pali: sutta; Skt.: sutra) zawierający pięć przypomnień, dotyczących pięciu faktów związanych z kruchością życia i naszym prawdziwym dziedzictwem. Sutta mówi, że każdy powinien często wspominać te fakty. 
Zgodnie z tą suttą, kontemplacja tych faktów, wiedzie do porzucenia destrukcyjnych przywiązań i działań oraz do kultywacji czynników koniecznych do Oświecenia. Według słów spokrewnionego kanonicznego tekstu, pierwsze trzy przypomnienia, są dokładnie tymi samymi wglądami, które sprawiły, że Budda Gautama wyrzekł się swojego książęcego życia i został ascetą.
Pięć przypomnień.
Poniżej znajduje się polskie tłumaczenie i oryginalna, palijska wersja „Pięciu przypomnień”
 
Budda poradził: “Jest to pięć faktów, które powinno się często wspominać, niezależnie od tego czy jest się kobietą, mężczyzną, świeckim czy mnichem.”
Linki zewnętrzne.
Sutta w języku angielskim

</doc>
<doc id="1159244" url="https://pl.wikipedia.org/wiki?curid=1159244" title="São Paulo Futebol Clube">
São Paulo Futebol Clube



</doc>
<doc id="1159249" url="https://pl.wikipedia.org/wiki?curid=1159249" title="São Paulo FC">
São Paulo FC

São Paulo Futebol Clube – brazylijski klub piłkarski z siedzibą w mieście São Paulo, stolicy stanu São Paulo. Występuje w rozgrywkach Campeonato Brasileiro Série A oraz Campeonato Paulista. Swoje domowe mecze rozgrywa na obiekcie Estádio do Morumbi.
Historia.
São Paulo Futebol Clube (zwany ówcześnie przez kibiców São Paulo da Floresta), będący bezpośrednim poprzednikiem dzisiejszej, słynnej, noszącej tę samą nazwę, drużyny powstał 26 stycznia 1930 roku w wyniku połączenia dwóch klubów: Clube Atlético Paulistano oraz Associação Atlética das Palmeiras. W 1929 roku musiały one zakończyć działalność swoich sekcji piłkarskich, gdyż wkraczający powoli do futbolu profesjonalizm uniemożliwił im konkurowanie z drużynami zawodowymi. W ten sposób, dzięki połączonym siłom kibiców, działaczy oraz piłkarzy obu klubów założono São Paulo F.C., którego zawodnicy od tej pory występowali w strojach z poziomymi pasami o barwach będących symbolami byłych drużyn: czerwonej i białej (C.A. Paulistano) oraz białej i czarnej (A.A. das Palmeiras). Swoje mecze zespół z São Paulo rozgrywał na stadionie Chácara da Floresta (stąd popularna nazwa drużyny) przejętym od A.A. das Palmeiras. Prezesem nowego klubu został wybrany Edgard de Souza Aranha.
W pierwszym roku istnienia klub został wicemistrzem stanu São Paulo (Campeonato Paulista), ulegając tylko słynnej drużynie Corinthians Paulista, a w kolejnym (1931) już świętował zdobycie tytułu. W trzech następnych sezonach São Paulo kończyło rozgrywki zawsze na 2. miejscu, przegrywając w każdym z nich z innym wielkim klubem, Palestra Itália (dzisiejszy SE Palmeiras). Pogłębiający się kryzys finansowy klubu, a także rozłam w związku piłkarskim stanu São Paulo, doprowadził do fuzji z Clube de Regatas Tietê i rozwiązania sekcji piłki nożnej, które nastąpiło 14 maja 1935 roku. Duża część piłkarzy wyjechała do Rio de Janeiro, natomiast zawodnicy, którzy zostali, oraz grupa działaczy niemogących się pogodzić z utratą klubu ustanowili Grêmio Tricolor, które 4 czerwca 1935 roku przerodziło się w Clube Atlético São Paulo, aby ostatecznie 16 grudnia 1935 roku dać początek istnieniu jednego z najsłynniejszych klubów świata – São Paulo Futebol Clube. Nowy-stary klub przejął wszelkie symbole (nazwę, barwy, herb, wzór strojów) od São Paulo da Floresta, dlatego też często uznawany jest za naturalnego kontynuatora jego tradycji i spadkobiercę sukcesów sportowych.
Symbole klubu.
Herb.
Oprócz skrótu nazwy klubu, w herbie umieszczone są barwy czerwona, biała i czarna, mające symbolizować kolory klubów, z połączenia których powstało São Paulo F.C.: C.A. Paulistano oraz A.A. das Palmeiras.
Trzy czerwone gwiazdy oznaczają dwukrotne zdobycie Pucharu Interkontynentalnego (1992 i 1993) oraz tytuł Klubowego Mistrza Świata (2005). Dwie złote uhonorowują rekord olimpijski i rekord świata ustanowione przez reprezentanta klubu, trójskoczka Adhemara Ferreirę da Silvę podczas Igrzysk Olimpijskich w Helsinkach (1952) oraz Igrzysk Panamerykańskich w Meksyku (1955).
Maskotka.
Maskotką klubu jest Santo Paulo (Święty Paweł), ubrany w biały habit roześmiany staruszek z białą brodą i piłką w ręce. Została stworzona w latach 40. przez rysownika czasopisma "A Gazeta Esportiva". Nazwana została "Santo" (wbrew regułom języka portugalskiego) w celu odróżnienia jej od nazwy klubu i miasta.
Stadion.
Drużyna São Paulo F.C. rozgrywa swoje mecze na Estádio Cícero Pompeu de Toledo, noszącym imię byłego prezesa klubu, który zainicjował budowę obiektu. Znany także powszechnie jako Morumbi, znajduje się on w dzielnicy o tej samej nazwie, leżącej w południowej części miasta. Został zaprojektowany przez João Batistę Vilanovę Artigasa, a jego budowa trwała w latach 1952-1970, choć inauguracja odbyła się jeszcze w trakcie konstruowania obiektu. W pierwszym meczu drużyna gospodarzy pokonała portugalski Sporting CP 1-0, 2 października 1960 roku. Obecnie stadion, po kilku modernizacjach, mieści około 80 tys. widzów i jest największym tego typu obiektem w stanie São Paulo, a w całej Brazylii ustępuje pojemnością tylko słynnej Maracanie. Przed oddaniem Morumbi do użytku klub rozgrywał domowe mecze także na innych stadionach: Chácara da Floresta (lata 1930-35), Parque Antárctica (1936-38), Antárctica Paulista (1936-42) oraz Pacaembu (1940-60).
Osiągnięcia.
São Paulo FC jest rekordzistą pod względem liczby tytułów Mistrza Brazylii (6) oraz jedynym klubem w historii, który zdobył ten tytuł 3 razy z rzędu. Jako jedyna brazylijska drużyna zdobyło 3-krotnie Copa Libertadores oraz jest jedną z dwóch (obok Santosu FC), które wygrały 2-krotnie Puchar Interkontynentalny.
Bilans klubu.
São Paulo w Campeonato Brasileiro rozegrało 37 sezonów (lata 1971-2008), wszystkie w najwyższej klasie rozgrywkowej. W mistrzostwach nie wystąpili tylko raz – w 1979 roku – z powodu zamieszania organizacyjnego pomiędzy stanowym (FPF) a krajowym (CBF) związkiem piłki nożnej.

</doc>
<doc id="1159257" url="https://pl.wikipedia.org/wiki?curid=1159257" title="Estádio Bruno José Daniel">
Estádio Bruno José Daniel

Estádio Bruno José Daniel (zwany również Brunão) – stadion wielofunkcyjny w Santo André, São Paulo (stan), Brazylia, na którym swoje mecze rozgrywa klub Esporte Clube Santo André.
Historia.
14 grudnia 1969 – inauguracja
03 czerwca 1979 – rekord frekwencji
1985 – na stadionie odbywa się koncert grupy Menudos, podczas którego zostaje zniszczona murawa. Właściciel naprawia ją dopiero po roku z powodu braku środków
10 marca 2005 – po raz pierwszy na stadionie odbywa się mecz w rozgrywkach Copa Libertadores. Santo André remisuje 2-2 z paragwajskim Cerro Porteño

</doc>
<doc id="1159260" url="https://pl.wikipedia.org/wiki?curid=1159260" title="Stowarzyszenie Wiosna">
Stowarzyszenie Wiosna

Stowarzyszenie Wiosna – polska organizacja charytatywna, powstała w Krakowie w 2001 roku. Od 2004 roku jest organizacją pożytku publicznego.
Główne założenie Stowarzyszenia to propagowanie solidarności z potrzebującymi, pośredniczenie w organizowaniu pomocy i współtworzenie społeczeństwa obywatelskiego. W projektach stowarzyszenia najważniejsze jest łączenie osób potrzebujących z darczyńcami i wolontariuszami. Akcje opierają się na mechanizmie pośredniczenia – Stowarzyszenie tworzy struktury i narzędzia, dzięki którym darczyńcy oraz wolontariusze mogą dzielić się z potrzebującymi. W roku 2010 ze Stowarzyszeniem współpracowało ponad 7000 wolontariuszy – Super W.
Założycielem i pierwszym prezesem Stowarzyszenia do roku 2018 był ks. Jacek Stryczek.
Projekty realizowane w ramach Stowarzyszenia Wiosna.
Szlachetna Paczka – to ogólnopolska akcja świątecznej pomocy – realizowana od 2001 roku, do 2009 jako Świąteczna Paczka. Głównym jej założeniem jest idea przekazywania bezpośredniej pomocy – by była ona skuteczna, konkretna i sensowna. W „Szlachetnej Paczce” prywatni darczyńcy odpowiadają na potrzeby osób najbardziej ubogich ze swojego miasta lub okolicy.
Akademia Przyszłości – to całoroczny program indywidualnych spotkań edukacyjnych dla dzieci, które wychowują się w trudnych warunkach i mają przez to problemy w nauce. Główną dewizą akcji jest hasło "Inspirujemy do wzrastania!"
Władze Stowarzyszenia.
Prezesi Stowarzyszenia WIOSNA:
W okresie od 4 lutego 2019 do 20 czerwca 2019 Stowarzyszenie WIOSNA nie posiadało prawidłowo powołanego Zarządu – w dniu 22 maja 2019 sąd rejestrowy postanowił o wykreśleniu z KRS ks. Grzegorza Babiarza wskazując, że został on powołany sprzecznie ze statutem Stowarzyszenia. Od 20 maja 2019 do 20 czerwca 2019 funkcję kuratora Stowarzyszenia pełnił radca prawny Karol Tatara.
Kontrowersje.
20 września 2018 w reportażu Janusza Schwertnera, dziennikarza portalu Onet, prezes Stowarzyszenia ks. Jacek Stryczek został oskarżony przez 21 byłych i obecnych pracowników o stosowanie mobbingu. Rozmówcy opisali m.in. jak duchowny miał wypytywać podwładnych o życie prywatne i wykorzystywać potem te informacje, krzyczeć i grozić im, niestosownie komentować wygląd kobiet oraz nie chcieć zatrudniać osób jego zdaniem za grubych. Wskutek tych działań pracownicy mieli mieć problemy psychiczne. Wszystko miało dziać się w latach od 2011 do 2018.
21 września 2018 w wywiadzie dla portalu WP, który przeprowadził Marcin Makowski, ks. Stryczek zaprzeczył oskarżeniom o mobbing w Stowarzyszeniu. Równocześnie zarzucił dziennikarzowi portalu Onet stronniczość, ponieważ miał on przedstawić w swoim reportażu jedynie negatywne relacje, choć miał przeprowadzić wywiady z łącznie 40 osobami, wśród których były także pozytywne opinie dotyczące jego osoby. Mimo to, tego samego dnia złożył rezygnację z funkcji prezesa zarządu Stowarzyszenia Wiosna, która została rozpatrzona na Walnym Zgromadzeniu Stowarzyszenia 3 października 2018.
Prokuratura Okręgowa w Krakowie wszczęła postępowanie w sprawie mobbingu w Stowarzyszeniu.

</doc>
<doc id="1159261" url="https://pl.wikipedia.org/wiki?curid=1159261" title="Affaire Dreyfus">
Affaire Dreyfus



</doc>
<doc id="1159263" url="https://pl.wikipedia.org/wiki?curid=1159263" title="Tautonim (taksonomia)">
Tautonim (taksonomia)

Tautonim (gr. "tautós" „identyczny”, "ónyma" „nazwa”) – w nomenklaturze taksonomicznej dwuczłonowa nazwa gatunkowa, składająca się z dwóch identycznych wyrazów (drugi człon, odnoszący się do gatunku, jest powtórzeniem nazwy rodzajowej). Tautonimy są niedozwolone w nomenklaturze botanicznej, stosowane są jednak w nomenklaturze zoologicznej (przykłady: "Crex crex" – derkacz, "Vulpes vulpes" – lis pospolity).
Zakaz stosowania tautonimów w nomenklaturze botanicznej (zapisie naukowym) nie dotyczy dublowania słów o identycznym znaczeniu, o ile tylko ich zapis jest odmienny, na przykład: oba człony nazwy "Arctostaphylos uva-ursi" (mącznica lekarska) oznaczają to samo – „niedźwiedzia jagoda” (nazwa gatunkowa wywodzi się z łaciny, nazwa rodzajowa – z greki). Dopuszcza się też stosowanie nazw o bardzo podobnym brzmieniu, nieznacznie tylko się różniących, np. "Lycopersicon lycopersicum" (pomidor uprawny) czy "Ziziphus zizyphus" (głożyna pospolita).
Przed ustaleniem zakazu stosowania tautonimów w nazwach naukowych roślin, Hermann Karsten wyłączył w 1881 roku modrzew "Larix" z rodzaju sosna "Pinus" i w miejsce dotychczasowej nazwy "Pinus larix" L. zaproponował nazwę "Larix larix". Nazwa ta uznana została za niezgodną z regułami kodeksu nomenklatury botanicznej po roku 1906 i zmieniono nazwę naukową modrzewia europejskiego na stosowaną do dziś "Larix decidua" Mill.

</doc>
<doc id="1159265" url="https://pl.wikipedia.org/wiki?curid=1159265" title="Sezon 2007/2008 Pucharu Świata w skokach narciarskich">
Sezon 2007/2008 Pucharu Świata w skokach narciarskich



</doc>
<doc id="1159266" url="https://pl.wikipedia.org/wiki?curid=1159266" title="Sezon 2006/2007 Pucharu Świata w skokach narciarskich">
Sezon 2006/2007 Pucharu Świata w skokach narciarskich



</doc>
<doc id="1159270" url="https://pl.wikipedia.org/wiki?curid=1159270" title="Gonggong">
Gonggong

Gonggong (chiński 共工, pinyin "Gònggōng") – bóstwo chińskie. Tradycja konfucjańska uczyniła z niego wasala cesarzy Yao i Shuna, co jest jednak mało wiarygodnym przekazem z uwagi na praktykę "uhistoryczniania" mitologii przez konfucjanistów. Według niekonfucjańskiej tradycji Gonggong był jednym z najpotężniejszych wśród najstarszych chińskich bóstw. "Księga Gór i Mórz" opisuje go jako postać o ciele węża, z głową człowieka i purpurowymi włosami. Według tego źródła ojcem bóstwa miał być Zhurong. "Księga duchów i dziwów" z kolei określa Gonggonga jako istotę prostacką i obdarzoną niewielką inteligencją.
Według starego chińskiego mitu Gonggong rywalizował o tron z cesarzem Zhuanxu. Po przegranej ze złości uderzył rogiem w górę Buzhou, odłamując podporę Niebios, powodując kosmiczną katastrofę. Świat od zagłady ocaliła Nüwa, naprawiając złamany filar. Odtąd jednak Ziemia przechylona jest na południowy wschód, na skutek czego w tę stronę do dzisiaj zmierzają wszystkie rzeki.
Imieniem tego bóstwa nazwano duży obiekt transneptunowy (225088) Gonggong.

</doc>
<doc id="1159274" url="https://pl.wikipedia.org/wiki?curid=1159274" title="Łuk Klaudiusza">
Łuk Klaudiusza

Łuk Klaudiusza – niezachowany do czasów współczesnych łuk triumfalny, wzniesiony w Rzymie w latach 51–52 n.e. dla uczczenia podboju Brytanii przez cesarza Klaudiusza. Budowla ta znajdowała się na via Lata, w pobliżu dzisiejszego Palazzo Sciarra. Łuk służył jednocześnie jako podstawa przebiegającego nad ulicą akweduktu Aqua Virgo.
Na podstawie przedstawień umieszczonych na monetach wiadomo, że na szczycie łuku stał konny posąg Klaudiusza, po którego obu stronach umieszczone były trofea. Budowla została zniszczona najpewniej w VIII, lub najpóźniej IX wieku. Do dziś zachowały się fragmenty inskrypcji oraz zdobiących łuk reliefów, odnalezione w częściach podczas wykopalisk archeologicznych w 1562, 1641, 1869 i 1925 roku, obecnie znajdujące się w Pallazo dei Conservatori (część Muzeów Kapitolińskich.
Znany jest fragment inskrypcji pochodzącej z tej budowli, która po uzupełnieniu brzmi: 
TI·CLAVDIO·DRVSI·F·CAISARI
AVGVSTO·GERMANICO
PONTIFICI·MAXIM·TRIB·POTESTAT·XI
COS·V·IMP·XXII·CENS·PATRI·PATRIAI
SENATVS·POPULUSQUE·ROMANVS·QVOD
REGES·BRITANNORVM·XI·DEVICTOS·SINE
VLLA·IACTVRA·IN·DEDITIONEM·ACCEPERIT
GENTESQVE·BARBARAS·TRANS·OCEANVM
PRIMVS·INDICIONEM·POPVLI·ROMANI·REDEGERIT 

</doc>
<doc id="1159277" url="https://pl.wikipedia.org/wiki?curid=1159277" title="Osho (guru)">
Osho (guru)

Osho, Bhagwan Shree Rajneesh właśc. Rajneesh Chandra Mohan Jain (hindi रजनीश चन्द्र मोहन जैन; ur. 11 grudnia 1931 w Kuchwadzie, stan Madhya Pradesh w Indiach, zm. 19 stycznia 1990 w Punie) – hinduski guru. Założyciel ruchu religijnego "Neo-Sannyas" (którego uczniowie nazywani są sannjasinami).
Życiorys.
Wczesne lata.
Urodził się w relatywnie zamożnej rodzinie, jako najstarszy syn z jedenaściorga dzieci handlarza suknem i ubraniami. Rodzice byli wyznawcami odłamu dżinizmu. Został oddany na wychowanie do dziadków ze strony matki.
Studiował na uniwersytecie w Sagar, który ukończył w 1957 r. uzyskując tytuł magistra filozofii. Później wykładał filozofię w Akademii Sanskrytu w Raipur, a następnie, do 1966 r., już jako profesor, na uniwersytecie w Dżabalpur. W tym czasie, podróżując po Indiach, głosił wykłady i mowy krytykujące socjalizm i Gandhiego.
W 1962 r. zaczął prowadzić w Mount Abu w Radżastanie obozy medytacyjne oraz zakładać pierwsze centra medytacji "Jivan Jagruti Kendras" ("Centrum Budzenia Życia)".
1968-1973.
W roku 1968 wywołał skandal wśród przywódców religijnych, wygłaszając serię wykładów, w których ostro krytykował stosunek hinduskiego społeczeństwa do miłości i seksu, nawołując jednocześnie do zaakceptowania seksualności oraz do pełnej wolności w tej kwestii. Krytykował też instytucję zinstytucjonalizowanej religii, jak i funkcje kapłaństwa. Cykl tych wykładów został później wydany jako książka "From Sex to Superconsciousness".
26 września 1970 r. rozpoczął inicjowanie swoich uczniów (neo-sannjasinów), co łączyło się z otrzymaniem przez nich nowego imienia (np. „Swami Satyananda” dla mężczyzn, czy „Ma Dhyan Shama” dla kobiet), noszeniem na szyi mali i medalionu ze zdjęciem Osho, oraz przywdziewaniem tradycyjnej, pomarańczowej lub czerwonej szaty hinduskich mnichów i ascetów (słowo sannjasin oznacza tyle co asceta). Jednakże Osho, świadomie, żadnej ascezy nie zalecał. Noszenie szat i mali obowiązywało do 1985 r.
W 1971 r. zaczął tytułować się Bhagwanem Shree Rajneeshem. W kolejnych latach zdobywał coraz więcej zwolenników, przede wszystkim w USA i Europie Zachodniej.
1974-1981.
W 1974 r. Osho przeniósł się do zakupionej przez Catherine Venizelos rezydencji maharadży w Koregaon Park, w mieście Poona, dzisiaj Puna. Poona stała się miejscem pielgrzymek z Indii oraz całego świata.
W 1980 r. w trakcie porannego wykładu, hinduski fundamentalista próbując dokonać zamachu, niecelnie rzucił w Osho nożem.
Ashram w Poonie miał pierwotnie zostać przeniesiony do stanu Gujarat w Indiach, co jednak spowodowało sprzeciw od indyjskich urzędów.
Wizytę w ashramie w Punie w tym okresie oraz nauki tego guru, opisuje Lucyna Winnicka w książce "Podróż dookoła świętej krowy".
1981–1986.
Wiosną 1981 r., po około 15 latach wygłaszania wykładów rozpoczął trwający trzy i pół roku, tj. do października 1984, okres milczenia. Odbywał tylko satsangi – wspólne siedzenie w ciszy, czasami z odczytami jego wykładów lub muzyką. W lipcu 1985 powrócił do wygłaszania publicznych wykładów.
W połowie 1981 r. wyjechał do USA w celu skorzystania z opieki medycznej. Chorował na astmę, cukrzycę oraz przewlekłe, ostre bóle pleców. Po krótkim okresie spędzonym w Montclair w stanie New Jersey, jego uczniowie kupili za sumę prawie 6 mln dolarów, położone Wasco County w stanie Oregon ranczo o powierzchni 25 tys. ha, pierwotnie znane jako „The Big Muddy”. Przez lata spędzone w Rajneeshpuram zyskał sławę posiadacza kolekcji kilkuset drogich Rolexów oraz wielkiej liczby Rolls-Royce’ów.
Działalność komuny prowadziła do narastającej ilości konfliktów z okolicznymi mieszkańcami oraz władzami stanu Oregon. Jej członkowie mieli dokonać otrucia przedstawicieli władz lokalnych, zakładać podsłuchy wewnątrz komuny, otruć osobistego lekarza Osho oraz próbować wpłynąć na wynik wyborów lokalnych przez zatrucie salmonellą mieszkańców sąsiedniego miasteczka The Dalles w czasie głosownia. W końcu października 1985 r. Osho został aresztowany w Karolinie Północnej. Postawiono mu 34 zarzuty, dotyczące między innymi gróźb karalnych i naruszenia praw emigracyjnych. Zgodził się na wyrok w zawieszeniu, którego warunkiem było opuszczenie Stanów Zjednoczonych.
1986-1990.
W lipcu 1986 powrócił do Indii.
Wiosną 1988 roku przyjął imię Osho, rezygnując z dotychczasowego Bhagawan.
Zmarł 19 stycznia 1990 z powodu niewydolności krążeniowej. Jego ciało poddano kremacji, a prochy złożono w prywatnym mauzoleum w Punie gdzie działał.
Poglądy.
Osho był przeciwnikiem jakiegokolwiek systemu wiary. Cenił natomiast i zalecał osobistą duchowość, a nie bycie wyznawcą religii – wyraźnie te rzeczy rozgraniczał. Podkreślał wartość autentycznego, osobistego doświadczenia religijnego. Ku temu doświadczeniu prowadzą: bycie świadomym, miłość, medytacja, świętowanie, twórcze działanie oraz radość i śmiech. Mówił, że oświecenie jest naturalnym stanem człowieka, ale uwaga ludzi jest zbyt rozproszona by to zauważyć – rozproszona zwłaszcza przez nieustanne myślenie i ciągłą aktywność umysłu. Powiedział, że nie ma szczególnej różnicy pomiędzy nim a innymi ludźmi, bo podobnie jak ci, którzy nie są teraz oświeceni i on kiedyś nie był oświecony, i tak samo jak on jest oświecony dzisiaj, tak inni będą oświeceni kiedyś.
Wyrażał się bardzo sprawnie zarówno w hindi, jak i w języku angielskim. Mówił o twórcach najróżniejszych tradycji duchowych: Buddzie, Krysznie, Guru Nanaku, Jezusie, Sokratesie, mistrzach zen, Gurdżijewie, jak i o sufizmie, chasydyzmie, tantrze i wielu innych. Głosił, że żaden system myślenia nie jest w stanie go zdefiniować, gdyż uważał, że żadna filozofia nie jest w stanie w pełni wyrazić prawdy.
Sam będąc doświadczonym oratorem, twierdził, że słowa nie są w stanie przekazać jego przesłania. Z drugiej strony głównym powodem, dla którego jednak mówi, jest danie możliwości doświadczenia medytacji słuchaczom.
Zaprzeczał sam sobie. Ale sprzeczności dla niego nie istnieją – tylko wzajemnie uzupełniające się punkty widzenia. Zasadniczo był też przeciwny pojęciu „filozofia” i wyrażał nadzieję, że owe sprzeczności znajdujące się w jego wypowiedziach, na zawsze uniemożliwią potomnym zmontowanie na bazie jego dzieł, jakiejkolwiek filozofii, jakiegokolwiek „-izmu”.
Po wygłoszeniu w końcu lat 60. paru wykładów na temat seksu i seksualności zyskał przydomek „sex guru”. Później zostały one wydane jako kompilacja "From Sex to Superconsciousness". Według niego „Dla tantry wszystko jest święte, nie ma niczego, co byłoby bezbożne”, a cała tłumiona moralna seksualność jest daremna i jałowa, jeśli człowiekowi nie dana jest możliwość transcendencji seksu poprzez doświadczenie go całkowicie i świadomie. W 1985 r. powiedział dla bombajskiego tygodnika "Illustrated Weekly":
Taka wypowiedź w ustach osoby tytułowanej Bhagawan jest prowokacyjna, a dla tradycjonalistycznych Hindusów, wręcz obrazoburcza. Osho nazywał jednak swoje wykłady pieprznymi, bądź – dla niektórych – obraźliwymi dowcipami lub komentarzami.
Osho o medytacji.
Według Osho, medytacja nie jest koncentracją: jest rozluźnieniem, puszczeniem. Jest to stan uważności, w którym nie ma miejsca na realizowanie się ego, coś, co wydarza się, gdy ktoś znajduje się w stanie niedziałania. Nie ma tu „jak”, ponieważ „jak” oznacza działanie – brak działania jest tu najbardziej pomocny. Już samo zrozumienie tego, pozwala, by niedziałanie się wydarzyło.
Osho twierdził, że współczesnemu człowiekowi bardzo trudno jest po prostu siedzieć i trwać w medytacji, więc wymyślił tak zwane aktywne techniki medytacji, by przygotować grunt. Najważniejsza z jego technik znana jest dzisiaj jako medytacja dynamiczna i Osho szczególnie ją współczesnemu człowiekowi zalecał jako rodzaj katharsis. Inne techniki medytacji to: Kundalini, Nadabrahma oraz Nataraj.
W późnych latach osiemdziesiątych rozwinął nową grupę terapii medytacyjnych, znanych jako: Mystic Rose (mistyczna róża), Born Again (narodzony na nowo) oraz No-Mind (można to przetłumaczyć na anty-umysł, bez głowy).
Poza własnymi metodami wprowadzał na nowo elementy tradycyjnych technik medytacji (nie należy mylić technik medytacji ze stanem medytacji, czyli samą medytacją). Twierdził, że przy wystarczającej praktyce możliwe jest utrzymanie stanu medytacji w trakcie wykonywania swych codziennych zajęć, a oświecenie nie jest niczym innym jak trwałe pozostawanie w stanie medytacji.
Kontrowersje.
Oskarżany był o założenie destrukcyjnej psycho-sekty, w której członkowie poddawani są manipulacji, praniu mózgów. W Niemczech wprowadzono rządowy program ostrzegający przed niebezpieczną sektą. Jednak w swoim wyroku z 2002 roku niemiecki Trybunał Konstytucyjny na podstawie zaleceń Komisji Specjalnej Bundestagu orzekł, że oficjalnie dopuszczalne jest stosowanie określenia „sekta” w kontekście ówczesnych wydarzeń, lecz jednocześnie nieuprawnionymi są zniesławiające określenia typu „destrukcyjna”, „pseudoreligijna” itp., jak też zarzuty manipulacji członkami grupy.
Określił siebie mianem „guru ludzi bogatych”, twierdząc, że materialne ubóstwo nie posiada wartości duchowych.
W 1985 roku jego była sekretarka Sheela w amerykańskim show "60 Minutes" na kanale CBS twierdziła, że Osho zażywał codziennie 60 mg Valium. Osho zapytany o tę kwestię przez dziennikarzy, kategorycznie zaprzeczył.
Jego były uczeń Juliana Lee stwierdził, że „Rajneesh/Osho to najgorsza rzecz, jaka kiedykolwiek przydarzyła się duchowości na zachodzie”.
Według angielskiego psychiatry Anthony’ego Storra Rajneesh w początkowym okresie działalności przekazywał wiele wartościowych treści, jednak jego przypadek jest dowodem prawdziwości maksymy Lorda Actona „władza deprawuje, a władza absolutna deprawuje absolutnie”. Uległ degradacji i „stał się potworem chciwości”. Zawsze był przywódcą, cechowały go arogancja i niechęć do autorytetów. Był wyizolowany, narcystyczny i niezdolny do zbudowania partnerskich relacji.
Publikacje.
Bhagwan Shree Rajneesh jest autorem kilkuset książek – według różnych danych ich liczba waha się pomiędzy 400 oryginalnymi tytułami a 750, włączając w to różne kompilacje. Zostały one przetłumaczone na ponad 50 języków. Najpopularniejsze tytuły to: „From Sex to Superconsciousness” (pol. "Seks się liczy. Od seksu do nadświadomości"); „My Way, the Way of the White Clouds”; „The Book of Secrets”. Książki powstały na podstawie wykładów (w języku hindi), które zostały spisywane oraz nagrywane w formie audio i wideo, przez jego uczniów

</doc>
<doc id="1159279" url="https://pl.wikipedia.org/wiki?curid=1159279" title="Estádio Anacleto Campanella">
Estádio Anacleto Campanella

Estádio Anacleto Campanella – stadion piłkarski w São Caetano do Sul, São Paulo (stan), Brazylia, na którym swoje mecze rozgrywa klub Associação Desportiva São Caetano.
Historia.
2 stycznia 1955 – inauguracja
28 lipca 1964 – zmiana nazwy stadionu na Lauro Gomes de Almeida (lokalnego polityka); reinauguracja
Lata 80. – stadion drużyny Saad Esporte Clube
7 maja 1984 – powrót do starej nazwy; kolejna ianuguracja
1991 – w tym roku na Estádio Anacleto Campanella zaczyna swe mecze rozgrywać AD São Caetano
11 czerwca 1998 – rekord frekwencji
1999-2000 – modernizacja
23 grudnia 2001 – drugi mecz finałowy Campeonato Brasileiro Série A; Clube Athletico Paranaense pokonuje 1-0 AD São Caetano i zdobywa mistrzostwo

</doc>
<doc id="1159281" url="https://pl.wikipedia.org/wiki?curid=1159281" title="Żelazokrzem">
Żelazokrzem

Żelazokrzem (ferrokrzem), FeSi – rodzaj żelazostopu składający się z żelaza i krzemu. Stanowi dodatek w różnych procesach przemysłu metalurgicznego. Jest przede wszystkim odtleniaczem i składnikiem stopowym. Żelazokrzem o wysokiej czystości znalazł zastosowanie przy produkcji stali o wysokiej przenikalności magnetycznej. Wraz z dodatkiem wapnia służy jako modyfikator przy produkcji żeliwa szarego oraz sferoidalnego. Ponadto znalazł zastosowanie w procesach stalowniczych, stanowiąc reduktor w procesach rafinacyjnych.

</doc>
<doc id="1159283" url="https://pl.wikipedia.org/wiki?curid=1159283" title="Łuk Tyberiusza w Orange">
Łuk Tyberiusza w Orange

Łuk Tyberiusza w Orange – rzymski łuk triumfalny znajdujący się w mieście Orange (starożytne Arausio) w departamencie Vaucluse w południowej Francji. Od 1840 roku posiada status monument historique, w kategorii "classé" (zabytek o znaczeniu krajowym).
Budowla została wzniesiona najprawdopodobniej pomiędzy 20 a 26 rokiem n.e. na pamiątkę zwycięstw cesarza Tyberiusza nad Germanami i Galami. Jest to najstarszy zachowany rzymski łuk trójprzelotowy. Budowla ma wysokość 18,8 m. Jej szczyt pierwotnie wieńczyła prawdopodobnie, niezachowana do czasów dzisiejszych, grupa rzeźbiarska. Attyki łuku zdobią reliefy przedstawiające sceny walk Rzymian z barbarzyńcami, ułożony w stosy zdobyczny oręż oraz pojmanych Galów przykutych do tropajonów.
W XIII wieku, za panowania księcia Raymonda de Baux, łuk został włączony w obręb murów miejskich Orange. Obwarowania te zostały rozebrane w 1721 roku, zaś sam łuk poddano w XIX i XX wieku pracom restauratorskim.

</doc>
<doc id="1159285" url="https://pl.wikipedia.org/wiki?curid=1159285" title="Żołądek arbuzowaty">
Żołądek arbuzowaty

Żołądek arbuzowaty (GAVE, antralne poszerzenia naczyniowe, ang. watermelon stomach, gastric antral vascular ectasia) – zmiany naczyniowe w śluzówce żołądka będące rzadką przyczyną ostrych i przewlekłych krwawień z przewodu pokarmowego i niedokrwistości z niedoboru żelaza. Nazwa zmian pochodzi od czerwonych pasm widocznych w endoskopii, mogących przypominać skórę arbuza; obecnie preferowaną nazwą jest GAVE.
Zmiany typu GAVE obecne są w przebiegu twardziny układowej, a także w nadciśnieniu wrotnym i przewlekłej niewydolności nerek.
Obraz GAVE przypomina gastropatię w przebiegu nadciśnienia wrotnego.

</doc>
<doc id="1159286" url="https://pl.wikipedia.org/wiki?curid=1159286" title="Antralne poszerzenia naczyniowe">
Antralne poszerzenia naczyniowe



</doc>
<doc id="1159287" url="https://pl.wikipedia.org/wiki?curid=1159287" title="Gastric antral vascular ectasia">
Gastric antral vascular ectasia



</doc>
<doc id="1159288" url="https://pl.wikipedia.org/wiki?curid=1159288" title="Laïs">
Laïs

Laïs (po celtycku "głos") – belgijski zespół muzyczny, łączący w swojej muzyce współczesny folk i inne gatunki muzyczne.
Grupę tworzą trzy kobiety z miejscowości Kalmthout:
Akompaniują im:
Z repertuaru zespołu pochodzi utwór "'t Smidje", który zyskał popularność w środowiskach harcerskich, oazowych, pielgrzymkowych i KSM-owych oraz RAM jako "Taniec belgijski" lub "Belgijka".

</doc>
<doc id="1159289" url="https://pl.wikipedia.org/wiki?curid=1159289" title="GAVE">
GAVE



</doc>
<doc id="1159292" url="https://pl.wikipedia.org/wiki?curid=1159292" title="Estádio Manoel Barradas">
Estádio Manoel Barradas

Estádio Manoel Barradas (zwany również Barradão) – stadion piłkarski w Salvador, Bahia, Brazylia, na którym swoje mecze rozgrywa klub Esporte Clube Vitória.
Historia.
9 grudnia 1986 – inauguracja.
1991 – przebudowa.
25 czerwca 1991 – reinauguracja; pierwszego gola na nowo otwartym stadionie zdobywa Jorge Campos zawodnik Club Olimpia z Paragwaju, która remisuje z Vitórią 1-1.

</doc>
<doc id="1159307" url="https://pl.wikipedia.org/wiki?curid=1159307" title="Góra Zamkowa (Zamek Tenczyn)">
Góra Zamkowa (Zamek Tenczyn)

Góra Zamkowa – twardzielcowe najwyższe wzgórze Garbu Tenczyńskiego, posiadające kilka wierzchołków, znajdujące się we wsi Rudno. Najwyższy wierzchołek ma wysokość 407,8 m n.p.m. Na wschodnim wierzchołku o wysokości 398/401 m n.p.m. znajduje się zamek Tenczyn. Na południu znajduje się wierzchołek Winnica o wysokości 391 m n.p.m. oraz Siwa o wysokości 374.8 m n.p.m. Wzgórze jest dawnym stożkiem wulkanicznym. W okresie późnego paleozoiku wystąpiły ruchy górotwórcze zwane orogenezą waryscyjską (hercyńską). Jednym z jej przejawów było odnowienie pęknięć sztywnej płyty przedkarpackiej. W rejonie tych pęknięć wystąpiła erupcja lawy wulkanicznej oraz wyrzucenie znacznej ilości materiału piroklastycznego. Takim miejscem był teren dzisiejszej Góry Zamkowej. Pokrywa wzniesienia ma grubość około 150 m i składa się z paleobazaltu (melafirów) ułożonych w pięciu grubych warstwach. Odpowiada to 5 erupcjom wulkanicznym. Warstwy melafirów poprzedzielane są tufami (skała powstała z popiołów wulkanicznych). Warstwy mają nie jednolitą budowę w dolnej części występuje skała lita, przechodząca w struktury porowate. We wschodniej części wzgórza na kominie wulkanicznym lub potoku lawy wybudowany został Zamek Tenczyn.

</doc>
<doc id="1159312" url="https://pl.wikipedia.org/wiki?curid=1159312" title="György Sárosi">
György Sárosi

György Sárosi (ur. 16 września 1912 w Budapeszcie, zm. 20 czerwca 1993 w Genui) – węgierski piłkarz, napastnik i trener piłkarski. Srebrny medalista MŚ 38. Długoletni zawodnik Ferencvárosi TC.
Grał wyłącznie w barwach Ferencvárosu. Zdobył 351 bramek w 383 mistrzowskich spotkaniach. Pięciokrotnie zdobywał tytuł mistrza Węgier (1932, 1934, 1938, 1940, 1941). W 1937 triumfował w Pucharze Mitropa.
W reprezentacji Węgier zagrał 62 razy i strzelił 42 bramki. Debiutował 21 maja 1931 w meczu z Jugosławią, ostatni raz zagrał w 1943. Brał udział w MŚ 34 (1 gol). W 1937 w meczu z Czechosłowacją zdobył 7 bramek. Podczas MŚ 38 był kapitanem drużyny i jednym z najważniejszych zawodników wicemistrzów świata, w turnieju pięciokrotnie trafiał do bramki rywali.
Po zakończeniu kariery sportowej został trenerem. Pracował we Włoszech, m.in. z AS Bari, Romą, Juventusem, Genoą, Bologną i Brescią Calcio.
Linki zewnętrzne.
Statystyki w bazie playerhistory.com

</doc>
<doc id="1159313" url="https://pl.wikipedia.org/wiki?curid=1159313" title="Twardzina układowa">
Twardzina układowa



</doc>
<doc id="1159314" url="https://pl.wikipedia.org/wiki?curid=1159314" title="Gyorgy Sarosi">
Gyorgy Sarosi



</doc>
<doc id="1159318" url="https://pl.wikipedia.org/wiki?curid=1159318" title="Bhagwan Shree Rajneesh">
Bhagwan Shree Rajneesh



</doc>
<doc id="1159320" url="https://pl.wikipedia.org/wiki?curid=1159320" title="Domenico Sestini">
Domenico Sestini

Domenico Sestini (ur. 1750 we Florencji, zm. 1832 we Florencji) - włoski podróżnik, numizmatyk i archeolog amator.
Odbył liczne podróże, m.in. do Azji Mniejszej, Syrii, czy Iraku, a także do wielu krajów europejskich. Część z tych wypraw została przez niego opisana. Sestini jest też autorem opisów kilku kolekcji muzealnych. Niektóre zabytki znane są nauce tylko z jego opisów (np. niektóre statery Królestwa Bosporańskiego). Za swoje dokonania naukowe został przez księcia toskańskiego Ferdynanda III mianowany profesorem uniwersytetu w Pizie.

</doc>
<doc id="1159323" url="https://pl.wikipedia.org/wiki?curid=1159323" title="Jetřichovické stěny">
Jetřichovické stěny

Jetřichovické stěny – obszerny zespół formacji skalnych w Czechach. Jetřichovické stěny położone są w północnych Czechach, w północno-wschodniej części Wyżyny Dieczyńskiej (czes. "Děčínská vrchovina"), w południowo-wschodniej części obszaru Parku Narodowego Czeska Szwajcaria ("NP České Švýcarsko"), na północ od miejscowości Jetřichovice. Należą do krainy geograficznej Łabskie Piaskowce ("Labské pískovce").
Charakterystyka.
Jetřichovické stěny są unikatem przyrody nieożywionej z niezwykłymi formacjami skalnymi na północnym skraju potężnej, mezozoicznej płyty piaskowcowej, pochodzącej ze środkowego turonu (ok. 90 mln lat temu). Na skutek procesów erozyjnych i denudacyjnych utworzyły się liczne skalne formy: słupy, wieże, ściany, jary, wąwozy, kaniony, wąskie korytarze. Obszar uznawany jest za najpiękniejszy teren w Czeskiej Szwajcarii z piaskowcowym "skalnym miastem", skalnymi ścianami, odosobnionymi skałami w kształcie kominów, wież i słupów. Piaskowcowe skały masywu dochodzą do wysokość 490 m n.p.m. W masywie wyróżnia się dwie części, wyższą i niższą. Wyższa, wschodnia część określana jest jako Jetřichovické skály. Najwyższe wzniesienia tej części to Bor (448 m n.p.m.), Jedlina (490 m n.p.m.) oraz Limberk (486 m n.p.m.), a najciekawszymi skałami są Mariina skála (428 m) i Vilemínina stěna (439 m). W zachodniej części występują inne formy skalne, należy do nich naturalny most skalny Brama Pravčicka. U południowego podnóża skał położona jest miejscowość Jetřichovice. Jetřichovické stěny stanowią jedną z atrakcji turystycznych Czeskiej Szwajcarii.
Budowa.
Jetřichovické stěny zbudowane są ze skał osadowych piaskowców oraz margli, skał ilasto-wapiennych, ułożone na przemian jedne na drugich, które tworzą wyraźne odrębne warstwy, różniące się odpornością. W twardych, lecz spękanych piaskowcach proces erozji przebiegał trudniej, a w miękkich i łatwo rozpuszczalnych marglach szybciej. Partie szczytowe form skalnych tworzą mocne piaskowce, a ich pionowe, urwiste zbocza mniej odporne skały. W okolicy skały Rudolfův kámen górna część skał zbudowana jest z miękkiego piaskowca o większej zawartości żelaza.
Rzeźba.
Rzeźbę Jetřichovických stěn charakteryzuje silnie rozczłonkowany działalnością erozyjną i denudacyjną obszar. Bezpośredni wpływ na rzeźbę miały uwarunkowania tektoniczne i litologiczne oraz warstwową sedymentacja. Wyraźnymi rysami rzeźby są strukturalne grzbiety, powulkaniczne wtrącenia i głęboko wcięte kanionowate doliny rzek Kamenice i Křinice oraz ich dopływów.
Powstanie.
Jetřichovické stěny powstały przed 90 mln lat w mezozoiku, w okresie kredy. W morzu, które w tamtym czasie zalegało ten obszar, osadziły się warstwy piaskowca. Warstwy wzmocnione najróżniejszym lepiszczem podlegały przez wiele milionów lat procesom metamorficznym. Kilkadziesiąt milionów lat później po ustąpieniu morza, wskutek działalności wulkanicznej na sąsiednim Czeskim Średniogórzu, doszło do ruchów warstw ziemi. Gruba płyta warstw piaskowca układem załamań i spękań została podzielona na kry. Warstwowa budowa skał oraz selektywne i stopniowe z biegiem czasu wietrzenie, erozja, działanie wody i sedymentacja materiału skalnego, wytworzyły morfologiczne urozmaiconą przestrzeń między doliną Łaby a Łużyckimi Górami z głębokimi kanionami, wzniosłymi ścianami, skalnym miastem i różnorodnymi formami skalnymi.
Wtórna erozyjna działalność rzek Kamenice i Křinice w piaskowcach środkowego turonu i początkowego koniaku, wytworzyła głębokie i wąskie kaniony.
Turystyka.
Przez Jetřichovické stěny przechodzi szlak turystyczny.

</doc>
<doc id="1159327" url="https://pl.wikipedia.org/wiki?curid=1159327" title="Ocean City (Maryland)">
Ocean City (Maryland)

Ocean City - miejscowość wypoczynkowa u wybrzeży Oceanu Atlantyckiego, położona w hrabstwie Worcester w amerykańskim stanie Maryland. W 2000 roku była zamieszkana przez 7 173 mieszkańców. Zajmuje powierzchnię 94,2 km², z czego 82,4 km² stanowi powierzchnia wód, a 11,8 km² powierzchnia lądu.

</doc>
<doc id="1159331" url="https://pl.wikipedia.org/wiki?curid=1159331" title="Decinsky Sneznik">
Decinsky Sneznik



</doc>
<doc id="1159333" url="https://pl.wikipedia.org/wiki?curid=1159333" title="Estádio Sady Arnildo Schmidt">
Estádio Sady Arnildo Schmidt

Estádio Sady Arnildo Schmidt – stadion piłkarski w Campo Bom, Rio Grande do Sul, Brazylia, na którym swoje mecze rozgrywa klub Clube 15 de Novembro.
Nazwa stadionu została nadana ku pamięci Sady Arnildo Schmidta patrona drużyny.

</doc>
<doc id="1159334" url="https://pl.wikipedia.org/wiki?curid=1159334" title="Michał Zygmunt">
Michał Zygmunt

Michał Zygmunt (ur. 23 lipca 1977 we Wrocławiu) – polski publicysta kulturalny i pisarz, a także aktywista polityczny.
Autor powieści New Romantic (2007) i Lata walk ulicznych (2010), za którą nominowano go do nagrody Superhiro 2010 miesięcznika Hiro i nagrodzono prestiżowym polsko-norweskim stypendium Dagny. Współautor antologii prozatorskich „Wolałbym nie” (2009) i „Mot Nord. Na północ” (2011) i zbiorów filmoznawczych „Kino polskie 1989-2009. Historia Krytyczna” (2010) i „Seriale. Przewodnik Krytyki Politycznej” (2011). Finalista (z Karolem Radziszewskim) Nagrody Filmowej PISF i MSN (2012). W roku 2013 stypendysta Polskiego Instytutu Sztuki Filmowej i Ministra Kultury i Dziedzictwa Narodowego. W roku 2014 laureat Wyszehradzkiej Rezydencji Literackiej. Współpracuje z Fundacją Fordewind Obywatelskości.
W 2002 założył komitet wyborczy "Gwiazdy we Włosach", z ramienia którego ubiegał się – w ramach happeningu – o wybór na urząd prezydenta Wrocławia. Zajął przedostatnie miejsce, otrzymując 713 głosów (0,44%)
Publikuje m.in. w gejowskim piśmie "DIK Fagazine", "Wprost" oraz portalu onet.pl. Obecnie mieszka w Warszawie.

</doc>
<doc id="1159337" url="https://pl.wikipedia.org/wiki?curid=1159337" title="Jetrichovicke steny">
Jetrichovicke steny



</doc>
<doc id="1159339" url="https://pl.wikipedia.org/wiki?curid=1159339" title="Zespół lęku społecznego">
Zespół lęku społecznego



</doc>
<doc id="1159340" url="https://pl.wikipedia.org/wiki?curid=1159340" title="Mancu">
Mancu

Mancu – polski zespół rockowy, istniejący w latach 1991-1994.
Zespół powstał z inicjatywy Jarosława Jasia Kidawy w 1991 roku we Wrocławiu. Nazwa grupy miała być nawiązaniem do indiańskiego boga Manco. Mancu był pierwszym poważnym muzycznym przedsięwzięciem Kidawy. Debiutancki album zespołu pt. "Wyprawy" ukazał się w 1992 r. Rok później dziennikarze Radia France Internationale uczynili "Wyprawy" płytą tygodnia. To pierwsza płyta wyróżniona w ten sposób i nagrana przez muzyków z naszej części Europy. Dzięki temu wydarzeniu poznali Marcusa Bella, lidera brytyjskiej grupy The Opposition, który stał się producentem muzycznym drugiej płyty Mancu zatytułowanej "Twój wstyd", która została nagrana w Studio de la Seine w Paryżu.
Zespół występował także na wielu festiwalach, m.in. na Festiwalu w Jarocinie. Po roku 1994, zawiesił działalność.
Ostatnio zespół nagrał piosenkę na potrzeby polskiej telenoweli "Pierwsza miłość" pt. "Sobotnia Noc".
30 stycznia 2011 w Polskim Radiu w Programie Trzecim została wyemitowana audycja z cyklu "Historia pewnej płyty". W audycji tej zarówno Krzysztof Łebski, jak i Radek Łuka stwierdzili, że zespół rozwiązał się po odbyciu trasy koncertowej związanej z drugim albumem "Twój wstyd".
Skład zespołu.
w nagraniach brali udział także:

</doc>
<doc id="1159342" url="https://pl.wikipedia.org/wiki?curid=1159342" title="Przewodnik (botanika)">
Przewodnik (botanika)

Przewodnik – część pędu głównego znajdująca się powyżej najniższego konara drzew.

</doc>
<doc id="1159343" url="https://pl.wikipedia.org/wiki?curid=1159343" title="Estádio Bento Freitas">
Estádio Bento Freitas

Estádio Bento Freitas – wielofunkcyjny stadion, używany głównie przez piłkarzy nożnych w Pelotas, Rio Grande do Sul, Brazylia, na którym swoje mecze rozgrywa klub Grêmio Esportivo Brasil. Został on wybudowany w 1943 i otworzony 23 maja tego roku.

</doc>
<doc id="1159344" url="https://pl.wikipedia.org/wiki?curid=1159344" title="Spadek Leonarda da Vinci">
Spadek Leonarda da Vinci

Spadek Leonarda da Vinci (ang. "The Da Vinci Legacy") - powieść sensacyjna autorstwa Lewisa Perdue z 1983 roku. Osią akcji książki jest odkrywanie sekretów zaginionego kodeksu włoskiego artysty renesansowego, Leonarda da Vinci.
Pierwsze wydanie powieści ukazało się w 1983, lecz wówczas książka nie przyniosła autorowi sławy. Dan Brown wykorzystał wiele z wątków tej powieści do napisania dzieła o tytule "Kod Leonarda da Vinci", a gdy zostało ono wydane i szybko stało się bestsellerem, Perdue wytoczył Brownowi proces o plagiat. Wówczas także jego dzieło zyskało rozgłos. W 2005 sąd rozstrzygnął spór na korzyść Browna, ale Perdue odwołał się od wyroku.
Akcja książki zaczyna się w momencie gdy w katedrze zostaje popełnione morderstwo. Człowiek zostaje zrzucony z balustrady. Sprawca tej egzekucji sam wkrótce ginie z ręki psychopatycznego zabójcy, zleceniodawcy powyższego zadania. Głównym bohaterem jest geolog, Vance Erikson, zajmujący się badaniem życia i pracy Leonarda da Vinci, będący w światowej czołówce ekspertów w tej dziedzinie. Stworzył genialny system gry w blackjacka, za sprawą czego dorobił się majątku, lecz zakazano mu wstępu do kasyn na całym świecie. Jest absolwentem dwóch znanych uczelni, Cambridge i MIT. Będąc w Wietnamie, budował szpitale dla ofiar wojny, za co wyrzucono go z wojska. 
Analizuje Kodeks Kingsbury'ego, jeden z niewielu, jeszcze nieprzetłumaczonych i nieudostępnionych szerszej publiczności tekstów Leonarda, i odkrywa, że niektóre ze stron kodeksu są sfalsyfikowane. Dowodem oszustwa jest dziennik de Beatisa, który zajmował się katalogowaniem dzieła Leonarda. Tekst na dwóch podrobionych stronach jest całkowicie różny od jego zapisów. Oryginalne dzieło zawierało uwagi dotyczące mechanizmu burzy i działania błyskawic. 
Bohater podejmuje poszukiwania zaginionych oryginałów. Wówczas w niewyjaśnionych okolicznościach giną trzy osoby, które w ostatnio czytały dziennik de Beatisa. Jedna z nich przed śmiercią napisała na spodniach własną krwią nazwisko profesora, także wybitnego znawcy dzieł da Vinci. Erikson pragnie się z nim skontaktować, ale po profesorze zaginął wszelki ślad. Brakujących stron szukają również tajne stowarzyszenia, Bremeńska Legacja i Bracia Wybrańcy św. Piotra, wywodzące się z początków chrześcijaństwa. Również i one zaczynają ścigać bohatera. Chcą uzyskać wskazówki do produkcji potężnej broni, wykorzystującej zjawiska zachodzące w czasie burzy. Dodatkowych problemów bohaterowi przysparza natarczywa dziennikarka, które potem staje się jego partnerką.

</doc>
<doc id="1159345" url="https://pl.wikipedia.org/wiki?curid=1159345" title="Przepona (botanika)">
Przepona (botanika)

Przepona, diafragma – warstwa komórek przegradzająca w poprzek kanały powietrzne w miękiszu powietrznym u roślin wodnych.

</doc>
<doc id="1159347" url="https://pl.wikipedia.org/wiki?curid=1159347" title="Cassia acutifolia">
Cassia acutifolia



</doc>
<doc id="1159349" url="https://pl.wikipedia.org/wiki?curid=1159349" title="Estádio Antonio David Farina">
Estádio Antonio David Farina

Estádio Antonio David Farina – stadion piłkarski używany w Veranópolis, Rio Grande do Sul, Brazylia, na którym swoje mecze rozgrywa klub Veranópolis Esporte Clube Recreativo e Cultural.

</doc>
<doc id="1159350" url="https://pl.wikipedia.org/wiki?curid=1159350" title="Klosz">
Klosz

Klosz – element oprawy oświetleniowej wykonany z materiału częściowo lub całkowicie przepuszczającego światło. Główną funkcją kloszy jest ochrona źródła światła. Ponadto klosze z materiałów częściowo przepuszczających światło mają własności rozpraszające światło, dzięki czemu mogą redukować luminację i kształtować rozsył światła. 
Klosze wykonywane są zwykle z różnych rodzajów szkła. Klosze wykonane z tkanin nazywane są abażurami. Klosz mocowany jest za pomocą gwintu, zaczepu, zatrzasku itp. Wyróżnia się klosze ozdobne i proste.

</doc>
<doc id="1159351" url="https://pl.wikipedia.org/wiki?curid=1159351" title="Area Code 615">
Area Code 615

Area Code 615 – amerykańska grupa muzyczna, głównie studyjna, z Nashville.
Area Code 615 to studyjna grupa z Nashville w stanie Tennessee. Zespół wykonywał muzykę country, jednak nie ograniczał się wyłącznie do tego typu muzyki, ale sięgał także w inne muzyczne rejony.
Grupa wystąpiła publicznie tylko dwukrotnie. Pierwszy raz w Fillmore West w San Francisco, a drugi raz telewizyjnym programie Johnny'ego Casha.
Część z tych muzyków można spotkać na albumach Boba Dylana. Zwłaszcza perkusista, zmarły 12.9.2004 r. Kenneth Buttrey, przyczynił się do ich brzmienia. Grał on wcześniej w grupie McCoya The Escorts, która akompaniowała Brendzie Lee. Po Area Code 615 grał na kilku albumach Neila Younga (m.in. Harvest). Moss także grał we wspomnianym zespole The Escorts.
Nazwa grupy wzięła się od kodu telefonicznego miasta Nashville.
Po rozwiązaniu Area Code 615 Wayne Moss, Mac Gayden i Kenneth Buttrey założyli zespół Barefoot Jerry dobierając sobie klawiszowca Johna Harrisa. Grupa wydała 7 albumów. Ostatnio ukazał się na DVD dokument "Heartworn Highways" o zespole nakręcony w 1976 r. Buttrey odszedł w 1972 r. do zespołu Neila Younga. Barefoot Jerry dotrwali do 1977 r. chociaż jedynym muzykiem z oryginalnego składu pozostał tylko Wayne Moss. W 1976 r. doszedł do nich Charlie McCoy.

</doc>
<doc id="1159359" url="https://pl.wikipedia.org/wiki?curid=1159359" title="3 (album Grammatika)">
3 (album Grammatika)

3 – trzeci album studyjny polskiej grupy muzycznej Grammatik. Wydawnictwo ukazało się 17 lutego 2005 roku nakładem wytwórni muzycznej EmbargoNagrania.
Płytę poprzedził singel pt. „Dedykowane...”. Produkcji nagrań podjęli się Kociołek, Kixnare, Joter, Bitnix, Flamaster, DJ Haem oraz Zjawin. Natomiast za scratche odpowiedzialny był Daniel Drumz.
Na płycie w dwóch utworach – „2004”, „Hooker&amp;Gondorff” – jest wzmianka o czeskim pisarzu Bohumilu Hrabalu. W wywiadzie dla portalu Hip-hop.pl Eldo przyznał, że utwór „2004” był zainspirowany meczem Czechy – Holandia, a pisarz był wielkim fanem piłki nożnej i mógłby cieszyć się ze zwycięstwa reprezentacji jego kraju. „Hooker&amp;Gondorf” dotyczy historii, która mogła się wydarzyć w Pradze. O czeskim pisarzu Eldo mówi: „Hrabal to koty, wrażliwość, mądrość, miłość do człowieka, polecam jego książki, warto przeczytać. A pojawia się, bo po prostu jego twórczość towarzyszy mi w wielu momentach życia.”.
Nagrania dotarły do 6. miejsca zestawienia OLiS sprzedając się w nakładzie 8 tys. egzemplarzy.
Lista utworów.
Opracowano na podstawie materiału źródłowego.

</doc>
<doc id="1159360" url="https://pl.wikipedia.org/wiki?curid=1159360" title="Lex salica">
Lex salica



</doc>
<doc id="1159361" url="https://pl.wikipedia.org/wiki?curid=1159361" title="Lex Salica">
Lex Salica



</doc>
<doc id="1159371" url="https://pl.wikipedia.org/wiki?curid=1159371" title="Zbigniew Sobis">
Zbigniew Sobis

Zbigniew Sobis (ur. 2 stycznia 1945 w Kutnie, zm. 5 listopada 1996 w Łodzi) – polski tancerz i pedagog. 
W 1964 ukończył Państwową Średnią Szkołę Baletową w Poznaniu i podjął pracę w Teatrze Wielkim w Łodzi. Był nauczycielem w łódzkiej Państwowej Szkole Baletowej im. Feliksa Parnella. W 1985 roku wystąpił w epizodycznej roli w filmie "Podróże pana Kleksa".
Pochowany w Łodzi na cmentarzu na Dołach.

</doc>
<doc id="1159372" url="https://pl.wikipedia.org/wiki?curid=1159372" title="Guild Wars Nightfall">
Guild Wars Nightfall

Guild Wars Nightfall – gra komputerowa będąca trzecią kampanią z serii Guild Wars.
Rzecz dzieje się w Elonie. Zalążkiem Zmierzchu (wyznawcy Abaddona nazywali tak nadchodzący okres panowania tegoż boga, więzionego w Krainach Udręki) są poczynania Kormir (dowódczyni Słonecznych Włóczni, po której to stronie gracz będzie walczył) oraz Varesh (dowódczyni wojsk Kourny).
W grze wprowadzono parę nowości oraz dodano dwie nowe profesje:

</doc>
<doc id="1159375" url="https://pl.wikipedia.org/wiki?curid=1159375" title="Polskie Stowarzyszenie Aktuariuszy">
Polskie Stowarzyszenie Aktuariuszy

Polskie Stowarzyszenie Aktuariuszy – stowarzyszenie aktuariuszy w Polsce. Zostało utworzone w 1991 aby kontynuować działalność Polskiego Instytutu Aktuariuszy przerwaną przez II wojnę światową.
W dniu 9 sierpnia 1991 roku Polskie Stowarzyszenie Aktuariuszy zostało zarejestrowane w oficjalnym rejestrze stowarzyszeń.
Poprzez organizowanie seminariów oraz wspieranie Letniej Szkoły Nauk Aktuarialnych, stowarzyszenie odgrywa ważną rolę w promowaniu zawodu aktuariusza oraz edukacji aktuarialnej.
Polskie Stowarzyszenie Aktuariuszy jest pełnym członkiem Międzynarodowego Stowarzyszenia Aktuarialnego (ang. International Actuarial Association lub IAA) a także członkiem Groupe Consultatif Actuariel Europeen zrzeszającego organizacje aktuarialne w Europie. Prezesem zarządu jest Jacek Skwierczyński.
Członkostwo.
PSA oferuje trzy rodzaje członkostwa:

</doc>
<doc id="1159377" url="https://pl.wikipedia.org/wiki?curid=1159377" title="American Academy of Actuaries">
American Academy of Actuaries

Amerykańska Akademia Aktuariuszy (ang. "The American Academy of Actuaries" lub AAA) – organizacja reprezentująca i zrzeszająca amerykańskich aktuariuszy bez względu na specjalizację. Założona w 1965, reprezentuje aktuarialną pozycję w sprawach polityki społecznej a także promuje aktuarialny profesjonalizm. 
Akademia, w 1988, utworzyła niezależne Actuarial Standards Board (lub ASB), mające za zadanie umacnianie zasad praktykowania we wszystkich specjalnościach aktuarialnych. ASB jest upoważnione do wprowadzania i zmiany standardów uprawiania zawodu aktuariusza.
Członkostwo w Akademii jest wymagane przy podpisywaniu opinii aktuarialnej w Stanach Zjednoczonych Ameryki. 
Akademia publikuje wiele opinii dotyczących konkretnych problemów polityki społecznej. Ponieważ organizacja nie jest związana z żadna partią polityczna, opinie te są bezstronne, zgodne z aktuarialną praktyką. 
Akademia wydaje "Contingencies", dwumiesięcznik zawierający artykuły omawiające aktualne problemy i zagadnienia związane z zawodem aktuariusza.

</doc>
<doc id="1159379" url="https://pl.wikipedia.org/wiki?curid=1159379" title="10 cm leichte FeldHaubitze">
10 cm leichte FeldHaubitze



</doc>
<doc id="1159380" url="https://pl.wikipedia.org/wiki?curid=1159380" title="10.5 cm le.F.H.18">
10.5 cm le.F.H.18



</doc>
<doc id="1159381" url="https://pl.wikipedia.org/wiki?curid=1159381" title="Evans Head">
Evans Head

Evans Head – miejscowość w Australii w stanie Nowa Południowa Walia, populacja ok. 3600, położone 726 km na północ od Sydney, popularna miejscowość wypoczynkowa położona pomiędzy dwoma parkami narodowymi (Bundjalung National Park i Broadwater National Park). Przy mieście znajduje się lotnisko, Evans Head Memorial Aerodrome, będące byłą bazą RAAF-u.

</doc>
<doc id="1159386" url="https://pl.wikipedia.org/wiki?curid=1159386" title="Bullet in the Head">
Bullet in the Head

Bullet in the Head – czwarty singel amerykańskiego zespołu Rage Against the Machine, pochodzący z debiutanckiego albumu studyjnego tego zespołu, zatytułowanego "Rage Against the Machine". Został wydany w 1994 roku. Gitarzysta Tom Morello użył w utworze efektu Digitech Whammy.

</doc>
<doc id="1159391" url="https://pl.wikipedia.org/wiki?curid=1159391" title="Mistrzostwa Europy w Curlingu 2007">
Mistrzostwa Europy w Curlingu 2007

Mistrzostwa Europy w curlingu 2007 rozgrywane były w dniach 1-8 grudnia 2007 w niemieckim Füssen. W rywalizacji uczestniczyło 55 drużyn z 32 krajów, co jest nowym rekordem. Pierwszy raz wystartowała męska reprezentacja Islandii.
Z powodu dużej (22) ilości drużyn męskich w grupie B po raz pierwszy utworzono 3 podgrupy. Obrońcami tytułów były Rosjanki oraz Szwajcarzy. Tytuł mistrza Europy powrócił do Szwedek, w konkurencji męskiej tytuł ten wywaliczyli Szkoci.
Eliminacje w Polsce.
Eliminacjami w Polsce tak jak w większości państw są mistrzostwa kraju. Runda finałowa odbywała się w Gliwicach. Kobiecą reprezentacją została drużyna Media Curling Club "Media Curling Team" Warszawa (Marta Szeliga-Frynia, Agnieszka Ogrodniczek, Katarzyna Wicik, Marianna Das), rywalizację męską wygrał zespół Śląski Klub Curlingowy "Śląskie Kamole" Katowice (Damian Herman, Piotr Podgórski, Krzysztof Beck, Tomasz Sapiński).
Grupa A.
Kobiety.
Wyniki.
Round Robin.
Sesja 1..
1 grudnia, sobota; 8:00 CET
Sesja 2..
1 grudnia, sobota; 16:00 CET
Sesja 3..
2 grudnia, niedziela; 9:00 CET
Sesja 4..
2 grudnia, niedziela; 19:00 CET
Sesja 5..
3 grudnia, poniedziałek; 12:00 CET
Sesja 6..
3 grudnia, poniedziałek; 20:00 CET
Sesja 7..
4 grudnia, wtorek; 14:00 CET
Sesja 8..
5 grudnia, środa; 9:00 CET
Sesja 9..
5 grudnia, środa; 19:00 CET
Baraż do mistrzostw świata.
Czechy zakwalifikowały się do Mistrzostw Świata 2008 jako ostatnia drużyna z ramienia Europy.
7 grudnia, piątek; 14:00 CET, lodowisko B
8 grudnia, sobota; 8:00 CET, lodowisko A
Mężczyźni.
Wyniki.
Play-off.
Finał.
8 grudnia, sobota; 13:00 CET
Półfinał.
7 grudnia, piątek; 19:00 CET
1-2.
7 grudnia, piątek; 8:00 CET
3-4.
7 grudnia, piątek; 8:00 CET
Tie-Breaker.
W Tie-Breaker rywalizowały ze sobą 3 drużyny o miejsce w rozgrywkach play-off. Wcześniej rozegrano Tee-Shot (konkurs celowania), w którym wygrała Szkocja.
6 grudnia, czwartek; 14:00 CET
6 grudnia, czwartek; 14:00 CET
Round Robin.
Sesja 1..
1 grudnia, sobota; 12:00 CET
Sesja 2..
1 grudnia, sobota; 20:00 CET
Sesja 3..
2 grudnia, niedziela; 13:00 CET
Sesja 4..
3 grudnia, poniedziałek; 8:00 CET
Sesja 5..
3 grudnia, poniedziałek; 16:00 CET
Sesja 6..
4 grudnia, wtorek; 9:00 CET
Sesja 7..
4 grudnia, wtorek; 19:00 CET
Sesja 8..
5 grudnia, środa; 14:00 CET
Sesja 9..
6 grudnia, czwartek; 8:00 CET
Baraż do mistrzostw świata.
Czechy zakwalifikowały się do Mistrzostw Świata 2008 jako ostatnia drużyna z ramienia Europy.
7 grudnia, piątek; 14:00 CET, lodowisko B
8 grudnia, sobota; 8:00 CET, lodowisko A

</doc>
<doc id="1159395" url="https://pl.wikipedia.org/wiki?curid=1159395" title="Inwazja na Albanię">
Inwazja na Albanię

Inwazja na Albanię – krótkotrwała operacja militarna wojsk włoskich w dniach 7–10 kwietnia 1939 roku, której skutkiem było zajęcie Królestwa Albanii. Królestwo Albanii stało się częścią Wielkich Włoch, w unii personalnej z dynastią sabaudzką.
Geneza.
Po wybuchu I wojny światowej południowo-zachodnia i zachodnia część Księstwa Albanii znalazła się pod kontrolą Włochów, którzy próbowali przejąć kontrolę nad odtwarzającymi się strukturami państwa albańskiego. Główną bazą wojsk włoskich stanowiło nadbrzeżne miasto Wlora. 4 czerwca 1920 roku albańscy powstańcy rozpoczęli walkę z oddziałami włoskimi i po stoczeniu bitwy o Wlorę podpisany został tzw. protokół tirański, po którym Włosi ewakuowali swoje oddziały z Albanii do 2 września 1920 (z wyjątkiem wyspy Sazan). 
Inwazja na Albanię była wyrazem mocarstwowej polityki prowadzonej przez faszystowskiego przywódcę Włoch, Benito Mussoliniego. Królestwo Albanii miało strategiczne znaczenie dla interesów włoskich. Port w mieście Wlora i wyspa Sazan dawały panowanie nad Zatoką Vlorë, a tym samym nad wejściem na Morze Adriatyckie, co było szczególnie ważne dla włoskiej floty wojennej. Z kolei terytorium Albanii stanowiło bazę wypadową dla ekspansji na Bałkany. Od połowy lat 20. Włosi inwestowali ekonomicznie w Albanii. Rząd albański zgodził się na eksploatację złóż mineralnych. Pojawili się też osadnicy włoscy. W latach 1926-1927 oba państwa zawarły sojusz obronny. Armia albańska była odtąd szkolona i zaopatrywana przez Włochów. Pogłębiała się także zależność gospodarcza Albanii od sąsiednich państw. Panowanie w Albanii (od 1925 roku) Ahmeda Zogu zagwarantowało Albanii stabilność polityczną, a nawet powolny rozwój.
Jednakże pomimo narastającej presji włoskiej, władca Królestwa Albanii Zogu I przeciwstawiał się całkowitemu podporządkowaniu Włochom. W 1931 roku otwarcie wystąpił przeciw odnowieniu sojuszu z 1926, ale demonstracja włoskich okrętów w pobliżu wybrzeża albańskiego zmusiła króla Albanii do zacieśnienia współpracy z Włochami. Po Anschlussie Austrii i zajęciu części Czechosłowacji (w 1938 roku) przez III Rzeszę, Włosi poczuli się jak członek Osi drugiej kategorii. Całkowite opanowanie Czechosłowacji w marcu 1939 roku, bez uprzedniego powiadamiania o tym włoskich sojuszników, doprowadziło ostatecznie do decyzji Mussoliniego o podbiciu Albanii. Dodatkowym czynnikiem były też narodziny syna Zoga I (Leka I Zogu), tj. następcy tronu albańskiego, co przekreślało plany zainstalowania na nim króla Włoch Wiktora Emanuela III. W tej sytuacji 25 marca rząd włoski przekazał Albanii ultimatum, w którym żądał zgody m.in. na osadnictwo włoskie, zajęcie przez wojska włoskie strategicznych punktów na terytorium państwa i zawarcie unii celnej. Ultimatum było trzymane w tajemnicy przed opinią publiczną. 3 kwietnia 1939 szef sztabu armii włoskiej gen. Alberto Pariani wydał tajny rozkaz nr. 80 określający strategię agresji na Albanię. Rząd albański 5 kwietnia przedstawił kontrpropozycję, ale machina wojenna już ruszyła.
Siły stron.
Wojska włoskie.
Włoskie wojska inwazyjne (22 000 żołnierzy) składały się z oddziałów, które były ad hoc łączone ze sobą. Występowały pod nazwą Korpus Ekspedycyjny O.M.T. Na jego czele stał gen. Alfredo Guzzoni. Na wyposażeniu oddziałów inwazyjnych znajdowało się 125 lekkich czołgów, 860 samochodów, 1200 motocykli, 64 działa i moździerze.
Korpus był podzielony na 3 „grupy”, które sukcesywnie lądowały w wyznaczonych miastach lub punktach Albanii. Najważniejsze znaczenie miała pierwsza „grupa”, która była podzielona na 4 „kolumny”:
Wojska albańskie.
Siły albańskie przeznaczone do obrony kraju liczyły 9600 ludzi, z czego 4000 stanowili żołnierze armii albańskiej. Głównodowodzącym był król Zogu I, składały się z:
Działania wojenne.
7 kwietnia 1939 roku o godzinie 5.30 wojska włoskie rozpoczęły lądowanie w Durrësie. Dowodzący 2 batalionem bersalierów płk Nino Sozzani meldował o silnym ogniu karabinów maszynowych, który opóźnił lądowanie o dwie godziny.
Opór stawił oddział albańskiej żandarmerii (dowodzony przez Abaza Kupiego), ale został on przełamany jeszcze tego samego dnia. Postacią szczególnie uhonorowaną przez Albańczyków był sierżant Mujo Ulqinaku, który samotnie stawiał opór jednemu z włoskich oddziałów, zanim zginął. O godzinie 7.15 samoloty zbombardowały zgrupowanie wojsk albańskich w rejonie Wlory, powodując jego rozproszenie. W tym czasie toczyły się walki w rejonie wsi Bestrovë, k. Wlory i w Sarandzie, gdzie zginął jeden z oficerów włoskich. Król Zogu I wraz z rodziną uciekli tego samego dnia do Grecji, a następnie udali się do Londynu. Zabrali ze sobą część rezerw złota Albańskiego Banku Centralnego. Włoskie oddziały zmotoryzowane zmierzające do Tirany zostały ostrzelane, co spowodowało opóźnienie o jeden dzień decyzji o wkroczeniu do stolicy Albanii. Po zbombardowaniu Tirany przez włoskie samoloty oddziały inwazyjne nie napotkały oporu wkraczając do miasta.
W dniu 8 kwietnia doszło do dwugodzinnych walk na południe od Szkodry, gdzie opór najeźdźcom stawili żołnierze z batalionu Tarabosh i grupa ochotników. Postępy wojsk inwazyjnych były błyskawiczne. 8 kwietnia zajęły one Tiranę, 9 kwietnia – Szkodrę i Gjirokastrę, zaś do 14 kwietnia po zajęciu miasta Kukës opanowały cały kraj.
Agencja włoska Stefani określiła straty włoskie w pierwszym dniu operacji na 11 zabitych i 53 rannych. Większość oddziałów włoskich, biorących udział w inwazji, opuściła Albanię, a na ich miejsce przybyły jednostki przeznaczone do okupacji kraju. 12 kwietnia parlament albański przegłosował zdetronizowanie Zoga I i zjednoczenie kraju z Włochami, oferując koronę królowi włoskiemu Wiktorowi Emanuelowi III. Albania stała się włoskim protektoratem. Premierem został właściciel ziemski Shefqet Verlaçi.

</doc>
<doc id="1159399" url="https://pl.wikipedia.org/wiki?curid=1159399" title="Speedball (seria)">
Speedball (seria)

Speedball – seria gier komputerowych wydanych przez Bitmap Brothers na Amigę, Atari ST/Atari STE, PC, Commodore C64 i inne komputery.
Speedball.
Gra wydana na Atari ST w 1988, przeniesiona na Amigę, PC (DOS), Commodore 64 i Sega Master System. Została też wydana pod nazwą Klashball na NES. W grze widać wiele nawiązań do filmu Rollerball.
Speedball 2: Brutal Deluxe.
Gra odniosła duży sukces. Została wydana w 1991, przeniesiona na Amigę, Acorn Archimedes, IBM-PC, Atari ST, Commodore 64, Sega Mega Drive/Genesis, Master System, Game Boy i Game Boy Advance.
W 2007 wyszła wersja na Xbox dystrybuowana przez Xbox Live Arcade. Dodano w niej grafikę 3D, lecz istnieje również możliwość wyboru klasycznego widoku 2D.
Speedball 2100.
Wydana na PlayStation w 2000 roku. Przeniosła klasyczną rozgrywkę na nowoczesną w swoich latach konsolę. Gracz wciąż miał dostęp do 16 drużyn a długość każdego meczu to 180 sekund. Tym razem jednak cała gra została wzbogacona o trójwymiarową oprawę graficzną.
Speedball 2: Tournament.
Najnowsza gra z serii Speedball. Ukazała się na świecie 23 listopada 2007 roku, natomiast premierę w Polsce miała w dniu 20 marca 2008 za sprawą firmy Nicolas Games. Liczbę zespołów, jakie gracz miał do dyspozycji w poprzedniej edycji, powiększono dwukrotnie. Gra posiada ponadto bardzo bogate zaplecze sieciowe, między innymi dzięki wsparciu systemu Steam. 
Gra nawiązuje do swojej poprzedniczki także możliwością przeniesienia niemal niezmienionego sterowania do nowej rozgrywki. Umożliwia to opcja Sterowania Klasycznego, dzięki któremu, podobnie, jak przed laty, większość czynności wykonujemy jedynie jednym przyciskiem. Sterowanie to jest opcjonalne.

</doc>
<doc id="1159402" url="https://pl.wikipedia.org/wiki?curid=1159402" title="Walka z wodą na okręcie">
Walka z wodą na okręcie



</doc>
<doc id="1159406" url="https://pl.wikipedia.org/wiki?curid=1159406" title="Obrona przeciwawaryjna okrętu">
Obrona przeciwawaryjna okrętu



</doc>
<doc id="1159410" url="https://pl.wikipedia.org/wiki?curid=1159410" title="Palestyna w kalifacie Fatymidów">
Palestyna w kalifacie Fatymidów

Palestyna w kalifacie Fatymidów przebywała w okresie od 978 do 1079 roku.
Historia.
Rys ogólny.
W X wieku w Afryce Północnej wzrósł w siłę ród Fatymidów, którego kalifowie przy pomocy mameluków opanowali Egipt. Abbasydzi do walki z Fatymidami wykorzystywali Turków Seldżuckich.
Kalifat Fatymidów obejmował Egipt, Afrykę Północną, Palestynę i Syrię. Stolica znajdowała się w Kairze.
Historia Palestyny.
W 978 wojska Fatymidów pod wodzą kalifa Abu Mansoor Nizar al-Aziz Billaha opanowały Palestynę.
W owym okresie społeczność żydowska w Palestynie przeżyła swoje małe odrodzenie. W Jerozolimie powstała uczelnia religijna jesziwa. Większość Żydów posługiwała się językiem arabskim.
W 1008 roku kalif Al-Hakim nakazał, aby wszyscy Żydzi nie wyznający Islamu szyickiego, nosili na szyi wizerunek cielęcia, na pamiątkę złotego cielca ich przodków na pustyni. Dodatkowo nosili żółte chusty, które wyróżniały ich w wyglądzie zewnętrznym od pozostałej ludności. Karą za nieposłuszeństwo było wygnanie.
W 1009 roku kalif zburzył w Jerozolimie Bazylikę Grobu Świętego.
Początek rządów następnego kalifa Ali az-Zahira był okresem anarchii i buntów. W latach 1024-1029 w Palestynie trwał bunt Beduinów. Kalif, aby poprawić stosunki z Cesarstwem Bizantyńskim rozpoczął odbudowę Bazyliki Grobu Świętego w Jerozolimie.
W 1071 roku niejaki Atsyz stłumił w Palestynie (w imieniu gubernatora Akki) powstanie miejscowych Arabów, i zdobył Jerozolimę, uszczuplając tym samym posiadłości Fatymidów.
W 1079 roku wojska Turków Seldżuckich opanowały Palestynę, włączając ją do państwa Wielkich Seldżuków.
Fatymidzi na początku 1098 roku pokonali szybkim szturmem turecką załogę Jerozolimy i przejęli kontrolę nad tym miastem, ogłaszając jego ponowne otwarcie dla chrześcijan. Pomimo to, w 1099 roku Krzyżowcy zdobyli Jerozolimę i utworzyli Królestwo Jerozolimskie.

</doc>
<doc id="1159416" url="https://pl.wikipedia.org/wiki?curid=1159416" title="Josef Stangl">
Josef Stangl

Josef Stangl (ur. 12 marca 1907 w Kronach, zm. 8 kwietnia 1979 w Schweinfurcie) – niemiecki biskup rzymskokatolicki, biskup Würzburga w latach 1957–1979.
Życiorys.
Stangl przyjął święcenia kapłańskie 16 marca 1930. 27 czerwca 1957 został mianowany przez Piusa XII biskupem diecezjalnym diecezja würzburskiej. Konsekratorem był arcybiskup Bambergu Josef Schneider. Biskup Stangl zatwierdził zastosowanie egzorcyzmów wobec Anneliese Michel oraz zlecił ich wykonanie ojcu salwatorianinowi Arnoldowi Renzowi. Co więcej, wydał później oświadczenie, w którym stwierdził, że „szatan nie istnieje, a opętanie jest chorobą”. 28 maja 1977 Josef Stangl udzielił sakry biskupiej Josephowi Ratzingerowi, późniejszemu papieżowi Benedyktowi XVI. 8 stycznia 1979 złożył rezygnację z funkcji ordynariusza diecezji.

</doc>
<doc id="1159423" url="https://pl.wikipedia.org/wiki?curid=1159423" title="Gnidosz rozesłany">
Gnidosz rozesłany

Gnidosz rozesłany ("Pedicularis sylvatica" L.) – gatunek rośliny należący do rodziny zarazowatych. W Polsce częściej występuje w zachodniej części kraju, stopniowo zanika w kierunku wschodnim osiągając wschodnią granicę zasięgu.
Biologia.
Roślina dwuletnia lub bylina, hemikryptofit. Półpasożyt pobierający od roślin żywicielskich wodę i sole mineralne za pomocą ssawek. Jej cykl życiowy trwa 2 lata. Roślina miododajna, owadopylna, kwitnie od maja do lipca, zapylana jest przeważnie przez trzmiele. Roślina trująca.
Ekologia.
Zasiedla mokre, kwaśne łąki, zwłaszcza bliźniczkowe i torfowiska niskie i przejściowe. Czasami występuje także w wielkoturzycowych szuwarach i na wrzosowiskach. Roślina kwasolubna, występująca na glebach kwaśnych lub bardzo kwaśnych. W górach występuje po piętro kosodrzewiny. Populacje liczą przeważnie kilkadziesiąt do kilkuset osobników. W klasyfikacji zbiorowisk roślinnych gatunek charakterystyczny dla All. "Violion caninae" i Ass. "Nardo-Juncetum squarrosi".
Zagrożenia i ochrona.
W latach 1983–2014 gatunek podlegał w Polsce ochronie ścisłej, od 2014 roku roślina jest objęta częściową ochroną gatunkową. Występuje w wielu rezerwatach przyrody i parkach narodowych, m.in. w Ojcowskim, Pienińskim, Poleskim i Świętokrzyskim. Umieszczony na polskiej czerwonej liście w kategorii VU (narażony).
Głównym zagrożeniem dla gatunku jest osuszanie podmokłych terenów, na których występuje.

</doc>
<doc id="1159427" url="https://pl.wikipedia.org/wiki?curid=1159427" title="Pedicularis sylvatica">
Pedicularis sylvatica



</doc>
<doc id="1159429" url="https://pl.wikipedia.org/wiki?curid=1159429" title="Mistrzostwa Europy w Curlingu 2007/Grupa B">
Mistrzostwa Europy w Curlingu 2007/Grupa B

Kobiety.
Wyniki.
Półfinały.
7 grudnia, piątek; 9:00 CET
Tie-Breaker.
6 grudnia, czwartek; 8:00 CET
6 grudnia, czwartek; 12:00 CET
Round robin B1.
Sesja 1..
1 grudnia, sobota; 12:00 CET
Sesja 2..
1 grudnia, sobota; 16:00 CET
Sesja 3..
2 grudnia, niedziela; 12:00 CET
Sesja 4..
2 grudnia, niedziela; 20:00 CET
Sesja 5..
3 grudnia, poniedziałek; 12:00 CET
Sesja 6..
3 grudnia, poniedziałek; 20:00 CET
Sesja 7..
4 grudnia, wtorek; 16:00 CET
Sesja 8..
5 grudnia, środa; 12:00 CET
Round robin B2.
Sesja 1..
2 grudnia, niedziela; 12:00 CET
Sesja 2..
3 grudnia, poniedziałek; 12:00 CET
Sesja 3..
3 grudnia, poniedziałek; 20:00 CET
Sesja 4..
4 grudnia, wtorek; 16:00 CET
Sesja 5..
5 grudnia, środa; 12:00 CET
Mężczyźni.
Wyniki.
Finał.
7 grudnia, piątek; 14:00 CET
Mały finał.
7 grudnia, piątek; 14:00 CET
Półfinały.
7 grudnia, piątek; 9:00 CET
Tie-breaker.
W Tie-Breaker brały udział drużyny z 2. miejsc po RR. Przed tym rozegrano Tee-Shot, w wyniku którego Hiszpanie czekali na przeciwnika.
6 grudnia, czwartek; 16:00 CET
6 grudnia, czwartek; 20:00 CET
Round robin B1.
Sesja 1..
1 grudnia, sobota; 8:00 CET
Sesja 2..
1 grudnia, sobota; 20:00 CET
Sesja 3..
2 grudnia, niedziela; 20:00 CET
Sesja 4..
3 grudnia, poniedziałek; 16:00 CET
Sesja 5..
4 grudnia, wtorek; 8:00 CET
Sesja 6..
4 grudnia, wtorek; 20:00 CET
Sesja 7..
5 grudnia, środa; 16:00
Round robin B2.
Sesja 1..
1 grudnia, sobota; 12:00 CET
Sesja 2..
2 grudnia, niedziela; 8:00 CET
Sesja 3..
2 grudnia, niedziela; 16:00 CET
Sesja 4..
3 grudnia, poniedziałek; 8:00 CET
Sesja 5..
4 grudnia, wtorek; 12:00 CET
Sesja 6..
5 grudnia, środa; 8:00 CET
Sesja 7..
5 grudnia, środa; 20:00 CET
Round robin B3.
Sesja 1..
1 grudnia, sobota; 12:00 CET
Sesja 2..
2 grudnia, niedziela; 8:00 CET
Sesja 3..
2 grudnia, niedziela; 16:00 CET
Sesja 4..
3 grudnia, poniedziałek; 8:00 CET
Sesja 5..
4 grudnia, wtorek; 12:00 CET
Sesja 6..
5 grudnia, środa; 8:00 CET
Sesja 7..
5 grudnia, środa; 20:00 CET

</doc>
<doc id="1159430" url="https://pl.wikipedia.org/wiki?curid=1159430" title="Rudolf Buchheim">
Rudolf Buchheim

Rudolf Buchheim (ur. 1 marca 1820 w Budziszynie, zm. 25 grudnia 1879 w Gießen) – niemiecki farmakolog.
W 1845 uzyskał tytuł doktora na uniwersytecie w Lipsku i wkrótce po tym został profesorem na Uniwersytecie w Dorpacie. Na tej uczelni utworzył
pierwszą katedrę farmakologii. W roku 1867 został profesorem farmakologii i toksykologii na Uniwersytecie w Gießen.
Buchheim był pionierem farmakologii doświadczalnej. Przypisuje mu się przekształcenie farmakologii z empirycznej praktyki medycznej w dziedzinę stricte naukową. Wprowadził do farmakologii doświadczenie biologiczne jako metodę badawczą i stworzył metodologię oznaczania ilościowego i leczniczych właściwości związków chemicznych.
W czasie studiów w Lipsku Buchheim przetłumaczył na niemiecki podręcznik farmakologii Jonathana Pereiry. Dokonał przy tym jego uaktualnienia i poprawy, dodając jeden własny rozdział. Jego znanym uczniem był Oswald Schmiedeberg, który również położył podwaliny pod współczesną farmakologię.
Obecnie na Uniwersytecie w Gießen znajduje się Wydział Farmakologii imienia Rudolfa Buchheima.

</doc>
<doc id="1159431" url="https://pl.wikipedia.org/wiki?curid=1159431" title="Palestyna pod panowaniem Seldżuków">
Palestyna pod panowaniem Seldżuków

Palestyna pod panowaniem Wielkich Seldżuków pozostawała w okresie od 1079 do 1099 roku.
Historia.
Rys ogólny.
Kalifat Abbasydów korzystał z pomocy wojsk Turków Seldżuckich do walki z kalifatem Fatymidów, który zbudował swoją potęgę w Afryce Północnej i korzystał z pomocy wojskowej mameluków.
Turcy Seldżuccy po zwycięstwie nad Ghaznawidami pod Dandankanem w roku 1040 utworzyli własne państwo. W roku 1055 zajęli oni Bagdad, a ich najwybitniejszy przywódca, wnuk Seldżuka, Tughril Beg, otrzymał od kalifa tytuł sułtana, tym samym zakładając dynastię Wielkich Seldżuków.
Szybki rozwój tureckiego sułtanatu seldżuckiego, spowodował, że Turcy przejęli kontrolę nad całym Bliskim Wschodem.
Historia Palestyny.
W 1079 roku wojska Turków Seldżuckich opanowały Palestynę, włączając ją do państwa Wielkich Seldżuków.
Sułtan Malikszah I zabronił wstępu do Jerozolimy chrześcijanom wszystkich wyznań. Przykładem takich utrudnień w dostępie do Ziemi Świętej było zatrzymanie pielgrzymki ok. 2000 osób, zorganizowanej przez biskupa barberskiego w 1065 roku.
Ciężkie prześladowania dotknęły także żydowską społeczność w Palestynie.
Wieści o prześladowaniach i okrucieństwie Turków podsycały nienawiść Europejczyków do muzułmanów. Wywołało to wielkie poruszenie w chrześcijańskiej Europie i doprowadziło do wyruszenia I wyprawy krzyżowej.
Fatymidzi na początku 1098 roku pokonali szybkim szturmem turecką załogę Jerozolimy i przejęli kontrolę nad tym miastem, ogłaszając jego ponowne otwarcie dla chrześcijan. Pomimo to, w 1099 roku Krzyżowcy zdobyli Jerozolimę i utworzyli Królestwo Jerozolimskie.

</doc>
<doc id="1159433" url="https://pl.wikipedia.org/wiki?curid=1159433" title="Standseilbahn Dresden">
Standseilbahn Dresden

Standseilbahn Dresden – drezdeńska kolej linowo-terenowa. Łączy dzielnice Loschwitz i Weißer Hirsch – jest elementem publicznego transportu miejskiego. Działalność kolei zainaugurowano 26 października 1895 roku. Z początku była napędzana silnikiem parowym, w 1910 roku została zelektryfikowana. Linia jest jednotorowa, ale w środku trasy znajduje się mijanka umożliwiająca operowanie na trasie dwóch wagonów. Linia przebiega przez dwa tunele: Burgbergtunnel długości 96 metrów i Prinzeß-Louisa-Tunnel długości 54 metrów.
Standseilbahnebahn Dresden jest jedną z dwóch kolei linowych w Dreźnie. Druga – Schwebebahn Dresden – jest podwieszaną koleją jednoszynową. Obydwie linie obsługuje zakład transportu miejskiego Dresdner Verkehrsbetriebe AG w ramach świadczenia usług transportowych w mieście.

</doc>
<doc id="1159438" url="https://pl.wikipedia.org/wiki?curid=1159438" title="Góra Zamkowa">
Góra Zamkowa

Litwa
Ukraina

</doc>
<doc id="1159441" url="https://pl.wikipedia.org/wiki?curid=1159441" title="Saraca">
Saraca

Saraca L. – rodzaj roślin należący do rodziny bobowatych. Obejmuje ok. 11 gatunków. Rośliny te występują w południowo-wschodniej Azji.
Systematyka.
Współcześnie klasyfikowany do plemienia "Saraceae" w obrębie podrodziny "Detarioideae" z rodziny bobowatych.
Znaczenie w hinduizmie.
Dwa gatunki z tego rodzaju – "Saraca indica" i "Saraca asoka" – określane mianem asioka, ashoka są elementem kultu roślin w Indiach
Znaczenie w dźinizmie.
Według tradycji dźinijskiej guru Mahawira doznał wyzwolenia, siedząc w cieniu drzewa asioka.

</doc>
<doc id="1159448" url="https://pl.wikipedia.org/wiki?curid=1159448" title="Bitwa pod Ujściem (1227)">
Bitwa pod Ujściem (1227)

Bitwa pod Ujściem (1227) – Na początku lat 20. XIII wieku książę Władysław Odonic uaktywnił działania polityczne i wojenne wymierzone przeciwko swemu stryjowi, księciu wielkopolskiemu Władysławowi Laskonogiemu. Wygnany wcześniej z Wielkopolski Odonic udał się na Pomorze Gdańskie na dwór Świętopełka II Pomorskiego, który pragnąc wyzwolić się z więzów zależności od księcia krakowskiego Leszka Białego, obiecał Odonicowi daleko idącą pomoc w odzyskaniu Wielkopolski. 
Około roku 1223 Świętopełk wraz z Odonicem rozpoczęli działania wojenne w Wielkopolsce przeciwko Władysławowi Laskonogiemu, zajmując stopniowo obszary pograniczne. 9 września 1223 opanowali gród położony w północno-wschodniej Wielkopolsce – Ujście nad Notecią, a w listopadzie Nakło. Zdobyte grody były dla Odonica doskonałą bazą wypadową, skąd prowadził udane najazdy na ziemię mogileńską (1225) oraz ziemię kaliską (1226). 
W roku 1227 Władysław Laskonogi postanowił rozprawić się z bratankiem. W tym też celu oddziały pod dowództwem wojewody Dobrogosta z Szamotuł podjęły próby zdobycia Ujścia. Odonicowi nie tylko udało się przetrwać oblężenie, ale dodatkowo śmiałym wypadem rozbił w dniu 15 lipca siły stryja. Podczas krwawych walk, zakończonych rzezią wojsk Władysława Laskonogiego, zginął wojewoda Dobrogost. Władysław Laskonogi zmuszony po porażce do odstąpienia Ujścia, wycofał się do Gniezna, natomiast Odonic mógł odzyskać swoją ojcowiznę przez zajęcie Kalisza i Poznania.

</doc>
<doc id="1159452" url="https://pl.wikipedia.org/wiki?curid=1159452" title="Louis Hachette">
Louis Hachette

Louis Hachette (ur. 5 maja 1800 w Rethel, zm. 31 lipca 1864) – francuski wydawca.
Przez trzy lata studiował na École Normal Supérieure, ale został z niej wyrzucony za głośne wyrażanie swoich podglądów o Ludwiku XVIII. Niedługo potem zaczął studia prawnicze. W wieku 26 lat kupił małe wydawnictwo "Librairie Brédif", zmieniając jego nazwę na "Hachette". Wydawnictwo to istnieje do dziś (wydaje m.in. Paris Match i Photo).

</doc>
<doc id="1159458" url="https://pl.wikipedia.org/wiki?curid=1159458" title="Hammarstrand">
Hammarstrand

Hammarstrand – miejscowość w Szwecji będąca siedzibą władz gminy Ragunda, najbardziej na wschód położonej gminy Jämtlandii. W 2005 zamieszkana przez 1061 mieszkańców. Miejscowość położona jest nad rzeką Indalsälven, na dnie dawnego jeziora Ragundasjön.
Historia.
Jezioro, na którym obecnie znajduje się miasto, zostało całkowicie opróżnione jednej nocy z 6 na 7 czerwca 1796 roku przez Magnusa Hussa, który w celu spławiania drewna wykopał kanał omijający jeden z największych wówczas wodospadów Europy (33 m). Wodospad ten znajdował się na rzece Indalsälven i był naturalną zaporą tworzącą jezioro, ale uniemożliwiał spławianie drewna, ponieważ łamało się ono spadając z tej wysokości. Katastrofa spowodowana błędem technicznym konstruktora doprowadziła do powstania obszaru żyznych gleb na dnie dawnego jeziora, co z kolei umożliwiło rozwój rolnictwa w gminie.
Martwy wodospad (Döda fallet) jest atrakcją turystyczną gminy Ragunda. Inną atrakcją w tej gminie jest autentyczna tajska świątynia (Thailändskapaviljongen) wybudowana na pamiątkę pobytu w gminie Ragunda króla Tajlandii Chulalogkorna w 1897 roku.
W Hammarstrand zobaczyć można również zbudowany z granitu nordycki kościółek z XIII wieku.
Znajduje się tu również oddana do użytku w 1928 roku elektrownia wodna Hammarforsen.
W XIX wieku, dzięki źródłom z wodą bogatą w żelazo Hammarstrand zyskało statut uzdrowiska z parkiem i sanatorium "Wärdshuset Wildhussen".
Od lat 60. do 80. XX w. Hammarstrand było głównym ośrodkiem bobslejowym i saneczkarskim Szwecji, w którym organizowano liczne mistrzostwa świata i Europy, jednak spadek zainteresowania bobslejami i saneczkarstwem spowodował zamknięcie tego naturalnego toru o długości 1045 m w roku 2001.

</doc>
<doc id="1159462" url="https://pl.wikipedia.org/wiki?curid=1159462" title="Anadenanthera">
Anadenanthera

Anadenanthera – rodzaj roślin należący do rodziny bobowatych. Należą do niego trzy gatunki występujące w Ameryce Południowej.
Charakterystyka.
Drzewa zawierające składniki znane z halucynogennych właściwości (psychodeliki). Przez Indian wykorzystywane były do sporządzania silnie działających psychoaktywnie kadzideł i tabaki. Wchodzące w skład tych gatunków substancje o działaniu psychoaktywnym to:
Systematyka.
Jeden z rodzajów tradycyjnie zaliczany do podrodziny mimozowych "Mimosaceae" (np. jeszcze w systemie Reveala z lat 1993-1999) z rodziny bobowatych "Fabaceae" s.l. W 2017 mimozowe umieszczone zostały w podrodzinie brezylkowych "Caesalpinioideae".

</doc>
<doc id="1159474" url="https://pl.wikipedia.org/wiki?curid=1159474" title="Złota sobota">
Złota sobota

Złota sobota – polski program rozrywkowy. Drugi cykl programów rozrywkowo-muzycznych którego gospodarzami są Natasza Urbańska, Janusz Józefowicz i Radosław Brzózka. Złota sobota emitowana była w soboty o godzinie 17:55 w TVP 1. Każdy odcinek trwa 45 minut. Autorem formatu a zarazem reżyserem programu jest Janusz Józefowicz. Gwiazdą każdego show jest aktorka, tancerka i piosenkarka Natasza Urbańska oraz zespół teatru muzycznego Studio Buffo. Powstało 7 odcinków.
Pierwszy cykl programów nosił nazwę "Przebojowa noc", a swoją emisję zakończył 24 listopada 2007 roku.
Zasady programu.
Program przygotowany przez Janusza Józefowicza i Nataszę Urbańską na okres świąteczno – karnawałowy prezentować będzie złote przeboje XX wieku. W każdym odcinku show, polscy artyści będą śpiewać największe przeboje muzycznej dekady. Każde wydanie obdarzone będzie także materiałami filmowymi ilustrującymi dane dziesięciolecie oraz wypowiedziami znanych osób.
W nowym show widzowie spotkają postacie znane z poprzedniego muzycznego formatu – "Przebojowa noc".
Program uświetnią artyści teatru muzycznego Studio Buffo wraz z Nataszą Urbańską. 
Poza głównym programem stacja TVP 1 planuje także emisję felietonów poświęconych kulisom powstawania "Złotej soboty". Wejścia te będą emitowane podczas całego weekendu.
Skład zespołu Teatru Studio Buffo biorącego udział w programie "Złota sobota".
Monika Ambroziak,
Paweł Bączkowski,
Ivan Belkov,
Pawel Belkov,
Michał Bogdanowicz ,
Mariusz Bromirski,
Kamila Bujalska,
Jan Bzdawka, 
Artur Chamski,
Joanna Chmielewska-Chłopicka,
Justyna Chowaniak, 
Mariusz Czajka, 
Anna Dereszowska, 
Barbara Deska, 
Emilia Dębska, 
Wojciech Dmochowski,
Rafał Drozd,
Dominika Gajduk,
Jędruś Gociałkowski,
Joanna Gołębiowska, 
Jerzy Grzechnik, 
Jarosław Janikowski, 
Janusz Józefowicz,
Izabela Karpińska,
Marina Łuczenko, 
Grzegorz Kowalczyk,
Tomasz Krajewski,
Karolina Królikowska,
Natalia Krakowiak,
Andrzej Kubicki,
Magdalena Kumorek,
Nicole Mirpuri,
Paulina Mechecka,
Mariola Napieralska, 
Weronika Pelczyńska, 
Elżbieta Portka,
Aleksandra Popławska,
Antoni Powierża, 
Katarzyna Pypno,
Paweł Orłowski,
Maciej Robakiewicz,
Krzysztof Rymszewicz, 
Krystian Sacharczuk, 
Paweł Skałuba, 
Natalia Srokocz, 
Janusz Stokłosa,
Paweł Suski, 
Joanna Teśla, 
Aneta Todorczuk-Perchuć,
Marysia Tyszkiewicz,
Beata Urbańska,
Natasza Urbańska, 
Joanna Wiśniewska,
Weronika Wojciechowicz,
Anna Wojczuk,
Marta Wyłomańska,
Michał Zawadka,
Aleksandra Zawadzka,
Miejsce realizacji programu.
Hala "MERA" ul. Bohaterów Września 6/12, Warszawa

</doc>
<doc id="1159478" url="https://pl.wikipedia.org/wiki?curid=1159478" title="Muzeum Miejskie Wrocławia">
Muzeum Miejskie Wrocławia

Muzeum Miejskie Wrocławia (MMW) – miejska instytucja kultury z siedzibą dyrekcji przy ul. Sukiennice 14/15, założona 1 stycznia 2000 roku.
Historia.
Muzeum posiada siedem oddziałów, umiejscowionych w pięciu zabytkowych obiektach architektonicznych: Arsenał Miejski, Stary Ratusz, Pałac Królewski (dawne południowe skrzydło pałacu i główny gmach) Stary Cmentarz Żydowski. Wszystkie placówki z wyjątkiem Starego Cmentarza Żydowskiego (położonego przy ul. Ślężnej) znajdują się w ścisłym centrum miasta (w najstarszej części średniowiecznego centrum), są jednocześnie obiektami zabytkowymi, które posiadają wartość historyczną i kulturową, ciesząc się dużym zainteresowaniem wrocławian, jak i turystów.
19 kwietnia 2009 roku po wieloletniej przebudowie otwarto nowy oddział w dawnym Pałacu Królów Pruskich, czyli Pałacu Królewskim (wcześniejszym Pałacu Spätgena) przy ul. Kazimierza Wielkiego 35 (dyrekcja pozostaje w Sukiennicach). Główną część ekspozycji stanowi wystawa „1000 lat Wrocławia”, która prezentuje dzieje miasta od czasów średniowiecza po współczesność. Zgromadzono ponad 3 tysiące eksponatów, m.in. ze zbiorów własnych muzeum, zasobów prywatnych kolekcjonerów, muzeów regionalnych całej Polski, Muzeum Narodowego w Warszawie czy Biblioteki Uniwersyteckiej UWr.
Działalność muzeum.
MMW prowadzi bogatą działalność naukową i edukacyjną. Jest również organizatorem wielu wystaw czasowych, imprez kulturalnych i spotkań naukowych. Muzeum bierze udział w wielu wydarzeniach cyklicznych, takich jak Noc Muzeów, Międzynarodowy Festiwal Krasnoludków, czy Dolnośląski Festiwal Nauki, które cieszą się bardzo dużą frekwencją.
Ludzie Ognia
MMW jest też organizatorem imprez cyklicznych, z których najbardziej znaną jest plenerowy festyn archeologiczny, odbywający się na dziedzińcu Arsenału Miejskiego- Ludzie Ognia. Impreza prezentuje starożytne rzemiosła, które wykorzystywały siłę ognia. W odtworzonych realiach epoki żelaza swoje rzemiosła prezentują hutnicy, kowale, odlewnicy, szklarze i garncarze. Największą atrakcją festynu jest produkcja żelaza z rudy w piecu dymarskim wzorowanym na urządzeniu sprzed 2000 lat. Całość ubarwiają pokazy grup rekonstrukcyjnych- rzymskich legionistów i barbarzyńskich Hariów oraz pokaz ogniowy z użyciem pyłu bursztynowego.
Konkurs
Od 29 lat Dział Pedagogiczny MMW i Muzeum Sztuki Medalierskiej przy wsparciu Urzędu Miejskiego Wrocławia, organizują konkurs plastyczny dla dzieci i młodzieży na medal i małą formę rzeźbiarską. Co roku wystawie towarzyszy inne hasło, które jest tematem przewodnim prac konkursowych. W składzie jury, które dokonuje oceny prac, znajdują się wrocławscy artyści i reprezentanci organizatorów konkursu. Konkurs zwieńczony jest uroczystym ogłoszeniem laureatów i rozdaniem nagród, które odbywa się podczas wernisażu wystawy pokonkursowej złożonej z wszystkich prac wykonanych przez uczestników.
Edukacja.
Muzeum prowadzi bogatą działalność edukacyjną. Dział Pedagogiczny MMW w swoim programie posiada:
Dodatkowo Dział Pedagogiczny prowadzi w okresie wiosenno-letnim zajęcia terenowe, wśród których popularnością cieszą się „Legendy wrocławskiego rynku”, czy „Śladami wrocławskich krasnali”. Zajęcia, warsztaty i oprowadzania odbywają się w każdym oddziale muzeum, na wystawach stałych oraz czasowych. Jedną z największych atrakcji z oferty edukacyjnej MMW są świąteczne warsztaty plastyczne (bożonarodzeniowe i wielkanocne), podczas których dzieci wykonują palmy wielkanocne, dekorują bombki i inne ozdoby świąteczne. MMW włączyło się także do projektu #muzealniaki, który promuje uczestnictwo w kulturze najmłodszych (0-5 lat), a także udostępnia muzeum, jako przestrzeń przyjazną dla dzieci.
Oddziały MMW.
Najmłodszym oddziałem MMW jest Muzeum Teatru im. Henryka Tomaszewskiego otwarte w 2017 r. w dawnym skrzydle południowym Pałacu Królewskiego, przy pl. Wolności 7a. Muzeum jest pierwszą tego typu placówką poświęconą teatrowi, w szczególności wrocławskiemu środowisku teatralnemu po 1945 r. Opowiada historię wrocławskiego teatru, ludzi z nim związanych i ich działalności.
Wybrane eksponaty z oddziałów MMW.
Do najważniejszych eksponatów na wystawach stałych muzeum należą:
Publikacje.
Do wystaw organizowanych przez Muzeum Miejskie Wrocławia często dołączane są katalogi lub publikacje naukowe, których sprzedaż prowadzona jest w kasach muzeum i w księgarni internetowej.
Linki zewnętrzne.
Muzeum Miejskie Wrocławia

</doc>
<doc id="1159479" url="https://pl.wikipedia.org/wiki?curid=1159479" title="Ksylometr">
Ksylometr

Ksylometr (gr. "ξύλον" 'drewno', "μέτρον" 'miara') – przyrząd, rodzaj naczynia, stosowany w dendrometrii do pomiaru miąższości drewna (objętości) poprzez zanurzenie w wodzie i pomiarze objętości wypartej wody. Metoda ta umożliwia dokładne określenie objętości drewna, zwłaszcza fragmentów o nieregularnym kształcie. Jest stosowana do oceny dokładności metod szacowania objętości drewna. Przy pomiarze suchego drewna najpierw pozwala się mu namoknąć. Oprócz ksylometrów, w których wyparta woda zbierana jest w naczyniu pomiarowym, istnieją przyrządy działające na zasadzie naczyń połączonych.
Zobacz też.
paradoks ksylometryczny

</doc>
<doc id="1159480" url="https://pl.wikipedia.org/wiki?curid=1159480" title="Reakcja „szczekającego psa”">
Reakcja „szczekającego psa”

Reakcja „szczekającego psa” – reakcja chemiczna między dwusiarczkiem węgla (CS2) i tlenkiem azotu(II) (NO) lub podtlenkiem azotu (N2O). Reakcja zawdzięcza swoją nazwę temu, że przeprowadzona w odpowiednich warunkach generuje dźwięk podobny do szczekania psa.
Chemicznie jest to silnie egzotermiczna i gwałtownie przebiegająca reakcja spalania, w której rolę paliwa odgrywa dwusiarczek węgla, a rolę utleniacza – tlenek(II) lub podtlenek azotu. Jej produktami są: azot, dwutlenek węgla, dwutlenek siarki i/lub siarka rombowa. Reakcja przebiega prawdopodobnie według schematu:
w przypadku tlenku diazotu:
Gdy przeprowadza się ją w długiej zamkniętej rurze szklanej o odpowiedniej średnicy i inicjuje z jednego końca przy pomocy palnika lub iskry elektrycznej, w rurze tej wytwarza się fala uderzeniowa składająca się z reagujących ze sobą substratów. Fala ta powoduje kompresję gazów po drugiej stronie rury, co skutkuje po chwili ich eksplozją w tej części rury i odwróceniem kierunku fali uderzeniowej. Dzięki temu z rury wydobywa się dźwięk przypominający szczekanie psa. Dodatkowo reakcja wywołuje efekty luminescencyjne – rura rozbłyskuje bardzo jasnym, niebieskim światłem.
Zanim odkryto toksyczne własności dwusiarczku węgla, reakcja ta była często wykorzystywana na pokazach chemicznych dla studentów i pasjonatów chemii. Reakcja ta była znana już w 1853, kiedy to Justus von Liebig zaprezentował ją na wykładzie inauguracyjnym dla swoich studentów. Pokaz ten zrobił tak duże wrażenie na widzach, że Liebig został poproszony o powtórzenie go dla publiczności ogólnej. Podczas drugiej prezentacji doszło jednak do eksplozji, prawdopodobnie na skutek zanieczyszczenia wnętrza rury powietrzem. Wybuch poranił królową Bawarii Teresę Sachsen-Hildburghausen i jej syna księcia Luitpolda.
Reakcję tę wykorzystywano przez pewien czas do wykonywania zdjęć w ciemności, zanim nie opracowano prostszego i bezpieczniejszego systemu lamp błyskowych opartych na magnezji.

</doc>
<doc id="1159484" url="https://pl.wikipedia.org/wiki?curid=1159484" title="Henryk Ross">
Henryk Ross

Henryk Ross (ur. 1 maja 1910 w Warszawie, zm. 1991 w Tel Awiwie) – żydowski fotograf dokumentalizujący życie w getcie Litzmannstadt.
Życiorys.
Z fotografią związał się przed wybuchem II wojny światowej – pracował w Łodzi, jako fotograf prasowy i sportowy gazet warszawskich. Brał udział w kampanii wrześniowej.
Litzmannstadt Ghetto.
Był jednym fotografów zatrudnionych w latach 1940-1944 w Wydziale Statystycznym getta Litzmannstadt, do jego obowiązków należało wykonywanie zdjęć legitymacyjnych, fotografowanie zmarłych. Oficjalnie zajmował się także fotografią propagandową – fotografował oficjalne spotkania, władze getta, działające w nim, na potrzeby niemieckiej armii, fabryki, oraz instytucje utworzone w getcie – straż pożarną, służbę zdrowia, policję. Nieoficjalnie – dzięki służbowemu dostępowi do sprzętu i materiałów – dokumentował codzienne życie getta. Wykonał kilka tysięcy takich zdjęć, ukazując na nich głód, masowe groby, publiczne egzekucje, deportacje do obozu Kulmhof.
W 1941 roku ożenił się.
Gdy rozpoczęła się likwidacja getta, wraz z żoną, zakopał część negatywów w okolicy kamienicy przy ulicy Jagiellońskiej 12, w której mieszkali. Po likwidacji getta Ross pozostał na jego terenie – należał do komanda, które miało ten teren oczyścić. Wraz z żoną przetrwał, ukrywając się, aż do wyzwolenia Łodzi przez Armię Czerwoną, w styczniu 1945 roku.
Po II wojnie światowej.
Po wojnie powrócił do Łodzi – ukryte negatywy udało się odnaleźć, z około 6000, połowa przetrwała w dobrym stanie. W Łodzi pracował jako fotograf do 1950 roku (lub 1956), kiedy to wyemigrował do Izraela.
W 1961 był świadkiem w procesie w procesie Adolfa Eichmanna (zeznania składał po polsku), a jego fotografie były dowodami w sprawie.
Fotografie.
Prace Henryka Rossa uchodzą za jeden z najlepiej dokumentujący życie Żydów w gettach zbiór fotografii, wykonanych przez jedną osobę.
Po jego śmierci kolekcja została przekazana do "Archive of Modern Conflict" w Londynie, a następnie do "Art Gallery of Ontario" w Toronto.
W 2004 roku w Londynie został wydany album "Lodz Ghetto Album", którego podstawę stanowią fotografie Henryka Rossa.

</doc>
<doc id="1159486" url="https://pl.wikipedia.org/wiki?curid=1159486" title="Complexo Esportivo da Ulbra">
Complexo Esportivo da Ulbra

Complexo Esportivo da Ulbra – wielofunkcyjny stadion, używany głównie przez piłkarzy nożnych w Canoas, Rio Grande do Sul, Brazylia, na którym swoje mecze rozgrywa klub Sport Club Ulbra.

</doc>
<doc id="1159487" url="https://pl.wikipedia.org/wiki?curid=1159487" title="Strefa Kultury Wrocław">
Strefa Kultury Wrocław

Strefa Kultury Wrocław (w latach 2012-2017 jako "Biuro Festiwalowe Impart 2016", od 2022 r. częściowo jako Wrocławski Instytut Kultury) – wrocławska instytucja kulturalna.
Historia.
Powstanie.
Strefa Kultury Wrocław powstała w 1990 roku w wyniku połączenia Wojewódzkiego Domu Kultury i Przedsiębiorstwa Imprez Artystycznych „Impart”. Przedsiębiorstwo Imprez Artystycznych „Impart” z kolei, powstało 1970 roku w wyniku połączenia Estrady Dolnośląskiej i Wrocławskiego Przedsiębiorstwa Imprez Artystycznych „Hala Ludowa”.
Działalność Przedsiębiorstwa Imprez Artystycznych „Impart”.
Początkowo działalność koncertową w tym ośrodku prowadziły jego własne zespoły, jak „Spisek” z Haliną Frąckowiak, „Waganci” z Anną Jantar, „Pro Contra”, „Bazar” czy „Homo Homini”. Następnie „Impart” nawiązał współpracę z PAGARTem i w ramach tej współpracy organizował we Wrocławiu koncerty gwiazd muzycznych, m.in.: Shakin’ Stevensa, Tangerine Dream, Smokie. Organizował Przegląd Piosenki Aktorskiej.
Działalność Centrum Sztuki „Impart”.
Centrum Sztuki „Impart” prowadzi działalność teatralną, muzyczną, impresaryjną i wystawienniczą.
W okresie 1996-2005 Centrum Sztuki „Impart” było organizatorem Przeglądu Piosenki Aktorskiej. Obecnie organizuje między innymi festiwal Wrocławski Festiwal Jazz nad Odrą. Organizowało wrocławskie koncerty takich artystów jak Leonard Cohen, Nick Cave, Diana Krall, Joe Satriani, Mariza, Diamanda Galás, czy Manu Chao.
Przez długi okres Centrum Sztuki „Impart” sprawowało mecenat nad Wrocławskim Chórem Chłopięcym „Pueri Consonantes” oraz Wrocławską Orkiestrą Kameralną „Leopoldinum”. 
W roku 2005, w ramach Centrum Sztuki „Impart” został powołany Teatr Piosenki, którego pierwszym dyrektorem artystycznym był Roman Kołakowski.
Dyrektorem naczelnym i artystycznym Centrum Sztuki „Impart” była do 2001 r. Anna Wołek.
Biuro Festiwalowe Impart 2016.
Biuro Festiwalowe Impart 2016 zostało powołane przez Prezydenta Wrocławia 1 lipca 2012. Powstało z połączenia Centrum Sztuki Impart oraz instytucji Wrocław 2016.
BF Impart 2016 kontynuowało tradycję istniejącego od 1990 Centrum Sztuki Impart, powstałego z połączenia Wojewódzkiego Domu Kultury oraz Przedsiębiorstwa Imprez Artystycznych „Impart”. Było odpowiedzialne za organizację Europejskiej Stolicy Kultury Wrocław 2016. 
Dyrektorem BF Impart 2016 od 1 lipca 2012 r. Krzysztof Maj.
Strefa Kultury Wrocław.
W 2018 r. zdecydowano się na kontynuację projektów Europejskiej Stolicy Kultury Wrocław 2016 w postaci Strefy Kultury Wrocław.
Wydzielenie Wrocławskiego Instytutu Kultury.
Od lutego 2022 r. projekty animacyjno-edukacyjne instytucji będą działały w ramach Wrocławskiego Instytutu Kultury. Strefa Kultury Wrocław będzie odpowiedzialna wyłącznie za część produkcyjną.

</doc>
<doc id="1159492" url="https://pl.wikipedia.org/wiki?curid=1159492" title="Estádio Arthur Mesquita Dias">
Estádio Arthur Mesquita Dias

Estádio Arthur Mesquita Dias – stadion piłkarski, w Sapucaia do Sul, Rio Grande do Sul, Brazylia, na którym swoje mecze rozgrywa klub Grêmio Esportivo Sapucaiense.

</doc>
<doc id="1159495" url="https://pl.wikipedia.org/wiki?curid=1159495" title="Mykoła Cham">
Mykoła Cham

Mykoła Cham ukr. Микола Андрійович Хам (ur. 23 lipca 1898 w Mierzwicy, zm. 3 listopada 1937 na uroczysku Sandarmoch) – ukraiński działacz lewicowy okresu międzywojnia, poseł na Sejm II kadencji w II RP. 
Życiorys.
Studiował na Politechnice Lwowskiej. Członek Sel-Rob i Sel-Rob-Lewicy (od 1927 szef jej sekcji młodzieżowej i członek KC). 
Uczestnik zorganizowanego przez komunistów Europejskiego Kongresu Chłopskiego w Berlinie, aresztowany przez niemiecką policję i deportowany do Polski. 
W latach 1928–1930 pełnił mandat posła II kadencji z okręgu Brześć nad Bugiem. W Sejmie należał do klubu Sel-Rob Lewica i Sel-Rob "Jedność". 
Po 1930 wycofał się z działalności publicznej i wyjechał do ZSRR. Był pracownikiem naukowym Południowego Instytutu Gospodarstwa Mlecznego w Charkowie. 
Aresztowany przez OGPU w sprawie "Ukraińskiej Organizacji Wojskowej" (mistyfikacja OGPU). 9 kwietnia 1934 został skazany przez "trójkę" przy Kolegium GPU USRR na 5 lat łagru z art 54 par. 4, 8, 11 kodeksu karnego USRR. Karę odbywał w 4 oddziale Biełbałtłagu (Kanał Białomorsko-Bałtycki) i specizolatorze Sawwatiewo na Wyspach Sołowieckich. 9 października 1937 "trójka specjalna" NKWD obwodu leningradzkiego RFSRR skazała jednym wyrokiem listę 1116 więźniów Sołowek na śmierć. Na liście znajdowało się nazwisko Chama. Rozstrzelany 3 listopada 1937 razem z Łesiem Kurbasem, Mykołą Kuliszem, Ołeksą Slisarenką, Mykołą Zerowem, Myrosławem Irczanem, Pawło Fyłypowyczem, Wołodymyrem Czechiwskim i in. w masowej egzekucji ukraińskich twórców i działaczy społecznych na uroczysku Sandarmoch w Karelii.

</doc>
<doc id="1159497" url="https://pl.wikipedia.org/wiki?curid=1159497" title="Estádio 19 de Outubro">
Estádio 19 de Outubro

Estádio 19 de Outubro – stadion piłkarski, w Ijuí, Rio Grande do Sul, Brazylia, na którym swoje mecze rozgrywa klub Esporte Clube São Luiz.

</doc>
<doc id="1159498" url="https://pl.wikipedia.org/wiki?curid=1159498" title="Musée des Blindés">
Musée des Blindés

Musée des Blindés, Musée Général Estienne – muzeum poświęcone broni pancernej, posiadające bogatą kolekcję pojazdów opancerzonych. Zlokalizowane jest w dolinie Loary w mieście Saumur, w departamencie Maine i Loara we Francji. Obecna nazwa muzeum nawiązuje do francuskiego generała Jean-Baptiste Eugène Estienne.
Kolekcja obejmuje ponad 880 pojazdów, z czego około 200 pojazdów jest wciąż sprawnych i bierze udział w corocznej paradzie o nazwie "Carrousel". Pomimo przeprowadzki muzeum w 1993 do większych pomieszczeń na ekspozycji jest około 25% eksponatów z kolekcji muzeum.
Saumur było tradycyjnym ośrodkiem szkolenia francuskich kawalerzystów i taki też był zamysł organizacji muzeum. Obecnie muzeum kawalerii w Saumur jest oddzielną placówką muzealną. Ozdobą kolekcji są tu francuskie Schneider CA1, St Chamond, AMC 35, AMR 33 i ARL 44, a także liczne konstrukcje eksperymentalne.

</doc>
<doc id="1159499" url="https://pl.wikipedia.org/wiki?curid=1159499" title="Impart">
Impart



</doc>
<doc id="1159500" url="https://pl.wikipedia.org/wiki?curid=1159500" title="Musée Général Estienne">
Musée Général Estienne



</doc>
<doc id="1159502" url="https://pl.wikipedia.org/wiki?curid=1159502" title="Serhij Chrucki">
Serhij Chrucki

Serhij Chrucki, (ur. 2 sierpnia 1887 w Kmiczynie, zm. 1954) – ukraiński polityk okresu II Rzeczypospolitej, nauczyciel, poseł na Sejm RP pierwszej, drugiej i trzeciej kadencji (w latach 1922–1935).
Życiorys.
Kształcił się początkowo w seminarium duchownym w Chełmie, które ukończył w 1907 roku. Rezygnując z wejścia na drogę posługi duchownej kontynuował naukę w Instytucie Historyczno-Filologicznym w Petersburgu.
W latach 1911–1915 pracował jako nauczyciel łaciny w szkołach warszawskich. W czasie I wojny światowej ewakuowany do Kaługi, gdzie objął mandat radnego.
W 1918 roku został nauczycielem w szkole rolniczo-sadowniczej w Połtawie. W latach 1920–1922 więziony przez Czeka i OGPU, uwolniony na skutek nacisków strony polskiej. Po przyjeździe do Polski pracował w gimnazjum rosyjskim w Brześciu. Działał w ukraińskim ruchu narodowym, od 1925 roku członek kierownictwa Ukraińskiego Zjednoczenia Narodowo-Demokratycznego (UNDO), a od 1927 roku Ukraińskiego Komitetu Cerkiewnego. Zwolennik polityki ukrainizacji cerkwi prawosławnej. W latach 1922–1935 poseł na Sejm RP z okręgów Brześć nad Bugiem, Lwów i Tarnopol.
W czasie kampanii wyborczej po rozwiązaniu Sejmu II kadencji został aresztowany 31 października 1930 w powiecie Tomaszów i przewieziony do więzienia we Lwowie, wkrótce zwolniony po wyborze na posła Sejmu III kadencji.
Występował w obronie praw cerkwi i ludności prawosławnej w Polsce południowo-wschodniej, złożył w tej sprawie około 80 interpelacji w Sejmie.
Po agresji III Rzeszy i ZSRR na Polskę aresztowany przez NKWD i wywieziony do Kazachstanu. Dalsze losy i data śmierci nieznane.

</doc>
<doc id="1159508" url="https://pl.wikipedia.org/wiki?curid=1159508" title="BM Ciudad Real">
BM Ciudad Real

BM Ciudad Real – hiszpański klub piłki ręcznej mężczyzn z siedzibą w Ciudad Real, powstały w 1981, a rozwiązany w 2011 r.
Klub został przeniesiony w 2011 r. do Madrytu ze względu na problemy finansowe i istnieje jako Atlético Madryt.
W drużynie występował reprezentant Polski – Mariusz Jurkiewicz (2010-11).

</doc>
<doc id="1159511" url="https://pl.wikipedia.org/wiki?curid=1159511" title="Rozmaitość algebraiczna">
Rozmaitość algebraiczna

Rozmaitość algebraiczna – zbiór punktów, których współrzędne spełniają pewien układ równań wielomianowych.
Historyczne znaczenie rozmaitości algebraicznych zaczęło być widoczne od czasu udowodnienia podstawowego twierdzenia algebry, które łączy w pewnym sensie algebrę i geometrię, gdyż mówi, że wielomian jednej zmiennej zespolonej jest wyznaczony jednoznacznie przez zbiór swoich pierwiastków – obiekt zasadniczo geometryczny. Rozszerzając to rozumowanie, twierdzenie Hilberta o zerach pokazuje fundamentalną odpowiedniość między ideałami w pierścieniach wielomianów, a podzbiorami przestrzeni afinicznej. Dzięki temu twierdzeniu i związanym z nim wynikom, możemy badać obiekty geometryczne, jakimi są rozmaitości algebraiczne, metodami algebry, w szczególności teorii pierścieni.
Definicja.
Rozważane są cztery rodzaje rozmaitości algebraicznych: rozmaitości afiniczne, rozmaitości quasi-afiniczne, rozmaitości rzutowe i rozmaitości quasi-rzutowe. Istnieją także pewne uogólnienia tych pojęć, określane terminem abstrakcyjnych rozmaitości algebraicznych.
Rozmaitości afiniczne.
Niech formula_1 będzie ciałem algebraicznie domkniętym, zaś formula_2 niech będzie "n"-wymiarową przestrzenią afiniczną nad formula_3 Wielomiany formula_4 możemy uważać za funkcje na formula_2 o wartościach w formula_3 Dla każdego formula_7 zdefiniujmy "miejsce zer" jako podzbiór formula_8 w którym wszystkie wielomiany ze zbioru formula_9 znikają:
formula_11 będący podzbiorem formula_2 nazywamy afinicznym zbiorem algebraicznym, jeśli formula_13 dla pewnego formula_14 Niepusty afiniczny zbiór algebraiczny nazywamy "nierozkładalnym", jeśli nie można go zapisać jako suma dwóch właściwych podzbiorów algebraicznych. Nierozkładalny afiniczny zbiór algebraiczny nazywamy afiniczną rozmaitością algebraiczną lub po prostu rozmaitością afiniczną.
Dla rozmaitości afinicznych możemy przyjąć naturalną topologię, tzw. topologię Zariskiego, poprzez określenie, że zbiorami domkniętymi są wszystkie zbiory algebraiczne.
Dla formula_11 – podzbioru formula_8 niech formula_17 będzie ideałem wszystkich wielomianów znikających na formula_18
Dla dowolnego zbioru algebraicznego formula_20 pierścieniem współrzędnych lub pierścieniem struktury nazywamy iloraz pierścienia wielomianów przez ten ideał.
Rozmaitości rzutowe.
Niech formula_21 oznacza n-wymiarową przestrzeń rzutową nad ciałem formula_3 Wielomiany jednorodne w pierścieniu formula_23 możemy rozważać jako funkcje na formula_21 o wartościach w formula_25 poprzez waluację we współrzędnych jednorodnych. Jednorodność wielomianów gwarantuje, że konstrukcja ta jest poprawna. Dla dowolnego formula_26 "miejsce zer" zbioru formula_9 definiujemy analogicznie, jak w przypadku afinicznym:
formula_11 – podzbiór formula_21 nazywamy rzutowym zbiorem algebraicznym jeśli formula_13 dla pewnego formula_14 Nierozkładalny rzutowy zbiór algebraiczny nazywamy algebraiczną rozmaitością rzutową, lub krócej rozmaitością rzutową.
Tak samo, jak w przypadku afinicznym, możemy przyjąć w naturalny sposób topologię Zariskiego.
Dla formula_33 niech formula_17 będzie ideałem generowanym przez wszystkie wielomiany jednorodne znikające na formula_35 Dla dowolnego rzutowego zbioru algebraicznego formula_20 pierścieniem współrzędnych tego zbioru nazywamy iloraz pierścienia wielomianów przez ten ideał.

</doc>
<doc id="1159516" url="https://pl.wikipedia.org/wiki?curid=1159516" title="Most Cybiński w Poznaniu">
Most Cybiński w Poznaniu



</doc>
<doc id="1159517" url="https://pl.wikipedia.org/wiki?curid=1159517" title="Estádio Passo D'Areia">
Estádio Passo D'Areia

Estádio Passo D'Areia – stadion piłkarski, w Porto Alegre, Rio Grande do Sul, Brazylia, na którym swoje mecze rozgrywa klub Esporte Clube São José.

</doc>
<doc id="1159520" url="https://pl.wikipedia.org/wiki?curid=1159520" title="Koleoryza">
Koleoryza

Koleoryza – pochwa osłaniająca korzeń pierwotny zarodka traw. Prawdopodobnie jest tworem stanowiącym przystosowanie do rozwoju zarodka w nasieniu okrytym zwykle szczątkową łupiną nasienną i usytuowanym na skraju nasienia wypełnionego poza tym bielmem.

</doc>
<doc id="1159522" url="https://pl.wikipedia.org/wiki?curid=1159522" title="Droga krajowa B13 (Niemcy)">
Droga krajowa B13 (Niemcy)

Droga krajowa 13 () – niemiecka droga krajowa przebiegająca ze północy na południe z Würzburga przez Uffenheim, Gunzenhausen, Ingolstadt, München do skrzyżowania z drogą B307 koło Sylvensteinstausee.
Miejscowości leżące przy B13.
Würzburg, Randersacker, Eibelstadt, Sommerhausen, Ochsenfurth, Oberickelheim, Gollhofen, Uffenheim, Rudolzhofen, Neuherberg, Pfaffenhofe, Marktbergel, Oberdachstetten, Unterheßbach, Lehrberg, Ansbach, Burgoberbach, Weidenbach, Merkendorf, Muhr am See, Gunzenhausen, Unterasbach, Dornhausen, Theilenhofen, Stopfenheim, Ellingen, Weißenburg in Bayern, Rothenstein, Rupertsbusch, Eichstätt, Eitensheim, Ingolstadt, Manching, Reichertshofen, Pörnbach, Straßhof, Haimpertshofen, Pfaffenhofen an der Ilm, Reichertshausen, Hohenkammer, Lauterbach, Fahrenzhausen, Unterschleißheim, Garching, München, Sauerlach, Otterfing, Holzkirchen, Großhartpenning, Sachsenkam, Bad Tölz, Lenggries, Fleck.
Historia.
Pierwszy fragment utwardzonej drogi na szlaku B13 powstał w 1773 pomiędzy Ansbachem i Würzburgiem. W 1790 oddano do użytku fragment pomiędzy Monachium a Holzkirchen.
W 1932 r. wyznaczono "Reichsstraße 13", która przebiegała z Würzburga do Monachium i dalej przez Rosenheim do Kiefersfelden. Został on jednak zastąpiony oddaną do użytku w 1936 r. autostradą 
Monachium – Rosenheim.
W latach 70. XX w. oznakowano jako B13 fragment z Monachium do skrzyżowania z drogą B307 koło Sylvensteinstausee.

</doc>
<doc id="1159523" url="https://pl.wikipedia.org/wiki?curid=1159523" title="Palestyna pod panowaniem krzyżowców">
Palestyna pod panowaniem krzyżowców

Palestyna pod panowaniem krzyżowców przebywała w okresie od 1099 do 1291 roku.
Historia.
Rys ogólny.
Powstanie i szybki rozwój tureckiego sułtanatu seldżuckiego spowodowało, że Turcy Seldżuccy przejęli kontrolę nad całym Bliskim Wschodem łącznie z Jerozolimą, do której w 1079 roku sułtan Sulejman zabronił wstępu chrześcijanom wszystkich wyznań.
Pobudziło to chrześcijańską Europę do zorganizowania I wyprawy krzyżowej, która była prowadzona w latach 1096-1099, głównie siłami rycerzy lotaryńskich (w Bizancjum i na Bliskim Wschodzie nazywanych „Frankami”) oraz normańskich i prowansalskich.
Zwycięzcy ustanowili chrześcijańskie Królestwo Jerozolimskie, które obejmowało dawną Fenicję, Syrię i Palestynę. Było to klasyczne państwo feudalne z systemem lennym. Było ono lennem stolicy apostolskiej.
Historia Palestyny.
Fatymidzi na początku 1098 roku pokonali szybkim szturmem turecką załogę Jerozolimy i przejęli kontrolę nad tym miastem, ogłaszając jego ponowne otwarcie dla chrześcijan.
W 1099 roku krzyżowcy zdobyli Jerozolimę (15 lipca 1099). Po zdobyciu Jerozolimy krzyżowcy dokonali rzezi obrońców i mieszkańców miasta. Zabito około 40 tysięcy mieszkańców, Muzułmanów i Żydów (Żydów spalono uwięzionych w budynku synagogi).
W niecały miesiąc po bitwie, 12 sierpnia 1099, krzyżowcy pokonali idącą na pomoc Jerozolimie armię fatymidzką pod Askalonem, co ostatecznie przesądziło o zwycięstwie I krucjaty.
W Palestynie zostało utworzone Królestwo Jerozolimskie, którego pierwszym władcą został Gotfryd de Bouillon.
W 1181 roku książę Antiochii, Renald de Châtillon, samowolnie zerwał zawieszenie broni z muzułmańskim sułtanem Saladynem i rozpoczął działania wojenne na Morzu Czerwonym. Między innymi napadnięto na samo serce Islamu, na Mekkę. Wywołało to natychmiastową reakcję świata muzułmańskiego, który zjednoczył się pod wodzą sułtana Saladyna.
W 1186 roku sułtan Saladyn zażądał od króla Królestwa Jerozolimskiego Gwidona z Lusignan wypłacenia odszkodowania i zwrotu łupów zagrabionych przez Renalda de Châtillon. Wobec jego odmowy rozpoczęła się wojna. Krzyżowcy ponieśli klęskę w bitwie pod Hittin (1187 r.) i utracili Tyberiadę, Akkę i Jaffę. W 1187 roku sułtan wkroczył do Jerozolimy.
Siły angielskie i francuskie (III wyprawa krzyżowa) w 1191 roku zdobyły twierdzę Akkę, a następnie pas nadmorski z Cezareą i Jaffą. Królem odbudowywanego Królestwa Jerozolimskiego ponownie został Gwidon z Lusignan. W toku dalszych działań krzyżowcy uzyskali korzystny pokój (1192 r.) z sułtanem Saladynem, dającym swobodny dostęp Chrześcijanom do miejsc świętych w Palestynie.
Wyprawa Fryderyka II odzyskała Jerozolimę w 1229 roku. W 1239 roku krzyżowcy zawarli sojusz z Syrią przeciwko Egiptowi, i wykorzystując spory pomiędzy muzułmanami przejęli kontrolę nad całą Galileą. W 1240 roku przejęli kontrolę nad Górą Tabor.
W 1244 roku nastąpiła ostateczna utrata Jerozolimy.
W 1291 upadła ostatnia twierdza krzyżowców w Palestynie, Akka. W ten sposób zakończyła się historia Królestwa Jerozolimskiego.

</doc>
<doc id="1159526" url="https://pl.wikipedia.org/wiki?curid=1159526" title="Estádio dos Plátanos">
Estádio dos Plátanos

Estádio dos Plátanos – stadion piłkarski, w Santa Cruz do Sul, Rio Grande do Sul, Brazylia, na którym swoje mecze rozgrywa klub Esporte Clube Santa Cruz.

</doc>
<doc id="1159529" url="https://pl.wikipedia.org/wiki?curid=1159529" title="No One">
No One

"No One" - piosenka R&amp;B/soul skomponowana przez Alicię Keys, Dirrty Harry'ego i Kerry'ego Brothersa Jr. na trzeci studyjny album Keys zatytułowany "As I Am" (2007). Utwór wydany jako główny singel, został wyprodukowany przez Keys oraz Brothersa.
W 2008 Keys otrzymała za "No One" dwie nagrody Grammy w kategoriach Best Female R&amp;B Vocal Performance oraz Best R&amp;B Song.
Informacje o singlu.
Piosenkę po raz pierwszy można było usłyszeć już w sierpniu 2007, kiedy to na swojej oficjalnej stronie internetowej oraz fan clubie artystka umieściła fragment kompozycji w najnowszym newsletterze. Utwór wydany został 11 września 2007, natomiast premiera w systemie Airplay odbyła się podczas audycji w radiu "WVEE", w Atlancie 29 sierpnia 2007.
"No One" został zaprezentowany publicznie, podczas gali rozdania nagród MTV Video Music Awards 2007. Oficjalne remiksy utworu zostały nagrane wspólnie z Lil' Kim, Cassidym, Damianem Marleyem, Juniorem Reidem, Beenie Manem oraz Kanye Westem.
Teledysk.
Teledysk do singla, wyreżyserowany przez Justina Francisa, miał premierę w stacji BET 24 września 2007. Obraz zadebiutował na 10. pozycji listy 106 and Park tej stacji, aby szybko wspiąć się na szczyt notowania. W stacji muzycznej MTV teledysk miał premierę 4 października 2007 podczas programu "TRL".

</doc>
<doc id="1159532" url="https://pl.wikipedia.org/wiki?curid=1159532" title="Antin Horbaczewski">
Antin Horbaczewski

Antin Jakowycz Horbaczewski herbu Korczak, ukr. Антін Якович Горбачевський, wzgl. pol. Antoni Horbaczewski (ur. 27 stycznia 1856 w Zarubińcach, zm. 26 kwietnia 1944 w Sanoku) – ukraiński adwokat, działacz polityczny i parlamentarzysta okresu Austro-Węgier, Zachodnioukraińskiej Republiki Ludowej i II Rzeczypospolitej, senator II, III i IV kadencji Senatu RP, Marszałek senior Senatu RP w 1935. Brat Iwana Horbaczewskiego.
Życiorys.
Urodził się w rodzinie księdza greckokatolickiego Jakowa Horbaczewskiego, herbu Korczak. W 1874 ukończył c.-k. gimnazjum w Tarnopolu, po czym studiował prawo i doktoryzował się we Lwowie (1888). 
W latach 1883–1884 pracował jako dziennikarz, był wydawcą pisma "Diło". Od 1893 zajmował się prowadzeniem kancelarii adwokackiej w Czortkowie. Był członkiem Ukraińskiego Powiatowego Związku Spółdzielczego. Był członkiem wydziału powiatowego w Czortkowie.
W 1912 wybrano go do Trybunału Stanu w Wiedniu, a od 1913 pełnił mandat posła Sejmu Krajowego Galicji X kadencji, wybrany w okręgu Czortków. 
W latach 1918–1919 członek Rady Narodowej Zachodnioukraińskiej Republiki Ludowej, w 1919 reprezentował w Warszawie Symona Petlurę wobec władz polskich. 
W okresie międzywojennym członek UNDO. W latach 1928–1935 senator z okręgu Tarnopol. Podczas ślubowania zamiast zwrotu w języku polskim („Ślubuję”) użył słowa w języku ukraińskim („Prysiahaju”), za co został upomniany przez Marszałka Seniora i musiał powtórzyć formułę w języku polskim. W 1935 ponownie powołany przez prezydenta Mościckiego do izby wyższej, której obrady otworzył jako Marszałek senior. 
W okresie od 1930 do 1935 przewodniczył Ukraińskiemu Klubowi Parlamentarnemu. 
Zmarł 26 kwietnia 1944 w szpitalu w Sanoku.
Został pochowany na cmentarzu przy ul. Jana Matejki w Sanoku.

</doc>
<doc id="1159533" url="https://pl.wikipedia.org/wiki?curid=1159533" title="Alfabeton">
Alfabeton

Alfabeton – zdanie, które zawiera wszystkie litery polskiego alfabetu, przy czym każda występuje tylko raz. Przykładem alfabetonu jest utwór: „Pchnąć w tę łódź jeża lub ośm skrzyń fig” nadesłany na konkurs „Wiadomości Literackich” i zacytowany przez Juliana Tuwima w "Pegaz dęba", lub „Gnij schab, frytkę. Puść mą dłoń! Żel zwóź?” nieznanego autora.

</doc>
<doc id="1159534" url="https://pl.wikipedia.org/wiki?curid=1159534" title="Aberdeen Proving Ground">
Aberdeen Proving Ground

Aberdeen Proving Ground, APG - ośrodek wojskowy US Army, zlokalizowany koło Aberdeen w Hrabstwie Harford w stanie Maryland w Stanach Zjednoczonych. 
20 października 1917 roku został założony tu najstarszy w Stanach Zjednoczonych poligon wojskowy, 6 miesięcy po włączeniu się kraju do I wojny światowej. Lokalizacja pozwalała na testowanie uzbrojenia w miejscu niezbyt odległym od centrów komunikacyjnych, fabryk i ośrodków badawczych. 2 stycznia 1918 roku odbyło się tu pierwsze próbne strzelanie. W szczycie II wojny światowej stacjonowało tu prawie 30 tysięcy żołnierzy. Obszar poligonu obejmuje powierzchnię 295,27 km2 i zlokalizowane jest tu między innymi United States Army Ordnance Museum.

</doc>
<doc id="1159535" url="https://pl.wikipedia.org/wiki?curid=1159535" title="Dziadek do Orzechów">
Dziadek do Orzechów

Dziadek do Orzechów (inny tytuł – "Dziadek do orzechów i Król Myszy", niem. "Nussknacker und Mäusekönig") – opowiadanie dla dzieci autorstwa E.T.A. Hoffmanna, wydane po raz pierwszy w Berlinie w 1816 roku. Książka, utrzymana w baśniowej, fantastycznej konwencji, opowiada o przygodach małej Klary w świecie, w którym zabawki ożywają, a księciem ich królestwa zostaje tytułowy Dziadek do Orzechów.
Dla czytelników francuskojęzycznych utwór ten zaadaptował i przetłumaczył Aleksander Dumas (ojciec). Francuska adaptacja stała się inspiracją dla Piotra Czajkowskiego do skomponowania baletu "Dziadek do orzechów".
Treść.
Jest Wigilia. Siedmioletnia Klara i jej braciszek Fred czekają na świąteczne prezenty. Jak zawsze najwspanialszy dostaną od sędziego Droselmajera, zegarmistrza i wynalazcy, ich chrzestnego ojca; w tym roku jest to wspaniały zamek z poruszającymi się figurkami. Jednak dzieci wolą inne zabawki od mechanicznych cudów skonstruowanych przez sędziego, którymi nie można się tak po prostu bawić: Klara dostaje nowe lalki i śliczną sukienkę, Fred pułk ołowianych huzarów oraz konia na biegunach. Pod choinką jest jeszcze jeden prezent – dziadek do orzechów, w postaci małego człowieczka o dużej głowie i cienkich, krótkich nóżkach; włożenie do jego ust orzecha i pociągnięcie za drewniany płaszczyk powoduje rozłupanie skorupki. Figurka, mimo że brzydka, bardzo przypada do serca Klarze, jej więc zostaje oddana pod opiekę, choć do łupania orzechów mogą dziadka używać także Fred i Ludwika – najstarsza z rodzeństwa, dorosła już panna. Opieka Klary wkrótce się przydaje: za sprawą Freda, który wybiera do rozłupania duże i twarde orzechy, Dziadek do Orzechów ulega wypadkowi – jego szczęka się obluzowuje.
Klara zabiera go do bawialni, do oszklonej szafy z zabawkami: na jej dolnej półce ma urządzony pokoik dla lalek. Na drugiej od dołu stacjonują żołnierze Freda, trzecią zajmują książki, na najwyższej, poza zasięgiem dzieci, spoczywają mechaniczne zabawki ojca chrzestnego. Matka pozwala Klarze zostać jeszcze chwilę i pobawić się; dziewczynka układa Dziadka do Orzechów w lalczynym łóżeczku. Nagle rozlega się hurgot wielkiego zegara ściennego; słychać wiersz o Królu Myszy. Klara spostrzega siedzącego na zegarze ojca chrzestnego i widzi tłum myszy wydostających się ze szpar podłogi i ustawiających w równe szeregi. Pojawia się i siedmiogłowy Król Myszy; na każdej z głów błyszczy korona. Przerażona Klara, cofając się, wybija łokciem szybę szafy. W szafie słychać szmery i głosy – zabawki ożyły i pod dowództwem Dziadka do Orzechów stają do walki z myszami. Początkowo siły są wyrównane, jednak po dezercji żołnierzy Freda, zaniepokojonych o stan swoich pięknych mundurów, szala zwycięstwa zaczyna się przechylać na stronę mysiego króla. Myszy już otaczają Dziadka do Orzechów, gdy zrozpaczona Klara rzuca w Króla Myszy pantoflem. Wszystko znika, a dziewczynka mdleje.
Klara budzi się w swoim pokoju; wokół krzątają się zatroskani dorośli, przekonani, że dziewczynka zemdlała z powodu zranionej szybą ręki – nikt nie wierzy w opowiadaną przez nią historię. Dziewczynka musi pozostać w łóżku przez kilka dni. Chorą odwiedza sędzia Droselmajer i nuci piosenkę o zegarach i Królu Myszy; uspokaja przestraszoną Klarę, oddając jej naprawionego Dziadka do Orzechów. Zabawce brakuje tylko pałasza, poprzednio znajdującego się u jej boku. Ojciec chrzestny rozpoczyna opowieść mającą wytłumaczyć brzydotę Dziadka do Orzechów – historię o Pirlipacie, Mysibabie i zręcznym zegarmistrzu.
Pirlipata była księżniczką, piękną od chwili urodzenia; zachwycał się nią cały dwór, zastanawiający niepokój wykazywała tylko jej matka, królowa. Kazała, by przez cały czas dziecko otaczały niańki, każda w towarzystwie kota. Okazało się, że przyczyną jest klątwa rzucona przez Mysibabę, królową pałacowych myszy, które król – zdenerwowany zjedzeniem słoniny do kiełbas – kazał złapać do pułapek (skonstruowanych przez nadwornego zegarmistrza, Krystiana Eliasza Droselmajera – noszącego takie same imiona i nazwisko jak sędzia) i pozabijać. Środki ostrożności nie pomogły, Mysibabie udało się dostać do księżniczki i zamienić ją w paskudną istotę o dużej, bezkształtnej głowie i wielkich ustach, podobną do drewnianego dziadka do orzechów. Nadworny astrolog po żmudnych badaniach układów gwiazd orzekł, że jedynym lekarstwem jest zjedzenie przez Pirlipatę orzecha Krakatuka, rozłupanego przez młodzieńca, który nigdy się nie golił i nie nosił butów; musiałby on dodatkowo, po wręczeniu orzecha księżniczce, wykonać siedem kroków w tył bez żadnego potknięcia. Król nakazał astrologowi i zegarmistrzowi, pod karą śmierci, wyruszyć na poszukiwania orzecha Krakatuka. Znalezienie odpowiedniego młodzieńca nie wydawało się trudne – zdaniem królowej, wystarczy dać kilka ogłoszeń do gazet.
Nadworny zegarmistrz i astrolog wyruszyli na długotrwałe poszukiwania, które przez piętnaście lat nie przyniosły rezultatu. W końcu postanowili się udać do rodzinnego miasta Droselmajera – Norymbergi. Mieszkał tam kuzyn zegarmistrza – tokarz lalek, złotnik i lakiernik, Krzysztof Zachariasz Droselmajer. Nadzwyczajnym zbiegiem okoliczności był on w posiadaniu orzecha Krakatuka, a w dodatku jego syn, delikatny i zgrabny młodzieniec, wydawał się odpowiedni do odegrania przepowiedzianej roli, co potwierdziły obserwacje gwiazd. Poza tym z wielką ochotą rozgryzał on orzechy dziewczętom odwiedzającym sklep ojca.
W królestwie gromadzili się młodzi ludzie, skuszeni obietnicą ręki księżniczki i następstwa tronu, jednak żadnemu nie udało się rozgryźć twardego orzecha. Tylko młody Droselmajer nie miał z tym najmniejszych kłopotów – Pirlipacie została przywrócona anielska uroda. Niestety, przy ostatnim kroku młodzieńca ze szpary w podłodze wyskoczyła Mysibaba – syn lalkarza potknął się i zmienił w równie jak do niedawna księżniczka paskudną istotę, z ogromną głową i wybałuszonymi oczami. Mysibaba przypłaciła swój czyn życiem, przydeptana pantoflem, ale w ostatnich słowach zapowiedziała zemstę, której miał dokonać jej syn, Mysi Król. Oczywiście o ślubie nie było mowy; Pirlipata nie chciała słyszeć o takim narzeczonym. Astrologowi udało się wyczytać w gwiazdach, że młody Droselmajer zostanie jednak księciem, a nawet królem, ale swą właściwą postać będzie mógł odzyskać dopiero wówczas, gdy zabije siedmiogłowego syna Mysibaby i gdy, mimo jego brzydoty, pokocha go jakaś dama.
Klara rozmyśla nad opowieścią chrzestnego ojca i niewdzięcznością księżniczki; przychodzi jej do głowy, że jej Dziadek do Orzechów, dowodzący jak książę armią lalek, jest tym miłym skrzywdzonym młodzieńcem. Przy najbliższej okazji wypytuje chrzestnego ojca, dlaczego nie chce pomóc swemu siostrzeńcowi, sędzia jednak odmawia wyjaśnień.
Jest noc; śpiącą Klarę budzą jakieś świsty i piski. To Król Myszy, żądający oddania mu wszystkich cukierków, bo inaczej zagryzie Dziadka do Orzechów. Dziewczynka spełnia żądanie mysiego króla, jednak to nie koniec – następnej nocy pada rozkaz oddania figurek z cukru. Zniszczenia słodyczy budzą niepokój rodziców, przekonanych, że w szafie z zabawkami grasują myszy; ojciec chrzestny zastawia skonstruowaną przez siebie pułapkę. Ta jednak zawodzi; Król Myszy żąda książek i sukienek Klary. Rankiem zrozpaczona dziewczynka, czując, że to nie koniec szantażu, idzie do szafy z zabawkami i zwierza się ze swoich trosk Dziadkowi do Orzechów. Mimo że od chwili uświadomienia sobie, kim jest naprawdę jej zabawka, unikała dotykania figurki, tym razem, widząc plamę krwi na jej szyi, ściera ją chusteczką. Pod wypływem tego dotyku Dziadek ożywa na tyle, by wyszeptać kilka słów wdzięczności i prośbę o dostarczenie mu broni – z resztą poradzi sobie sam. Wieczorem Klara opowiada o wszystkim bratu. Fred oddaje Dziadkowi pałasz jednego ze swoich oficerów, wyraża też zdecydowaną dezaprobatę wobec niegodnego munduru zachowania, jakiego ołowiani żołnierze dopuścili się w bitwie.
Tej nocy Klara nie może zmrużyć oka, w dodatku z bawialni dochodzą niezwykłe hałasy. Wreszcie pojawia się Dziadek do Orzechów i z ogromną wdzięcznością, przyklękając, ofiarowuje jej siedem koron Króla Myszy – dowód zwycięstwa. Prosi też dziewczynkę, by zechciała pójść z nim, gdyż chce jej pokazać kraj, którym włada. Przez szafę ubraniową wyruszają do niezwykłej krainy, gdzie budynki są zbudowane z najlepszych słodyczy, w rzekach płynie lemoniada, miód i inne słodkie napoje, a mieszkańcami są prześliczne figurki i lalki. Klara jest wszystkim zachwycona, a Dziadek na każdym kroku wychwala jej dobroć, odwagę i urodę. Sławią ją też mieszkańcy cudownej krainy, wiwatując na jej cześć. W końcu dziewczynkę otula mgła i wszystkie dziwy znikają z jej oczu...
Klara budzi się w swoim łóżeczku; opowiada matce, co zaszło, ta jednak traktuje tę historię jako piękny sen. Nie pomaga nawet pokazanie koron Króla Myszy; rodzice bardzo poważnie dopytują się, skąd je wzięła. Z opresji wybawia ją ojciec chrzestny, tłumacząc, że to dawny podarunek od niego. Mimo nalegań dziewczynki nie chce jednak potwierdzić jej opowieści, ani też przyznać się do pokrewieństwa z Dziadkiem do Orzechów. W jej słowa przestaje wierzyć nawet Fred. Wobec surowego zakazu rodziców Klara nie śmie opowiadać o swoich przygodach – pozostaje jej tylko możliwość rozmyślania o nich. Pewnego razu, rozmarzona, spogląda na Dziadka do Orzechów i w obecności ojca chrzestnego mówi w głos, że na miejscu księżniczki Pirlipaty nie wzgardziłaby kimś, kto tyle dla niej poświęcił – nawet, gdyby przestał być przystojnym młodzieńcem. W pokoju powstaje takie zamieszanie i hałas, że dziewczynka mdleje. Ocknąwszy się, widzi ojca chrzestnego trzymającego za rękę pięknego, zgrabnego chłopca, a matka tłumaczy jej, że to przybyły z wizytą siostrzeniec sędziego Droselmajera. Gdy dzieci zostają same, młody Droselmajer klęka przed nią i prosi o jej rękę, wyjaśniając, że to on był Dziadkiem do Orzechów i dzięki niej został wyzwolony ze złego czaru. Klara przyjmuje oświadczyny, a po latach zostaje królową krainy pełnej „najpiękniejszych i najcudowniejszych rzeczy, które się widzi, jeśli się patrzeć umie”.
Polskie wydania i tłumaczenia.
Pierwsze polskie wydanie nosiło tytuł "Historia dziadka do orzechów" i powstało w 1906 roku na podstawie tłumaczenia francuskiego. Wydawca popełnił błąd i przypisał autorstwo baśni Aleksandrowi Dumasowi. Tłumaczka tego wydania, Wanda Młodnicka, umiejscowiła akcję w nieznanym bliżej mieście, w rodzinie prezydenta Złotomirskiego, ojca Maryni i Stasia. Ojciec chrzestny rodzeństwa nazywa się Jan Kanty Świdrzycki, a dziadek do orzechów, którego dzieci dostają w prezencie – Pan Gryzorzeski. W historii opowiadanej przez ojca chrzestnego występują m.in.: Pani Myszosława – królowa myszy, księżniczka Pirlipata, najlepszy mechanik miejski Jan Kanty Świdrzycki, jego szwagier z Norymbergi – właściciel magazynu z zabawkami – Pięknosz i jego syn Amarant, zwany przez młode panienki Dziadkiem do Orzechów. Książeczka zilustrowana została 138 drzeworytami Bertalla, francuskiego ilustratora i karykaturzysty.
W 1927 roku ukazał się przekład Józefa Kramsztyka. Na nim oparte jest wielokrotnie wznawiane, najbardziej znane wydanie Naszej Księgarni – "Dziadek do Orzechów", opracowane przez Krystynę Kuliczkowską i zilustrowane przez Jana Marcina Szancera (1950). Przez dziesięciolecia to właśnie adaptacja Kuliczkowskiej z ilustracjami Szancera była kanonicznym polskojęzycznym wydaniem bajki Hoffmanna. Dopiero w roku 2006 Świat Książki wydał nowe tłumaczenie baśni Hoffmanna. Jest to „Dziadek do Orzechów i Król Myszy” w przekładzie Izabelli Korsak z ilustracjami Jolanty Marcolli. W 2008 roku, w serii Baśnie z Kuferka, krakowski Instytut Baśni wydał opowieść „Dziadek do Orzechów i Mysi Król” w przekładzie Elżbiety Zarych z drzeworytami Bertalla. W roku 2010 pojawia się nowa adaptacja przekładu Józefa Kramsztyka autorstwa Błażeja Kusztelskiego (Wydawnictwo G &amp; P) z ilustracjami Szancera. Adaptacja ta w wielu miejscach odchodzi od przekładu Kramsztyka. W roku 2011 pojawia się kolejny przekład: „Dziadek do Orzechów i Król Myszy” autorstwa Elizy Pieciul-Karmińskiej z ilustracjami Aleksandry Kucharskiej-Cybuch (wydawnictwo Media Rodzina, Poznań). Wydanie opatrzone jest licznymi przypisami oraz posłowiem tłumaczki.
Ekranizacje.
Utwór wielowielokrotnie przenoszono na ekran. W 1967 nakręcona została polska adaptacja aktorska w reżyserii Haliny Bielińskiej według scenariusza Marii Krüger oraz samej reżyserki, z udziałem m.in. Wieńczysława Glińskiego (w roli Hoffmanna) oraz Barbary Wrzesińskiej (w roli matki). W 1990 roku powstała kanadyjska wersja animowana w reżyserii Paula Schibli pt. "The Nutcracker Prince", w której Księciu (Dziadkowi do Orzechów) głosu użyczył Kiefer Sutherland, Klarze – Megan Follows, a Pantaleonowi – Peter O’Toole. W 2004 nakręcono inną, także animowaną adaptację, w koprodukcji niemiecko-rosyjsko-amerykańskiej. Film ten w reżyserii Michaela G. Johnsona oraz Tatiany Iljiny nosił tytuł "The Nutcracker and the Mousking". Oba filmy animowane miały w polskiej dystrybucji tytuł "Dziadek do Orzechów". 

</doc>
<doc id="1159537" url="https://pl.wikipedia.org/wiki?curid=1159537" title="Micromys">
Micromys



</doc>
<doc id="1159540" url="https://pl.wikipedia.org/wiki?curid=1159540" title="Świerzbiec">
Świerzbiec

Świerzbiec ("Mucuna") – rodzaj roślin należący do rodziny bobowatych. Gatunkiem typowym jest "Mucuna urens" (L.) DC.
Systematyka.
"Carpopogon " Roxb., "Citta" Lour., "Macranthus" Lour., "Stizolobium" P. Browne
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Phaseoleae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Fabanae" R. Dahlgren ex Reveal, rząd bobowce ("Fabales" Bromhead), rodzina bobowate ("Fabaceae" Lindl.), rodzaj świerzbiec ("Mucuna" Adans.)

</doc>
<doc id="1159541" url="https://pl.wikipedia.org/wiki?curid=1159541" title="Mucuna">
Mucuna



</doc>
<doc id="1159542" url="https://pl.wikipedia.org/wiki?curid=1159542" title="Jawa 223">
Jawa 223

Silnik JAWA 223 – motocyklowy silnik spalinowy dwusuwowy produkcji czechosłowackiej, wyposażony w jeden cylinder o pojemności 49,9 cm³, umieszczony poziomo o symetrycznym rozrządzie. Produkowany w latach 1969-1989.
Trójstopniowa skrzynia biegów charakteryzowała się dużą wytrzymałością. Moc silnika była stosunkowo wysoka jak na tamte czasy. Silnik fabrycznie był wyposażony w iskrownik-prądnicę 6 V o mocy 20 W, lub w wersji sport 6 V 30 W. Silnik stosowano w motorowerach Ogar 200, Jawie Mustang (typ 23) i Jawie skuter (inaczej typ 20p). 
Silniki na polski rynek miały zdławioną moc, aby dostosować je do panujących w Polsce przepisów, które przewidywały maksymalną prędkość dla motorowerów 45 km/h (wersje czeskie osiągały ok. 60 km/h - 70 km/h), w zależności od przełożenia kół zębatych. W tym celu zmniejszano otwór w króćcu ssącym, przełożenia przeniesienia napędu na koło tylne zostało dostosowane do mniejszej mocy silnika i wynosiło 11/55 lub 12/55, czeskie wersje posiadały przełożenie 13/55, stosowano dysze o mniejszej przepustowości, wydłużano kolanko w rurze wydechowej oraz opóźniano punkt wyprzedzenia zapłonu. W pierwszych egzemplarzach silników przeznaczonych na rynek polski montowano głowice o niekorzystnym kształcie komory spalania, który znacząco obniżał osiągi silnika. 
Silnik jest bardzo podatny i prosty w tuningu. Polega on m.in. na powiększeniu kanałów płuczących, zastosowanie gaźnika o większej gardzieli itp. 

</doc>
<doc id="1159544" url="https://pl.wikipedia.org/wiki?curid=1159544" title="Marchia Friulska">
Marchia Friulska

Marchia Friulska – przygraniczna marchia Karolingów, umieszczona między Adriatykiem a Balatonem i istniejącą w latach 828-952, po czym włączona przez Ottona I do Marchii Werony. Była sukcesorem longobardzkiego księstwa Friuli.
Gdy longobardzkie królestwo Włoch zostało w 774 podbite przez Karola Wielkiego, pozwolił on longobardzkim, a potem frankijskim książętom kontynuować rządy nad Friulią – do której dołączył Pannonię jako integralną część swego imperium – jako zaporą przeciw wdzierającym się Awarom i Chorwatom. Gdy ostatni książę, Baldric, został usunięty z urzędu w 827, księstwo podzielono na cztery hrabstwa (Zjazd w Akwizgranie 828). W 846 hrabstwa ponownie zebrano razem i przyznano Eberhadowi, pochodzącemu z klanu Unrochingów, jednego z klanów Franków. Wprawdzie otrzymał on tytuł "dux", to jego następcy byli zwani "marchio", czyli "margrabia".
W 887 Berengar I został wybrany królem Włoch. Jego wybór doprowadził do dziesięcioleci walk o tron między rywalizującymi pretendentami. Berengar utracił tron w 888 i nie udało mu się go odzyskać aż do 905. W tym czasie pozostawał samodzielnym panem Friuli, która zawsze go wspierała. Po jego śmierci w 924, jego zwolennicy wybrali na króla Hugona z Arles. Hugon nie wyznaczył nowego margrabiego i marchia leżała pusta, chociaż pozostawała politycznie częścią (Marchia Werony) królestwa Włoch do późnego średniowiecza.

</doc>
<doc id="1159546" url="https://pl.wikipedia.org/wiki?curid=1159546" title="Kazimierz Brownsford">
Kazimierz Brownsford

Kazimierz Brownsford (ur. 4 grudnia 1856 w Lubowiczkach, zm. 11 września 1925 w Poznaniu) – działacz społeczny w zaborze pruskim, polityk II RP obozu narodowego, poseł na Sejm Ustawodawczy oraz I kadencji.
Życiorys.
Kazimierz Brownsford był synem Antoniego i Rozalii z Grabskich. Uczęszczał do gimnazjum w Poznaniu i Śremie. W latach 1893–1920 redaktor naczelny „Poradnika Gospodarskiego”, „Gospodyni Wiejskiej”, a jednocześnie wydawca „Kalendarza Rolniczego Poradnika Gospodarskiego”. 
W 1915 sekretarz generalny Komitetu Niesienia Pomocy Królestwu Polskiemu, członek Komitetu dla Kresów Wschodnich i Śląska w Poznaniu oraz Rady Głównej Opiekuńczej w Warszawie. Związany z wielkopolskimi stowarzyszeniami katolickimi oraz gospodarczymi. Był delegatem na Polski Sejm Dzielnicowy w Poznaniu w 1918 roku.
W 1919 został zastępcą posła na Sejm Ustawodawczy, wszedł do Sejmu po zrzeczeniu się mandatu przez A. Grzesińskiego. Członek komisji rolnej Sejmu Ustawodawczego (1919–1922). W 1922 wybrany do Sejmu z listy ZLN w okręgu Gniezno. Jako Marszałek senior otworzył obrady Sejmu I kadencji w 1922. W komisjach sejmowych zajmował się rolnictwem oraz sprawami regulaminowymi. 
W 1919 zainicjował zawieszenie krzyża w sali sejmowej. Odznaczony Krzyżem Komandorskim papieskiego Orderu Rycerskiego Św. Grzegorza Wielkiego.
Zmarł w Poznaniu, gdzie spoczywa na Cmentarzu Zasłużonych Wielkopolan.

</doc>
<doc id="1159547" url="https://pl.wikipedia.org/wiki?curid=1159547" title="United States Army Ordnance Museum">
United States Army Ordnance Museum

United States Army Ordnance Museum (pol. "muzeum uzbrojenia armii amerykańskiej") – muzeum wojskowe, zlokalizowane na terenie Aberdeen Proving Ground koło Aberdeen w Hrabstwie Harford, w stanie Maryland w Stanach Zjednoczonych.
Celem działalności muzeum jest eksponowanie i kolekcjonowanie historycznie istotnego wyposażenia wojskowego, które znalazło się na wyposażeniu US Army, od okresu kolonialnego do dziś. Pierwsza wystawa otwarta dla publiczności została w 1924 roku i pokazano na niej głównie sprzęt nieprzyjaciela zdobyty w czasie pierwszej wojny światowej. Od 1967 muzeum przejęła od wojsk lądowych specjalna fundacja. Eksponaty muzeum pokazywane są zarówno na wolnym powietrzu, jak i w budynkach. Ozdobą kolekcji są m.in. niemieckie działo Krupp K5 Leopold, amerykański M1 Abrams czy niemiecki PzKpfw V Panther.

</doc>
<doc id="1159548" url="https://pl.wikipedia.org/wiki?curid=1159548" title="US Army Ordnance Museum">
US Army Ordnance Museum



</doc>
<doc id="1159549" url="https://pl.wikipedia.org/wiki?curid=1159549" title="Bitwa pod Hondschoote">
Bitwa pod Hondschoote

Bitwa pod Hondschoote – starcie zbrojne, które miało miejsce w dniach od 6 do 8 września 1793 podczas wojny Francji z pierwszą koalicją.
W czasie gdy brytyjska armia (25 000 żołnierzy) dowodzona przez księcia Yorku oblegała Dunkierkę, armia hanowerska – wraz z pomocniczym oddziałem brytyjskim i brytyjskimi oficerami – (14 500 żołnierzy) dowodzona przez Wilhelma Freytaga blokowała twierdzę Bergues. Dowódca francuskiej Armii Północy (42 500 żołnierzy) generał Jean Nicolas Houchard, który znajdował się w Cassel (20 kilometrów na północ od Bergues) postanowił rozbić Hanowerczyków, a następnie wyjść na tyły armii brytyjskiej. Zaatakował armię Freytaga sześcioma kolumnami, jednak z powodu braku synchronizacji nie zdołał zupełnie rozbić Hanowerczyków, lecz jedynie pokonał ich zadając ciężkie straty, a następnie zdobył miejscowość Hondschoote. W nocy na 9 września armia brytyjska bez przeszkód wycofała się z Dunkierki i ruszyła do Furnes.

</doc>
<doc id="1159550" url="https://pl.wikipedia.org/wiki?curid=1159550" title="Aberdeen, Maryland">
Aberdeen, Maryland



</doc>
<doc id="1159551" url="https://pl.wikipedia.org/wiki?curid=1159551" title="Jadwiga Biedrzycka">
Jadwiga Biedrzycka

Jadwiga Halina Biedrzycka z domu Jankowska (ur. 17 listopada 1945 we Włocławku) – polska prawniczka i polityk, działaczka społeczna, posłanka i wicemarszałek Sejmu IX kadencji.
Życiorys.
Córka Bronisława i Marty. W 1968 ukończyła studia na Wydziale Prawa i Administracji Uniwersytetu Warszawskiego. W 1969 wstąpiła do Polskiej Zjednoczonej Partii Robotniczej. Należała do egzekutywy Komitetu Miejskiego PZPR we Włocławku, a w latach 1986–1990 była członkiem Komitetu Centralnego. W 1968 została stażystką, a następnie była inspektorem prezydium Miejskiej Rady Narodowej we Włocławku. Od 1975 wiceprezydent, a od 1978 do 1981 prezydent Włocławka. Była działaczką Ligi Kobiet Polskich od 1975, w latach 1981–1989 była jej prezesem. Od 1982 była członkinią Światowej Rady Pokoju.
W 1983 wybrana w skład prezydium Krajowej Rady Towarzystwa Przyjaźni Polsko-Radzieckiej. W 1985 wybrana na posła na Sejm PRL IX kadencji. Pełniła funkcje wicemarszałka Sejmu i zastępcy przewodniczącego Klubu Poselskiego PZPR.
W latach 1983–1988 była członkinią prezydium Rady Obywatelskiej Budowy Pomnika Szpitala Centrum Zdrowia Matki Polki, a w latach 1986–1988 członkinią prezydium Społecznego Komitetu Odnowy Starego Miasta Zamościa. Po 1989 wycofała się z działalności publicznej.

</doc>
<doc id="1159553" url="https://pl.wikipedia.org/wiki?curid=1159553" title="Dornaza α">
Dornaza α



</doc>
<doc id="1159554" url="https://pl.wikipedia.org/wiki?curid=1159554" title="Marek Wieczorek">
Marek Wieczorek

Marek Wieczorek (ur. 4 grudnia 1929 w Częstochowie, zm. 4 stycznia 2005 w Warszawie) – polski ekonomista i polityk, poseł i wicemarszałek Sejmu PRL IX kadencji, p.o. przewodniczącego SD (1998).
Życiorys.
W 1955 ukończył studia w Wyższej Szkole Ekonomicznej w Częstochowie. W latach 1948–1954 pracował w Rzemieślniczej Spółdzielni Pracy Tkaczy i Dziewiarzy w Częstochowie, po czym do 1958 kierował tamtejszymi Zakładami Gastronomicznymi. W latach 1961–1973 zastępca przewodniczącego Miejskiej Rady Narodowej w Częstochowie, a następnie do 1976 jej wiceprezydent. Podsekretarz stanu w Ministerstwie Handlu Wewnętrznego i Usług w latach 1976–1981.
W latach 1945–1948 członek Związku Młodzieży Demokratycznej, od 1946 w Stronnictwie Demokratycznym. Sekretarz Centralnego Komitetu SD od 1981 do 1983, wiceprzewodniczący CK SD w latach 1983–1990. W 1983 wybrany na wiceprzewodniczącego Krajowej Rady Towarzystwa Przyjaźni Polsko-Radzieckiej, był wiceprzewodniczącym Ogólnopolskiego Komitetu Pokoju.
W 1985 wybrany na posła na Sejm PRL IX kadencji (z listy krajowej Patriotycznego Ruchu Odrodzenia Narodowego), zastąpił Piotra Stefańskiego na stanowisku wicemarszałka. Po 1989 wycofał się z działalności publicznej, jednak pozostał w SD. Po śmierci prof. Jana Janowskiego pełnił przez kilka miesięcy w 1998 obowiązki przewodniczącego ugrupowania.

</doc>
<doc id="1159559" url="https://pl.wikipedia.org/wiki?curid=1159559" title="Novara Calcio">
Novara Calcio

Novara Calcio – włoski klub piłkarski, mający siedzibę w mieście Novara, leżącym w Piemoncie.
Historia.
Chronologia nazw:
Klub został założony w 1908 roku. W 1929 roku przystąpił do Serie B, a w 1935 po raz pierwszy wywalczył awans do Serie A. Pobyt w ekstraklasie trwał tylko rok, ale już w sezonie 1938/1939 Novara ponownie występowała w Serie A. W 1941 roku miał miejsce kolejny spadek klubu, a w 1948 kolejny awans. Do 1956 roku zespół grał w ekstraklasie, a największym sukcesem było 8. miejsce w sezonie 1951/1952. Od czasu ponownego spadku Novara nie występowała już w pierwszej lidze. Od 1977 roku występuje na boiskach Serie C. Łącznie w Serie B spędziła 29 sezonów, a w Serie A - 12. W 1939 roku jedyny raz wystąpiła w finale Pucharu Włoch i przegrała wówczas z Interem 1:2.

</doc>
<doc id="1159561" url="https://pl.wikipedia.org/wiki?curid=1159561" title="Ardennen Poteau ’44 Museum">
Ardennen Poteau ’44 Museum

Ardennen Poteau '44 Museum (muzeum ofensywy w Ardenach) – nieistniejące już wojskowo-historyczne muzeum otwarte w roku 1998, w Belgii, poświęcone walkom w czasie niemieckiej ofensywy w Ardenach w czasie II wojny światowej. Muzeum mieściło się w miejscowości Poteau koło Sankt Vith. Muzeum zostało zamknięte w roku 2014.
Od momentu otwarcia w 1998 muzeum powiększało ekspozycję dwukrotnie. Muzeum zlokalizowano w miejscu bitwy, tzw. zasadzki w Poteau. Na wystawie oprócz sprzętu wojskowego znajdowały się dioramy, dokumenty, mapy, a także umocnienia z tego okresu. Wśród odrestaurowanych pojazdów wiele było nadal sprawnych technicznie.

</doc>
<doc id="1159565" url="https://pl.wikipedia.org/wiki?curid=1159565" title="Suncheon (Korea Południowa)">
Suncheon (Korea Południowa)

Suncheon (kor. 순천시, "Suncheon-si") - municypalna jednostka administracyjna w Korei Południowej, w prowincji Jeolla Południowa.
Około 250,000 ludności zamieszkuje w bezpośredniej bliskości Zatoki Suncheon. Miasto położone jest w południowo-wschodniej części prowincji Jeolla Południowa, około godziny jazdy od Gwangju. 40 minut jazdy na południe od Suncheon leży portowe miasto Yeosu, i około 50 minut jazdy na zachód leży Gwangyang.
14 października 2007 przyjęto w referendum o połączeniu trzech miast: Yeosu, Suncheon i Gwangyang w jeden organizm metropolitalny.

</doc>
<doc id="1159566" url="https://pl.wikipedia.org/wiki?curid=1159566" title="Andrzej Chmielarczyk">
Andrzej Chmielarczyk

Andrzej Chmielarczyk (ur. 22 października 1929 r. w Lublinie, zm. 28 marca 2005 r. tamże) - polski reżyser, oraz aktor. Od 1969 do 2001 roku dyrektor Teatru Muzycznego w Lublinie.
Wykształcenie.
W 1955 r. Andrzej Chmielarczyk ukończył studia na Państwowej Wyższej Szkole Teatralnej w Łodzi, natomiast rok później miał miejsce jego debiut teatralny.

</doc>
<doc id="1159569" url="https://pl.wikipedia.org/wiki?curid=1159569" title="Senna">
Senna

Senna – rodzaj roślin należący do rodziny bobowatych ("Fabaceae") z podrodziny brezylkowych ("Caesalpinioideae"). Obejmuje ok. 280–300 gatunków. Występują w całej strefie międzyzwrotnikowej, a nieliczne gatunki rosną także w strefach umiarkowanych. Zasięg rodzaju obejmuje całą Amerykę Południową, Afrykę i Australię oraz południową część Ameryki Północnej i Azji. Rodzaj najbardziej zróżnicowany jest na kontynentach amerykańskich, gdzie obecnych jest 206 gatunków. W Australii obecne są 33 gatunki, w Afryce kontynentalnej 20, na Madagaskarze 9, w Azji południowej występują pojedyncze gatunki. Rośliny te rosną głównie w suchych formacjach zaroślowych i leśnych, na sawannach, w caatindze, cerrado, w formacjach nadbrzeżnych, nieliczne występują w wilgotnych lasach równikowych. Liczne gatunki zostały rozprzestrzenione poza pierwotnym zasięgiem i stały się uciążliwymi gatunkami inwazyjnymi.
Liczne gatunki z tego rodzaju uprawiane są jako rośliny ozdobne. Wykorzystywane są także jako rośliny lecznicze, głównie ze względu na właściwości przeczyszczające. "S. alata" stosowana jest także przy chorobach skóry i do odrobaczania. Niektóre gatunki wykorzystywane są na obszarach suchych jako rośliny pastewne (np. "S. artemisioides", "S. didymobotrya"). Na plantacjach kawowców sadzona jest jako roślina zacieniająca "S. lactea", której drewno cenione jest także w meblarstwie i służy jako paliwo. Cenionego drewna ze względu na wytrzymałość dostarcza "S. siamea" (wykorzystywane jest do budowy mostów i w kopalniach). Nasiona "S. occidentalis" i "S. tora" wykorzystywane bywają jako substytut kawy. Rośliny z tego rodzaju dostarczają także barwników, substancji leczniczych i aromatyzujących, służą do trucia ryb i garbowania skór. 
Nazwa rodzaju powstała z arabskiego słowa "sana" lub "sanna" znaczącego roślinę o liściach i strąkach działającą przeczyszczająco.
Systematyka.
Przed latami 80. XX wieku rodzaj strączyniec "Cassia" był szeroko ujmowany, ale wówczas wydzielono z niego m.in. rodzaj "Senna" i "Chamaecrista", których odrębność potwierdzona została później w badaniach molekularnych. Wszystkie trzy rodzaje tworzą plemię "Cassieae" w obrębie podrodziny brezylkowych "Caesalpinioideae" w rodzinie bobowatych "Fabaceae" "s.l." Morfologicznie "Senna" różni się od pozostałych dwóch rodzajów tym, że ma nagie pylniki i nitki dolnych 2 lub 3 pręcików są dłuższe od górnych, ale nigdy dwukrotnie i więcej.

</doc>
<doc id="1159571" url="https://pl.wikipedia.org/wiki?curid=1159571" title="Szwałk Wielki">
Szwałk Wielki

Jezioro Szwałk Wielki (Szwiałk, niem. "Grosser Schwalg See"), jezioro położone w pobliżu wsi Szwałk w województwie warmińsko-mazurskim, w powiecie oleckim, w gminie Kowale Oleckie, na północ od jeziora Jezioro Łaźno.
W pobliżu znajdują się następujące obiekty geograficzne:

</doc>
<doc id="1159572" url="https://pl.wikipedia.org/wiki?curid=1159572" title="General George Patton Museum">
General George Patton Museum

General George Patton Museum (poprzednio "Patton Museum of Cavalry and Armor") – muzeum wojskowe, zlokalizowane w Fort Knox w stanie Kentucky w Stanach Zjednoczonych.
Muzeum otwarte 30 maja 1949 prezentuje eksponaty związane z życiem i działalnością generała George’a Pattona, ale także związane z bronią pancerną od I wojny światowej do dziś. Oprócz czołgów i pojazdów opancerzonych wystawiane są tu także śmigłowce. Decyzją z 2005 muzeum pozostało w obecnym miejscu, a w Fort Benning planowane jest wzniesienie nowej siedziby dla The National Armor and Cavalry Museum. 
Ozdobą kolekcji są tu między innymi Panzerkampfwagen VI B Tiger II, M1 Abrams i M48 Patton.

</doc>
<doc id="1159573" url="https://pl.wikipedia.org/wiki?curid=1159573" title="Muzeum Kawalerii i Czołgów im. Pattona">
Muzeum Kawalerii i Czołgów im. Pattona



</doc>
<doc id="1159574" url="https://pl.wikipedia.org/wiki?curid=1159574" title="Łoskot">
Łoskot

Łoskot – polski zespół jazzowy związany ze sceną yassową, powstały w lecie 1993 roku. Łoskot zadebiutował na pierwszym festiwalu Gdynia Summer Jazz Days. Założycielem grupy jest Mikołaj Trzaska, równolegle muzyk Miłości.
Łoskot występował na festiwalach w kraju i za granicą: Warsaw Summer Jazz Days, Jazz Fair Poznań, I Yass Festiwal Kraków, Polens-Volens Berlin 1999, Jazz in Kiev 2000 i dawał liczne koncerty indywidualne.

</doc>
<doc id="1159575" url="https://pl.wikipedia.org/wiki?curid=1159575" title="Palestyna w Sułtanacie Egiptu">
Palestyna w Sułtanacie Egiptu

Palestyna w Sułtanacie Egiptu przebywała w okresie od 1187 do 1250 roku.
Historia.
Rys ogólny.
W 1171 roku wezyr Saladyn obalił rządy kalifów z dynastii dynastii Fatymidów w Egipcie i ogłosił się sułtanem. Powstał sułtanat Egiptu w którym rządzili sułtani z dynastii Ajjubidów.
Potęga sułtana Saladyna rosła wraz z nowymi zdobyczami terytorialnymi. W 1174 r. zdobył Damaszek w Syrii.
W 1181 roku książę Antiochii, Renald de Châtillon, samowolnie zerwał zawieszenie broni z muzułmańskim sułtanem Saladynem i rozpoczął działania wojenne na Morzu Czerwonym. Między innymi napadnięto na samo serce islamu, na Mekkę. Wywołało to natychmiastową reakcję świata muzułmańskiego, który zjednoczył się pod wodzą sułtana Saladyna.
Historia Palestyny.
W 1186 roku sułtan Saladyn zażądał od króla Królestwa Jerozolimskiego Gwidona z Lusignan wypłacenia odszkodowania i zwrotu łupów zagrabionych przez Renalda de Châtillon. Wobec jego odmowy, wojska arabskie wkroczyły do Palestyny i pokonały krzyżowców w bitwie pod Hittin (1187 r.). Saladyn zdobył Tyberiadę, Akkę, Jaffę i Jerozolimę.
W odpowiedzi, siły angielskie i francuskie (III wyprawa krzyżowa) w 1191 roku zdobyły twierdzę Akkę, a następnie pas nadmorski z Cezareą i Jaffą. W toku dalszych działań krzyżowcy uzyskali korzystny pokój (1192 r.) z sułtanem Saladynem, dającym swobodny dostęp chrześcijanom do miejsc świętych w Palestynie.
W 1229 roku wyprawa Fryderyka II odzyskała Jerozolimę. W 1239 roku krzyżowcy zawarli sojusz z Syrią przeciwko Egiptowi, i wykorzystując spory pomiędzy muzułmanami przejęli kontrolę nad całą Galileą. W 1240 roku przejęli kontrolę nad Górą Tabor.
Pomimo to, w 1244 roku nastąpiła ostateczna utrata przez krzyżowców Jerozolimy.

</doc>
<doc id="1159578" url="https://pl.wikipedia.org/wiki?curid=1159578" title="Szarańczyn">
Szarańczyn

Szarańczyn, różkowiec ("Ceratonia" L.) – rodzaj roślin należący do rodziny bobowatych. Należą do niego dwa gatunki drzew, z których "Ceratonia oreothauma" odkryty został dopiero w końcu XX wieku w Jemenie i Somalii. Znacznie bardziej rozpowszechnionym gatunkiem, też uprawianym jest szarańczyn strąkowy "Ceratonia siliqua", pochodzący ze wschodniej części basenu Morza Śródziemnego. Rośliny te rosną w na terenach suchych i skalistych, często w makii. Kwiaty rozwijają się jesienią i zapylane są przez pszczoły.
Szarańczyn strąkowy jest ważną rośliną użytkową o różnorodnych zastosowaniach. Współcześnie użytkowany jest głównie jako roślina paszowa i surowiec do produkcji gumy karobowej. Nasiona używane są jako substytut kawy i kakao. Wykorzystywane jest drewno, jako roślina lecznicza i kosmetyczna.
Nazwa naukowa rodzaju pochodzi od jego greckich nazw ("ceratonia", "ceronia" i "ceratea"). Od nich też pochodzić ma nazwa jednostki masy karat odpowiadającej średniej masie nasion szarańczynu.
Systematyka.
Rodzaj z szeroko ujmowanej podrodziny brezylkowych "Caesalpinioideae". Rodzaj wskazywany jest jako blisko spokrewniony z "Acrocarpus" i tworzący wspólny klad z rodzajami "Tetrapterocarpon" z Madagaskaru i "Umtiza" z południowej Afryki. Cała ta grupa jest siostrzana kladowi obejmującemu rodzaje glediczja "Gleditsia" i kłęk "Gymnocladus".

</doc>
<doc id="1159579" url="https://pl.wikipedia.org/wiki?curid=1159579" title="Koszatka">
Koszatka

Koszatka ("Dryomys") – rodzaj ssaka z podrodziny koszatek (Leithiinae) w obrębie rodziny popielicowatych (Gliridae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 83–103 mm, długość ogona 48–96 mm, długość ucha 11–20 mm, długość tylnej stopy 15,1–23,5 mm; masa ciała 17–43 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1159580" url="https://pl.wikipedia.org/wiki?curid=1159580" title="Dryomys nitedula">
Dryomys nitedula



</doc>
<doc id="1159581" url="https://pl.wikipedia.org/wiki?curid=1159581" title="Jan Jerzy I Wettyn">
Jan Jerzy I Wettyn

Jan Jerzy I Wettyn (ur. 5 marca 1585 w Dreźnie, zm. 8 października 1656 tamże) – książę elektor Saksonii w latach 1611–1656. Syn Krystiana I Wettyna i Zofii Hohenzollern, młodszy brat Krystiana II Wettyna
Życiorys.
Objął władzę w Saksonii po śmierci starszego brata. W początkowym okresie rządów kontynuował rozpoczęty w 1609 roku spór spadkowy między Hohenzollernami, Wettynami i Wittelsbachami o Jülich-Kleve-Berg, który przegrał na mocy układu w Xanten.
W 1619 roku działając w sprzeczności z resztą obozu protestanckiego w Rzeszy Jan Jerzy I Wettyn opowiedział się za elekcją na cesarza Ferdynanda II Habsburga. Skutkiem tego był aktywny udział elektora po stronie Habsburgów w początkowym okresie wojny trzydziestoletniej.
Niezadowolenie społeczne z polityki księcia oraz brak korzyści materialnych z prowadzenia wojny w Czechach spowodowały, że w 1631 roku Jan Jerzy I Wettyn przeszedł na stronę protestantów i opowiedział się za Gustawem II Adolfem. 
Po śmierci króla szwedzkiego w 1635 roku Jan Jerzy I zawarł w Pradze pokój z cesarzem uzyskując w zamian jako dziedziczne lenno Łużyce. Kolejna zmiana frontu przyczyniła się do najazdu szwedzkiego na Saksonię i znacznego zniszczenia kraju co zmusiło elektora do pertraktacji i podpisania rozejmu w 1645 roku, który wyeliminował albertyńską linię Wettynów z wpływu na dalszy przebieg wojny trzydziestoletniej.
Życie prywatne.
16 września 1604 poślubił Sybillę Elżbietę, córkę Fryderyka I, księcia wirtemberskiego. Owdowiał 20 stycznia 1606. Po raz drugi ożenił się 29 lipca 1607. Jego wybranką została Magdalena Sybilla, córka księcia pruskiego Albrechta Fryderyka.
Pierwsze małżeństwo Jana Jerzego było bezdzietne. Z drugiego pochodzili:

</doc>
<doc id="1159587" url="https://pl.wikipedia.org/wiki?curid=1159587" title="VT100">
VT100

VT100 – rodzina tekstowych, ekranowych terminali komputerowych stworzonych przez Digital Equipment Corporation (DEC). Seria VT100 była następcą terminala VT52 tej samej firmy. Pierwszy model tej serii pojawił się w sprzedaży w sierpniu 1978 roku.
Terminal serii VT100 był łączony za pomocą interfejsu szeregowego RS-232 z minikomputerem (np. serii PDP firmy DEC), umożliwiając dostęp wielu użytkowników jednocześnie.
Komputer komunikował się z terminalem przesyłając znaki ASCII oraz tzw. znaki sterujące w standardzie ANSI. Terminal prezentował informację w 24 wierszach, po 80 lub 132 znaki w każdym wierszu. Terminal był wyposażony w klawiaturę.
Sposób prezentacji znaków na ekranie, wraz ze sposobem działania znaków sterujących, stał się standardem używanym przez emulatory terminali. Emulatory pozwalają na dostęp do szerokiej gamy oprogramowania, które ciągle jest w użyciu. Programy te były pierwotnie dostosowane do pracy z terminalami VT100, a obecnie są uruchamiane na współczesnych komputerach osobistych.
W 1983 roku VT100 został zastąpiony przez lepszą serię VT200.
Kody sterujące terminala VT100 do dziś są obsługiwane przez konsole Uniksa oraz Windows. Pozwalają m.in. zmieniać kolory przy wypisywaniu tekstu, co jest wykorzystywane w wielu programach konsolowych, takich jak gulp.

</doc>
<doc id="1159589" url="https://pl.wikipedia.org/wiki?curid=1159589" title="Gisulf I">
Gisulf I

Gisulf I (zm. ok. 580) – pierwszy książę Friuli (wtedy "Forum Julii", obecnie Cividale del Friuli) w latach ok. 569–580, syn Grasulfa, brata Alboina, pierwszego króla Longobardów we Italii. Alboin wyznaczył go na księcia około 569 po podbiciu tego regionu przez Longobardów.
Początkowo Gisulf był "marpahisem", czyli "koniuszym", u boku swego stryja Alboina. Według Pawła Diakona był "mężem pod każdym względem odpowiednim", by zarządzać świeżo opanowanym regionem wokół Forum Julii. Gisulf poprosił Alboina o możliwość wybrania rodów ("faras"), które będą mogły rządzić we Friuli i otrzymał na to zgodę króla. W ten sposób wybrał rody, które mogły osiedlić się we Friuli na stałe i "przyjął zaszczytny urząd księcia". Alboin podarował mu też wielkie stado rasowych koni, być może w nagrodę za dotychczasową służbę.
Władał w okresie dekady rządów książąt z lat od 575 do 585. Jego następcą został jego syn Gisulf II.

</doc>
<doc id="1159590" url="https://pl.wikipedia.org/wiki?curid=1159590" title="Crohn">
Crohn



</doc>
<doc id="1159592" url="https://pl.wikipedia.org/wiki?curid=1159592" title="Fédération Internationale de Ski">
Fédération Internationale de Ski



</doc>
<doc id="1159593" url="https://pl.wikipedia.org/wiki?curid=1159593" title="Ambient trance">
Ambient trance

Ambient trance – jeden z najspokojniejszych podgatunków muzyki trance będący jego połączeniem z muzyką ambient. Jest to muzyka atmosferyczna, odprężająca i nienadająca się do tańca oraz blisko spokrewniona z psybientem.

</doc>
<doc id="1159595" url="https://pl.wikipedia.org/wiki?curid=1159595" title="Zabójstwo księcia Gwizjusza">
Zabójstwo księcia Gwizjusza

Zabójstwo księcia Gwizjusza (fr. "L'Assassinat du duc de Guise") – francuski film historyczny z 1908 roku w reżyserii Charles’a Le Bargy i André Calmettes’a. Jest to pierwsze w historii kina dzieło z nurtu "film d’art".
Fabuła "Zabójstwa księcia Gwizjusza", powstała na podstawie scenariusza Henri Lavedana, oscyluje wokół prawdziwego wydarzenia historycznego. W 1588 roku zamordowany został książę Henri I de Guise, którego uprzednio król Henryk III podstępem zwabił do swojego pałacu. Film rekonstruuje to zdarzenie w konwencji teatralnej, charakterystycznej dla "film d’art".
"Zabójstwo księcia Gwizjusza" było pierwszym filmem w historii kina, który pokazywał nazwiska reżyserów i prawdziwych aktorów. Przebiło się do świadomości widzów jako pierwszy film artystyczny, bez skrępowania oglądany przez gardzących dotąd tą dziedziną sztuki przedstawicieli klasy średniej. Jakkolwiek dzieło Le Bargy i Calmettes’a stanowiło krok w tył pod względem techniki filmowej ze względu na statyczne sceny i teatralną grę aktorską, dało impuls do traktowania filmu jako dziedziny sztuki.

</doc>
<doc id="1159596" url="https://pl.wikipedia.org/wiki?curid=1159596" title="Grupa dyskretna">
Grupa dyskretna

Grupa dyskretna – grupa topologiczna z topologią dyskretną. 

</doc>
<doc id="1159597" url="https://pl.wikipedia.org/wiki?curid=1159597" title="Żołędnica (gryzoń)">
Żołędnica (gryzoń)

Żołędnica ("Eliomys") – rodzaj ssaka z podrodziny koszatek (Leithiinae) w obrębie rodziny popielicowatych (Gliridae).
Zasięg występowania.
Rodzaj obejmuje gatunki występujące w Eurazji i północnej Afryce.
Morfologia.
Długość ciała (bez ogona) 99–144 mm, długość ogona 84–136 mm, długość ucha 20–29 mm, długość tylnej stopy 22–29 mm; masa ciała 33–65,2 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1159598" url="https://pl.wikipedia.org/wiki?curid=1159598" title="Glis">
Glis



</doc>
<doc id="1159599" url="https://pl.wikipedia.org/wiki?curid=1159599" title="Jolanta Chełmińska">
Jolanta Chełmińska

Jolanta Maria Chełmińska (ur. 8 marca 1949 w Marzeninie) – polska ekonomistka, w latach 2007–2015 wojewoda łódzki.
Życiorys.
W 1973 ukończyła ekonometrię na Wydziale Ekonomiczno-Socjologicznym Uniwersytetu Łódzkiego. Pracę zawodową rozpoczęła w Narodowym Banku Polskim. Od 1979 była zawodowo związana z PKO BP. W 1998 objęła stanowisko dyrektora oddziału regionalnego, w 2004 dyrektora oddziału korporacyjnego tego banku.
29 listopada 2007 została powołana na stanowisko wojewody łódzkiego. 12 grudnia 2011 premier Donald Tusk ponownie powierzył jej funkcję wojewody. W wyborach w 2014 uzyskała mandat radnej sejmiku, jednak nie objęła go, pozostając na stanowisku wojewody, które zajmowała do 8 grudnia 2015. W 2016 została doradcą marszałka województwa łódzkiego i prezesem łódzkiego oddziału okręgowego Polskiego Czerwonego Krzyża. W wyborach samorządowych 2018 ponownie była kandydatką na radną łódzkiego sejmiku, nie zdobyła wówczas mandatu.
Odznaczenia i wyróżnienia.
Odznaczona Złotym Krzyżem Zasługi (2003), mołdawskim Orderem Honoru (2014), belgijskim Orderem Leopolda II V klasy (2014) oraz Złotą Odznaką „Zasłużony dla Ochrony Przeciwpożarowej” (2011).
Wyróżniona Nagrodą Miasta Łodzi (2005) oraz Odznaką „Za Zasługi dla Miasta Łodzi” (2002). W 2009 została laureatką 15. edycji plebiscytu „Łodzianin Roku”, organizowanego przez lokalne media (będąc pierwszą kobietą, która otrzymała ten tytuł). Dama Zakonu Rycerskiego Świętego Jerzego Męczennika.

</doc>
<doc id="1159601" url="https://pl.wikipedia.org/wiki?curid=1159601" title="Muscardinus">
Muscardinus



</doc>
<doc id="1159602" url="https://pl.wikipedia.org/wiki?curid=1159602" title="Estádio Santa Rosa">
Estádio Santa Rosa

Estádio Santa Rosa – stadion piłkarski, w Novo Hamburgo, Rio Grande do Sul, Brazylia, na którym swoje mecze rozgrywa klub Esporte Clube Novo Hamburgo.

</doc>
<doc id="1159603" url="https://pl.wikipedia.org/wiki?curid=1159603" title="Róża Venerini">
Róża Venerini

Św. Róża Venerini (ur. 9 lutego 1656 w Viterbo, Włochy, zm. 7 maja 1728 w Rzymie) – święta katolicka, założycielka Zgromadzenia Pobożnych Nauczycielek.
Życiorys.
Jej ojciec był lekarzem, urodziła się jako trzecie z czworga dzieci. Już w wieku 7 lat postanowiła życie poświęcić Bogu. Jesienią 1676 r. rozpoczęła nowicjat w klasztorze dominkanek w Viterbo. Po kilku miesiącach zmarł jej ojciec i opuściła klasztor, by opiekować się chorą matką. Po jej śmierci i śmierci najstarszego brata w domu zaczęła gromadzić dziewczęta i kobiety na wspólną modlitwę różańcową.
30 sierpnia 1685 r., posiadając zgodę biskupa Viterbo, założyła pierwszą we Włoszech powszechną szkołę dla dziewcząt, co spotkało się z niechęcią duchowieństwa. Był to początek instytutu z czasem nazwanego Zgromadzeniem Pobożnych Nauczycielek Róży Venerini. Róża Venerini zakładała coraz więcej szkół, a w 1713 r. powstała pierwsza szkoła w Rzymie. W październiku 1716 r. papież Klemens XI przybył obejrzeć lekcje w szkole Róży Venerini i podziękował jej, że w ten sposób „uświęca Rzym”. Od tej pory jej szkoły zaczęły powstawać w wielu diecezjach. Do swej śmierci w 1728 r. założyła ponad 40 szkół.
Dzień wspomnienia.
7 maja
Proces beatyfikacyjny i kanonizacyjny.
Została beatyfikowana 4 maja 1952 r. przez Piusa XII. 15 października 2006 r. kanonizował ją Benedykt XVI.

</doc>
<doc id="1159604" url="https://pl.wikipedia.org/wiki?curid=1159604" title="Acid trance">
Acid trance

Acid trance – nurt w muzyce trance blisko spokrewniony z goa trance, powstały na przełomie lat 80. i 90. Charakteryzuje go używanie "kwaśnych" dźwięków generowanych przez syntezator Roland TB-303.

</doc>
<doc id="1159605" url="https://pl.wikipedia.org/wiki?curid=1159605" title="Oblężenie Warszawy (1656)">
Oblężenie Warszawy (1656)

Oblężenie Warszawy miało miejsce od 24 kwietnia do 1 lipca 1656 roku podczas II wojny północnej.
Wstęp.
Okupacja Warszawy rozpoczęła się zajęciem jej przez wojska szwedzkie 8 września 1655 roku. Od tego momentu miasto stało się głównym ośrodkiem administracyjnym Szwedów w Polsce. Pierwsze miesiące były dla miasta dość łagodne, potem jednak nastał okres rabunków, gwałtów i okrucieństw. Do Szwecji wywieziono niezwykle cenne zbiory bibliotek zamkowej i ujazdowskiej oraz akta z archiwum Metryki Koronnej. Przystąpiono do grabieży Zamku Królewskiego i innych rezydencji królewskich. Wisłą spławiano barki wyładowane wszystkim co udało się wynieść z budynków, lub wyrwać z ich murów. Zdzierano ze ścian kosztowne obicia, wykuwano marmurowe kominki, kolumny, schody i posadzki, a nawet wyjmowano ramy okienne wraz z szybami. Szczególnie odznaczył się na „grabieżczym polu” feldmarszałek Arvid Wittenberg. Co istotne, grabieże były świadomym i dokładnie zaplanowanym działaniem Szwedów. Trudny okres wojny i okupacji sprowadził w końcu na miasto głód i epidemię. Sklepy i kramy pozamykano, a z powodu niebezpiecznych dróg i zniszczenia okolicznych wsi nie dowożono do miasta żywności. Handel wiślany prawie nie istniał.
Oblężenie.
Armia litewska blokuje Warszawę.
Po wydostaniu się armii Karola Gustawa z pułapki w widłach Wisły i Sanu, król Szwecji ruszył do Warszawy. W ślad za nim ruszyła armia litewska Pawła Sapiehy, poruszała się jednak bardzo wolno i dopiero 20 kwietnia dotarła pod Lublin. Karol Gustaw już 17 kwietnia, po bardzo krótkim odpoczynku, ruszył z Warszawy do Wielkopolski, by ratować szwedzkie panowanie w tej prowincji przed uderzeniami korpusu Czarnieckiego i Lubomirskiego. Armia Sapiehy po odzyskaniu Lublina 24 kwietnia stanęła pod Pragą. Wojska litewskie zbudowały w okolicach Solca most pontonowy na Wiśle, po którym przeprawiło się przez rzekę kilka chorągwi. Reszta czekała na przybycie dalszych oddziałów, które dotarły na miejsce 26 kwietnia. By całkowicie zablokować garnizon szwedzki w Warszawie 30 kwietnia przeprawiono na lewy brzeg Wisły więcej wojska. W trakcie przeprawy doszło do potyczki z wysłanymi przez Wittenberga rajtarami, których część wybito, a pozostałych wzięto do niewoli wraz z dużą ilością paszy dla koni i bydła. Początkowo stojąca pod Warszawą armia litewska (Paweł Sapieha i Aleksander Hilary Połubiński) liczyła 5-6 tysięcy żołnierzy. Jej liczebność wzrosła po przybyciu 26 maja hetmana polnego litewskiego Wincentego Gosiewskiego.
Garnizon szwedzki w końcu kwietnia przystąpił do wzmacniania fortyfikacji miasta. Fortyfikowano wiele budowli warszawskich, jak np. klasztor dominikanów, kościół Św.Ducha, pałac Biskupów Krakowskich lub Bramę Krakowską. Wzdłuż murów miejskich kopano rowy, bito pale i ustawiano kobylenie. Umacnianie budowli miało utrudnić wojskom polskim dotarcie do Zamku i murów miejskich. Najsilniejszą pozycją Szwedów w obrębie miasta stał się leżący przed Bramą Nowomiejską i na wprost ulicy Mostowej mocno oszańcowany kościół Św.Ducha. Ponieważ Szwedzi nie byli w stanie obsadzić całego wału miejskiego, postanowili skoncentrować się na obronie grupy masywnych budowli, które blokowały szturmującym wojskom drogę w głąb miasta i do mieszczącej się w Zamku Królewskim głównej kwatery Arvida Wittenberga.
Przygotowując się do obrony feldmarszałek Wittenberg 6 maja kazał spalić część Krakowskiego Przedmieścia oraz ulic Długa i Senatorska, a 7 maja zabudowania przy Freta i Mostowej. Natomiast znajdujące się na Krakowskim Przedmieściu klasztory i kościoły bernardynek i bernardynów oraz pałac Radziejowskiego zostały zamienione w twierdze. By utrudnić wojskom polskim prace oblężnicze spalono również Nowe Miasto.
Zniszczenie mostu łączącego Warszawę z Pragą znacznie utrudniło Szwedom zaopatrywanie garnizonu w żywność i paszę dla koni. Jednak blokada litewska nie była do końca szczelna, gdyż wojska litewskie lekceważąc szwedzki garnizon, dały się zaskoczyć przez wycieczkę, która umożliwiła wprowadzenie w obręb murów stolicy regimentu dawnej piechoty radziwiłłowskiej. Później jeszcze kilkakrotnie wycieczki przeprowadzone przez załogę Warszawy sprawiły Litwinom wiele kłopotów.
Przybycie wojsk koronnych.
Król Jan Kazimierz, korzystając z zaangażowania sił szwedzkich w Prusach i Wielkopolsce, postanowił odzyskać blokowaną przez Litwinów stolicę i w tym celu 26 kwietnia opuścił Lwów docierając 12 maja do Zamościa. W połowie maja przybyły pod mury Warszawy dwa regimenty piechoty dowodzone przez Ernesta Magnusa Grotthauza (lub Grotthauzena) i Wilhelma Butlera, liczące łącznie 1960 porcji (czyli 1750 żołnierzy) wraz z artylerią. Grotthauz zajął na kwaterę mocno zniszczony przez Szwedów pałac na Krakowskim Przedmieściu, gdzie przygotowywał się do wstępnego szturmu.
Do pierwszego uderzenia na stolicę doszło 17 maja, a wzięła w nim udział – obok świeżo przybyłej piechoty – nieliczna dragonia i piechota litewska oraz tłumy zebranej szlachty mazowieckiej wraz z kilkoma tysiącami ciurów i chłopów z kosami. Po sześciu godzinach walk dobrze przygotowani Szwedzi odparli ten pierwszy szturm.
Następnego dnia Szwedzi przeprowadzili wycieczkę dowodzona przez pułkownika Jerzego Forgella. Wojska polsko-litewskie zostały całkowicie zaskoczone, a Szwedzi zdobyli dwa działa, kilka dalszych zagwoździli i wzięli do niewoli kilkudziesięciu żołnierzy polskich.
Król wraz z dywizją hetmanów koronnych przybył pod Warszawę 30 maja. Świadkowie twierdzili, że z królem, nie licząc jazdy, przybyło 4000 piechoty (w tym nadworna piechota węgierska dowodzona przez Samuela Powierskiego oraz regiment Zamoyskiego). Jeszcze tego samego dnia część armii koronnej wraz z królem przeprawiła się przez Wisłę po zbudowanym przez Litwinów moście pontonowym i zajęła pozycje w Ujazdowie. Jan Kazimierz zamieszkał w pałacu Ujazdowskim, skąd nakazał kanclerzowi koronnemu Stefanowi Korycińskiemu, by posłał pismo do Szwedów z żądaniem kapitulacji. Koryciński 2 czerwca zaproponował Wittenbergowi honorowe warunki, jeśli ten zgodzi się natychmiast otworzyć bramy miejskie. Pomimo że majowa blokada miasta sprawiła Szwedom wiele kłopotów, wywołując głód i choroby (zmarła m.in. żona generała majora Jana Wrangla), dowodzący szwedzkim garnizonem Arvid Wittenberg stanowczo odrzucił propozycję honorowej kapitulacji. Także podjęte później przez obecnych przy królu posłów cesarskich (baron Lisola i hrabia Pöttingen) próby mediacji nie przyniosły skutku.
Wkrótce siły królewskie wzmocnił Lubomirski. Także Stefan Czarniecki po przegranej bitwie pod Kcynią zrezygnował z wyprawy na Pomorze i ruszył pod Warszawę, gdzie przybył 9 czerwca. Łącznie pod Warszawą zebrało się 28 500 regularnego wojska (w tym 22-23 tysięcy wojsk koronnych i 6-7 tysięcy litewskich), 18-20 tysięcy pospolitego ruszenia, kilkanaście tysięcy czeladzi i chłopów. Regularne pułki koronne hetmanów Stanisława „Rewery” Potockiego i Stanisława Lanckorońskiego stanęły w Ujazdowie, blisko króla, natomiast pospolite ruszenie stanęło wzdłuż lewego brzegu Wisły. Litwini w dalszym ciągu zajmowali Pragę. W pobliżu króla stanęły trzy doborowe pułki piechoty cudzoziemskiej dowodzone przez Krzysztofa Grodzickiego, Butlera i Grotthauza, a obok nich pułk dragoński Gwardii Królewskiej dowodzony przez Jana Henryka Bockuma. Po kapitulacji Malborka przybyły dodatkowo trzy kompanie piechoty. Pozostała piechota stojąca pod Warszawą prezentowała niski poziom wyszkolenia.
Według wyliczeń Georga Tessina garnizon warszawski dowodzony przez Arvida Wittenberga liczył 2000 żołnierzy – 1700 piechoty i 300 jazdy. W jego skład wchodziły kompanie czterech regimentów piechoty: margrafa Fryderyka von Baden-Durlach oraz pułkowników Jerzego Stadinga, Szymona Bolseya i Sebastiana Ludwika von Eytzena. Ponadto w skład garnizonu wchodziło kilka kompanii (300 żołnierzy) z regimentu piechoty przejętego przez księcia Adolfa Jana po Januszu Radziwille, dowodzonego przez Kurlandczyka Jana Lembike. Licząca 300 żołnierzy rajtaria miała pochodzić z regimentów generała majora Jana Wrangla, pułkownika Ludwika Löwenhaupta oraz pułkownika Jerzego Forgella z dawnego pułku Pontusa de la Gardie. Najnowsze dokładne obliczenia wykonane przez Larsa Tersmedena wykazały, że w trakcie oblężenia garnizon warszawski liczył 2484 żołnierzy, w tym 1275 piechoty, 311 dragonów i 898 rajtarów.
W skład rady wojennej garnizonu warszawskiego obok naczelnego dowódcy Arvida Wittenberga wchodzili Benedykt Oxenstierna i prezes administracji wojennej i najwyższego sądu wojskowego Alexander Erskein. Ponadto następujący dygnitarze szwedzcy i wyżsi oficerowie znaleźli się w oblężonej przez wojska polsko-litewskie Warszawie: sekretarz stanu Wawrzyniec Canthersten, generał major Jan Maurycy Wrangel (syn feldmarszałka Karola Gustawa Wrangla), pułkownik Jerzy Forgell, pułkownik Ludwik Löwenhaupt, pułkownik Piotr Hammarskiöld, nadkomisarz Jan Baldwin Pucher (lub Puchar, bądź Puchert) i komendant stolicy Adam Weher.
Pierwszy szturm generalny.
Na naradzie wojennej wojsk polsko-litewskich przeważył głos Grodzickiego, który zamierzał dokonać szturmu od strony północnej, zachodniej i południowej. Główny wysiłek miał się skoncentrować na stronie południowo-zachodniej, szczególnie na pałacach Krakowskiego Przedmieścia, których opanowanie otwierało drogę do Zamku Królewskiego. Atak od północy i zachodu miał jedynie wiązać siły szwedzkie. Panowała opinia, że po zdobyciu zewnętrznych umocnień Wittenberg zrozumie, że jego sytuacja jest beznadziejna i skapituluje, dzięki czemu nie będzie potrzeby zdobywania Zamku, który stanowił najsilniejsze ogniwo szwedzkiej obrony.
Zgodnie z ułożonym przez króla i Grodzickiego planem na wprost Bramy Nowomiejskiej, kościoła św.Ducha i klasztoru dominikanów ustawiono chorągwie litewskie wraz z regimentem piechoty Grotthauza. Piechota węgierska armii litewskiej dowodzona przez porucznika Iwanowskiego stanęła na placu Panny Marii. Wojska koronne z pospolitym ruszeniem ustawione były od strony południowo-zachodniej. Ta część sił litewskich, która pozostała na Pradze miała za zadanie ochronę mostu łączącego oba brzegi Wisły. Ponadto miała uważać na szwedzkie szkuty zacumowane pod zamkiem. Ustawiono trzy baterie dział średniego zasięgu, połączone ze sobą okopami. Jedna z baterii stanęła na Krakowskim Przedmieściu, druga od północno-zachodniej strony pałacu Biskupów Krakowskich, natomiast trzecia w pobliżu klasztoru dominikanów na Nowym Mieście. Grodzicki zajął stanowisko w Ogrodzie Gdańskim, natomiast Jan Kazimierz przeniósł swą rezydencję do pałacu podskarbiego koronnego Bogusława Leszczyńskiego.
Usypane przez Grodzickiego baterie rozpoczęły ogień 3 czerwca. By zniwelować wrażenie, jakie wywołał polski ostrzał wśród obecnych w Warszawie Szwedów, Wittenberg nakazał następnego dnia przeprowadzenie wycieczki. Ucieczka z powodu niefrasobliwości polskich straży zakończyła się pełnym sukcesem – dwie kompanie jazdy i 200 piechoty pułkownika Forgella nie napotkawszy większego oporu wycięło śpiących w aproszach żołnierzy, opanowało baterię zagważdżając dwa działa i uprowadzając resztę. Grodzicki w porę zorientował się w sytuacji, dzięki czemu przed Bramą Poboczną u wylotu ulicy Wąski Dunaj na Zawalną odebrano Szwedom zabrane przez nich działa. Cała akcja przyniosła ciężkie straty obu stronom.
Karol Gustaw zdawał sobie sprawę z trudnego położenia garnizonu szwedzkiego w Warszawie i pomimo pogarszania się ogólnej sytuacji starał się przyjść oblężonym z pomocą. W tym celu 6 czerwca stojący pod Gdańskiem król nakazał swemu bratu księciu Janowi Adolfowi, by ruszył z Torunia na Nowy Dwór Mazowiecki dla przechwycenia przepraw na Narwi i Wiśle. Wykonując królewski rozkaz Jan Adolf oraz Karol Gustaw Wrangel 7 czerwca wyruszyli ku przeprawom. Tego samego dnia Karol Gustaw wysłał Roberta Douglasa do Pułtuska, by wzmocnić jego załogę.
Tymczasem wojska Rzeczypospolitej szykowały się do generalnego szturmu. W tym celu nocą z 6 na 7 czerwca podciągnięto działa bliżej warszawskich obwałowań i od rana przystąpiono do silnego ostrzału artyleryjskiego. Przygotowanie artyleryjskie trwało do północy z 7 na 8 czerwca. Ponieważ feldmarszałek odrzucił wezwanie do kapitulacji, rankiem 8 czerwca ruszył szturm, w którym udział wzięli ochotnicy, przeważnie pachołkowie z chorągwi towarzyskich, ciury obozowe oraz chłopi w sile około 10 000 ludzi. Na wielu odcinkach szturmujący odnieśli znaczne sukcesy i w kilku miejscach zdołali zająć mury, szczególnie od strony Nowego Miasta, jednak z braku posiłków musieli się wycofać. Jedna z grup w sile 200 ludzi została odcięta i schroniła się w jednym ze szwedzkich magazynów, gdzie została wybita. Choć szturmujący wykazali się wielką odwagą i determinacją, Szwedzi odparli polski atak.
Szturm nie był jednak dla wojsk polskich nieudany, gdyż udało się opanować stojący na ulicy Miodowej pałac Biskupów Krakowskich, który był bardzo dobrym stanowiskiem dla artylerii. Pomimo że Szwedzi opuszczając obiekt podłożyli miny oraz zostawili duże ilości prochu, do wybuchu nie doszło. Oddziały szwedzkie, które przybyły swoim na odsiecz ze Starego Miasta, zostały zdziesiątkowane przez polski ogień i musiały się wycofać. W trakcie walk na skutek ciągłego ostrzału artyleryjskiego prowadzonego z kościoła karmelitów zniszczony został całkowicie pałac Radziejowskich.
Ponowny szturm wojska polskie i litewskie przeprowadziły 11 czerwca, jednak i tym razem bez skutku. Okazało się, że bez ciężkich dział, po które posłano do Zamościa, Warszawy zdobyć się nie da.
Zagrożenie ze strony grupy Jana Adolfa.
Idący prawym brzegiem Wisły Jan Adolf i Wrangel 13 czerwca dotarli do wsi Modlin, gdzie założyli obóz warowny. Wkrótce dołączył do nich Douglas.
W dniu Bożego Ciała (15 czerwca) biskup poznański Wojciech Tolibowski odprawił uroczystą mszę, podczas której Jan Kazimierz ponowił śluby lwowskie. Chęć udziału w kolejnym szturmie na Warszawę zgłosiły tysiące pospolitaków. Król, który miał w stolicy dwa pałace, obawiał się, że gdy te niezdyscyplinowane oddziały ruszą do ataku, miasto może zostać całkowicie złupione. Z tego powodu próbował kilkakrotnie nawiązać rozmowy z Wittenbergiem.
W połowie czerwca dowództwo polskie dowiedziało się, że stacjonujący koło Modlina Jan Adolf szykuje się do przekroczenia Narwi, by przyjść z odsieczą oblężonej załodze warszawskiej. Ponadto dowiedziano się, że Wittenberg ładuje łupami szkuty, by posłać je w górę Wisły. By sprawdzić te wiadomości, wysłany został nad Narew Czarniecki, z którym udała się także część wojsk litewskich. Gdy do obozu polskiego dotarła fałszywa wiadomość, że przybyły z pomocą Janowi Adolfowi Robert Douglas przystąpił do przeprawy przez Narew, postanowiono w nocy z 16 na 17 czerwca posłać na prawy brzegi Wisły dywizję Lubomirskiego, by wsparła siły litewskie, które blokowały Szwedów pod Pomiechowem.
Wkrótce okazało się, że wojska Jana Adolfa i Douglasa są nieliczne i nie mogą zagrozić oblegającej Warszawę armii polsko-litewskiej. Ograniczyły się one jedynie do założenia dwóch ufortyfikowanych obozów. Większy obóz Jana Adolfa założony był na polach wsi Modlin, natomiast obóz sił Douglasa znajdował się 4 kilometry dalej, koło przeprawy przez Wkrę pod Pomiechowem. Szańce przedmostowe znajdujące się za Wisłą w Kazuniu i na tzw. Kępie Szwedzkiej leżącej za Narwią, zapewniały Szwedom panowanie nad tym ważnym szlakiem komunikacyjnym. Dobrze zabezpieczeni dowódcy szwedzcy mogli teraz przygotowywać odsiecz bez obawy, że Polacy i Litwini zaryzykują atak na ich umocnione pozycje. W razie czego zawsze mogli spalić mosty i wycofać się na Płock i Czerwińsk. Nie widząc zagrożenia ze strony Szwedów, Czarniecki zrezygnował z blokowania Jana Adolfa, wrócił na lewy brzeg Wisły i 23 czerwca ponownie stanął pod Warszawą.
By uchronić stojące na prawym brzegu Wisły wojska litewskie od nagłego ataku szwedzkiego wojska koronne przystąpiły do budowy drugiego mostu przez Wisłę. Jan Kazimierz zamierzał osobiście udać się do Zakroczymia, by ocenić stopień zagrożenia ze strony wojsk Jana Adolfa. Jan Adolf i Douglas, którzy łącznie mieli 6000 żołnierzy, pozostali w swych obozach, gdyż wobec przesadnych wieści o ponad 100 tysiącach wojsk oblegających Warszawę nie czuli się na siłach, by przystąpić do bardziej aktywnych działań. Czekając na rozkazy Karola Gustawa ograniczali się tylko do rozsyłania podjazdów za paszą dla koni i żywnością. Zbudowali także mosty na Wiśle i Narwi.
Drugi szturm generalny.
Sytuacja w Warszawie stale się pogarszała – zaczynało brakować żywności i paszy dla koni. Szerzyły się choroby, a szwedzki garnizon zaczął borykać się z problemem dezercji wśród coraz bardziej zdemoralizowanych żołnierzy. W tym samym czasie Jan Kazimierz prowadził działania dyplomatyczne, oczekując także na przybycie posiłków tatarskich, jakie pod wodzą Subchan Gazi agi posłał pod Warszawę wezyr Chanatu Krymskiego Sefer Gazi aga.
Oczekując na piechotę i działa, jakie miał przysłać „Sobiepan” Zamoyski, zniecierpliwiony przedłużającym się oblężeniem Jan Kazimierz 26 czerwca ponownie wezwał Wittenberga do kapitulacji – także bez skutku. Chcąc jednak zyskać na czasie, Szwedzi poprosili Jana Kazimierza o zgodę na wysłanie posła do Karola Gustawa, który miał zdecydować o kapitulacji garnizonu. Dzięki rozpoznaniu dokonanemu przez Czarnieckiego i wojska litewskie upewniono się, że żadna odsiecz dla Warszawy nie nadejdzie. Ponadto wieści, jakie dostarczali przekradający się do polskiego obozu mieszczanie z Warszawy, były optymistyczne. Mówiono o bardzo trudnej sytuacji Szwedów i o tym, że planują opuszczenie miasta drogą wodną.
Gdy 27 czerwca nadeszły wreszcie ciężkie działa oblężnicze z Zamościa i Lwowa wraz z towarzyszącymi im 27 wozami amunicji i piechotą, natychmiast przystąpiono do tworzenia wyłomów w murach obleganej Warszawy. W tym celu przybyłe działa ustawione zostały naprzeciw Bramy Nowomiejskiej, wału miejskiego i pałacu Radziejowskiego. Nie przerwano jednak robót minerskich, gdyż kilka z nich było bliskich ukończenia.
Jan Kazimierz, chcąc zachować doborowe jednostki piechoty cudzoziemskiej w nienaruszonym stanie, postanowił podczas zbliżającego się szturmu ponownie skorzystać z usług chłopów, mieszczan oraz czeladzi z chorągwi komputowych. Ówczesne źródła z pewną przesadą mówią, że liczba ochotników wyniosła około 15 000.
Po dokonaniu wyłomów wojska polskie ruszyły 28 czerwca do szturmu. Na Warszawę ruszyły masy ochotników zbrojne w piki i kosy, wspomagane przez piechotę Grotthauza. Główny atak prowadzony był od strony Krakowskiego Przedmieścia oraz na Bramę Nowomiejską, której bronił Adam Weher. Pomimo wielkiego poświęcenia szturmujących Bramy Nowomiejskiej nie dało się zdobyć, a jeden z oddziałów, który zaatakował magazyny zbożowe, Szwedzi wybili do nogi.
Podczas zażartych walk siły polskie dostały się do pałacu Radziejowskich i klasztoru Bernardynów, a także wdarły się w pobliże Bramy Nowomiejskiej. Do równie zaciętych walk doszło koło kościoła świętego Ducha, gdzie walczyli ludzie z chorągwi litewskich. Choć szturm ostatecznie Szwedzi odparli, Wittenberg zdał sobie sprawę, że długo nie zdoła już utrzymać Warszawy. Z tego powodu 29 czerwca raz jeszcze poprosił Jana Kazimierza o możliwość kontaktu z Karolem Gustawem. Prośba ta została kategorycznie odrzucona, zażądano natomiast od feldmarszałka bezwarunkowej kapitulacji. Po odpartym szturmie wciąż trwał intensywny ogień artyleryjski, koncentrujący się głównie na pałacu Radziejowskiego, zachodnim wale miejskim oraz na Bramie Nowomiejskiej.
Trzeci szturm generalny.
Gdy największe polskie działo zwane "Smokiem" dokonało wyłomu w pałacu Radziejowskiego, 29 czerwca nakazano kolejny szturm, w którym ponownie główny udział wziąć mieli chłopi i ciury obozowe. Te nieregularne oddziały oddane zostały pod komendę towarzyszy pancernych. Przed atakiem zgromadzona została broń, drabiny, bosaki oraz inny sprzęt przydatny w ataku na fortyfikacje. Piechota zaciężna wraz z dragonią miały zostać jako rezerwa.
Masy chłopów oraz ciurów i czeladzi z różnych chorągwi w liczbie kilkunastu tysięcy ruszyły pół godziny po północy z 29 na 30 czerwca do kolejnego natarcia. Atak na Bramę Nowomiejską Szwedzi odparli, za to szturm na pałac Radziejowskiego był tak udany, że Szwedzi musieli schronić się w znajdującym się za nim klasztorze bernardynów. Grupą szturmową, której udało się zdobyć pałac Radziejowskiego przewodził towarzysz chorągwi pancernej kasztelana halickiego Aleksandra Cetnera – Andrzej Zalski.
Szwedzi broniący dostępu do Bramy Nowomiejskiej trzymali się twardo nawet wtedy, gdy do natarcia ruszyła piechota Grotthauza. Dopiero, gdy zdobyte zostały szańce przy kościele świętego Ducha oraz wycięto drewnianą palisadę wokół kościoła, żołnierze szwedzcy zaczęli się wycofywać. Ponieważ polscy żołnierze zaciężni po zdobyciu kościoła rzucili się do rabunku, Szwedom udało się zorganizować obronę w zagrożonej na skutek upadku kościoła Bramie Pobocznej. Z tego powodu kilkakrotne ataki polskie na tę bramę zostały odparte.
Choć artyleria dokonała dalszych wyłomów w umocnieniach Warszawy, szturm został przerwany z powodu późnej pory. Oddziały ochotnicze nie chciały się wycofać i tylko obawa przed szwedzkimi minami skłoniła je do zaprzestania walki. Świadkowie ówczesnych wydarzeń (wśród nich Wespazjan Kochowski oraz towarzysz pancerny Mikołaj Jemiołowski) pełni byli podziwu dla odwagi i poświęcenia, z jaką walczyli chłopi i czeladź obozowa.
Szturm doprowadził do zdobycia kilku obiektów z pałacem Radziejowskich na czele. Znacznie to pogorszyło sytuację szwedzkiego garnizonu. Wittenberg, będąc pod naciskiem oficerów, Oxenstierny oraz szwedzkich dam, o godzinie 9:00 30 czerwca wysłał do Jana Kazimierza trębacza z prośbą o dwugodzinne zawieszenie broni dla rozpoczęcia układów. Komendant warszawskiego garnizonu zobowiązał się wysłać komisarzy na negocjacje z kanclerzem Korycińskim. Wkrótce na rozmowy w pałacu Ossolińskich przybyli Wawrzyniec Canthersten i pułkownik Jerzy Forgell. Z polskiej strony obok Korycińskiego brali w nich udział: podkanclerz koronny Andrzej Trzebicki, marszałek koronny Jerzy Lubomirski, wojewoda poznański Jan Leszczyński, hetman polny litewski Wincenty Gosiewski oraz Mikołaj Opaliński.
Teraz Szwedzi zaczęli stawiać wygórowane żądania, licząc na przedłużenie negocjacji. Komisarze szwedzcy, żądając dwutygodniowej zwłoki potrzebnej do namysłu, realizowali zalecenia Wittenberga, który chciał przeciągnąć rozmowy do czasu nadejścia odsieczy. W ostateczności Szwedzi godzili się opuścić miasto ze wszystkimi bagażami, skarbami Bogusława Radziwiłła i 6 działami. Strona polska żądała jednak całkowitej kapitulacji. Rozmowy nie przynosiły skutku, a komisarze szwedzcy trzykrotnie tego dnia przyjeżdżali do Jana Kazimierza.
Wobec niechętnej rokowaniom postawy wojsk polskich Jan Kazimierz zatrzymał szwedzkich komisarzy na noc w obawie przed jakimś niespodziewanym wypadkiem. Wielu ochotników przez całą noc zachowywało gotowość bojową, dając polskiemu dowództwu znak, że są gotowi do walki. By ruszyć do kolejnego szturmu siły polskie już od rana 1 lipca gromadziły się na stanowiskach. Wojsko, które także obawiało się, że dwór pozwoli wywieźć Szwedom bagaże, zdecydowanie sprzeciwiało się wszelkim rozmowom z Wittenbergiem. Taka postawa wojska i ochotników spowodowała, że Jan Kazimierz nakazał komisarzom powiadomić listownie Wittenberga, by ten najpóźniej do godziny 7 rano odpowiedział na żądanie poddania miasta.
Czwarty szturm i kapitulacja garnizonu szwedzkiego.
Ponieważ Wittenberg nikogo nie przysłał z odpowiedzią na propozycję kapitulacji, Jan Kazimierz rozkazał Grodzickiemu, by wznowił ostrzał fortyfikacji warszawskich, po czym zarządził szturm. Znakiem do ataku dla ochotników i regularnej piechoty był wystrzał z dwóch dział.
Przeprowadzony 1 lipca kolejny szturm przebiegał bardzo pomyślnie, a Brama Nowomiejska tym razem nie zdołała powstrzymać naporu masy chłopów i czeladzi. Na koniec zostało już tylko kilka wyizolowanych obiektów, w których Szwedzi bronili się rozpaczliwie przeciw gwałtownie atakującym Polakom. Atak sił nieregularnych wspomagał regiment piechoty Grotthauza oraz regimenty gwardii pieszej Butlera i Grodzickiego. Po zdobyciu klasztoru mniszek przypuszczono atak na Bramę Krakowską. Tam, przy kolumnie Zygmunta, doszło do zażartej walki z cofającymi się Szwedami. Jednocześnie ci ochotnicy, którzy przedarli się przez Bramę Nowomiejską, stoczyli zacięty bój z piechotą Adama Wyhera. Ta część Szwedów, która nie widziała sensu w dalszej walce, złożyła broń i w ten sposób uratowała życie.
Gdy Wittenberg ocenił, że jego sytuacja stała się beznadziejna, zgodził się na kapitulację. W celu podpisania warunków kapitulacji wysłano do Pałacu Ossolińskich Adama Wyhera i Jerzego Forgella. Stronę polską reprezentowali obaj kanclerze koronni i wojewoda poznański. Gdy tylko komisarze szwedzcy przybyli na miejsce, Jan Kazimierz nakazał wstrzymanie walk. Zaprzestano nawet ostrzału artyleryjskiego. Wespazjan Kochowski tłumaczy decyzję monarchy tym, że nie chciał on dalej narażać życia i mienia mieszkańców stolicy.
Walczący ochotnicy, którzy liczyli na obfity łup, nie chcieli przerwać walki. Burzyli się również regularni żołnierze – hetman polny koronny Stanisław Lanckoroński obrzucony został kamieniami, Wincentego Gosiewskiego zrzucono z konia, a koń pod Stefanem Czarnieckim został zabity. Tak agresywna postawa ochotników spowodowana została oddaniem kilku salw przez piechotę zaciężną i dragonów królewskich do atakujących ochotników, którzy wbrew królewskiemu rozkazowi kontynuowali szturm. Dopiero interwencja hetmana wielkiego koronnego Stanisława „Rewery” Potockiego i hetmana wielkiego litewskiego Pawła Sapiehy uspokoiły wzburzone tłumy, obiecując walczącym ochotnikom nagrodę królewską.
Wobec groźby znieważenia majestatu Jan Kazimierz przyjął delegację zwolenników kontynuowania walki i przyrzekł im 40 000 złotych w zamian za powstrzymanie się od walki. Nie wszystkich to uspokoiło – wielu chciało pomścić zabitych przez wojska zaciężne towarzyszy, ponadto krążyło wiele wieści o nagromadzonych przez Szwedów skarbach. Doszło do kolejnych rozruchów, których ofiarą stał się bazar ormiański, znajdujący się za kwaterą Jana Kazimierza. Obrabowano kilkudziesięciu kupców ormiańskich na sumę 100 000 złotych, choć świadek tych wydarzeń, towarzysz chorągwi pancernej Władysława Gonzagi Myszkowskiego Jakub Łoś ocenił szkody Ormian na ponad 200 000 złotych. Dla uśmierzenia tumultu posłano hetmanów, kilka chorągwi jazdy oraz regiment gwardii Butlera. Ponieważ nie powstrzymało to wzburzonych ochotników, piechota regularna obsadziła Bramę Nowomiejską, Bramę Zamkową oraz sam Zamek Królewski, stojąc pod bronią całą noc z 1 na 2 lipca aż do południa. Zamknięto w ten sposób drogę do miasta tym, którzy chcieli się tam wedrzeć.
W międzyczasie w Pałacu Ossolińskich trwały pertraktacje z komisarzami szwedzkimi. Przywieźli oni akt kapitulacji podpisany przez Wittenberga, Oxenstiernę, Weyhera, Erskeina, Cantherstena i Forgella. Warunki kapitulacji obejmowały 15 artykułów:
Negocjacje przebiegały pod silną presją wielotysięcznych tłumów pospolitaków i znalazły swoje miejsce w literaturze pięknej – wydarzenia te opisał wierszem w "silva rerum" Zygmunt Stefan Koniecpolski. Pomimo tego Szwedzi, którzy poddali się dopiero w ostateczności, zostali potraktowani nadzwyczaj wspaniałomyślnie. Zgodnie z umową żołnierze szwedzcy w liczbie 1200 opuścili 1 lipca Zamek Królewski, przenosząc się do Pałacu Ossolińskich. Piechota Grotthauza zajęła Zamek z chwilą, gdy został on opuszczony przez Wittenberga. Mury miejskie zostały obsadzone przez dwa pozostałe pułki królewskie – Butlera i Grodzickiego. Feldmarszałek zamieszkał w ratuszu, natomiast szwedzcy oficerowie byli zakwaterowani u mieszczan warszawskich.
Gdy załoga szwedzka przystąpiła do wymarszu z Pałacu Ossolińskich, doszło do kolejnego sporu, gdyż zauważono, że wśród wojsk szwedzkich znajdują się również Kurlandczycy i Prusacy, którym nie wolno było odejść. Było także wielu piechurów dawnego regimentu Janusza Radziwiłła – wśród oficerów tej jednostki znaleźli się m.in. Kurlandczycy Jan Lembike, Jan Lebel, Wilhelm Jan Korf i Mikołaj Korf (synowie starosty orleńskiego Wilhelma Korfa), oraz Prusacy, jak Tobiasz Roppel i Jan Scharmeghar. Ponadto Francuz Piotr Dellini, a także Polak Kazimierz Zelski (późniejszy major dragonów).
Większość żołnierzy dawnego regimentu radziwiłłowskiego została wcielona do polskich jednostek autoramentu cudzoziemskiego. W następnych latach kilku kapitanów z tej jednostki służyło w gwardii konnej Jana Kazimierza dowodzonej przez pułkownika Ernesta Jana Korfa.
Wolno puszczono jedynie rodziny szwedzkich żołnierzy, które przedtem szczegółowo zrewidowano. Okazało się, że żony oficerów ukryły pod spódnicami wiele kosztowności. Następnie damy szwedzkie (były wśród nich żona i siostra Roberta Douglasa) załadowano na 9 szkut i wysłano pod opieką dworzanina królewskiego i późniejszego starosty felińskiego Aleksandra Wolfa do Nowego Dworu.
2 lipca na audiencji u Jana Kazimierza w pałacu Leszczyńskich pojawili się przedstawiciele władz miasta Warszawy – pisarz wójtowski Starej Warszawy Kazimierz Pruszkowski i starszy gminny Augustyn Orlemus. Zadaniem ich była prośba o odszkodowania dla Warszawy za zniszczenia wojenne, jednak podkanclerzy koronny Trzebicki wytłumaczył przybyłym, że na żadne odszkodowania nie mogą liczyć. Następnego dnia (w poniedziałek) stolnik sandomierski Jan Andrzej Morsztyn wraz z kilkoma chorągwiami odeskortował na audiencję u Jana Kazimierza Arvida Wittenberga oraz towarzyszących mu Oxenstiernę, Forgella, Cantherstena i Weyhera. W tym samym czasie wśród pospolitaków i wojska panowało powszechne żądanie, by dowództwo szwedzkiego garnizonu przewieziono pod eskortą do Zamościa lub Kamieńca Podolskiego.
Żołnierzy regularnych formacji niezwykle łagodne warunki kapitulacji wzburzyły nie mniej, niż chłopów i czeladź, dlatego Jan Kazimierz, który nie mógł sobie pozwolić na lekceważenie postawy wojska, zgodził się na propozycje rady senatu, która radziła, by Wittenberg i korpus oficerski zostali wywiezieni do Zamościa. Bojący się o swoje życie Wittenberg nie zaprotestował.
Tak więc powszechne wzburzenie żołnierzy sprawiło, że załoga szwedzka, która początkowo miała opuścić stolicę pod bronią i z honorami, została wraz z naczelnym dowódcą internowana.
Zgromadzone w Warszawie przez Szwedów łupy zostały opieczętowane 3 lipca przez 30 komisarzy królewskich, wśród których znaleźli się obaj hetmani koronni Lanckoroński i Potocki, hetman polny litewski Gosiewski, kasztelan kijowski Czarniecki oraz wojewoda smoleński Filip Kazimierz Obuchowicz. Komisarze musieli podołać trudnemu zadaniu podziału przedmiotów w zależności od właścicieli – klasztorów, kościołów, posiadaczy rezydencji. Łącznie wartość zgromadzonych przez Szwedów łupów szacowano na 2 miliony złotych polskich
Sposób postępowania względem zgromadzonych w Warszawie kosztowności wywołał niezadowolenie w wojsku. Żołnierze domagali się wypłaty zaległego żołdu, licząc przy tym, że przypadną im przynajmniej skarby należące do Bogusława Radziwiłła. Gdy okazało się, że dla wojska, pomimo wcześniejszych obietnic, przeznaczono bardzo niewielką ilość bogactw, zaczęły się posądzenia o kradzież, których nie uniknęła nawet królowa Ludwika Maria, która zaraz po przyjeździe do Warszawy wzięła udział w pracy komisji.
Również świadek tych zdarzeń Wespazjan Kochowski oskarżył wprost komisarzy o kradzież zgromadzonych kosztowności. Jego zdanie nie było odosobnione, a niezwykle powolne działania komisji czyniły tego typu oskarżenia jeszcze bardziej prawdopodobnymi. Ponadto całe zamieszanie związane z łupami świadczyło o powszechnym braku zaufania wojska do swych zwierzchników. Na koniec, gdy komisja zakończyła działalność, żołnierze, zamiast zaległego żołdu otrzymali jedynie po 3-4 złote na głowę. Jedna z chorągwi jazdy liczącą 150 koni otrzymała srebrną czarę, którą rozwścieczeni żołnierze ofiarowali swemu porucznikowi.
Po bitwie.
Odzyskana Warszawa była w znacznym stopniu zniszczona, przy czym najbardziej ucierpiał dawny pałac Adama Kazanowskiego. Całkowicie zdewastowane zostały wnętrza Zamku Królewskiego i dlatego król i królowa zamieszkać musieli w pałacu Ujazdowskim.
Z okazji wyzwolenia stolicy odprawiono przy huku dział uroczystą mszę świętą, a magistrat miejski z wdzięczności za uratowanie Starego Miasta przed całkowitym zniszczeniem wybił medal pamiątkowy z wizerunkiem Jana Kazimierza oraz z napisem "Providentia Dei, virtute optimi Regis Varsavia a svecis liberata D. 1 Julii 1656".
Podczas okupacji łupy szwedzkie z Warszawy w większości transportowano drogą wodną – nie wszystkie jednak docierały do celu, gdyż statki płynące Wisłą często były przeładowane, tonęły lub osiadały na mieliznach. We wrześniu 1656 podjęto pierwsze próby wydobycia zatopionych łupów przez Radę Miejską Warszawy z polecenia króla Jana Kazimierza. Wydobyto wówczas rzeźby, zidentyfikowane jako pochodzące z kolekcji króla Władysława IV. Z uwagi na ograniczone środki wkrótce poprzestano wydobycia i niewykluczone, że część łupów wydobyli okoliczni rybacy, a grabież zaliczono na konto Szwedów. Kolejne zorganizowane poszukiwania miały miejsce na początku XX wieku – wiosną 1906 roku z Wisły wyłowiono na wysokości Pelcowizny kilkadziesiąt marmurowych i metalowych fragmentów architektonicznych i rzeźbiarskich, w tym przynajmniej cztery rzeźby. Stanowiły one elementy z fontanny z Villa Regia, znanego później jako Pałac Kazimierzowski. Los tych znalezisk nie jest do końca znany, jedna z uratowanych rzeźb przedstawiająca delfina (pokryta wyrytymi napisami przez żołnierzy szwedzkich) eksponowana jest w Muzeum Historycznym m.st. Warszawy.
Garnizon warszawski.
"Źródło": Mirosław Nagielski, "Warszawa 1656", s. 242–244

</doc>
<doc id="1159606" url="https://pl.wikipedia.org/wiki?curid=1159606" title="Hity Na Czasie">
Hity Na Czasie

Hity Na Czasie – cykl koncertów organizowanych od 2005 do 2011 roku w okresie letnim w różnych miastach Polski. Od początku był on współorganizowany przez TVP2 i Radio Eska. W roku 2011 cykl współorganizowała stacja TVP1.
Impreza w 2005 roku była organizowana w klubach tanecznych i miała charakter zamkniętych koncertów telewizyjnych. Od 2006 zyskała charakter plenerowego koncertu telewizyjnego. Od 2005 do 2007 imprezę prowadzili m.in. Marcin Bisiorek oraz byli prezenterzy TVP2 – Dorota Wellman i Marcin Prokop (obecnie TVN).
W 2008 był to Marcin Bisiorek, Paweł Pawelec, Beata Sadowska i Tomasz Kammel. W 2009 byli to Krzysztof „Jankes” Jankowski (prezenter Radia Eska), Beata Sadowska, Paweł Pawelec, Samuel Palmer, którego po pierwszym koncercie zastąpił Jakub Klawiter.
W 2010 roku koncert w Płocku poprowadzili Agnieszka Szulim, Kinga Zdrojewska i Krzysztof Jankowski.
W 2011 roku koncert, który odbył się w Inowrocławiu poprowadzili Anna Matusiak oraz Krzysztof Jankowski. Jego emisja pojawiła się w TVP1. Ostatni koncert na pożegnanie lata odbył się 28 sierpnia w Bydgoszczy.
Hity Na Czasie 2005–2007.
wystąpili m.in.:
Hity Na Czasie 2008.
wystąpili m.in.:
Hity Na Czasie 2009.
wystąpili m.in.:
Hity na Czasie 2010.
wystąpili m.in.:
Hity Na Czasie 2011.
Inowrocław.
wystąpili:
Miasta.
Hity Na Czasie odbywały się w wielu miastach Polski, są to: Bełchatów, Białystok, Bydgoszcz, Ełk, Gdańsk, Gdynia, Inowrocław, Katowice, Łódź, Piotrków Trybunalski, Płock, Rzeszów, Słupsk, Szczecin, Warszawa, Wrocław, Zabrze, Zielona Góra oraz Inowrocław.

</doc>
<doc id="1159607" url="https://pl.wikipedia.org/wiki?curid=1159607" title="Student z Pragi (film 1913)">
Student z Pragi (film 1913)

Student z Pragi (niem. "Der Student von Prag") – niemiecki horror wyreżyserowany przez Stellana Rye i Paula Wegenera, należący do niemieckiego nurtu Autorenfilm; premiera filmu miała miejsce 22 sierpnia 1913 roku. 
Znaczenie i charakterystyka.
Film jest uważany za jeden z najważniejszych niemieckich obrazów artystycznych sprzed I wojny światowej oraz za film preekspresjonistyczny. Był też pierwszym filmem z niemieckiego nurtu filmów opartych na historiach fantastycznych o rodowodzie ludowym lub romantycznym – Märchenfilme. Historyk kina, Lotte Eisner napisała, że "po obejrzeniu "Studenta z Pragi" Niemcy zrozumieli natychmiast, że kino może stać się doskonałym medium dla dręczących ich romantycznych niepokojów i może znakomicie oddać klimat fantastycznych wizji, wyłaniających się z nieskończonej głębi ekranu".
Nawiązujący do romantycznej fantastyki scenariusz powstał na podstawie poematu Alfreda de Musseta "Grudniowa noc" oraz opowiadania "William Wilson" Edgara Allana Poego. Jego autorem był autor fantastyki Hanns Heinz Ewers. Obraz ma wiele cech, które przesądzają o wartości klasycznych, niemieckich filmów z lat 20. XX wieku, nawiązując wprost do tradycji niemieckiego romantyzmu. John Gottowt, odtwórca roli Scapinellego, jest artystycznie postacią wprost hoffmanowską. 
W filmie zastosowano zaawansowane na owe czasy efekty specjalne (np. pojawianie się w jednym kadrze dwóch postaci granych przez tego samego aktora). Żydowska gmina w Pradze zabroniła reżyserowi kręcenia scen na cmentarzu żydowskim, w związku z czym został on odtworzony w studio.
Fabuła.
Film opowiada historię młodego studenta Balduina, który przybyszowi, Scapinellemu, sprzedaje swoje odbicie w lustrze. Odbicie zaczyna jednak żyć swoim własnym życiem, prześladując swojego właściciela, a ten – doprowadzony do rozpaczy – pragnie się go pozbyć. Strzela zatem w jego kierunku i tym samym zabija siebie samego.

</doc>
<doc id="1159612" url="https://pl.wikipedia.org/wiki?curid=1159612" title="Iskenderbek Ajdaralijew">
Iskenderbek Ajdaralijew

Iskenderbek Ajdaralijew (ur. 1955), kirgiski polityk, premier Kirgistanu od 28 listopada 2007 do 24 grudnia 2007
Na stanowisku premiera zastąpił Ałmazbeka Atambajewa, gdy ten podał się do dymisji. Ajdaralijew pełnił urząd tymczasowo, do czasu wyborów parlamentarnych 16 grudnia 2007 i wyłonienia w ich następstwie nowego gabinetu. Wcześniej, Ajdaralijew pełnił funkcję pierwszego wicepremiera w rządzie premiera Atambajewa. Był także gubernatorem obwodu dżalalabadzkiego. Iskenderbek Ajdaralijew jest członkiem Socjaldemokratycznej Partii Kirgistanu. 
24 grudnia 2007, w następstwie wyborów parlamentarnych, na stanowisku premiera zastąpił go Igor Czudinow. Ajdaralijew w rządzie Czudinowa objął stanowisko pierwszego wicepremiera.

</doc>
<doc id="1159614" url="https://pl.wikipedia.org/wiki?curid=1159614" title="Ludwig Gredler">
Ludwig Gredler

Ludwig Gredler (ur. 19 listopada 1967 w Hall in Tirol) – biathlonista austriacki, dwukrotny medalista mistrzostw świata.
Kariera.
Z wykształcenia jest handlowcem, ale pracę zawodową związał z wojskiem. Od 1992 roku wchodził w skład austriackiej kadry narodowej biathlonistów. Wielokrotnie reprezentował kraj w mistrzostwach świata, sięgając po dwa medale indywidualnie, oba w biegu indywidualnym (20 km) – w 1997 roku w Osrblie po brąz, a w 2000 roku w Oslo po srebro (przegrał wówczas jedynie ze swoim rodakiem Wolfgangiem Rottmannem). Ponadto w 1999 roku, gdy ze względu na trudne warunki atmosferyczne część konkurencji mistrzowskich rozegrano w Kontiolahti, a część w Oslo, był 4. w biegu sprinterskim (10 km) i 5. w biegu ze startu wspólnego (15 km). Gredler wystąpił także na pięciu turniejach olimpijskich, poczynając od ZIO 1992 w Albertville. Na igrzyskach w Lillehammer w 1994 roku zajął 5. miejsce w biegu sprinterskim, ale najbliżej medalu był osiem lat później podczas igrzysk w Salt Lake City, gdy – w debiutującym wówczas w programie olimpijskim – biegu na dochodzenie uplasował się na 4. miejscu.
W Pucharze Świata zadebiutował 19 stycznia 1991 roku w Ruhpolding, kiedy zajął 72. miejsce w sprincie. Pierwsze punkty zdobył 18 stycznia 1992 roku w tej samej miejscowości, zajmując 21. miejsce w sprincie. Na podium zawodów tego cyklu pierwszy raz stanął 7 marca 1992 roku w Oslo, kończąc rywalizację w sprincie na drugiej pozycji. W zawodach tych rozdzielił Frode Løberga z Norwegii i swego rodaka - Wolfganga Pernera. W kolejnych startach jeszcze 16 razy stawał na podium, odnosząc przy tym sześć zwycięstw: 18 marca 1993 roku w Kontiolahti, 9 marca 1995 roku w Lahti i 16 stycznia 1997 roku w Anterselvie wygrywał biegi indywidualne, a 9 grudnia 1995 roku w Östersund, 13 stycznia 1996 roku w Anterselvie i 15 marca 1997 roku w Nowosybirsku wygrywał sprinty. Najlepsze wyniki osiągnął w sezonie 1995/1996, kiedy zajął piąte miejsce w klasyfikacji generalnej, a w klasyfikacji sprintu był drugi. Zajął też trzecie miejsce w klasyfikacji sprintu w sezonie 1992/1993.
Gredler jest trzykrotnym indywidualnym mistrzem Austrii, zdobywał także medale mistrzostw świata wojskowych.
W 2008 roku zakończył czynną karierę i został trenerem.

</doc>
<doc id="1159616" url="https://pl.wikipedia.org/wiki?curid=1159616" title="Baixada Melancólica">
Baixada Melancólica

Baixada Melancólica (oficjalna nazwa Estádio Presidente Vargas) – stadion piłkarski, w Santa Maria, Rio Grande do Sul, Brazylia, na którym swoje mecze rozgrywa klub Esporte Clube Internacional.
Pierwszą bramkę ma stadionie zdobył João Abelin, zawodnik Internacional.

</doc>
<doc id="1159618" url="https://pl.wikipedia.org/wiki?curid=1159618" title="Base Borden Military Museum">
Base Borden Military Museum

Base Borden Military Museum (pol. "muzeum wojskowe Baza Borden") – muzeum wojskowe, zlokalizowane w Bazie Borden armii kanadyjskiej, w hrabstwie Simcoe w Ontario.
Muzeum złożone jest z 4 oddzielnych jednostek muzealnych i w swojej kolekcji posiada oprócz czołgów, pojazdów opancerzonych, samolotów, także kolekcję militariów związanych z historią armii kanadyjskiej. Ekspozycja plenerowa zgromadzona jest w miejscu znanym jako "Major-General F. F. Worthington Memorial Park". W 2007 muzeum wzbogaciło się o nowy budynek - wielki hangar, w którym wystawiono liczne historyczne pojazdy.

</doc>
<doc id="1159629" url="https://pl.wikipedia.org/wiki?curid=1159629" title="Nietolerancja (film)">
Nietolerancja (film)

Nietolerancja (ang. "Intolerance: Love’s Struggle Throughout the Ages") – amerykański film niemy z 1916 roku w reżyserii Davida Warka Griffitha. "Nietolerancja", nakręcona przez Griffitha w odpowiedzi na burzliwe przyjęcie "Narodzin narodu", stanowi opowieść o nietolerancji dotykającej człowieka. Na fabułę składają się cztery wątki, które opisują: upadek Babilonu, męczeństwo Jezusa Chrystusa, wydarzenia nocy św. Bartłomieja oraz czasy współczesne filmowi. "Nietolerancja" kończy się alegorią sugerującą wyzwolenie wszystkich ludzi z niewoli.
Po sukcesie kasowym "Narodzin narodu" Griffith zdecydował się na nakręcenie filmu, który mógłby stanowić dla niego odpowiedź wobec jego krytyków, (Griffith był ich reakcją oburzony) a nie jak się popularnie przyjmuje próbą moralnej rehabilitacji za ów film gloryfikujący Ku Klux Klan. Efektem było jedno z najdroższych przedsięwzięć w dziejach kina niemego: "Nietolerancja" kosztowała 2 miliony dolarów (około 43 miliony dolarów według cen z 2013 roku); do zdjęć wynajęto około 60 tysięcy statystów. Reżyser udoskonalił swój warsztat twórczy, starannie używając montażu równoległego oraz dostosowując plany filmowe do akcji swego dzieła. Griffith zastosował również spektakularne najazdy kamery z dużej wysokości. Motywem jednoczącym akcję utworu był obraz matki kołyszącej swe niemowlę, co zdaniem reżysera miało pobudzić wrażliwość widza.
"Nietolerancja" poniosła klęskę finansową, swoją pacyfistyczną wymową nie pasowała bowiem do wydarzeń I wojny światowej. Film ten jednak, pomimo naiwnego zdaniem części krytyków przesłania, dzięki sprawności realizacyjnej stanowi jedno z najważniejszych osiągnięć kina. W 1989 roku "Nietolerancja" znalazła się w National Film Registry jako budująca dziedzictwo kulturalne Stanów Zjednoczonych, a w 1995 roku została umieszczona na watykańskiej liście 45 filmów fabularnych, które propagują szczególne wartości religijne, moralne lub artystyczne.

</doc>
<doc id="1159632" url="https://pl.wikipedia.org/wiki?curid=1159632" title="Estádio Antonio Magalhães Rossel">
Estádio Antonio Magalhães Rossel

Estádio Antonio Magalhães Rossel (zwany również Estrela D'Alva – stadion piłkarski, w Bagé, Rio Grande do Sul, Brazylia, na którym swoje mecze rozgrywa klub Guarany Futebol Clube.

</doc>
<doc id="1159640" url="https://pl.wikipedia.org/wiki?curid=1159640" title="Grupa modularna">
Grupa modularna

Grupa modularna formula_1 (Gamma) – grupa o bogatej strukturze, stanowiąca obiekt zainteresowania i badań w wielu dziedzinach matematyki, m.in. w teorii liczb, teorii reprezentacji i geometrii algebraicznej. formula_1 można zdefiniować w terminach przekształceń geometrycznych lub macierzy.
Definicja.
Grupa modularna formula_1 zdefiniowana jest jako zbiór liniowych przekształceń ułamkowych (przekształceń Möbiusa) górnej półpłaszczyzny zespolonej na siebie,
gdzie formula_5 oraz formula_6
Działaniem grupowym jest składanie funkcji. formula_1 jest izomorficzna jako grupa ze specjalną rzutową grupą liniową formula_8 która jest ilorazem 2-wymiarowej specjalnej grupy liniowej nad liczbami całkowitymi formula_9 przez jej centrum formula_10 Innymi słowy, formula_11 jest grupą macierzy (działaniem jest mnożenie) postaci
gdzie formula_5 oraz formula_14 przy czym utożsamiamy ze sobą macierze formula_15 i formula_16

</doc>
<doc id="1159641" url="https://pl.wikipedia.org/wiki?curid=1159641" title="Sołowjow">
Sołowjow

Sołowiow ("Соловьёв") popularne nazwisko rosyjskie pochodzące od rzeczownika pospolitego "соловей" (słowik).

</doc>
<doc id="1159646" url="https://pl.wikipedia.org/wiki?curid=1159646" title="Estádio Parque Esportivo Montanha dos Vinhedos">
Estádio Parque Esportivo Montanha dos Vinhedos

Estádio Parque Esportivo Montanha dos Vinhedos (zwany w skrócie Montanha dos Vinhedos – stadion wielofunkcyjny w Bento Gonçalves, Rio Grande do Sul, Brazylia, na którym swoje mecze rozgrywa klub Clube Esportivo Bento Gonçalves.

</doc>
<doc id="1159647" url="https://pl.wikipedia.org/wiki?curid=1159647" title="Anatolij Sołowjow">
Anatolij Sołowjow

Anatolij Jakowlewicz Sołowjow, ros. Анатолий Яковлевич Соловьёв (ur. 16 stycznia 1948 w Rydze) – radziecki i rosyjski pilot, kosmonauta, pułkownik, Bohater Związku Radzieckiego, Lotnik Kosmonauta ZSRR. 205 kosmonauta w historii, a 65 radziecki (rosyjski), który odbył lot orbitalny.
Życiorys.
10-letnią szkołę średnią ukończył w Rydze w 1964. Przez kolejne dwa lata uczył się w uzupełniającej wieczorowej szkole średniej, pracując jednocześnie jako ślusarz. W 1967 rozpoczął studia na wydziale fizyczno-matematycznym Uniwersytetu Ryskiego, jednak już na pierwszym roku porzucił naukę, gdyż postanowił zostać lotnikiem. W marcu 1968 podjął pracę w zakładach przemysłu lotniczego jako ślusarz. W sierpniu tego samego roku rozpoczął studia w Wyższej Szkole Wojsk Lotniczych w Czernihowie (ВВАУЛ), które ukończył w 1972. Służył jako starszy lotnik, a następnie dowódca eskadry w pułku lotniczym na Dalekim Wschodzie.
23 sierpnia 1976 został przyjęty do oddziału kosmonautów. Od września 1976 do lipca 1977 studiował w szkole pilotów doświadczalnych w Achtubinsku, został bowiem wyznaczony do pilotowania w przyszłości wahadłowców programu Buran. Następnie przeszedł szkolenie spadochronowe i nurkowe. Od października 1977 do września 1978 przechodził cykl ogólnych przygotowań do lotu w kosmos. Po jego ukończeniu uzyskał tytuł kosmonauty-badacza. Od lutego 1979 do czerwca 1981 przechodził szkolenie uzupełniające w wojskowej szkole lotniczo-badawczej w Achtubinsku (ГКНИИ ВВС).
W swój pierwszy lot w kosmos wystartował 7 czerwca 1988 statkiem Sojuz TM-5. Była to radziecko-bułgarska misja wizytująca na stacji kosmicznej Mir, zorganizowana w ramach programu Interkosmos. Kosmonauci wrócili na Ziemię w kapsule lądującej Sojuza TM-4 po niespełna 10 dniach lotu.
Swój drugi lot odbył w dniach 11 lutego – 9 sierpnia 1990. Wszedł w skład 6. stałej ekspedycji na stację kosmiczną Mir jako jej dowódca. Na stację poleciał statkiem Sojuz TM-9, zaś wrócił w jego kapsule lądującej.
W kolejną misję wyruszył statkiem Sojuz TM-15 27 lipca 1992. Został dowódcą 12. stałej ekspedycji na stację kosmiczną Mir. Na Ziemię wrócił 1 lutego 1993 w kapsule lądującej Sojuza TM-15.
W swój czwarty lot wystartował 27 czerwca 1995 na pokładzie amerykańskiego wahadłowca Atlantis realizującego misję STS-71. Po dotarciu na stację Mir (było to pierwsze cumowanie wahadłowca do stacji Mir) Sołowjow objął funkcję dowódcy 19. ekspedycji na tę stację. Na Ziemię powrócił w kapsule lądującej Sojuza TM-21 po 75 dniach lotu.
W ostatnią misję kosmiczną Sołowiow wyruszył statkiem Sojuz TM-26 5 sierpnia 1997. Po raz kolejny objął dowództwo nad stacją Mir, tym razem była to 24. stała załoga stacji. Na Ziemię wrócił 19 lutego 1998 w kapsule lądującej Sojuza TM-26. Ta przeszło 197-dniowa misja była najdłuższą w jego karierze kosmonauty.
Łącznie spędził w kosmosie 651 dni, co w 2017 roku daje mu 7. miejsce na liście rekordzistów.
W trakcie swoich pięciu lotów w kosmos Sołowjow odbył aż 16 spacerów kosmicznych (EVA) i jest pod tym względem rekordzistą.
25 stycznia 1999 ze względu na osiągnięty wiek opuścił armię i przeszedł do rezerwy, zaś 2 lutego opuścił korpus kosmonautów.
Odznaczenia i nagrody.
Został odznaczony m.in. Medalem „Złota Gwiazda” Bohatera Związku Radzieckiego i Orderem Lenina (1988), Orderem „Za zasług dla Ojczyzny” II i III klasy (1998 i 1995), Orderem Rewolucji Październikowej (1990) oraz francuską Legią Honorową IV klasy (1999).
Dekretem Prezydenta Federacji Rosyjskiej Dmitrija Miedwiediewa, № 436 z 12 kwietnia 2011, został odznaczony Medalem „Za zasługi w podboju kosmosu”.

</doc>
<doc id="1159654" url="https://pl.wikipedia.org/wiki?curid=1159654" title="Róża z Viterbo">
Róża z Viterbo

Św. Róża z Viterbo OFS (ur. 1233 w Viterbo, zm. 6 marca 1253, tamże) − święta Kościoła katolickiego, tercjarka franciszkańska.
Życiorys.
Jej rodzice byli rolnikami, rodzina była uboga, lecz religijna. Już w wieku 12 lat została tercjarką franciszkańską. Oddawała się praktykom pokutnym w intencji nawrócenia grzeszników, jak również chodząc po rodzinnym mieście nawoływała mieszkańców do pokuty. Rozgniewała tym mieszkających tam katarów, którzy wygnali ją wraz z rodziną z miasta. Mogła powrócić, dopiero gdy Viterbo zajęły wojska papieskie po śmierci cesarza Fryderyka II. Pod koniec życia prosiła o przyjęcie do zakonu klarysek w Viterbo, ale jej odmówiono.
Kult.
Jest patronką Viterbo, papież Benedykt XV ogłosił ją patronką młodzieży żeńskiej Akcji Katolickiej.
Jej wspomnienie liturgiczne w Kościele katolickim obchodzone jest 6 marca.
W ikonografii przedstawiana jest z krzyżem.
Relikwie i sanktuaria.
Jej grób stał się miejscem pielgrzymek. W związku z tym jej relikwie w 1257 r. złożono w kościele klarysek w Viterbo.
4 września co roku w Viterbo odbywa się procesja po ulicach miasta z relikwiami św. Róży.
Proces kanonizacyjny.
Na wiadomość o uzdrowieniu jednego z kardynałów papież Kalikst III przysłał na grób Róży z Viterbo złotą różę i wyznaczył kanoniczną komisję do zbadania jej życia. Następnie wpisał Różę do katalogu świętych.

</doc>
<doc id="1159663" url="https://pl.wikipedia.org/wiki?curid=1159663" title="Lili Elbe">
Lili Elbe

Lili Elbe (ur. 28 grudnia 1882 w Vejle jako Einar Mogens Wegener, zm. 13 września 1931 w Dreźnie) – transpłciowa kobieta, jedna z pierwszych osób, które przeszły udokumentowaną operację korekty płci.
Pod swoim oryginalnym imieniem była znanym artystą. Już w latach 20. regularnie publicznie pokazywała się jako kobieta i była przedstawiana jako siostra Einara, Lily. W 1930 roku przeszła pierwszą operację korekty płci i przyjęła oficjalnie imię Lili Elbe.
Życiorys.
Współcześnie podejrzewa się, że jej interpłciowość mogła być spowodowana zespołem Klinefeltera lub inną nieprawidłowością genetyczną; nie jest to jednak pewne, gdyż większość warunków interpłciowości odkryto i opisano dopiero po jej śmierci.
Elbe urodziła się w Danii, jej płeć została zidentyfikowana jako męska. Jako Einar Wegener przeżyła wiele lat, także w małżeństwie z kobietą – znaną artystką tamtych czasów – Gerdą Wegener. Elbe również była malarką. Pozowała żonie do obrazów jako kobieta, często w zwykłym życiu czy na przyjęciach występowała jako kobieta i nie została rozpoznana. Za to zdarzały jej się propozycje małżeństwa. W pewnym momencie swojego życia Elbe zdecydowała się na chirurgiczną korektę płci i stała się Lili Elbe. Od momentu operacji porzuciła malowanie, uważając, że było to coś, co robił tylko Einar. W niedługim czasie po ostatniej z serii operacji Elbe zmarła.
Elbe została pochowana na cmentarzu w Dreźnie. Jej prace do dziś można zobaczyć w duńskim Muzeum Sztuki w Vejle.
W kulturze popularnej.
W 2001 roku ukazała się powieść "The Danish Girl" (w polskim przekładzie "Dziewczyna z portretu") Davida Ebershoffa będąca fikcyjnym przedstawieniem losów Elbe. W tym samym roku publikacja otrzymała Rosenthal Foundation Award od Amerykańskiej Akademii Sztuki i Literatury. 5 września 2015 odbyła się światowa premiera ekranizacji tej powieści w reżyserii Toma Hoopera (filmowy tytuł "Dziewczyna z portretu", ang. "The Danish Girl"). W rolę Lili Elbe wcielił się Eddie Redmayne.

</doc>
<doc id="1159671" url="https://pl.wikipedia.org/wiki?curid=1159671" title="I Liceum Ogólnokształcące im. ks. Stanisława Staszica w Hrubieszowie">
I Liceum Ogólnokształcące im. ks. Stanisława Staszica w Hrubieszowie

I Liceum Ogólnokształcące im. ks. Stanisława Staszica w Hrubieszowie – zespół szkół ogólnokształcących w Hrubieszowie.
Nauczanie.
W roku szkolnym 2007/2008 w placówce uczyło się ok. 850 uczniów w 26 oddziałach. Zajęcia prowadzone są przez 58 nauczycieli. Uczniowie mają możliwość wyboru klas z następującymi rozszerzeniami programowymi (profilami):
We wszystkich klasach nauczany jest język angielski oraz do wyboru: język niemiecki i język rosyjski (poziom zaawansowany). W klasach humanistycznej, psychologicznej oraz biologiczno-chemicznej dodatkowo nauczany jest język łaciński.
Do dyspozycji uczniów są:
Historia.
Za założyciela szkoły uznaje się ks. prał. Melchiora Juścińskiego, proboszcza parafii św. Mikołaja w Hrubieszowie (1910–1947), kanonika Kapituły Zamojskiej i Honorowego Obywatela miasta Hrubieszowa. Jako prezes Rady Szkolnej Powiatowej zorganizował on w 1918 r. ośmioklasowe Gimnazjum Męskie i Żeńskie w Hrubieszowie (wybrał także patrona). W 1932 r. po reformie szkolnictwa Gimnazjum przekształcono na Państwowe Gimnazjum i Liceum im. ks. Stanisława Staszica w Hrubieszowie. Od roku szkolnego 1948/1949 zrezygnowano z koncepcji 8-klasowej szkoły powszechnej, wprowadzając 7-klasową, a na jej bazie rozbudowując sieć szkół średnich ogólnokształcących (łącznie 11 klas). W 1954 r. wprowadzono obowiązek noszenia tarcz, przypiętych do stroju (koloru niebieskiego). Od roku szkolnego 1966/1967 Ministerstwo Oświaty poleciło dokonanie podziału 11-letnich szkół ogólnokształcących, tworząc z nich 8-klasowe szkoły podstawowe oraz 4-klasowe licea ogólnokształcące. Od tego momentu aż do następnej reformy w roku 1999, LO działało samodzielnie. W latach 1999–2019 szkoła działała pod nazwą Zespołu Szkół Nr 2 w Hrubieszowie, prowadząc jednocześnie gimnazjum. Z dniem 31 sierpnia 2019 roku, w wyniku reformy systemu oświaty z 2017 roku, gimnazja zostały zlikwidowane, a od roku szkolnego 2017/2018 nowe roczniki nie były przyjmowane, rozpoczęto wygaszanie gimnazjum.
Szkoła mieści się w budynku dawnego klasztoru dominikańskiego przy kościele św. Mikołaja w Hrubieszowie (zlikwidowanego w 1819 r.). Klasztor obejmował go dwoma ramionami od strony południowej i wschodniej, łącząc się od południa przejściem nadwieszonym na arkadzie. Budynki klasztorne zostały przebudowane i adaptowane (według projektu Hiacynta Dąbrowskiego) na cele szkolne ok. 1827 r. (usunięto sklepienia, zmieniono podziały zewnętrzne i poszerzono otwory okienne). Przekształcony ponownie w roku 1921, kiedy to przybrał kształt litery L, z nowym skrzydłem od strony wschodniej. Budynek posiada dachy dwuspadowe, kryte blachą.

</doc>
<doc id="1159672" url="https://pl.wikipedia.org/wiki?curid=1159672" title="Gisulf II">
Gisulf II

Gisulf II (zm. ok. 611) – książę Friuli w latach 591/594–ok. 611, syn Gisulfa I.
Gisulf i Gaidoald z Trydentu spierali się z królem Agilulfem, dopóki nie zawarli pokoju w 603. Gisulf sprzymierzył się z Awarami, by toczyć wojnę z Istrią.
Po śmierci patriarchy Akwilei Serwera w okresie schizmy Trzech Rozdziałów w 607 wyznaczył na jego miejsce opata Jana oraz Kandidiana na biskupa Grado.
Najważniejsze wydarzenie jego rządów miało miejsce około 611. Awarowie najechali wtedy Italię i terytorium Gisulfa było pierwszym rejonem, przez który przeszli. Gisulf zebrał wielką armię i wyszedł im na spotkanie. Jednakże Awarowie dysponowali większymi siłami i wkrótce przytłoczyli Longobardów. Gisulf zginął w bitwie, a jego księstwo zostało opanowane.
Gisulf pozostawił czterech synów i cztery córki przy żonie Romildzie (lub Ramhildzie). Jego dwaj najstarsi synowie Tasso i Kakko zostali jego następcami. Młodsi synowie Gisulfa, Radoald i Grimoald, uciekli do Arechisa I, krewnego Gisulfa. Obaj w końcu zostali po sobie książętami Benewentu, a Grimoald nawet został królem. Gisulf pozostawił córkę Gailę, która poślubiła Garibalda II księcia Bawarii, oraz Appę. Imiona dwóch pozostałych córek nie zachowały się.

</doc>
<doc id="1159673" url="https://pl.wikipedia.org/wiki?curid=1159673" title="Paremie prawnicze">
Paremie prawnicze



</doc>
<doc id="1159678" url="https://pl.wikipedia.org/wiki?curid=1159678" title="Kruidnoot">
Kruidnoot

Kruidnootjes lub kruidnoten – malutkie, suche, ciemnobrązowe, okrągłe ciasteczka o płaskim spodzie i charakterystycznym aromatyczno-korzennym smaku i zapachu. Ciasteczka są tradycyjnie spożywane w okresie święta Sinterklaas w Holandii, podczas którego są rozdawane dzieciom przez Zwarte Pietów. Nie są dostępne w handlu przez pozostałą część roku.
Ciasto przeznaczone na "kruidnootjes" zawiera dużo przypraw korzennych. 
W skład mieszanki przypraw korzennych wchodzą: 
"Kruidnootjes" są często mylone z "pepernoten".

</doc>
<doc id="1159679" url="https://pl.wikipedia.org/wiki?curid=1159679" title="Oblężenie Lwowa (1672)">
Oblężenie Lwowa (1672)

Oblężenie Lwowa miało miejsce 20 września-6 października 1672 podczas wojny polsko-tureckiej 1672-1676.
Po upadku Kamieńca Podolskiego armia turecko-tatarsko-kozacka ruszyła w głąb Polski. Tatarzy oraz część oddziałów kozackich i tureckich wzięła udział w pustoszeniu kraju. Lwów 20 września obległa armia kozacka Piotra Doroszenki i armia turecka Kapłana-baszy (łącznie około 50 tys. żołnierzy). Garnizonem Lwowa liczącym 500 żołnierzy (oprócz mieszczan i chłopów) dowodził Eliasz Jan Łącki.
Oblegający Lwów Kozacy i Turcy natychmiast przystąpili do ostrzeliwania miasta z dział i prowadzenia prac minerskich, nie rezygnując przy tym ze szturmów. Po jednym z nich padł 27 września Wysoki Zamek, jednak następnego dnia obrońcy odzyskali stratę. Prowadzony konsekwentnie ostrzał artyleryjski doprowadził 29 września do powstania znacznego wyłomu w murach twierdzy. Od 30 września przystąpiono do rozmów zakończonych układem z 6 października. Wojska oblegające w zamian za wysoki okup zgodziły się odstąpić od miasta.

</doc>
<doc id="1159684" url="https://pl.wikipedia.org/wiki?curid=1159684" title="Jan Trevano">
Jan Trevano



</doc>
<doc id="1159686" url="https://pl.wikipedia.org/wiki?curid=1159686" title="Student z Pragi">
Student z Pragi

Student z Pragi odnosi się do filmów:

</doc>
<doc id="1159693" url="https://pl.wikipedia.org/wiki?curid=1159693" title="Odolion (przystanek kolejowy)">
Odolion (przystanek kolejowy)

Odolion – nieczynny przystanek kolejowy w Odolionie, w województwie kujawsko-pomorskim, w Polsce.

</doc>
<doc id="1159694" url="https://pl.wikipedia.org/wiki?curid=1159694" title="Filolog (postać biblijna)">
Filolog (postać biblijna)

Filolog, łac. "Philologus" (I wiek) – święty katolicki, postać biblijna.
Apostoł Paweł przesyłając pozdrowienia chrześcijanom zamieszkałym w Rzymie, wymienia Filologa w biblijnym Liście do Rzymian (16,15 BT). Nie ma pewności czy św. Paweł znał osobiście wymienionych. Według Orygenesa jego żoną była Julia, a późniejsi badacze upatrywali w nim biskupa Synopy, w Poncie i przypisywali go do grona 72 uczniów Pańskich.
Wspomnienie Filologa obchodzone jest zgodnie z zapisem w "Martyrologium Romanum" 4 listopada.

</doc>
<doc id="1159695" url="https://pl.wikipedia.org/wiki?curid=1159695" title="Ondatra">
Ondatra



</doc>
<doc id="1159696" url="https://pl.wikipedia.org/wiki?curid=1159696" title="Pepernoot">
Pepernoot

Pepernoten – miękkie, lecz trudne do ugryzienia ciasteczka z mąki żytniej z dodatkiem anyżu, w postaci jasnobrązowych, nieforemnych kostek, spożywane tradycyjnie w okresie święta Sinterklaas w Holandii, podczas którego są rozdawane dzieciom przez Zwarte Pietów. Nie są dostępne w handlu przez pozostałą część roku.
Są wypiekane z ciasta o takim samym składzie jak przy wyrobie ciasteczek "taai taai". Ciasto przeznaczone na "pepernoten" zawiera dużo przypraw korzennych. Do głównych przypraw korzennych, które nadają "pepernoten" charakterystyczny smak i zapach należą:
"Pepernoten" są często mylone z ciasteczkami "kruidnootjes".
Według tradycji "pepernoten" powinno się rozsypywać, a nie podawać w miseczce na stole. Gest rozsypywania dookoła "pepernoten" ma przypominać chłopa obsiewającego pole ziarnem i symbolizować płodność.
Dawniej rozdawane przez Zwarte Pietów "pepernoten" były mieszane razem z czekoladowymi monetami w płóciennych workach. W dzisiejszych czasach są mieszane razem z cukierkami. Tradycja mieszania "pepernoten" z czekoladowymi monetami wiąże się z legendą, która mówi, że gdy św. Mikołaj z Miry spotkał trzy młode dziewczyny, które ojciec zmuszał do prostytucji&lt;ref&gt;].

</doc>
<doc id="1159703" url="https://pl.wikipedia.org/wiki?curid=1159703" title="Royale Union Saint-Gilloise">
Royale Union Saint-Gilloise

Royale Union Saint-Gilloise – belgijski klub piłkarski, grający obecnie w Jupiler League, mający siedzibę w gminie Sint-Gillis, leżącej w Regionie Stołecznym Brukseli. Jedenastokrotny mistrz kraju i dwukrotny zdobywca pucharu kraju. Jeden z najlepszych przedwojennych klubów Belgii. Jest popularny wśród flamandzkich i francuskojęzycznych mieszkańców Regionu Stołecznego Brukseli. 13 marca 2021 zapewnił sobie awans na pierwszy szczebel ligowy, na który powrócił po 48 latach. 3 kwietnia 2022 zapewnił sobie awans do europejskich pucharów po 58 latach przerwy.
Historia.
Chronologia nazw:
Klub Union Saint-Gilloise został założony w 1897. W 1898 został członkiem "l'Union Belge des Sociétés de Sports Athlétiques" (UBSSA, obecnie KBVB – "Królewski Belgijski Związek Piłki Nożnej"). W sezonie 1898/1899 startował w Division 2, a w 1901 zdobył awans do najwyższej klasy rozgrywek. W sezonie 1903/1904 wywalczył swoje pierwsze mistrzostwo Belgii. W 1922 klub został uznany przez „Société Royale” w związku z czym przemianowany na Union Saint-Gilloise Societe Royale. Do czasu wybuchu II wojny światowej był czołową belgijską drużyną. W latach 1933–1935 ustanowił rekord, zaliczając 60 spotkań bez porażki z rzędu w lidze, do tej pory niepobity w belgijskim futbolu. Także do tego czasu zdobył swoje wszystkie 11 tytułów mistrza kraju. Po wojnie jednym z sukcesów były występy w Pucharze Miast Targowych w latach 1958–1963 i 1964–1965. W sezonie 1958/1960 dotarł do półfinału, wcześniej pokonując faworyzowaną AS Romę. RUSG stopniowo tracił w powojennych czasach swoją pozycję. W sezonie 1948/1949 spadł pierwszy raz w historii z Eerste klasse, wówczas tylko na 2 sezony, ale od kolejnego spadku w 1962/1963 Union przestał być etatowym ligowcem, najczęściej występując w drugiej lidze. W 1956 gracze RUSG ostatni raz stanęli na podium mistrzostw kończąc ligę na 3. miejscu. Ostatni raz w XX w. klub grał na pierwszym szczeblu w sezonie 1972/1973. W 1973 zmienił nazwę na Royale Union, a w 1984 przyjął obecną nazwę Royale Union Saint-Gilloise. W 1975 RUSG wystąpił po raz pierwszy w historii na 3. poziomie rozgrywek. Aż do 2021 zespół występował pomiędzy drugim a trzecim szczeblem piłkarskich rozgrywek Belgii. W 2015 klub awansował do 2. ligi, a po sześciu sezonach gry na tym szczeblu nastąpił powrót do Eerste klasse A, po 48 latach nieobecności. Klub zawdzięcza to właścicielowi Tony’emu Bloomowi, który jest także właścicielem Brighton &amp; Hove Albion. W sezonie 2021/2022, będąc beniaminkiem belgijskiej ekstraklasy, klub zwyciężył w rundzie zasadniczej Eerste klasse A. W fazie play-off zakończył sezon na drugim miejscu zdobywając dziewiąte wicemistrzostwo Belgii w swojej historii.
Sukcesy.
Tytuł Krajowy
Tytuł międzynarodowy

</doc>
<doc id="1159704" url="https://pl.wikipedia.org/wiki?curid=1159704" title="Dywizor">
Dywizor

Algebraiczna teoria liczb.
Dywizor – uogólnienie pojęcia dzielnika elementu pierścienia przemiennego. Pojecie to pojawiło się po raz pierwszy, pod nazwą "dzielnika idealnego", w pracach E. Kummera o arytmetyce ciał podziału koła.
Teoria dywizorów dla pierścienia przemiennego z jedynką formula_1 bez dzielników zera polega na konstrukcji homomorfizmu formula_2 multiplikatywnej półgrupy formula_3 niezerowych elementów formula_1 w pewną półgrupę formula_5 z jednoznacznością rozkładu na czynniki, której elementy nazywają się (całkowitymi) dywizorami pierścienia formula_6 Pozwala to na sprowadzenie problemów związanych z rozkładem na czynniki elementów pierścienia formula_1 do rozkładu na czynniki w formula_8 Obraz formula_9 gdzie formula_10 oznaczany jest przez formula_11 i nazywany dywizorem głównym elementu formula_12 Element formula_13 jest z definicji podzielny przez formula_14 jeśli formula_15 dzieli formula_11 w formula_8
Definicja.
Niech formula_5 będzie wolną półgrupą abelową z jedynką, generatory której nazywają się dywizorami pierwszymi, i niech będzie dany homomorfizm formula_19 Homomorfizm ten określa teorię dywizorów w pierścieniu formula_20 jeśli spełnione są następujące warunki:
Warunki te wyznaczają teorię dywizorów pierścienia formula_20 jeśli ona istnieje, jednoznacznie z dokładnością do izomorfizmu.
Powyższa definicja jest równoważna następującej:
Powierzchnie Riemanna.
Odwzorowanie formula_53 gdzie formula_54 jest powierzchnią Riemanna, a formula_55 – pierścieniem liczb całkowitych jest nazywane dywizorem na formula_56 jeśli dla każdego zwartego podzbioru formula_57 zbiór formula_58 jest zbiorem skończonym.
Zbiór wszystkich dywizorów tworzy grupę abelową formula_59 ze względu na dodawanie przekształceń. Jest on również uporządkowany częściowo relacją:
Dywizor funkcji meromorficznej.
Jeśli formula_61 jest podzbiorem otwartym powierzchni Riemanna formula_56 to dla dowolnej funkcji meromorficznej formula_63 oraz punktu formula_64 można określić funkcję formula_65 która jest równa:
Odwzorowanie formula_79 jest dywizorem na formula_56 nazywane jest dywizorem funkcji formula_66 i oznaczane przez formula_82
Funkcja formula_66 jest podzielna przez dywizor formula_84 jeśli formula_85 a holomorficzna, jeśli formula_86
Geometria algebraiczna.
W geometrii algebraicznej, dywizor można interpretować jako uogólnienie pojęcia podrozmaitości rozmaitości algebraicznych. Rozważa się wtedy dwa rodzaje dywizorów: dywizory Cartiera i dywizory Weila. Te dwie definicje pokrywają się w przypadku nieosobliwych rozmaitości nad ciałami domkniętymi algebraicznie, w ogólności jednak są różne.
Dywizory Weila.
Dywizor Weila to lokalnie skończona kombinacja liniowa nierozkładalnych podrozmaitości kowymiaru 1. Zbiór dywizorów Weila tworzy grupę abelową z działaniem dodawania. W klasycznej teorii dywizorów warunek lokalnej skończoności jest pomijany jako zawsze spełniony; w takiej sytuacji grupa dywizorów Weila rozmaitości wymiaru formula_87 to po prostu wolna grupa abelowa nad nierozkładalnymi podrozmaitościami wymiaru formula_88 Na przykład dywizor na krzywej algebraicznej to suma formalna (o skończonej ilości niezerowych współczynników) jej punktów. W przypadku krzywej eliptycznej formula_89 sytuacja jest jeszcze prostsza – każdy dywizor formula_90 jest liniowo równoważny pewnemu dywizorowi formula_91 tzn. formula_92 dla pewnego formula_93 gdzie formula_1 jest pewnym jednoznacznie wyznaczonym punktem na formula_95 zaś formula_96 jest zerem (punktem bazowym) na krzywej. Odpowiedniość ta pozwala wprowadzić i uzasadnić nieintuicyjne w swej postaci algebraicznej działanie grupowe dla krzywych eliptycznych, wychodząc z pojęć geometrii algebraicznej.
Grupę dywizorów rozmaitości formula_61 oznacza się przez formula_98
Dywizor efektywny Weila to taki, w którym wszystkie współczynniki w sumie są nieujemne.

</doc>
<doc id="1159706" url="https://pl.wikipedia.org/wiki?curid=1159706" title="R. Union Saint-Gilloise">
R. Union Saint-Gilloise



</doc>
<doc id="1159707" url="https://pl.wikipedia.org/wiki?curid=1159707" title="Union Saint-Gilloise">
Union Saint-Gilloise



</doc>
<doc id="1159712" url="https://pl.wikipedia.org/wiki?curid=1159712" title="Wilhelmina Skulska">
Wilhelmina Skulska

Wilhelmina Skulska-Kruczkowska, pierwotnie Lea Horowitz (ur. 18 grudnia 1918, zm. 28 czerwca 1998) – polska dziennikarka i publicystka.
Życiorys.
Urodziła się w rodzinie żydowskiej. Po II wojnie światowej była m.in. członkiem redakcji „Trybuny Ludu” w latach 1948–1956. Po rozwiązaniu redakcji reformatorskiego tygodnika „Po prostu” w proteście wraz z grupą dziennikarzy przeszła do tygodnika „Świat”. Była też redaktorem krakowskiego tygodnika „Przekrój”. Żona Andrzeja Kruczkowskiego, jej córkami są Anna Bikont i Maria Kruczkowska.
Krystyna Zielińska napisała na jej temat: "W Stowarzyszeniu Dziennikarzy w latach pięćdziesiątych też odbieraliśmy niezłą edukację. Oto na przykład Wilhelmina Skulska miała wyjątkowo dobrze poinformowane źródła, z których czerpała materiały do swoich obszernych reportaży. Opisywała, jak źle się dzieje w fabryce X lub Y i nazajutrz zmieniano kierownictwo zakładu! Nie zdziwiłam się więc, gdy w SDP odbył się wykład pod tytułem „Wkład reportaży Wilhelminy Skulskiej w realizację zadań planu sześcioletniego”". Maciej Łukasiewicz napisał o niej jako o „niegdyś czołowej przedstawicielce prasy reżimowej”.

</doc>
<doc id="1159715" url="https://pl.wikipedia.org/wiki?curid=1159715" title="Ława tortur">
Ława tortur



</doc>
<doc id="1159727" url="https://pl.wikipedia.org/wiki?curid=1159727" title="Izolator sekcyjny">
Izolator sekcyjny

Izolator sekcyjny – urządzenie, stanowiące granicę poszczególnych odcinków zasilania. Izolatory sekcyjne wbudowywane są w ciąg przewodów jezdnych. Służą do elektrycznego podziału sieci trakcyjnej (sekcjonowania), zapewniając jednocześnie płynne przejście pantografu pojazdu zasilanego z sieci trakcyjnej.
Dzielimy je na izolatory rozwarte, które stanowią granice odcinków zasilania oraz izolatory zwarte umożliwiające wyłączenie fragmentu odcinka zasilania.

</doc>
<doc id="1159728" url="https://pl.wikipedia.org/wiki?curid=1159728" title="Zwrotnica sieciowa">
Zwrotnica sieciowa

Zwrotnica sieciowa – urządzenie montowane na sieci trakcyjnej w systemach, w których stosowane są odbieraki ze ślizgaczami zapewniającymi nie tylko docisk, ale i prowadzenie po przewodzie trakcyjnym. Umożliwia – poprzez odpowiednie kierowanie i prowadzenie ślizgacza lub ślizgaczy odbieraka – zmianę kierunku jazdy pojazdu (jazda „na ostrze”). W sieciach wieloprzewodowych zapewnia także izolację elektryczną między przewodami wzajemnie oraz konstrukcją wsporczą.
Obecnie zwrotnice sieciowe używane są prawie wyłącznie na sieciach trolejbusowych.
Jest to urządzenie czynne (w przeciwieństwie do zjazdówki) i nastawne. Stosuje się różne sposoby sterowania zwrotnicami sieciowymi – zbliżone do sterowania zwrotnicami tramwajowymi (jazda „z prądem” i „bez prądu”, fale radiowe, podczerwień itp.).
Najczęściej stosuje się zwrotnice dwutorowe, ale istnieją też rozwiązania trójtorowe (rozgałęzienie jednego toru sieciowego na trzy tory).

</doc>
<doc id="1159730" url="https://pl.wikipedia.org/wiki?curid=1159730" title="Zjazdówka (trolejbus)">
Zjazdówka (trolejbus)

Zjazdówka – urządzenie montowane na trolejbusowej sieci trakcyjnej. Łączy dwa tory sieciowe w jeden. Jest to urządzenie bierne (w przeciwieństwie do zwrotnicy sieciowej), umożliwiające jedynie jazdę w stronę pojedynczego toru („z ostrzem”). Zapewnia izolację elektryczną przewodów i prowadzenie ślizgaczy odbieraka.

</doc>
<doc id="1159731" url="https://pl.wikipedia.org/wiki?curid=1159731" title="Krzyżówka trolejbusowa">
Krzyżówka trolejbusowa

Krzyżówka – urządzenie zainstalowane na sieci trakcyjnej krzyżujące dwa tory trakcji trolejbusowej. Nie umożliwia zmiany toru jazdy.

</doc>
<doc id="1159733" url="https://pl.wikipedia.org/wiki?curid=1159733" title="Piotr Florek">
Piotr Florek

Piotr Florek (ur. 18 czerwca 1954 w Romanowie Dolnym) – polski inżynier budownictwa i geodeta, samorządowiec i polityk, w latach 2007–2015 wojewoda wielkopolski, senator IX kadencji.
Życiorys.
Ukończył studia na Wydziale Geodezji Akademii Górniczo-Hutniczej w Krakowie i Wydziale Budownictwa Politechniki Poznańskiej oraz studia podyplomowe w zakresie zarządzania. Pracował w Okręgowym Przedsiębiorstwie Geodezyjno-Kartograficznym w Poznaniu, prowadził własną działalność gospodarczą, następnie był dyrektorem Wojewódzkiego Ośrodka Ruchu Drogowego w Koninie. Należał do Stronnictwa Konserwatywno-Ludowego, w 2001 przystąpił do Platformy Obywatelskiej.
W latach 1998–2002 zasiadał w sejmiku wielkopolskim. W 2005 dwukrotnie startował bez powodzenia w wyborach do Senatu z okręgu konińskiego (w styczniowych wyborach uzupełniających i we wrześniowych parlamentarnych). W latach 2006–2007 zasiadał w konińskiej radzie miejskiej. 29 listopada 2007 został powołany na urząd wojewody wielkopolskiego. 12 grudnia 2011 premier Donald Tusk ponownie powierzył mu funkcję wojewody.
W 2015 wystartował do Senatu z ramienia PO w okręgu nr 90. Uzyskał mandat senatora IX kadencji, otrzymując 65 749 głosów. W konsekwencji 10 listopada 2015 zakończył urzędowanie na stanowisku wojewody. W wyborach w 2019 nie ubiegał się o reelekcję.

</doc>
<doc id="1159735" url="https://pl.wikipedia.org/wiki?curid=1159735" title="Oset nastroszony">
Oset nastroszony

Oset nastroszony ("Carduus acanthoides" L.) – gatunek rośliny wieloletniej należący do rodziny astrowatych. 
Rozmieszczenie geograficzne.
Gatunek o pochodzeniu północno-śródziemnomorskim. Jako gatunek zawleczony rozprzestrzenił się po świecie i obecnie występuje w całej Europie, Ameryce Północnej (USA i Kanada), Azji, Nowej Zelandii i w niektórych regionach Ameryki Południowej i Afryki. W Polsce pojawił się już w epoce żelaza i ma status archeofita. Jest dość częsty, szczególnie w południowej i środkowej części kraju. 

</doc>
<doc id="1159736" url="https://pl.wikipedia.org/wiki?curid=1159736" title="Carduus acanthoides">
Carduus acanthoides



</doc>
<doc id="1159737" url="https://pl.wikipedia.org/wiki?curid=1159737" title="Port lotniczy Salala">
Port lotniczy Salala

Port lotniczy Salala (IATA: SLL, ICAO: OOSA) – międzynarodowy port lotniczy, zlokalizowany 5,5 km na północny wschód od centrum Salali. Jedno z trzech międzynarodowych lotnisk w Omanie i drugie pod względem wielkości w tym kraju (po porcie lotnicznym w Maskacie). W tym samym miejscu, co lotnisko cywilne, znajduje się wojskowa baza lotnicza Królewskich Sił Powietrznych Omanu (RAFO) o nazwie RAFO Salala.
Lotnisko w Salali zostało założone w 1935 r. przez brytyjskie Królewskie Siły Powietrzne (RAF) do operacji wspierających ówczesnego sułtana Omanu Sa’ida ibn Tajmura. Brytyjska obecność na jego terenie zakończyła się w 1977 r. W tym samym roku przekształcono je w obiekt cywilny, pozostawiając również funkcje militarne. Początkowo obsługiwało wyłącznie loty krajowe z Maskatu i kilka lotów czarterowych do Zjednoczonych Emiratów Arabskich oraz Kataru. W 2003 r. port lotniczy Salala uzyskał status lotniska międzynarodowego. W 2011 r. obok dotychczasowego obiektu rozpoczęto budowę nowego terminala, który rozpoczął działalność w czerwcu 2015 r., a oficjalnie został otwarty w listopadzie 2015 r. Stary terminal - usytuowany na południe od nowego - przekształcono w lotnisko krajowe i awaryjne.

</doc>
<doc id="1159741" url="https://pl.wikipedia.org/wiki?curid=1159741" title="Fuckin' Wit' D">
Fuckin' Wit' D



</doc>
<doc id="1159743" url="https://pl.wikipedia.org/wiki?curid=1159743" title="Marmurowe Wzgórza">
Marmurowe Wzgórza

 Marmurowe Wzgórza – pasmo wzniesień na Wyżynie Olkuskiej na Wyżynie Krakowsko-Częstochowskiej w okolicach miejscowości Dębnik na terenie "Parku Krajobrazowym Dolinki Krakowskie" w województwie małopolskim.
Na wzgórzach znajdują się byłe oraz eksploatowane jeszcze kamieniołomy tzw. czarnego marmuru dębnickiego z okresu dewonu środkowego (w rzeczywistości są to wapienie), którego złoża eksploatowane są od średniowiecza do chwili obecnej.

</doc>
<doc id="1159752" url="https://pl.wikipedia.org/wiki?curid=1159752" title="Droga krajowa B14 (Niemcy)">
Droga krajowa B14 (Niemcy)

Droga krajowa 14 () – niemiecka droga krajowa przebiegająca z południa na wschód z Stockach koło Jeziora Bodeńskiego przez Tuttlingen, Rottweil, Stuttgart, Schwäbisch Hall, Ansbach, Norymberga, Sulzbach-Rosenberg, Wernberg-Köblitz do Waidhaus i dalej do granicy z Czechami.
Miejscowości leżące przy B14.
Badenia-Wirtembergia.
Stockach, Liptingen, Tuttlingen, Wurmlingen, Weilheim, Rietheim, Balgheim, Spaichingen, Aldingen, Rottweil-Neufra, Rottweil, Zimmern ob Rottweil, Villingendorf, Talhausen, Empfendorf, Oberndorf am Neckar, Sulz am Neckar, Fischingen, Neckarhausen, Dettlingen, Horb am Neckar, Eutingen im Gäu, Ergenzinge, Herrenberg, Nurfingen, Gärtringen, Stuttgart, Waiblingen, Winnenden, Backnang, Oppenweiler, Sulzbach an der Murr, Großerlach, Mainhardt, Bubenorbis, Michelfeld, Schwäbisch Hall, Untermünkheim.
Bawaria.
Nuenstetten, Windmühle, Ansbach, Kattenbach, Wicklesgreuth, Heilsbronn, Buchschwabach, Großweimannsdorf, Stein, Norymberga, Behringersdorf, Rückersdorf, Lauf an der Pegnitz, Reichenschwand, Hersbruck, Happurg, Hohenstadt, Pommelsbrunn, Weigendorf, Haid, Sulzbach-Rosenberg, Hahnbach, Gebenbach, Hirschau, Schnaittenbach, Wernberg-Köblitz, Lohma, Waidhaus.
Historia.
Wyznaczona w 1932 r. "Reichsstraße 14" prowadziła początkowo ze Stuttgartu do ówczesnej granicy czechosłowackiej. W 1937 r. przedłużono jej bieg ze Stuttgartu nad Jezioro Bodeńskie a w latach 1939 do 1945 kończyła swój bieg w czeskim Pilźnie.

</doc>
<doc id="1159757" url="https://pl.wikipedia.org/wiki?curid=1159757" title="Manuela Mölgg">
Manuela Mölgg

Manuela Mölgg (ur. 28 sierpnia 1983 w Bruneck) – włoska narciarka alpejska pochodząca z Tyrolu Południowego, jednokrotna zdobywczyni miejsca na podium klasyfikacji konkurencji Pucharu Świata, wielokrotna uczestniczka mistrzostw świata i igrzysk olimpijskich.
Życie prywatne.
Ma o rok starszego brata Manfreda, który również uprawia narciarstwo alpejskie.
Od wiosny 2010 roku jest związana ze swoim rodakiem, narciarzem alpejskim Wernerem Heelem.
Kariera.
Na nartach zaczęła jeździć w wieku czterech lat. Ze względu na dobre wyniki w zawodach szkolnych została włączona do kadry C Włoskiego Związku Narciarskiego. Szybko jednak przekonała do siebie trenerów dzięki czemu dostała możliwość regularnych startów, przede wszystkim w zawodach FIS, co przyczyniło się do jej awansu do kadry A. Właśnie dzięki zawodom FIS Manuela Mölgg po raz pierwszy pojawiła się na arenie międzynarodowej - stało się to 10 grudnia 1998 roku w Cavalese, gdzie nie ukończyła pierwszego przejazdu slalomu giganta. W następnym roku startowała także na juniorskich i seniorskich mistrzostwach Włoch, zaś na początku 2000 roku rozpoczęła występy w Pucharze Europy.
20 grudnia 2000 roku miał miejsce jej debiut w Pucharze Świata, kiedy to na rozgrywanych w Sestriere zawodach sezonu 2000/2001 nie zakwalifikowała się do drugiego przejazdu slalomu. W następnym roku wystartowała na mistrzostwach świata juniorów w Verbier, w których zajęła 28. miejsce w zjeździe i 30. w supergigancie, a także nie ukończyła pierwszego przejazdu slalomu giganta i drugiego przejazdu slalomu. Na rozgrywanych w 2002 roku mistrzostwach świata juniorów w Tarvisio, ostatnim tego typu wydarzeniu w jej karierze zajęła 10. miejsce w slalomie (ex aequo ze swoją rodaczką Giorgią Lorenz), 12. w supergigancie i 14. w zjeździe, zaś slalomu giganta nie ukończyła w pierwszej rundzie. 29 listopada 2002 roku zdobyła swoje pierwsze punkty w Pucharze Świata, kiedy na przeprowadzonych w Aspen zawodach sezonu 2002/2003 zajęła 30. miejsce w supergigancie.
W 2003 roku wzięła udział w mistrzostwach świata w Sankt Moritz, na których była siódma w slalomie gigancie i piętnasta w slalomie. 28 listopada 2004 roku po raz pierwszy w karierze stanęła na podium Pucharu Świata, kiedy to podczas rozgrywanych w Aspen zawodów sezonu 2003/2004 zajęła 2. miejsce w slalomie - wyprzedziła ją tylko Finka Tanja Poutiainen, natomiast tuż za nią uplasowała się Amerykanka Kristina Koznick. W 2006 roku wystąpiła na igrzyskach olimpijskich w Turynie, na których nie ukończyła pierwszego przejazdu slalomu giganta, z kolei w slalomie była dziewiętnasta. Na zorganizowanych rok później mistrzostwach świata w Åre zajęła 11. miejsce w slalomie gigancie i 20. w slalomie. W 2008 roku zajęła 3. miejsce w klasyfikacji slalomu giganta Pucharu Świata za sezon 2007/2008, plasując się za swoją rodaczką Denise Karbon i pochodzącą z Austrii Elisabeth Görgl. W następnym roku wzięła udział w mistrzostwach świata w Val d’Isère, w których nie ukończyła pierwszego przejazdu slalomu giganta, a także została zdyskwalifikowana w drugim przejeździe slalomu.
W 2010 roku wystąpiła na igrzyskach olimpijskich w Vancouver, które przyniosły jej 11. miejsce w slalomie i 17. w slalomie gigancie. Na rozgrywanych rok później mistrzostwach świata w Garmisch-Partenkirchen była szósta w obu tych konkurencjach, z kolei mistrzostwach świata w Schladming z 2013 roku zakończyła z 11. miejscem w slalomie gigancie i 25. w slalomie. Na kolejnych mistrzostwach świata, przeprowadzonych w 2015 roku w Vail/Beaver Creek zajęła 20. miejsce w slalomie gigancie, a także nie ukończyła drugiego przejazdu slalomu. Nieukończony przejazd slalomu (tym razem pierwszy) przydarzył jej się też w 2017 roku na mistrzostwach świata w Sankt Moritz, na których zajęła również 6. miejsce w slalomie gigancie.
W 2018 roku wzięła udział w igrzyskach olimpijskich w Pjongczangu, na których zajęła 8. miejsce w slalomie gigancie i 23. w slalomie. 17 marca tego roku ogłosiła zakończenie kariery.

</doc>
<doc id="1159764" url="https://pl.wikipedia.org/wiki?curid=1159764" title="Fortunat (postać biblijna)">
Fortunat (postać biblijna)

Fortunat – postać biblijna.
Postać występująca w Nowym Testamencie w 1 Liście do Koryntian (16, 17 BT) apostoła Pawła. Razem z Stefanasem i Achaikiem mieli doręczyć apostołowi pismo Koryntian zawierające pytania (1 Kor 7, 1). Zaliczany do grona Siedemdziesięciu dwóch wysłańców Jezusa Chrystusa.

</doc>
<doc id="1159765" url="https://pl.wikipedia.org/wiki?curid=1159765" title="Tears Don’t Fall EP">
Tears Don’t Fall EP

Tears Don’t Fall – czwarty singel walijskiej metalcorowej grupy Bullet for My Valentine. Singel został wydany na terenie Niemiec i Szwecji, na rynku pojawił się 23 czerwca 2006 nakładem Sony/BMG Records. W Wielkiej Brytanii został wydany 17 lipca 2006 przez wytwórnię płytową Visible Noise. „Tears Don’t Fall” to także czwarty singel pochodzący z debiutanckiego albumu grupy, "The Poison".
Lista utworów.
Wersja brytyjska.
„Tears Don’t Fall” na terenie Wielkiej Brytanii dostępny był w trzech wersjach; 2 Single CD oraz 7" winyl. Listy utworów dla poszczególnych wersji przedstawia tabela poniżej:

</doc>
<doc id="1159766" url="https://pl.wikipedia.org/wiki?curid=1159766" title="Mesaba Airlines">
Mesaba Airlines

Mesaba Airlines – amerykańska regionalna linia lotnicza z siedzibą w Eagan, w stanie Minnesota. Była częścią linii lotniczych Northwest Airlines. W 2012 roku, linia została przejęta przez linie Pinnacle Airlines.

</doc>
<doc id="1159768" url="https://pl.wikipedia.org/wiki?curid=1159768" title="Maria Antonina Portugalska">
Maria Antonina Portugalska

Maria Antonina Portugalska ("Maria Antónia Adelaide Camila Carolina Eulália Leopoldina Sofia Inês Francisca de Assis e de Paula Micaela Rafaela Gabriela Gonzaga Gregória Bernardina Benedita Andrea of Braganza") (ur. 28 listopada 1862 w Bronnbach; zm. 14 maja 1959 w Luksemburgu), infantka Portugalii, księżna Parmy.
Życie.
Maria Antonia była siódmym i ostatnim dzieckiem Michała I Uzurpatora, króla Portugalii, i jego żony, Adelajdy Löwenstein-Wertheim-Rosenberg. Urodziła się na obczyźnie, w Niemczech, kiedy jej ojciec był na wygnaniu.
15 października 1884 roku, w zamku Fischorn, Maria Antonina wyszła za mąż za Roberta Parmeńskiego. Została jego drugą żoną. Para doczekała się 12 dzieci.
Maria Antonia owdowiała 16 listopada 1907 roku. Potem udała się ze swoją córką Zytą na wygnanie. W 1940 roku, cesarzowa Zyta z rodziną, Maria Antonia i jej córka Izabela żyli w złych warunkach życiowych w kanadyjskim Quebec. Ostatecznie, po zakończeniu II wojny światowej, Maria Antonia przeniosła się do zamku Berg, Luksemburg, gdzie świętowała swoje 90 urodziny. Maria Antonia zmarła tam w 1959 roku, w wieku 96 lat. Wiele z jej dzieci i wnucząt, podobnie jak ona, byli długowieczni.

</doc>
<doc id="1159769" url="https://pl.wikipedia.org/wiki?curid=1159769" title="Piętnowanie">
Piętnowanie

Piętnowanie – wypalenie rozgrzanym do czerwoności metalem znaków na ciele skazanego w celu jego późniejszego rozpoznania. Kara stosowana powszechnie w sądownictwie w okresie średniowiecza, ale wykonywana jeszcze i w XIX wieku. W Anglii została usunięta z Kodeksu Karnego w 1829 roku, natomiast w wojsku zaprzestano jej stosowania dopiero w 1879 roku.
Do jej wykonania używano metalowych pieczęci, w średniowieczu zazwyczaj w kształcie krzyża, jednak każde miasto miało swój znak. Na karę tę skazywano najczęściej kobiety, które uprawiały nierząd w mieście innym niż miejsce zamieszkania (w owych czasach również funkcjonowały tzw. domy publiczne), wygnańców oraz osoby, które dopuściły się profanacji kościoła (stąd znak krzyża). Pieczęć wypalano najczęściej na policzku lub czole, aby każdy mógł widzieć, że dana osoba jest winna.
W 1637 roku adwokat angielski William Prynne za publikowanie pism atakujących biskupów Kościoła anglikańskiego został skazany na dożywocie oraz napiętnowanie. Na policzkach wypalono mu litery SL, był to skrót od określenia "schismatic libeller" (zdradziecki oszczerca). We Francji w 1785 roku kobiecie która dokonała kradzieży wypalono literę V od słowa "voleuse" (złodziejka). W 1829 roku Aleksandrowi Leightonowi oskarżonemu o rozpowszechnianie książki atakującej m.in. króla i duchowieństwo wypalono na policzkach litery SS będące skrótem od określenia "sower of sedition" (siewca wywrotowych poglądów). 
W koloniach brytyjskich w XVIII wieku piętnowanie było stosowane jako sposób oznaczenia przynależności niewolników przez ich właścicieli.

</doc>
<doc id="1159770" url="https://pl.wikipedia.org/wiki?curid=1159770" title="Achaik">
Achaik

Achaik – postać biblijna.
Postać występująca w Nowym Testamencie w 1 Liście do Koryntian (16, 17 BT) apostoła Pawła. Razem z Stefanasem i Fortunatem mieli doręczyć apostołowi pismo Koryntian zawierające pytania (1 Kor 7, 1). Zaliczany do grona Siedemdziesięciu dwóch wysłańców Jezusa Chrystusa.

</doc>
<doc id="1159773" url="https://pl.wikipedia.org/wiki?curid=1159773" title="Trytony (zespół muzyczny)">
Trytony (zespół muzyczny)

Trytony – grupa muzyczna, powstała z inicjatywy Tomasza Gwincińskiego w 1990 roku w Bydgoszczy. Nazwę grupa wzięła od bydgoskiego, nieistniejącego już klubu Trytony, z którym muzycy byli związani. W późniejszych latach zespół kojarzony był z klubem Mózg i tworzącą się sceną yassową.

</doc>
<doc id="1159775" url="https://pl.wikipedia.org/wiki?curid=1159775" title="Katarzyna Kolenda">
Katarzyna Kolenda



</doc>
<doc id="1159776" url="https://pl.wikipedia.org/wiki?curid=1159776" title="Serafin Opałko">
Serafin Opałko

Serafin Opałko ps. „Zygmunt” (ur. 10 sierpnia 1911 w Jaroszewicach Rychwalskich, zm. 1 sierpnia 1986 w Koninie) – polski duchowny katolicki, kanonik i prałat Jego Świątobliwości, podpułkownik Wojska Polskiego.
Życiorys.
Uczęszczał do szkoły podstawowej w Rychwale. W 1930 roku zdał maturę Gimnazjum Diecezjalnym w Częstochowie i wstąpił do Wyższego Seminarium Duchownego diecezji częstochowskiej. 29 czerwca 1937 roku wyświęcony został na prezbitera, w tym samym roku uzyskał tytuł magistra teologii. Pracę duszpasterską rozpoczął jako wikariusz w Skomlinie (do 1938), a następnie w Żarkach, gdzie był m.in. prezesem Chrześcijańskiego Spółdzielczego Stowarzyszenia Spożywców.
Po wybuchu II wojny światowej zgłosił się jako kapelan do Wojska Polskiego i uczestniczył w kampanii wrześniowej. Przeszedł szlak bojowy przez Jędrzejów, Kielce, Sandomierz, Janów Lubelski i Zamość, gdzie jego oddział został rozwiązany. W październiku 1939 roku powrócił do swojej parafii. 
W 1940 roku zorganizował w Łaskach komórkę ZWZ. Kierował tam zorganizowaną przez siebie skrzynką kontaktową, współpracował również z wywiadem Armii Krajowej. Od 14 lutego 1942 roku pełnił funkcję kapelana leśnych oddziałów Armii Krajowej operujących w powiecie radomszczańskim i okolicach Złotego Potoku, w 1944 roku został awansowany na stopień majora.
Ze względu na swoją działalność partyzancką, krótko po wojnie musiał opuścić Żarki. Powrócił na teren powiatu kolskiego i sprawował opiekę duszpasterską w parafii Grochowy, Rychwał, Dzierzbin i w Złoczewie. Następnie został rektorem kościoła w Kościelcu. W latach 1948–1960 pełnił obowiązki proboszcza w Ciechocinku. W 1960 roku objął probostwo parafii Wniebowzięcia NMP w Radziejowie. W 1971 roku przeszedł do parafii Podwyższenia Krzyża Świętego w Kole.
W 1975 roku został awansowany do stopnia podpułkownika. Był dziekanem dekanatu kolskiego. W 1967 roku otrzymał przywilej noszenia rokiety i mantoletu. Od 1975 roku nosił tytuł kanonika honorowego kolegiaty kaliskiej, a od 1982 roku kanonika gremialnego. W 1986 roku mianowany prałatem honorowym Jego Świętobliwości. Dzięki jego staraniom odrestaurowano farę w Kole, wzniesiono kościół Matki Bożej Częstochowskiej w Kole i Wniebowstąpienia Pańskiego w Ochlach. Aby zakupić potrzebne do budowy materiały budowalne, prywatnym samochodem odwiedzał Spółdzielnie „Samopomoc Chłopska” na terenie całego kraju, poszukując m.in. cegieł i stali. Zakupił również dom przy ul. Bliznej, który następnie przeznaczony został na mieszkanie dla księży posługujących w parafii Matki Bożej Częstochowskiej.
W okresie stanu wojennego zajmował się działalnością charytatywną, wspierał również działalność NSZZ „Solidarność”. W wigilię świąt Bożego Narodzenia nawoływał parafian do otoczenia opieką pozostających na posterunkach w mieście żołnierzy LWP, osobiście również odwiedzał wojskowe posterunki z opłatkiem.
1 sierpnia 1986 roku zmarł na atak serca w konińskim szpitalu. Został pochowany na cmentarzu rzymskokatolickim w Kole, według relacji w jego pogrzebie brało udział kilka tysięcy ludzi, którzy wypełnili kolską farę i zablokowali pobliskie ulice. W uroczystościach brało udział kilkuset duchownych, a przewodniczył im biskup Czesław Lewandowski.
Upamiętnienie.
Jego imieniem nazwano rondo niedaleko Kościoła Matki Bożej Częstochowskiej oraz ulicę prowadzącą na kolski dworzec kolejowy. Na polichromii kolskiej fary, na wysokości chóru została namalowana jego podobizna. Poza tym, w tym samym kościele znajduje się również poświęcona mu tablica pamiątkowa.
Jego wspomnienia z okresu II wojny światowej opublikowano w książce „Udział kapelanów wojskowych w II wojnie światowej”.
Odznaczenia.
Za osobiste męstwo w latach wojny ks. Serafin Opałko otrzymał wiele odznaczeń, m.in.:

</doc>
<doc id="1159778" url="https://pl.wikipedia.org/wiki?curid=1159778" title="Fractostratus">
Fractostratus



</doc>
<doc id="1159781" url="https://pl.wikipedia.org/wiki?curid=1159781" title="Estádio Francisco Stédile">
Estádio Francisco Stédile

Estádio Francisco Stédile (zwany potocznie Centenário – stadion wielofunkcyjny w Caxias do Sul, Rio Grande do Sul, Brazylia, na którym swoje mecze rozgrywa klub Sociedade Esportiva e Recreativa Caxias do Sul.

</doc>
<doc id="1159782" url="https://pl.wikipedia.org/wiki?curid=1159782" title="Fractonimbus">
Fractonimbus

Fractonimbus – chmura deszczowa, potargana przez wiatr na strzępy

</doc>
<doc id="1159794" url="https://pl.wikipedia.org/wiki?curid=1159794" title="Stachys (postać biblijna)">
Stachys (postać biblijna)

Stachys – według biblijnego Listu do Rzymian 16:9 – chrześcijanin należący do gminy w Rzymie. Paweł z Tarsu w swoim liście nazwał go "swym umiłowanym" przesyłając mu pozdrowienia.
Z faktu nazwania go "umiłowanym" nie wynika jednak, aby łączyła go szczególna zażyłość z Pawłem, ani nawet ich znajomość.
Według Pseudo-Doroteusza był jednym z 72 uczniów Jezusa Chrystusa, a później Andrzej Apostoł miał go mianować pierwszym biskupem Bizancjum. Według Martyrologium Bazyliańskiego prowadził działalność misyjną w Agryropolis (Tracja).
Martyrologium Rzymskie wspomina Stachysa w dniu 31 października.

</doc>
<doc id="1159796" url="https://pl.wikipedia.org/wiki?curid=1159796" title="Park Miejski im. Powstańców Wielkopolskich 1918–1919 w Śremie">
Park Miejski im. Powstańców Wielkopolskich 1918–1919 w Śremie

Park Miejski im. Powstańców Wielkopolskich 1918–1919 w Śremie - największy i najstarszy park miejski w Śremie znajdujący się pomiędzy ulicą Poznańską a ul. Parkową; na jego terenie znajduje się stadion miejski. Obszar parku to ok. 46 ha. W starszej części parku znajdują się głównie drzewa liściaste, sosny występują w okolicy wałów przeciwpowodziowych. Park jest siedliskiem m.in. wiewiórek, zajęcy i saren.
Historia parku.
Park założono 14 kwietnia 1888 roku, kiedy to Towarzystwo ku Upiększania Miasta (dzisiejsze Towarzystwo Miłośników Ziemi Śremskiej) zakupiło dwumorgowy plac przy szosie na Poznań, z przeznaczeniem na plac zabaw dla dzieci. Podmokłe tereny przyszłego parku zostały przykryte warstwą gliny, a potem czarnoziemu. Wytyczono ścieżki, klomby i trawniki, posadzono również kasztanowce i krzewy ozdobne, oraz ustawiono ławki; powstał Ogród Jordanowski - zalążek obecnego 48ha parku. 
Od 1893 roku prezesem Towarzystwa był ks. Piotr Wawrzyniak, który przyczynił się do rozwoju parku. Odchodząc do Mogilna zostawił 200 marek na rozbudowę parku, który marzył mu się jako obszar „od mostu do mostu”. Największy rozwój parku przypada na rok 1926, kiedy pod kierunkiem Sylwestra Szczepskiego nasadzono 5000 sosen, 500 robinii akacjowych i 200 olch.
Podczas II wojny światowej "„Stadpark”", jak nazywali go Niemcy, uległ znacznej dewastacji przez bombardowania oraz bezkarną wycinkę drzewostanu przez Wehrmacht. Polakom zakazano wstępu do parku. Po wojennej zawierusze park odzyskał swój dawny blask w latach 1966-1975. Wtedy to z inicjatywy Mariana Dominiczaka park odzyskał dawną świetność, był rozbudowywany i powiększany, założono między innymi zwierzyniec.
Od roku 2004 istnieje ścieżka dydaktyczna historyczno-przyrodnicza prowadząca do ważniejszych miejsc w parku. W czasach współczesnych TMZŚ nadal dba o park i jego rozwój oraz popularyzuje jako miejsce spędzania wolnego czasu. W Parku działa Parkowy Patrol Rowerowy, który we współpracy z Policją i Strażą Miejską dba o porządek publiczny.

</doc>
<doc id="1159798" url="https://pl.wikipedia.org/wiki?curid=1159798" title="Tasso (książę Friuli)">
Tasso (książę Friuli)

Tasso lub Taso (zm. ok. 625) – książę Friuli razem ze swym młodszym bratem Kakko w latach ok. 611–ok. 625. Jego ojcem był Gisulf II, który zginął odpierając inwazję Awarów.
W czasie najazdu Awarów około 611, Tasso i Kakko razem z braćmi Radoaldem i Grimoaldem uciekli najeźdźcom i uniknęli pojmania, a potem z powodzeniem powrócili do Friuli, jako następcy Gisulfa. W czasie wspólnych rządów Tasso i Kakko, władali nad Słowianami z krainy Zellia (dolina rzeki Gail), aż do miejscowości Medaria, identyfikowanej jako Maglern lub Möderndorf, i nałożyli na nich trybut.
Tasso i Kakko zostali zdradziecko zamordowani przez Grzegorza, egzarchę Rawenny. Egzarcha, zaprosiwszy Tasso do Opitergium (obecne Oderzo) na ceremonię obcięcia brody, osaczył go i zabił razem z Kakko. Młodsi bracia Radoald i Grimoald uciekli do Arechisa I z Benewentu, a księstwo Friuli przejął ich stryj Grasulf.

</doc>
<doc id="1159800" url="https://pl.wikipedia.org/wiki?curid=1159800" title="Look Thru My Eyes">
Look Thru My Eyes



</doc>
<doc id="1159804" url="https://pl.wikipedia.org/wiki?curid=1159804" title="Głaz (utwór)">
Głaz (utwór)

Głaz – utwór zespołu IRA pochodzący z ósmego studyjnego albumu radomskiej grupy, pt. "." Utwór zamieszczony został na czwartej pozycji na krążku, trwa 2 minuty i 54 sekundy, i jest prócz Intra (0:24) najkrótszym utworem znajdującym się na płycie.
Tekst do utworu napisał Wojciech Byrski. Osobisty tekst opowiada o tym że nie można stać ciągle w jednym miejscu, trzeba robić to co się umie najlepiej i czerpać z tego jak najwięcej radości, wokalista grupy Artur Gadowski po przebytej w 2005 roku operacji tarczycy inaczej zaczął patrzeć na życie.
Utwór ma melodyjne rockowe brzmienie, obdarzone riffami gitarowymi, oraz posiada solówkę gitarową wykonaną przez Marcina Bracichowicza.
Kompozytorem utworu jest gitarzysta Marcin Bracichowicz.
„Głaz” był grany podczas wszystkich koncertów podczas trwającej od 5 października do 25 listopada trasy koncertowej promującej płytę "". Został także zagrany podczas specjalnego koncertu zespołu, który się odbył 19 października 2007 roku na „Muzycznej Scenie Empiku” w Warszawie.
Obecnie utwór jest bardzo często grany na koncertach grupy.
Twórcy.
IRA
Produkcja

</doc>
<doc id="1159807" url="https://pl.wikipedia.org/wiki?curid=1159807" title="Jeffree Star">
Jeffree Star

Jeffree Star (ur. 15 listopada 1985 w Orange County jako Jeffree Lynn Steininger) – amerykański youtuber, charakteryzator, projektant mody, model oraz były piosenkarz. Posiada również własną markę kosmetyków "Jeffree Star Cosmetics".
Życiorys.
Jego ojciec popełnił samobójstwo, gdy Jeffree miał 6 lat. Został wychowany wyłącznie przez swoją matkę, modelkę. Gdy był dzieckiem regularnie eksperymentował z makijażem kosmetykami swojej mamy.
Mieszkał w Hidden Hills w Kalifornii razem ze swoim partnerem, Nathanem Schwandt. W styczniu 2020 roku para rozstała się po 5 latach związku.
Kariera muzyczna.
Jeffree Star był wykonawcą utworów electro oraz pop. Najsłynniejsze piosenki to: "Plastic Surgery Slumber Party", "Ice Cream", "Beauty Killer", "Get Away With Murder", "Lollipop Luxury" oraz "Prom Night". W 2009 roku wydał swój pierwszy album "Beauty Killer", do którego powstały 2 teledyski, "Beauty Killer" oraz "Get Away With Murder" cieszące się dużą popularnością na portalach YouTube, Myspace oraz w internetowym sklepie iTunes. W listopadzie 2010 roku podpisał kontrakt płytowy z Konvict Muzik wydając pierwszy singiel "I'm In Love (With A Killer)", który jest zapowiedzią do nowego albumu.
Kariera na Youtube.
W marcu 2020 jego kanał obserwowało ponad 17,7 mln widzów. Według Forbesa w 2018 roku Star zarobił 18 milionów dolarów na samym kanale na YouTube. To wystarczyło, aby stał się piątą najlepiej opłacaną gwiazdą YouTube.

</doc>
<doc id="1159811" url="https://pl.wikipedia.org/wiki?curid=1159811" title="Kakko">
Kakko

Kakko (również Cacco lub Gacco, ur. ?, zm. ok. 625) był księciem Friuli razem ze swym starszym bratem Tasso w latach ok. 611–ok. 625. Jego ojcem był Gisulf II, który zginął odpierając inwazję Awarów.
W czasie najazdu Awarów około 611, Kakko i Tasso razem z braćmi Radoaldem i Grimoaldem uciekli najeźdźcom i uniknęli pojmania, a potem z powodzeniem powrócili do Friuli, jako następcy Gisulfa. W czasie wspólnych rządów Tasso i Kakko, władali nad Słowianami z krainy Zellia (dolina rzeki Gail), aż do miejscowości Medaria, identyfikowanej jako Maglern lub Möderndorf, i nałożyli na nich trybut.
Kakko i Tasso zostali zdradziecko zamordowani przez Grzegorza, egzarchę Rawenny. Egzarcha, zaprosiwszy Kakko do Opitergium (obecne Oderzo) na ceremonię obcięcia brody, osaczył go i zabił razem z Tasso. Młodsi bracia Radoald i Grimoald uciekli do Arechisa I z Benewentu, a księstwo Friuli przejął ich stryj Grasulf.

</doc>
<doc id="1159819" url="https://pl.wikipedia.org/wiki?curid=1159819" title="Loschwitz">
Loschwitz

Loschwitz – jedna z dzielnic niemieckiego Drezna, położona na północ od Łaby, we wschodniej części miasta. Obecnie dzielnica willowa, kiedyś znajdowało się w niej uzdrowisko. Od północy graniczy z dzielnicami Weißer Hirsch i z Wachwitz, a od wschodu - z dzielnicą Bühlau. Dzielnica jest połączona mostem Loschwitzer (potocznie "Blaues Wunder") z południową, leżącą za Łabą, częścią miasta (dzielnica Blasewitz).
Dzielnica leży na zboczach wzgórz, znajduje się tam także jeden z miejskich punktów widokowych znany jako Luisenhof - nazwany tak od imienia arcyksiężniczki Luizy, żony ostatniego króla Saksonii Fryderyka Augusta III. W dzielnicy działa także Schwebebahn Dresden - najstarsza kolej podwieszana na świecie - łącząca Loschwitz z Oberloschwitz, a także druga linia kolei linowej - Standseilbahn Dresden, biegnąca do Weißer Hirsch.
Miejscowość Loschwitz była po raz pierwszy wzmiankowana w 1227 r. Obecną nazwę nosi od 1571 r. W XI w. nad Łabą zaczęto uprawiać winorośl. W 1660 r. elektor saski Jan Jerzy II polecił utworzyć w Loschwitz winnice i oddać je chłopom w zamian za czynsz. Od XVIII w. miejska elita polityczna i artyści zaczęli wznosić na obszarze obecnej dzielnicy domy letniskowe. Miejscowi właściciele winnic stopniowo sprzedawali swoje grunty stając się robotnikami. W 1805 r. wygnany z Anglii z powodu swojej orientacji homoseksualnej lord James Ogilvy, Earl of Findlater, zakupił kilka działek na tarasach Łaby i rozpoczął budowę pałacu, której nie udało mu się zakończyć. Od 1850 r. rozpoczął się ostateczny upadek miejscowych winnic. Jego przyczyną było wyjałowienie ziemi przez monokulturową uprawę, import wina z południowej Europy i kryzys całej branży winiarskiej. Winnice zostały przekształcone w ogrody warzywne i sady, które przynosiły większe zyski. Najchętniej uprawiano morele, brzoskwinie, śliwki, szparagi i jagody. W 1885 r. przywleczona z Ameryki filoksera ostatecznie zniszczyła winnice. Wkrótce miejsca pól uprawnych zajęły domy szlachty i arystokracji finansowej.
Mieszkali tu m.in.: Manfred von Ardenne, Heinrich Schütz, Theodor Körner, Carl Maria von Weber i Gerhard von Kügelgen. W dzielnicy przez krótszy czas mieszkali też: Johann Wolfgang von Goethe, Friedrich Schiller, Caspar David Friedrich, Heinrich von Kleist, Ernst Moritz Arndt, Novalis, Karl Friedrich Schinkel, Ludwig Tieck, bracia Aleksander i Wilhelm von Humboldt, Wolfgang Amadeus Mozart, Leopold Auer i Anton Graff.
Dzielnica ta była i jest jednym z najbardziej luksusowych miejsc zamieszkania w Niemczech. W latach 20. i 30. ceny tamtejszych gruntów i nieruchomości należały do najwyższych w Europie. Swoje domy mieli w niej najbogatsi i najbardziej znaczący mieszkańcy miasta.

</doc>
<doc id="1159824" url="https://pl.wikipedia.org/wiki?curid=1159824" title="Estádio João Corrêa da Silveira">
Estádio João Corrêa da Silveira

Estádio João Corrêa da Silveira – stadion wielofunkcyjny w São Leopoldo, Rio Grande do Sul, Brazylia, na którym swoje mecze rozgrywa klub Clube Esportivo Aimoré.
Pierwszy gol: Uga (Aimoré)

</doc>
<doc id="1159825" url="https://pl.wikipedia.org/wiki?curid=1159825" title="Generation Star Wars">
Generation Star Wars

Generation Star Wars – drugi album Aleca Empire, wydany przez label Mille Plateaux w 1994 roku. Wydaniu płyty towarzyszyło zamieszanie spowodowane jej oprawą graficzną; oryginalny projekt okładki przedstawiał szturmowca z serii "Gwiezdne wojny", ze swastyką na hełmie. Ponieważ w Niemczech, gdzie działała wytwórnia Mille Plateaux i skąd pochodzi Alec Empire, użycie swastyki, niezależnie od kontekstu, jest prawnie zakazane, okładkę zmieniono. Nowa wersja przedstawiała lecący myśliwiec X-wing znany z tej samej serii filmowej. Okładka reedycji płyty z 2000 roku nakładem Geist Records zawierała tylko srebrny tekst na czarnym tle.
Utwór "N.Y.-Summer II" nie pojawia się na wydaniu CD, pomimo iż widnieje na liście utworów - utwór faktycznie został wydany jedynie na wydaniu winylowym.

</doc>
<doc id="1159829" url="https://pl.wikipedia.org/wiki?curid=1159829" title="Depozycja (geografia)">
Depozycja (geografia)

Depozycja – proces przemieszczania i osadzania luźnych materiałów.
W atmosferze dotyczy przemieszczania i osadzania na powierzchni ziemi składników zanieczyszczeń atmosferycznych. Wyróżnia się dwa rodzaje depozycji zanieczyszczeń atmosferycznych:

</doc>
<doc id="1159830" url="https://pl.wikipedia.org/wiki?curid=1159830" title="Stanisław Kielak">
Stanisław Kielak

Stanisław Kielak (ur. 25 listopada 1885 w Jasienicy, zm. 30 listopada 1940 w niemieckim nazistowskim obozie koncentracyjnym Auschwiz I) – polski polityk doby międzywojennej, poseł na Sejm Ustawodawczy oraz II i IV kadencji w II RP, wicemarszałek Sejmu IV kadencji.
Życiorys.
Z zawodu rolnik, szkołę początkową ukończył w Postoliskach. Mieszkał z rodziną w pobliskiej wsi Chrzęsne. Od 1905 związany był z ruchem niepodległościowym. W latach 1914–1918 członek POW i PSL w powiecie radzymińskim, angażował się w działalność niepodległościową.
W okresie 1919–1922 poseł na Sejm z listy PSL „Piast”, od 1928 posłował z poparcia BBWR i OZN.
Dnia 3 października 1935 roku odznaczony Krzyżem Komandorskim Orderu Odrodzenia Polski.
15 grudnia 1936 na 31 posiedzeniu, liczbą 122 na 180 głosujących, został wybrany wicemarszałkiem Sejmu. Funkcję tę pełnił z ramienia OZN do końca kadencji w 1938.
W lipcu 1940 aresztowany przez Niemców, uwięziony na Pawiaku, a w sierpniu 1940 wywieziony do niemieckiego nazistowskiego obozu koncentracyjnego Auschwitz I (numer obozowy 1727), przeznaczonego głównie do przetrzymywania polskich inteligentów i urzędników państwowych oraz innych Polaków walczących z okupantem. Zginął tam w tym samym roku.
Symboliczny grób Stanisława Kielaka znajduje się na cmentarzu parafialnym w Postoliskach.

</doc>
<doc id="1159836" url="https://pl.wikipedia.org/wiki?curid=1159836" title="Zygmunt Leszczyński">
Zygmunt Leszczyński

Zygmunt Leszczyński h. Awdaniec (ur. 30 września 1866 w Słupi Nadbrzeżnej k. Opatowa, zm. 11 listopada 1942 w Kaliszanach) – polski ziemianin, inżynier agronom, polityk związany z BBWR, senator III i IV kadencji w II RP, wicemarszałek Senatu III kadencji.
Życiorys.
Syn Władysława Leszczyńskiego h. Awdaniec (1834–1904) i Augusty z Podhorodeńskich h. Korczak (1834–1914). Ukończył gimnazjum Pankiewicza i Szkołę Realną w Warszawie, później studiował na Wydziale Agronomii Politechniki Ryskiej (1884–1887), gdzie został przyjęty do korporacji akademickiej Arkonia. Po studiach gospodarował w rodzinnym majątku Kaliszany oraz udzielał się w instytucjach rolniczych i gospodarczych Królestwa. W 1909 był współzałożycielem szkoły elementarnej dla dzieci pracowników rolnych w Gierczycach.
Był jednym z przywódców Stronnictwa Polityki Realnej, i z ramienia tej partii w okresie od 1912 do 1914 zasiadał w Radzie Państwa w Sankt Petersburgu. W 1918 był członkiem Rady Stanu Królestwa Polskiego. W 1925 został wiceprezesem Stronnictwa Chrześcijańsko-Narodowego. Brał czynny udział w ruchu ziemiańskim - był pierwszym prezesem Związku Ziemian w Opatowie, a następnie w Warszawie (1929), oraz prezesem rady nadzorczej i członkiem zarządu Rady Naczelnej Organizacji Ziemiańskich. W latach 1930–1938 piastował mandat senatora RP z listy BBWR i OZN w woj. kieleckim. W 1930 wybrano go wicemarszałkiem izby, którym pozostał do 1935. Do wybuchu II wojny światowej pełnił funkcje członka Rady Powiatowej w Opatowie i Rady Gminnej w Wojciechowicach. Publikował artykuły w „Gazecie Rolniczej”.
Pochowany został na cmentarzu w Gierczycach.

</doc>
<doc id="1159837" url="https://pl.wikipedia.org/wiki?curid=1159837" title="Estádio Rodrigo Agassmann">
Estádio Rodrigo Agassmann

Estádio Rodrigo Agassmann – stadion piłkarski, w Santa Cruz do Sul, Rio Grande do Sul, Brazylia, na którym swoje mecze rozgrywa klub Esporte Clube Avenida.

</doc>
<doc id="1159846" url="https://pl.wikipedia.org/wiki?curid=1159846" title="Estádio Pedra Moura">
Estádio Pedra Moura

Estádio Pedra Moura – stadion piłkarski, w Bagé, Rio Grande do Sul, Brazylia, na którym swoje mecze rozgrywa klub Grêmio Esportivo Bagé.

</doc>
<doc id="1159852" url="https://pl.wikipedia.org/wiki?curid=1159852" title="Ministranci">
Ministranci



</doc>
<doc id="1159861" url="https://pl.wikipedia.org/wiki?curid=1159861" title="Estádio Das Castanheiras">
Estádio Das Castanheiras

Estádio Das Castanheiras – stadion piłkarski, w Farroupilha, Rio Grande do Sul, Brazylia, na którym swoje mecze rozgrywa klub Sociedade Esportiva Recreativa e Cultural Brasil.

</doc>
<doc id="1159862" url="https://pl.wikipedia.org/wiki?curid=1159862" title="Mucuna pruriens">
Mucuna pruriens



</doc>
<doc id="1159871" url="https://pl.wikipedia.org/wiki?curid=1159871" title="Leon Karol Habsburg">
Leon Karol Habsburg

Leon Karol Maria Habsburg-Lotaryński (ur. 5 lipca 1893 roku w Puli; zm. 28 kwietnia 1939 w Bestwinie) – austriacki arcyksiążę z cieszyńsko-żywieckiej linii Habsburgów, rotmistrz cesarskiej i królewskiej Armii oraz Wojska Polskiego, tytularny książę cieszyński w latach 1936-1939. 
Życiorys.
Był drugim synem, a piątym dzieckiem, arcyksięcia Karola Stefana Habsburga i Marii Teresy Toskańskiej. Wraz z rodzeństwem wychowywany był pod okiem prywatnych nauczycieli. W 1912 roku wstąpił do cesarskiej akademii wojskowej w Wiener Neustadt, aby kształcić się na oficera. Naukę ukończył 15 marca 1915 roku. Brał udział w walkach podczas I wojny światowej, jako rotmistrz Pułku Ułanów Nr 3. Uczestnik walk o niepodległość Polski w wojnie z bolszewikami, oficer 11 Pułku Ułanów Legionowych, p.o. dowódcy pułku w czerwcu i lipcu 1920 r. Odznaczył się 31 lipca 1920 r. w bitwie nad Styrem, ranny 1 sierpnia 1920 r. w bitwie pod Mikołajowem. Po zakończeniu wojny został przeniesiony do 17 Pułku Ułanów Wielkopolskich, ukończył Centralną Szkołę Kawalerii w Grudziądzu. Następnie wraz z bratem Karolem Albrechtem powrócił do majątku ojca. 
Według opinii współczesnych Leon Karol Habsburg był nieprzeciętnie inteligentnym i wykształconym człowiekiem. Ponadto, jak napisał rotmistrz Michał Unrug, wykazywał "wszystkie atrybuty rasowego kawalerzysty tj. błyskawiczną orientację w częstych i nagłych zmianach w położeniu bojowym, szybką decyzję, polot, rozmach i brawurę. W Lesznie często i bardzo dobrze prowadził ćwiczenia taktyczne, czy to w terenie, czy też na stole plastycznym".
Od momentu demobilizacji Leon Karol żył wraz z rodziną na swojej części majątku w Żywcu. Choć mieszkał blisko starszego brata nie utrzymywał z nim szczególnych stosunków. Karol Albrecht był i czuł się Polakiem, podczas gdy Leon Karol wychowywał swoje dzieci na Niemców. W 1922 roku w Wiedniu zawarł małżeństwo morganatyczne z Marią-Klothildą von Thuillières hrabiną von Montjoye-Vaufrey et de la Roche (1893-1978). Ich synem był Leon Stefan Habsburg (1928–2020).
Po śmierci swojego ojca Karola Stefana w 1936 został tytularnym księciem cieszyńskim. Został pochowany na cmentarzu parafialnym w Bestwinie.

</doc>
<doc id="1159873" url="https://pl.wikipedia.org/wiki?curid=1159873" title="Przybyli ułani">
Przybyli ułani

Przybyli ułani – polski film tragikomiczny w reżyserii Sylwestra Chęcińskiego, którego premiera odbyła się w 2006 roku.
Fabuła.
Osiek. W przeddzień rocznicy bitwy warszawskiej 1920 trwają przygotowania do uroczystości poświęcenia tablicy upamiętniającej wyzwolenie wsi z rąk bolszewików. Miejscowy sklepikarz Marian chce, by inskrypcję odsłonił jego teść. Przede wszystkim Marianowi zależy jednak na tym, by wójt przedłużył mu koncesję na sprzedaż alkoholu. Z tego powodu wymyśla historię, jakoby jego teść miał walczyć z bolszewikami. Na widok munduru w starym człowieku ożywają wspomnienia z tamtych czasów. Okazuje się, że zmyślona historia nie była tak nieprawdziwa, jak się na początku zdawało.

</doc>
<doc id="1159879" url="https://pl.wikipedia.org/wiki?curid=1159879" title="Estádio Joaquim Vidal">
Estádio Joaquim Vidal

Estádio Joaquim Vidal – stadion piłkarski, w Cachoeira do Sul, Rio Grande do Sul, Brazylia, na którym swoje mecze rozgrywa klub Cachoeira Futebol Clube.

</doc>
<doc id="1159882" url="https://pl.wikipedia.org/wiki?curid=1159882" title="Miłość w przejściu podziemnym">
Miłość w przejściu podziemnym

Miłość w przejściu podziemnym – polska komedia obyczajowa film fabularny z 2006 r. w reż. Janusza Majewskiego.

</doc>
<doc id="1159884" url="https://pl.wikipedia.org/wiki?curid=1159884" title="WRESAT">
WRESAT

"Weapons Research Establishment Satellite", WRESAT – pierwszy australijski sztuczny satelita Ziemi. Wysłany amerykańską rakietą nośną. Statek został zbudowany przez australijski Weapons Research Establishment i wydział fizyki Uniwersytetu Adelaide, w ciągu 11 miesięcy (całość prac). 
Przebieg misji.
Start odbył się 29 listopada 1967. Pierwszy człon rakiety opadł w środkowej Australii, na pustynię Simpsona (w 1990 został odnaleziony i przewieziony do Woomera). Pozostałości drugiego członu opadły do Zatoki Karpentaria. Orbitę osiągnął wraz z ostatnim członem rakiety.
Działał 5 dni. Wykonał 642 okrążenia Ziemi. W trakcie 73 orbit przesyłał dane naukowe. Powrócił do atmosfery o 11:34 GMT, 10 stycznia 1968, nad Oceanem Atlantyckim, na zachód od Irlandii. 

</doc>
<doc id="1159885" url="https://pl.wikipedia.org/wiki?curid=1159885" title="Mantis Bug Tracker">
Mantis Bug Tracker

Mantis – system zgłaszania i śledzenia błędów ("bug tracker") na licencji GNU General Public License (GPL). Do pracy wymaga dowolnego serwera WWW obsługującego PHP oraz jednego z popularnych serwerów baz danych (MySQL, PostgreSQL i inne).

</doc>
<doc id="1159886" url="https://pl.wikipedia.org/wiki?curid=1159886" title="Sacharyd">
Sacharyd



</doc>
<doc id="1159888" url="https://pl.wikipedia.org/wiki?curid=1159888" title="Zamek w Wieluniu">
Zamek w Wieluniu

Zamek w Wieluniu − obecnie nieistniejąca budowla, na której fundamentach stoi klasycystyczny budynek starostwa powiatowego.
 Piwnice zamku znajdujące się w budynku starostwa wpisane są do rejestru zabytków pod nr rej.: 971 z 30.12.1967
Historia.
Powstanie pierwszej warowni w Wieluniu łączone jest z przeniesieniem siedziby ośrodka administracyjnego – kasztelanii – z pobliskiej Rudy do Wielunia. Po raz pierwszy "castrum Wilyn" wzmiankowany był w 1311 r. 
Z relacji kronikarza Janka z Czarnkowa wynika, że Wieluń został ufortyfikowany za panowania Kazimierza Wielkiego, który przypuszczalnie po pożarze miasta w 1335 roku, oprócz kamiennych murów obronnych, wzniósł też gotycki zamek w miejscu drewnianej fortyfikacji.
W 1388 r. na dokumencie sporządzonym "in castro Vielunensi", odnotowano "Martino minore rectore castri Vielunensis". W dokumencie fundacyjnym Władysława Jagiełły z 1393 r. znajduje się nadanie dla kaplicy św. Katarzyny "in castro nostro Velunensi". Funkcjonujący w XIV w. zamek w Wieluniu stał się ośrodkiem kompleksu królewszczyzn oraz centrum dystryktu sądowniczego. Po śmierci Kazimierza Wielkiego zamek, wraz z całą ziemią wieluńską, znalazł się w posiadaniu Władysława Opolczyka. Wieluń stał się wówczas stolicą jego władztwa, a sam Opolczyk tytułował się księciem wieluńskim. Rządy Władysława Opolczyka w ziemi wieluńskiej zostały przerwane w 1391 r., gdy zbrojnie wkroczył tu Władysław Jagiełło. Miasto otworzyło wówczas bramy królowi polskiemu, a zamek został zdobyty po krótkim oblężeniu. Zamek był miejscem wydarzeń państwowej i międzynarodowej rangi. Tutaj Władysław Jagiełło podpisał edykt przeciwko innowiercom. W niespokojnych czasach wojen na Śląsku i terenach przygranicznych, jakie miały miejsce w okresie od 1432-1474, na wieluńskim zamku podpisywano traktaty  pokojowe z książętami i miastami śląskimi. W połowie XV wieku miasto zostaje zniszczone, a zamek doszczętnie spalony przez wojska księcia oświęcimskiego Janusza. Wygaśnięcie konfliktów na pograniczu polsko-śląskim oraz wzrost zaangażowania Jagiellonów na wschodzie, doprowadził do stopniowego spadku wysokiej rangi zamku jaką posiadał w XV w. Warownia została odbudowana dopiero w drugiej połowie XVI wieku. W XVI wieku starostwo wieluńskie zostało włączone do dóbr stołowych (prywatnych) królowej Bony Sforzy. Od tego czasu, stosunkowo często wieluński zamek gościł królewskie małżonki lub siostry. Nierzadko były to pobyty wielomiesięczne. Jesień 1553 r. spędziła na zamku, królowa węgierska Izabela Jagiellonka i tu przyjmowała poselstwa. Latem 1559 r. zamek gościł królową Katarzynę Habsburżankę, trzecią żon Zygmunta Augusta oraz jego siostry Annę i Katarzynę. Królowa przebywała w Wieluniu również jesienią 1559 r. oraz dziewięć miesięcy w roku 1566, przed swoim wyjazdem z Polski. W 1588 roku pod miastem stanęły wojska arcyksięcia Maksymiliana Habsburga, pretendenta do korony polskiej. Z obawy przed zniszczeniami podstarości, pod nieobecność starosty Aleksandra Koniecpolskiego, poddał miasto i zamek Habsburgowi. Arcyksiążę przebywał w Wieluniu od 13 do 22 stycznia 1588 roku. W 1631 r. w Wieluniu wybuchł wielki pożar, który zniszczył zamek tak bardzo, że pozostały jedynie mury i dwa sklepione pomieszczenia służące za archiwum. 
Odbudowany zamek od listopada 1655 r. do maja 1656 r. zajmował oddział wojsk szwedzkich, który w styczniu 1656 r. zdołał się obronić przed atakiem oddziałów polskich, które pod dowództwem Krzysztofa Żegockiego zdobyły miasto. Wojska szwedzkie wycofując się z Wielunia wiosną 1656 r. spaliły zamek. Przed 1673 r. starosta Hieronim Olszowski odbudował obiekt własnym kosztem. Odbudowę zrealizowano około roku 1673, jednak pozbawiając zamek cech obronnych. W 1727 r. zamek ponownie strawił pożar. Odbudowano go częściowo w 1747 roku.
W roku 1791 zamek strawił pożar. Zachowały się jedynie wieża i fragmenty murów, dlatego zaczęto go powoli rozbierać. Na początku XIX w. znajdowały się tu lazaret i magazyny wojskowe, później (w latach 20.) manufaktura sukiennicza Jana Karneckiego; następnym właścicielem zamku był Jan Teodor Parys. Ruiny w 1837 r. kupił komisarz obwodu wieluńskiego, Fryderyk August Goleński. Do 1843 r. zbudował on na fundamentach dawnego zamku klasycystyczny pałac. Do naszych czasów z warowni przetrwały jedynie gotyckie piwnice.

</doc>
<doc id="1159889" url="https://pl.wikipedia.org/wiki?curid=1159889" title="Wywłócznik kłosowy">
Wywłócznik kłosowy

Wywłócznik kłosowy ("Myriophyllum spicatum") – gatunek rośliny wodnej z rodzaju wywłócznik, rodziny wodnikowatych.
Rozmieszczenie geograficzne.
Występuje naturalnie w Europie, Azji (z wyjątkiem Półwyspu Arabskiego, Indii i Indochin) oraz w północnej Afryce. Zawleczony poza tym do południowej Afryki i na oba kontynenty amerykańskie. W Polsce pospolity, rozpowszechniony na niżu i pogórzu, w wodach stojących i wolno płynących, zasobnych w składniki pokarmowe.
Biologia i ekologia.
Hydrofit. Kwitnie od maja do września (zwykle w czerwcu i lipcu). Często rozmnaża się wegetatywnie w ten sposób, że na liściach i wierzchołkach łodyg tworzą się małe pączki, które odrywają się i rozrastają w nowe rośliny (fragmentacja pędów). Do rozmnażania wegetatywnego służą również zmetamorfizowane pędy płożące. W głębszych miejscach rozmnażanie generatywne nie jest możliwe. Roślina nie wytwarza specjalnych turionów. W sprzyjających warunkach jest zdolna przezimować przy dnie w stanie zielonym.
Jeden z pospolitszych makrofitów. Występuje w wodach stojących i wolno płynących o różnej żyzności, bogatych w wapń, o odczynie obojętnym lub lekko zasadowym. Często w wodach eutroficznych. Znosi zasolenie do 9‰. Stosunkowo dobrze znosi falowanie. Schodzi do 6 m głębokości, zasiedlając zwykle podłoże zamulone. Może rosnąć na gytii wapiennej, jak i na podłożu piaszczystym z warstwą osadów organicznych. Mimo istnienia formy lądowej, forma typowa po wyschnięciu zbiornika nie jest w stanie przystosować się do nowych warunków i ginie. Tworzy jednogatunkowe agregacje lub wchodzi w skład wielogatunkowych łąk podwodnych. Nie wchodzi do szuwarów. Gatunek charakterystyczny zespołu "Myriophylletum spicati" i klasy zbiorowisk hydrofitów "Potametea".
Liczba chromosomów 2n = 28, 42.
Zastosowanie.
Jest gatunkiem wykorzystywanym do obsadzania ogrodów wodnych, nie jest zbyt wymagający, nie potrzebuje dodatkowego nawożenia, zwłaszcza organicznego. Jest całkowicie mrozoodporny. Rozmnaża się łatwo przez ukorzenianie oderwanych kawałków pędu.
Jeden z gatunków uwzględnianych w obliczaniu Makrofitowego Indeksu Rzecznego na potrzeby monitoringu jakości wód. Ma stosunkowo niską wartość L=3 wskazującą na wysoką trofię siedliska i przeciętną wartość W=2 oznaczającą średnią tolerancję ekologiczną gatunku.

</doc>
<doc id="1159900" url="https://pl.wikipedia.org/wiki?curid=1159900" title="Jan Karol Sembrzycki">
Jan Karol Sembrzycki

Jan Karol Sembrzycki, także Zembrzycki, w wersji niem. "Johannes Sembritzki"; pseudonimy i kryptonimy: Jan Oleckowski, S., J.K.S., M.P. (ur. 10 stycznia 1856 w Olecku, zm. 8 marca 1919 w Kłajpedzie) – mazurski działacz narodowy i oświatowy, redaktor tygodnika „Mazur”, wydawca, folklorysta, historyk regionalny. W poszukiwaniu tożsamości narodowej Mazurów łączył pierwiastki polskie i niemieckie (pruskie), w różnych etapach swojego życia pozostając bliższym kulturze to polskiej, to niemieckiej. Z zawodu był prowizorem aptekarskim.
Dzieciństwo i młodość.
Urodził się w Olecku 10 stycznia 1856. Matka (Aurelia z Dziobków-Dziobeckich) była córka miejscowego kantora, ojciec Karol (1823-1886) pracował w Olecku jako nauczyciel, był także autorem wierszy publikowanych w „Kalendarzu Królewsko-Pruskim” oraz zbieraczem mazurskiego folkloru. W domu Sembrzyckich mówiono w języku niemieckim; tym samym Jan Karol i jego brat Filip (późniejszy nauczyciel, który w pełni uległ germanizacji) uzyskali wychowanie odmienne niż ich ojciec, który z domu rodzinnego – a był synem chłopa chałupnika (bez własnego gruntu) w Kruklankach – wyniósł znajomość języka polskiego, by niemiecki poznać dopiero w szkole.
Jan Karol uczęszczał do szkoły w Olecku, a od roku 1869 do niemieckiego gimnazjum w Ełku; za nieprzestrzeganie regulaminu został z tej szkoły usunięty na rok przed maturą w 1874. Po odbyciu rocznej służby wojskowej przyuczał się do zawodu aptekarza w Olecku i w roku 1880 został pomocnikiem aptekarskim w Kłajpedzie. Tam ożenił się z Karoliną Szliczkus (zm. 1902), zgermanizowaną Litwinką.
Poczucie polskości.
Podczas pobytu w Kłajpedzie obudziło się w nim poczucie polskości. W liście do Wojciecha Kętrzyńskiego pisał: „W domu rodzicielskim mówiłem tylko po niemiecku, wykształciłem się w niemieckim gimnazjum w Ełku i choć tam miałem sposobność trochę nauczyć się polskiej gramatyki, mimo tego byłem w taki sposób germanizowany, że myślałem i czułem po niemiecku, Polakami pogardzałem i prawie nic nie umiałem po polsku. Przed trzema laty (w 24. roku życia mego) w dziwny sposób, którego tu opisywać nie mogę, przyszedłem nagle do przekonania: jesteś Polakiem! a od tej chwili starałem się zupełnie i we wszystkim być Polakiem. Zgermanizowane nazwisko moje Sembritzki oczyściłem i piszę się teraz Sembrzycki. Bez nauczyciela, tylko z gramatyki i słownika, nauczyłem się języka ojczystego (...)”.
W liście do Karola Żółkiewskiego wspominał, że motywem decydującym o przebudzeniu się jego świadomości narodowej była znajomość z Jadwigą Chmielewską. Ta wiejska dziewczyna opowiadała mu o nędzy ludu mazurskiego i tragicznych losach własnej rodziny. Grunt rodziny Chmielewskich został w oszukańczy sposób zlicytowany, co doprowadziło jej ojca do tułaczki i potem śmierci. Ona sama pracowała jako „wyrobnica we dworze”, gdzie była wykorzystywana przez tamtejszych ekonomów. Sembrzycki pisał: „To się pytam kto jest winny, że ta familia zginęła? A odpowiedź brzmiała: Niemieckie społeczeństwo! Nie troszczy się o chłopów, nie poucza ich. Nie chcę być takim! A tak się stałem Polakiem”.
Działał na rzecz utrzymania języka polskiego nie tylko w nauczaniu religii, ale także jako element odnowy kulturalnej i ekonomicznej. Domagał się równouprawnienia z językiem niemieckim, i opowiadał się za dwujęzycznością ludności mazurskiej. Sam pisał: „Widziałem jak lud powoli ginie z powodu braku oświaty. Jako przyczynę tego braku uznałem, że nikt ludzi nie oświeca w ojczystym języku”. Sprzeciwiał się tezie, że trzeba kulturę i oświatę krzewić na Mazurach za pomocą języka niemieckiego. Uważał się za Niemca lub Prusaka, współodpowiedzialnego za mazurską społeczność. Jednocześnie opowiadał się za obiektywnymi kryteriami istnienia narodu. Poprzez dziedzictwo kultury i języka uważał się za Polaka. Ta polskość ugruntowana i zakorzeniona była w mazurskości i poczuciu świadomości lokalnej.
Działalność publicystyczna i wydawnicza.
Sembrzycki uzyskał poczucie narodowości polskiej około 1880. Zgodnie ze swoim rozumieniem sprawy narodowości zdecydował się również na przejście na katolicyzm. Do 1881 pracował w aptece w Kłajpedzie, następnie w Inowrocławiu, Malborku, Królewcu, od 1882 w Tylży. W Tylży pisywał do wielkopolskiego „Dziennika Poznańskiego”, „Warty” i „Gońca Wielkopolskiego”, relacjonował ciężkie położenie ludności Mazur. Stał się miłośnikiem dzieł polskich pisarzy romantycznych i zainteresował się folklorem mazurskim (Oskarowi Kolbergowi przekazał część zbiorów folklorystycznych ojca). Opracowywał hasła do "Słownika geograficznego Królestwa Polskiego" i "Encyklopedii Orgelbranda". Od 14 listopada 1883 sam zaczął wydawać tygodnik „Mazur”, na łamach którego sporo miejsca poświęcano akcji w obronie języka polskiego. W tym samym celu zajął się upowszechnianiem czytelnictwa książek polskich, nadsyłanych przez Towarzystwo Czytelni Ludowych z Wielkopolski i przez Wojciecha Kętrzyńskiego. Pierwsza biblioteka ludowa na Mazurach założona została w Olecku w styczniu 1883, w domu ojca Sembrzyckiego, i liczyła 44 książki; w ciągu kolejnych dwóch lat młodszy Sembrzycki zainicjował działalność co najmniej ośmiu kolejnych bibliotek Towarzystwa Czytelni Ludowych na Mazurach.
„Mazur” był realizacją idei Kętrzyńskiego sprzed dziesięciu lat o polskim piśmie dla Mazurów; tygodnik miał objętość 4 stron tłoczonych gotykiem i ukazywał się w środy. W ciągu roku redakcji Sembrzyckiego wyszło 49 numerów, ostatni 19 listopada 1884 (numer pięćdziesiąty redagował nestor działaczy mazurskich Marcin Gerss). Na łamach tygodnika miał miejsce debiut poety ludowego Michała Kajki, zaangażowanego w akcję rozpowszechniania polskich książek na Mazurach. Prenumerata kwartalna „Mazura” wynosiła 65 fenigów; nie wystarczyło to jednak na utrzymanie pisma, a także samego redaktora, który wobec zaangażowania w pismo porzucił pracę w aptece. Sembrzycki przeżywał poważne kłopoty finansowe, a wcześniej obiecana pomoc z Wielkopolski nie nadeszła. Na skutek niskiej prenumeraty (w lutym 1884 tylko 211 abonentów przy nakładzie 400 egzemplarzy) oraz nieprzychylnego stosunku władz pruskich do jego pracy wśród Mazurów (czego efektem było wycofanie się wydawcy z Ostródy, zniemczonego Mazura Carla Eduarda Salewskiego), Sembrzycki zakupił własną drukarnię. Po krótkiej przerwie zaczął wydawać w Tylży „Mazura Wschodnio-Pruskiego”. Pismo to miało charakter konserwatywny i lojalistyczny, ale chociaż wspierało w zasadzie politykę rządu pruskiego Bismarcka, publikowało również polską literaturę klasyczną, m.in. Kochanowskiego. Ukazało się 11 numerów (od stycznia do marca 1885). Także „Mazur Wschodnio-Pruski” borykał się nieustannie z kłopotami finansowymi, Sembrzycki już w lutym 1885 na pokrycie długów sprzedał drukarnię i kilka ostatnich numerów pisma wydał nakładem Józefa Buszczyńskiego w Toruniu. W tym okresie redagował również „Kalendarz Prusko-Polski”, którego dwa roczniki ukazały się w latach 1884–1885 nakładem Salewskiego.
Na drugą połowę lat 80. XIX wieku przypadł kryzys poczucia polskości Sembrzyckiego. Zniechęcony był upadkiem prowadzonych przez siebie czasopism, czuł się niedoceniony, a brak wsparcia ze strony organizacji polskich odczuł ponownie w 1886, gdy Józef Gąsiorowski, bibliotekarz i folklorysta z Petersburga, goszczący kilka lat wcześniej na Mazurach, zdecydował się przekazać środki finansowe zgromadzone wśród petersburskiej Polonii nie na pismo mazurskie, a na warmińską „Gazetę Olsztyńską”. W tej sytuacji Sembrzycki zrezygnował z polskiej agitacji na Mazurach, powrócił też do wyznania protestanckiego. W akcie lojalności wobec władz pruskich złożył donos na działalność Gąsiorowskiego, a w publikacjach zaprzestał opowiadania się za wspólnotą narodową Mazurów i Polaków. Od 1886 przygotował pięć roczników „Kalendarza Ewangelicko-Polskiego dla Mazur, Szląska i dla Kaszubów”, wydanych przez Ernsta Lambecka w Toruniu. Stale współpracował z wrocławskimi „Nowinami Śląskimi”, umieszczając tam "Korespondencje z Prus Wschodnich" oraz rozprowadzając pismo na Mazurach. W 1888 wydał pracę "Krótki przegląd literatury ewangelicko-polskiej Mazurów i Szlązaków od 1670 r.", gdzie odnotował wiele rzadkich druków, nieznanych m.in. bibliografii Karola Estreichera.
Niezależnie od zmiany poglądów Sembrzycki do końca życia pozostał przekonany o konieczności utrzymania języka polskiego na Mazurach. Był też stale w kontakcie z polskimi uczonymi. Bliższy związek z polskością Sembrzyckiego przypadł jeszcze na lata 1890–1893, gdy powrócił do wiary katolickiej, a w czasie kilkumiesięcznego pobytu w podpoznańskich Jeżycach (gdzie pracował jako aptekarz) zdeponował w Poznańskim Towarzystwie Przyjaciół Nauk korespondencję i inne materiały na temat własnej działalności na Mazurach.
Powrót do niemieckiej pruskości.
W 1894 Sembrzycki osiadł na stałe w Kłajpedzie. Po raz trzeci, tym razem ostatecznie, przystąpił do Kościoła ewangelicko-augsburskiego, a w 1899 powrócił do formy nazwiska „Sembritzki”. Obok pracy zawodowej w aptekarstwie poświęcił się dalszym badaniom naukowym, obejmującym szczególnie historię Mazur i Litwy Pruskiej oraz miejscowy folklor.
Rozważając zmianę nastawienia narodowego Sembrzyckiego należy uwzględnić kilka aspektów. Z jednej strony wpływ na to miały zapewne cechy osobiste – zapalczywość, impulsywność, wysokie poczucie własnej wartości, które zderzyły się z zawiedzionymi ambicjami i poczuciem niedocenienia mimo wytężonej pracy i poświęcenia. Trzeba jednak też zauważyć, że Sembrzycki czuł się osamotniony w realnym zagrożeniu politycznym oraz znalazł się w sytuacji materialnej znacznie gorszej, niż gdyby był członkiem wspólnoty niemieckojęzycznej; w odróżnieniu od Sembrzyckiego na przykład Wojciechowi Kętrzyńskiemu powrót do polskości przyniósł awans społeczny. W efekcie Sembrzycki odnalazł się dopiero jako szanowany obywatel społeczeństwa niemieckiego.
Działalność naukowa w Kłajpedzie.
Po 1894 Sembrzycki ogłosił 5 książek (w tym jedną jako współautor) oraz liczne artykuły, recenzje, polemiki czy przyczynki źródłowe (łącznie około 150). Początkowo prace te ukazywały się także w czasopismach polskich („Kwartalniku Historycznym”, „Wiśle”), od lat 90. wyłącznie w niemieckich („Altpreussische Monatschrift”, „Ewangelisches Gemeindeblatt”, „Masovia”). Mimo proniemieckiej postawy nadal podkreślał związki Mazurów z Polską, m.in. w recenzjach prac Maxa Toeppena i Maxa Perlbacha. Dzięki stałym kontaktom z przedstawicielami polskiej nauki – Oswaldem Balzerem, Zygmuntem Celichowskim, Janem Karłowiczem, Hieronimem Łopacińskim, Wojciechem Kętrzyńskim, Oskarem Kolbergiem – pełnił funkcję pośrednika między królewieckim środowiskiem naukowym a Krakowem, Lwowem czy Warszawą.
Z prac etnograficznych Sembrzyckiego można wymienić m.in.: "Über masurische Sagen" (1886), "Über Ursprung und Bedeutung Worte „Masur” und „Masuren”" (1887), "O gwarze Mazurów pruskich" (1889), "Przyczynki do charakterystyki Mazurów Pruskich" (1890), "Przyczynek do narzecza kaszubskiego" (1891). Przyjaźnił się i współpracował z folklorystą Hermannem Frischbierem, publikując po jego śmierci wiele pozostałych w rękopisie materiałów, opatrzonych własnym komentarzem (m.in. "Zagadki mazurskie", 1891; "Wesele na Mazurach", 1893). Poza wspomnianym mazursko-śląskim opracowaniem bibliograficznym w zakresie historii Prus Wschodnich Sembrzycki ogłosił m.in. "Die Lycker Erzpriester Johannes und Hieronymus Maletius" (1888), "Die Reise des Vergerius nach Polen 1556-1557, sein Freundeskreis und seine Königsberger Flugschriften aus dieser Zeit" (1890), "Die Schotten und Engländer in Ostpreussen" (1892), "Die polnischen Reformierten und Unitarier in Preussen" (1893). Był również autorem szkiców biograficznych wybitnych postaci pochodzących z Prus Wschodnich, m.in. o Herderze, Kętrzyńskim, Frischbierze.
Sembrzycki był członkiem Towarzystwa Przyjaciół Starożytności „Prussia” w Królewcu oraz Towarzystwa Literackiego Litewskiego w Tylży. Jubileusz 25-lecia pracy pisarskiej w 1911 obchodził w Kłajpedzie w gronie niemieckich przyjaciół. Swój bogaty księgozbiór, zawierający m.in. wiele polskich druków, przekazał testamentem bibliotece miejskiej w Kłajpedzie. Zmarł 8 marca 1919 w Kłajpedzie, gdzie też został pochowany. Był dwukrotnie żonaty (po śmierci Karoliny z domu Szliczkus poślubił Lucy, nazwisko panieńskie nieznane), nie pozostawił potomstwa.
Upamiętnienie imienia.
W czterechsetną rocznicę założenia Olecka (1960 rok), jednej z ulic miasta (ul. Kwiatowa) nadano imię Karola i Jana Karola Sembrzyckich, upamiętniając ojca i syna. Obecnie w powszechnym użyciu jest nazwa ul. Sembrzyckiego.

</doc>
<doc id="1159905" url="https://pl.wikipedia.org/wiki?curid=1159905" title="Podarunek">
Podarunek



</doc>
<doc id="1159906" url="https://pl.wikipedia.org/wiki?curid=1159906" title="Funktor (teoria kategorii)">
Funktor (teoria kategorii)

W teorii kategorii funktor to odwzorowanie jednej kategorii do drugiej zachowujące złożenia i morfizmy tożsamościowe. Można o nim myśleć jako o homomorfizmie wyższego rzędu. Ważne jest rozróżnienie dwóch typów funktorów: kowariantnych i kontrawariantnych.
Pojęcie kategorii, funktora i naturalnych transformacji funktorów wprowadzili do matematyki Samuel Eilenberg i Saunders Mac Lane w 1945.
Definicje.
Funktor (czyli funktor kowariantny) formula_1 z kategorii formula_2 do formula_3 to dwa przyporządkowania:
Przyporządkowania te mają spełniać następujące dwa warunki:
Niech formula_23 oznacza kategorię dualną do formula_24 Przez funktor kontrawariantny z formula_2 do formula_3 rozumiemy funktor kowariantny z formula_27 do formula_15 Funktor taki zamienia kierunki strzałek na przeciwne i odwraca kolejność składania.
Można też rozważać funktory wielu zmiennych, zwane multifunktorami, określone na odpowiednio zdefiniowanym produkcie kategorii formula_29 W przypadku "n"=2 używa się nazwy bifunktor. Funktory o tej samej dziedzinie i przeciwdziedzinie nazywa się "funktorami równoległymi".
Jeśli formula_30 i formula_31 są dwoma funktorami, to ich złożenie formula_32 powstaje przez złożenie poszczególnych przyporządkowań obiektowych formula_33 dla formula_34 i przyporządkowań morfizmowych formula_35 dla formula_36 w formula_37
Funktor formula_30 nazywa się izomorfizmem kategorii formula_39 i formula_40 gdy istnieje funktor formula_41 taki, że oba złożenia formula_42 i formula_43 są odpowiednimi funktorami tożsamościowymi, tzn. takimi, że odpowiadające im przyporządkowania są tożsamościami. Łatwo sprawdzić, że funktor formula_30 jest izomorfizmem kategorii wtedy i tylko wtedy, gdy odpowiadające mu przyporządkowania formula_45 formula_46 są bijekcjami.
Funktory główne.
Niech formula_78 będzie kategorią. Jeśli formula_79 są jej obiektami, oznaczmy przez formula_80 lub formula_81 zbiór wszystkich morfizmów z formula_66 do formula_83
Wymaga to założenia, że formula_78 jest kategorią lokalnie małą (tzn. taką, że owe klasy są zbiorami).
Niech formula_66 będzie ustalonym obiektem. Jeżeli formula_86 jest morfizmem w formula_87 to dla każdego formula_88 należącego do formula_89 złożenie formula_90 należy do formula_91
Oznaczmy przez formula_92 opisane tu przyporządkowanie formula_93
Powstaje w ten sposób funktor kowariantny z formula_78 do Set, oznaczany formula_95 jest to funktor główny kowariantny wyznaczony przez obiekt formula_66. Bywa też zwany "" (zwłaszcza w kontekście algebry) i oznaczany
Jeśli formula_58 jest ustalonym obiektem kategorii formula_87 to analogicznie definiuje się funktor główny kontrawariantny formula_103 przyporządkowujący każdemu morfizmowi formula_104 przekształcenie formula_105 przyporządkowujące morfizmom formula_106 należącemu do formula_107 złożenie formula_108 należące do formula_109
Można też rozważać bifunktor główny formula_110 z formula_111 do Set, kontrawariantny w pierwszej zmiennej i kowariantny w drugiej.
Funktory wierne i pełne.
Załóżmy, że formula_30 jest funktorem. Obcinając przyporządkowanie formula_113 do zbioru formula_114 otrzymamy funkcję formula_115 z tego zbioru do formula_116 Mówimy, że funktor formula_113 jest wierny, gdy dla każdej pary obiektów formula_118 kategorii formula_39 indukowana funkcja formula_115 jest iniekcją. Jest to pojęcie ważne z uwagi na to, że często funktor wierny formula_113 nie jest "iniektorem", tzn. warunek formula_122 nie pociąga tego, że formula_123 Np. funktor zapominania z kategorii Top przestrzeni topologicznych i odwzorowań ciągłych do Set jest wierny, ale nie jest iniektorem, bowiem jeżeli "X, Y" są dwiema przestrzeniami topologicznymi o tym samym nośniku (np. odcinek [0,1] ze zwykłą topologią i ten sam zbiór punktów z topologia dyskretną), to formula_124 i formula_125 są dwoma różnymi morfizmami w Top, a ich obrazy w Set są identyczne.
Mówimy, że funktor formula_113 jest pełny, gdy dla każdej pary obiektów formula_118 kategorii formula_39 indukowana funkcja formula_115 jest suriekcją. Funktor zapominania Top→Set nie jest pełny, bowiem np. w obrazie zbioru formula_130 są funkcje nieciągłe. Podkategoria formula_39 kategorii formula_132 jest pełna, gdy funktor "inkluzji podkategorii" formula_133 jest pełny.

</doc>
<doc id="1159907" url="https://pl.wikipedia.org/wiki?curid=1159907" title="Gare de Grenoble">
Gare de Grenoble

Gare de Grenoble – stacja kolejowa w Grenoble, w regionie Owernia-Rodan-Alpy, we Francji. Stacja posiada 4 perony.

</doc>
<doc id="1159911" url="https://pl.wikipedia.org/wiki?curid=1159911" title="Myriophyllum spicatum">
Myriophyllum spicatum



</doc>
<doc id="1159912" url="https://pl.wikipedia.org/wiki?curid=1159912" title="3. ceremonia wręczenia Europejskich Nagród Filmowych">
3. ceremonia wręczenia Europejskich Nagród Filmowych

Rozdanie trzeciej edycji Europejskiej Nagrody Filmowej odbyło się w Glasgow.
Za Film Roku uznano Otwarte drzwi w reżyserii Gianni Amelio.
Nagrodę za osiągnięcia życia otrzymał Andrzej Wajda.
Linki zewnętrzne.
Europejskie Nagrody Filmowe (oficjalna strona internetowa)

</doc>
<doc id="1159913" url="https://pl.wikipedia.org/wiki?curid=1159913" title="Całkowity węgiel organiczny">
Całkowity węgiel organiczny



</doc>
<doc id="1159914" url="https://pl.wikipedia.org/wiki?curid=1159914" title="Wczesny trias">
Wczesny trias



</doc>
<doc id="1159917" url="https://pl.wikipedia.org/wiki?curid=1159917" title="Środkowy trias">
Środkowy trias



</doc>
<doc id="1159918" url="https://pl.wikipedia.org/wiki?curid=1159918" title="Późny trias">
Późny trias



</doc>
<doc id="1159921" url="https://pl.wikipedia.org/wiki?curid=1159921" title="Radio Ziemi Wieluńskiej">
Radio Ziemi Wieluńskiej

Radio Ziemi Wieluńskiej (Radio ZW) – rozgłośnia radiowa nadająca z Wielunia, obejmująca zasięgiem powiaty wieluński, wieruszowski oraz częściowo pajęczański, sieradzki, bełchatowski, oleski i kłobucki (czyli w przybliżeniu dawną ziemię wieluńską). 
Właścicielem jest Radio Media Sp. z o.o.. 
Powstanie radia.
Radio wywodzi się z radiowęzła, działającego przy wieluńskich zakładach ZUGiL. Powstało przy wsparciu Związku Gmin Ziemi Wieluńskiej. Stacja rozpoczęła nadawanie 16 sierpnia 1994 roku o godzinie 12:00, nadając hymn państwowy. Początkowo można ją było usłyszeć na częstotliwości 69,4 MHz. 
Nadajniki.
Od stycznia 2000 roku Radio ZW nadaje na 88,6 MHz, od grudnia 2008 także na 97,7 MHz oraz od października 2017 na 97,2 MHz. Rozgłośnia ma w swoim zasięgu około 400 tysięcy mieszkańców.
Dane z serwisu Radiopolska.pl

</doc>
<doc id="1159924" url="https://pl.wikipedia.org/wiki?curid=1159924" title="Himeji (stacja kolejowa)">
Himeji (stacja kolejowa)

 – stacja kolejowa w Himeji, w prefekturze Hyōgo, w Japonii. Stacja posiada 7 peronów.

</doc>
<doc id="1159928" url="https://pl.wikipedia.org/wiki?curid=1159928" title="Śnieżnik (rodzaj)">
Śnieżnik (rodzaj)

Śnieżnik ("Chionomys") – rodzaj ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 107–156 mm, długość ogona 40–108 mm; masa ciała 29,5–78 g.
Systematyka.
Etymologia.
"Chionomys": "khiōn", χιονος "khionos" „śnieg”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="1159929" url="https://pl.wikipedia.org/wiki?curid=1159929" title="Chionomys nivalis">
Chionomys nivalis



</doc>
<doc id="1159930" url="https://pl.wikipedia.org/wiki?curid=1159930" title="Risan">
Risan

Risan (klas. gr. "Rhizon", łac. "Risinium", wł. "Risano") – miasto w południowo-zachodniej części Czarnogóry nad Zatoką Kotorską (Boka Kotorska) na wybrzeżu Adriatyku. Stanowisko archeologiczne znane m.in. z pochodzących z połowy II wieku mozaik zdobiących tzw. Wille Hypnosa.
Risan jest najbardziej na północ wysuniętym miastem Zatoki Kotorskiej. Leży na skraju Zalewu Risańskiego. Otoczone jest dwoma pasmami górskimi – od wschodu pasmem Ledenice, od zachodu pasmem Zvećana. Nad miastem góruje wzniesienie zwane Gradina (202 m n.p.m.).
Historia.
Nie jest jasne, kiedy powstała pierwsza osada. Według niepotwierdzonych przypuszczeń mogła istnieć już w epoce brązu. Pewne jest jednak, że jest najstarszą osadą w Zatoce Kotorskiej, zamieszkałą już od IV wieku p.n.e. przez Ilirów. W tym czasie mieszkańcy osady (zwanej wówczas Rhizon) utrzymywali ożywione kontakty z Grekami, którzy także się tutaj osiedlili. Po zamordowaniu rzymskich posłów przez iliryjskich piratów, królowa Teuta z Ilirii w 228 r. p.n.e. przeniosła tutaj ze Szkodry stolicę swojego państwa. Nie udało jej się jednak obronić przed Rzymem, który w 168 r. p.n.e. podbił tereny Zatoki Kotorskiej, jednak plemię Rhizonitów utrzymało wolność i przywileje. W tym czasie też pojawiają się monety króla Ballaiosa/Balajosa. Biorąc pod uwagę dystrybucję monet, można założyć, że mennica bijąca te monety znajdowała się właśnie w Rhizon.
Za czasów rzymskich, miasto nosiło nazwę Risinum i było częścią prowincji "Illyricum" (w czasach Republiki), a później "Dalmatia" (w czasach Cesarstwa). Największy rozkwit miasta przypadał na I i II wiek n.e., kiedy było ono najludniejszym miastem w regionie (zamieszkanym przez ok. 10 tys. ludzi). Wówczas wybudowano wielkie pałace z greckiego marmuru ozdobione rzeźbami. Z tego okresu pochodzi również 5 mozaik rzymskich, będących świadectwem bogactwa miasta.
Po podziale państwa rzymskiego miasto wraz z całym regionem stało się częścią Cesarstwa wschodniorzymskiego (Cesarstwa Bizantyńskiego). Na początku VII wieku miasto zaatakowali Awarowie i Słowianie, po czym zostało ono niemal w całości opuszczone. Następnie włączono je do obszaru administracyjnego Żupanii Dukielskiej. Po roku 1042, po bitwie pod Barem między Wojisławem i Bizantyńczykami, Risinium weszło w skład księstwa Zety.
W 1466 r. Wenecjanie zaoferowali hercegowi Stjepanowi wyspę Brač i pałac w Splicie w zamian za jego dwa miasta: Risan i Herceg Novi. W wyniku ekspansji Imperium Osmańskiego na Bałkanach, w latach 1482–1688 Risan znajdował się w rękach Turków. Od 1688 r. Risan (wówczas zwany w języku weneckim "Risano"), tak jak reszta Zatoki Kotorskiej, należał do Republiki Weneckiej, jako część tzw. Albanii Weneckiej.
Po upadku Republiki Weneckiej i pokoju w Campo Formio w 1797 r., Risan (wraz z całym regionem) stał się częścią Monarchii Habsburgów. W ciągu następnych kilkunastu lat epoki napoleońskiej, miasto zajmowały różne wojska – wpierw francuskie, później rosyjskie, potem ponownie francuskie. Po kongresie wiedeńskim w 1815 r., Risan (wraz z całym regionem) przyłączono do Królestwa Dalmacji, będącego krajem koronnym Cesarstwa Austrii.
Po zakończeniu I wojny światowej, miasto stało się częścią nowo powstałego Państwa Słoweńców, Chorwatów i Serbów, przekształconego miesiąc później w Królestwo Serbów, Chorwatów i Słoweńców, a od 1929 pod nazwą Królestwo Jugosławii. Podczas włoskiej okupacji w latach 1941–1943, miasto było częścią Prowincji Kotorskiej ("Provincia di Cattaro"), jednej z trzech prowincji w Gubernatorstwie Dalmacji. Po zakończeniu II wojny światowej, Risan wszedł w skład Socjalistycznej Republiki Czarnogóry, będącej częścią składową tzw. drugiej Jugosławii. W latach 1992–2003 wchodzi w skład Federalnej Republiki Jugosławii, a później w latach 2003–2006 Serbii i Czarnogóry.
Podczas trzęsienia ziemi w kwietniu 1979 r., budynki miasteczka zostały poważnie uszkodzone. Risan wraz z Kotorem i innymi okolicznymi miejscowościami został w październiku 1979 r. wpisany na listę światowego dziedzictwa UNESCO jako część tzw. Przyrodniczego i Kulturowo-Historycznego Regionu Kotoru.
Zabytki.
Od 2000 r. w Risan prowadzone są rozległe badania archeologiczne przez polskich archeologów z Ośrodka Badań nad Antykiem Europy Południowo-Wschodniej Uniwersytetu Warszawskiego. W latach 2001–2002 odkryli oni w jednej z rzymskich willi pomieszczenie służące jako łazienka, wyposażone w basen ozdobiony mozaikami i piec do podgrzewania wody. Odkryto także liczne greckie i rzymskie amfory oraz gliniane pitos (duże naczynia w kształcie beczki) używane do przechowywania oliwy, owoców i zboża. W 2010 r. odkryli oni dwuuszny dzban z 5 tys. monet ze srebra i brązu, ważących ponad 15 kg. Dzban znajdował się pod podłogą badanego domostwa o rozbudowanym planie greckim. Monety pochodzą z III w. p.n.e. z czasów panowania iliryjskiego króla Ballaiosa. W 2012 r. odkryli oni kolejny skarb: sakiewkę z 100 monet z czasów króla Ballaiosa, fragmenty cennych naczyń ceramicznych oraz mury należące do zabudowy miasta z końca IV i początku III wieku p.n.e.

</doc>
<doc id="1159934" url="https://pl.wikipedia.org/wiki?curid=1159934" title="Real Man">
Real Man

Real Man – drugi singel Lexington Bridge ze współpracą z raperem Snoop Doggiem. Utwór pochodzi z debiutanckiej płyty The Vibe. Wydany 12 października 2007

</doc>
<doc id="1159937" url="https://pl.wikipedia.org/wiki?curid=1159937" title="Catania Centrale">
Catania Centrale

Catania Centrale (włoski: "Stazione di Catania Centrale") – stacja kolejowa w Katanii, na Sycylii, we Włoszech. Stacja posiada 4 perony.

</doc>
<doc id="1159940" url="https://pl.wikipedia.org/wiki?curid=1159940" title="Herb Krzeszowic">
Herb Krzeszowic

Herb Krzeszowic – jeden z symboli miasta Krzeszowice i gminy Krzeszowice w postaci herbu.
Wygląd i symbolika.
Herb przedstawia w czerwonej tarczy herbowej typu hiszpańskiego srebrny topór na złotym toporzysku w słup oraz półtrzecia srebrnego krzyża, w podstawie trzy białe wzgórza.
Topór nawiązuje do herbu rodowego Topór Tęczyńskich, właścicieli Krzeszowic i okolicznych wsi, a także istniejącego nieopodal Krzeszowic w XV wieku miasta Nowa Góra.
Półtrzecia krzyża pochodzi z herbu Pilawa Potockich, właścicieli Krzeszowic od końca XVIII wieku, którzy przyczynili się do rozwoju miejscowości inwestując w infrastrukturę uzdrowiskową.
Srebrne trzy wzgórza w podstawie tarczy nawiązują do położenia miasta wśród wzgórz Garbu Tenczyńskiego, wzgórz jurajskich, a także do dawnego miasta Nowa Góra.
Historia.
Herb miasta stworzony przez Mariana Konarskiego ok. 1960 roku przedstawiał w polu białym bijące źródło o czterech błękitnych strugach. W zielonej podstawie herbu czarne skrzyżowane narzędzia górnicze oskard i młot. Herb ten zatwierdzono w 1985, nawiązywał do uzdrowiskowych oraz górniczych tradycji miasta.

</doc>
<doc id="1159942" url="https://pl.wikipedia.org/wiki?curid=1159942" title="Nornica">
Nornica

Nornica ("Clethrionomys") – rodzaj ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała (bez ogona) 85–135 mm, długość ogona 21–72 mm; masa ciała 14,5–61 g.
Systematyka.
Podział systematyczny.
W części ujęć systematycznych dla tego rodzaju stosuje się nazwę "Myodes" ukutą w 1811 roku przez niemieckiego przyrodnika Petera Simona Pallasa. Pallas diagnozują nowy rodzaj wymienił osiem gatunków nie określając jednocześnie gatunku typowego; w 1877 roku amerykański zoolog Elliott Coues wyznaczył jako typ nomenklatoryczny dla "Myodes" "Mus lemmus" . Jako że "Mus lemmus" jest gatunkiem z rodzaju "Lemmus", "Myodes" jest młodszym synonimem "Lemmus" i nie jest dostępny jako nazwa dla nornic; najstarszą obowiązującą nazwą nornic jest "Clethrionomys" opisany przez niemieckiego przyrodnika Wilhelma Gottlieba Tilesiusa w 1850 roku z gatunkiem typowym "Mus rutilus" . Do tego rodzaju zalicza się czasem "Alticola macrotis", jednak analizy molekularne z wykorzystaniem szerszych zestawów genów z 2020 roku umieszczają ten gatunek w "Alticola"; jednak analiza to nie obejmowała "Clethrionomys" i potrzebne są dalsze badania dotyczące wszystkich gatunków w obrębie tych rodzajów, aby w pełni określić ogólną pozycję tego gatunku. Do rodzaju należą następujące gatunki:
Opisano również gatunki wymarłe:

</doc>
<doc id="1159943" url="https://pl.wikipedia.org/wiki?curid=1159943" title="Europejski Trybunał Praw Człowieka w Strasburgu">
Europejski Trybunał Praw Człowieka w Strasburgu



</doc>
<doc id="1159945" url="https://pl.wikipedia.org/wiki?curid=1159945" title="Myodes glareolus">
Myodes glareolus



</doc>
<doc id="1159948" url="https://pl.wikipedia.org/wiki?curid=1159948" title="Doloryzm">
Doloryzm

Doloryzm (łac. "dolor" – ból, cierpienie) to prąd w sztuce średniowiecza, obecny zwłaszcza w XIV i XV wieku, eksponujący kult Męki Pańskiej i Matki Boskiej Bolesnej.
Jego nazwa pochodzi od łacińskiego hymnu religijnego "Stabat Mater Dolorosa" (przypisywanego papieżowi Innocentemu III), opisującego cierpienia Matki Boskiej pod chrystusowym krzyżem. Występuje w muzyce, literaturze i ikonografii; najbardziej znanymi przykładami utworów literackich zaliczanych do doloryzmu są hymny "Jacopone da Todi", "Stabat Mater Dolorosa", a w Polsce "Lament świętokrzyski"; w muzyce prąd ten obecny jest w utworach m.in. Krzysztofa Pendereckiego, Giovanniego Battisty Pergolesiego, Antonia Vivaldiego, Josepha Haydna, Luigiego Boccheriniego oraz Gioacchina Rossiniego.

</doc>
<doc id="1159950" url="https://pl.wikipedia.org/wiki?curid=1159950" title="Przełęcz Sosnów">
Przełęcz Sosnów

Przełęcz Sosnów – porośnięta lasem, dość głęboko wcięta w grzbiet Pieninek przełęcz o wysokości 650 m n.p.m. leżąca w Pieninach Właściwych. Oddziela Sokolicę (747 m) od Czertezika (772 m). W przewodniku "„Pieniny”" J. Nyki przełęcz ta nosi nazwę Mały Sosnów. Przechodzi przez nią niebieski szlak turystyczny – Sokola Perć (z Sokolicy ok. 15 min.), na przełęczy krzyżujący się z zielonym z Krościenka. Przy zielonym szlaku, na północno-wschodnich stokach przełęczy Sosnów znajdują się jaskinia Dziury.
Na przełęczy znajduje się polana Mały Sosnów, obecnie zarastająca. Dawniej z przełęczy do doliny Pienińskiego Potoku prowadził szlak turystyczny. W latach 60. XX w. przy szlaku tym znajdowało się należące do Pienińskiego Parku Narodowego schronisko turystyczne.
W Pieninach istnieje jeszcze inny Sosnów. Jest to polana Sosnów na północno-wschodnich stokach Sokolicy.

</doc>
<doc id="1159951" url="https://pl.wikipedia.org/wiki?curid=1159951" title="Schwannoma">
Schwannoma

Schwannoma (nerwiak osłonkowy, łac. "neurilemmoma", "neurinoma") – łagodny nowotwór wywodzący się z komórek Schwanna osłonki nerwów czaszkowych i obwodowych. Schwannoma szyi i głowy najczęściej występuje w okolicy kąta mostowo-móżdżkowego.
Obraz histologiczny.
Guz zbudowany jest z jednorodnych komórek o morfologii komórek Schwanna. Jądra komórkowe są wydłużone, układają się w wiry, pasma lub palisady. Charakterystyczne dla guza jest tworzenie tzw. ciałek Verocaya. W części przypadków wraz ze wzrostem gęstości komórkowej jądra przyjmują okrągły lub wieloboczny kształt. Typ histologiczny w którym komórki są zbite i ustawione palisadowato określa się jako Antoni A; typ w którym komórki są ułożone nieregularnie i luźno to typ Antoni B.
Objawy i przebieg.
Objawy zależą od lokalizacji guza.
Niewielka część nerwiaków osłonkowych złośliwieje; powstają złośliwe guzy, takie jak złośliwy nowotwór osłonek nerwów obwodowych (malignant peripheral nerve sheath tumour, MPNST).

</doc>
<doc id="1159953" url="https://pl.wikipedia.org/wiki?curid=1159953" title="Sibiu (stacja kolejowa)">
Sibiu (stacja kolejowa)

Sibiu – stacja kolejowa w Sybinie, w okręgu Sybin, w Rumunii. Stacja posiada 3 perony.

</doc>
<doc id="1159956" url="https://pl.wikipedia.org/wiki?curid=1159956" title="System mobilizacyjny">
System mobilizacyjny

System mobilizacyjny sił zbrojnych – uporządkowany wewnętrznie układ elementów oraz zespół zasad i norm regulujących jego funkcjonowanie w czasie pokoju, mobilizacji i wojny. Na system mobilizacyjny sił zbrojnych składają się: teoria mobilizacji; organy kierowania; dokumentacja planistyczna; jednostki mobilizujące i mobilizowane; elementy bazy mobilizacyjnej; rezerwy w gospodarce narodowej; uzbrojenie, wyposażenie i zapasy materiałowe utrzymywane w jednostkach wojskowych; podsystem powołania (pobrania) rezerw z gospodarki narodowej; podsystem szkolenia mobilizacyjnego; podsystem przeszkalania rezerw osobowych; podsystem kontroli gotowości mobilizacyjnej wojsk.

</doc>
<doc id="1159957" url="https://pl.wikipedia.org/wiki?curid=1159957" title="Ilves FC">
Ilves FC



</doc>
<doc id="1159958" url="https://pl.wikipedia.org/wiki?curid=1159958" title="Trias dolny">
Trias dolny



</doc>
<doc id="1159961" url="https://pl.wikipedia.org/wiki?curid=1159961" title="Estádio Estrelão">
Estádio Estrelão

Estádio Estrelão (zwany potocznie Estrelão) – stadion piłkarski, w Porto Alegre, Rio Grande do Sul, Brazylia, na którym swoje mecze rozgrywa klub Esporte Clube Cruzeiro.

</doc>
<doc id="1159965" url="https://pl.wikipedia.org/wiki?curid=1159965" title="Trias górny">
Trias górny



</doc>
<doc id="1159973" url="https://pl.wikipedia.org/wiki?curid=1159973" title="Dożywocie (kara)">
Dożywocie (kara)



</doc>
<doc id="1159974" url="https://pl.wikipedia.org/wiki?curid=1159974" title="Estádio General Nicolau Fico">
Estádio General Nicolau Fico

Estádio General Nicolau Fico – stadion piłkarski, w Pelotas, Rio Grande do Sul, Brazylia, na którym swoje mecze rozgrywa klub Grêmio Atlético Farroupilha.

</doc>
<doc id="1159977" url="https://pl.wikipedia.org/wiki?curid=1159977" title="Nie wierzę (singel)">
Nie wierzę (singel)



</doc>
<doc id="1159980" url="https://pl.wikipedia.org/wiki?curid=1159980" title="Nie idź do pracy">
Nie idź do pracy

Nie idź do pracy – album grupy The Users, nagrany podczas koncertu w Teatrze Małym w Warszawie, 8 kwietnia 1999.

</doc>
<doc id="1159982" url="https://pl.wikipedia.org/wiki?curid=1159982" title="Łukasz Rutkowski">
Łukasz Rutkowski



</doc>
<doc id="1159985" url="https://pl.wikipedia.org/wiki?curid=1159985" title="Estádio Alcides Santa Rosa">
Estádio Alcides Santa Rosa

Estádio Alcides Santa Rosa – stadion wielofunkcyjny w Garibaldi, Rio Grande do Sul, Brazylia, na którym swoje mecze rozgrywa klub Associação Garibaldi de Esportes.

</doc>
<doc id="1159986" url="https://pl.wikipedia.org/wiki?curid=1159986" title="Roberto Cherro">
Roberto Cherro

Roberto Eugenio Cerro (ur. 23 lutego 1907 w Buenos Aires zm. 1965), argentyński piłkarz, napastnik. Srebrny medalista MŚ 30. Długoletni zawodnik Boca Juniors.
Karierę zaczynał w Sportivo Barracas. Później grał w Ferro Carril Oeste, jednak większość kariery spędził w Boca Juniors. W pierwszym zespole występował w latach 1925–1938. Pięciokrotnie był mistrzem kraju (1926, 1930, 1931, 1934 i 1935), trzy razy zostawał królem strzelców I ligi (1926, 1928, 1930). W lidze zdobył 202 gole w 270 meczach.
Znalazł się w składzie Argentyny na premierowe mistrzostwa świata w Urugwaju i zagrał w jednym spotkaniu. Z Argentyną brał udział w igrzyskach w Amsterdamie (srebrny medal) i triumfował w Copa América 1929 oraz 1937. W kadrze grał w latach 1926–1937, zdobył 13 bramek.

</doc>
<doc id="1159987" url="https://pl.wikipedia.org/wiki?curid=1159987" title="Karczownik">
Karczownik

Karczownik ("Arvicola") – rodzaj ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 120–230 mm, długość ogona 54–139 mm; masa ciała 55–320 g.
Systematyka.
Podział systematyczny.
Wyróżniany gatunek "A. monticola" w świetle ostatnich analiz (2020) opartych o dane molekularne i morfologiczne powinien być traktowany jako podgatunek lub synonim "A. amphibius"; w takim ujęciu do rodzaju należą następujące występujące współcześnie gatunki:
Opisano również plejstoceński gatunki wymarłe:

</doc>
<doc id="1159988" url="https://pl.wikipedia.org/wiki?curid=1159988" title="Yi Lijun">
Yi Lijun

Yi Lijun (; ur. 4 grudnia 1934 w Huanggang w prowincji Hubei, zm. 7 lutego 2022 w Pekinie) – chińska profesorka, tłumaczka i badaczka literatury polskiej, nazywana ambasadorem literatury polskiej w Chinach.
Życiorys.
W roku 1953 rozpoczęła studia na Wydziale Sinologicznym Uniwersytetu Wuhan. W 1954 przyjechała do Polski, aby studiować polonistykę na Uniwersytecie Warszawskim. Po ukończeniu studiów w 1960 wróciła do Chin. W latach 1960–1964 pracowała w Chińskim Radiu Międzynarodowym jako redaktorka i dziennikarka sekcji sowiecko-wschodnioeuropejskiej. Od 1964 roku pracowała na Wydziale Języków Wschodnioeuropejskich (dzisiejszy Wydział Języków Europejskich) Pekińskiego Instytutu Języków Obcych (dzisiejszy Pekiński Uniwersytet Języków Obcych).
Yi Lijun była członkinią Chińskiego Stowarzyszenia Pisarzy, członkinią Chińskiego Stowarzyszenia Tłumaczy, stałą członkinią zarządu Pekińskiego Stowarzyszenia Tłumaczy, była również długoletnią naczelną redaktorką czasopisma „Wschodnia Europa”, kierownikiem Katedry Języka Polskiego PIJO. W 1995 została nagrodzona tytułem "Wspaniałego Nauczyciela Pekinu". W 2004 Chińskie Stowarzyszenie Tłumaczy uznało ją za jedną z 47 najwybitniejszych tłumaczy.
Za swoją wybitną działalność na rzecz kultury polskiej została nagrodzona również w Polsce przez Prezydenta RP – Krzyżem Kawalerskim Orderu Zasługi Rzeczypospolitej Polskiej w 2000. W 2004 otrzymała Medal Komisji Edukacji Narodowej, a w 2007 Dyplom Ministra Spraw Zagranicznych RP za wybitne zasługi dla promocji Polski w świecie oraz tytuł doktora honoris causa Uniwersytetu Gdańskiego. 25 maja 2012 odebrała prestiżową nagrodę Transatlantyk, przyznawaną przez Instytut Książki tłumaczom literatury polskiej.
Prace.
Przetłumaczyła na język chiński ponad 60 polskich utworów literackich, m.in. "Pana Tadeusza", III i IV cz. "Dziadów", poezje Leopolda Staffa, Kazimierza Przerwy-Tetmajera, Tadeusza Różewicza, prozę Marka Hłaski, Olgi Tokarczuk i wielu innych.
Jest autorką "Literatury polskiej" i "Zarysu powojennej literatury polskiej", a także wielu artykułów dotyczących polskich pisarzy. Zredagowała ponad 300 haseł o polskich pisarzach i literaturze polskiej w chińskiej encyklopedii. Pisała o Gombrowiczu, Szymborskiej, Żeromskim, Mickiewiczu i wielu innych polskich pisarzach w chińskim "Wielkim słowniku literatów obcych". Najwyżej ceni poezję Adama Mickiewicza i prozę Henryka Sienkiewicza.

</doc>
<doc id="1159998" url="https://pl.wikipedia.org/wiki?curid=1159998" title="Lane Smith">
Lane Smith

Lane Smith, właśc. Walter Lane Smith (ur. 29 kwietnia 1936 w Memphis, zm. 13 czerwca 2005 w Northridge w stanie Kalifornia) – amerykański aktor.
Studiował aktorstwo z Dustinem Hoffmanem i Alem Pacino. W Stanach Zjednoczonych jest znany z ról Perry’ego White’a w telewizyjnych Nowych przygodach Supermana oraz Richarda Nixona w filmie "The Final Days" zrealizowanym na podstawie książki Boba Woodwarda i Carla Bernsteina opisującej ostatnie miesiące rządów Nixona, bezpośrednio przez wybuchem afery Watergate.
W Polsce można go było zobaczyć w filmach "Mój kuzyn Vinny", w którym wcielił się w postać prokuratora Trottera, i "Air America", w roli senatora Davenporta.
Zmarł w swoim domu na chorobę Lou Gehringa.

</doc>
<doc id="1160000" url="https://pl.wikipedia.org/wiki?curid=1160000" title="Estádio Fonte Sarandi">
Estádio Fonte Sarandi

Estádio Fonte Sarandi – stadion piłkarski, w Sarandi, Rio Grande do Sul, Brazylia, na którym swoje mecze rozgrywa klub Esporte Clube Ipiranga.

</doc>
<doc id="1160001" url="https://pl.wikipedia.org/wiki?curid=1160001" title="Choroba Lou Gehringa">
Choroba Lou Gehringa



</doc>
<doc id="1160003" url="https://pl.wikipedia.org/wiki?curid=1160003" title="Walter Lane Smith">
Walter Lane Smith



</doc>
<doc id="1160004" url="https://pl.wikipedia.org/wiki?curid=1160004" title="Cricetus">
Cricetus



</doc>
<doc id="1160005" url="https://pl.wikipedia.org/wiki?curid=1160005" title="Triton tumor">
Triton tumor



</doc>
<doc id="1160016" url="https://pl.wikipedia.org/wiki?curid=1160016" title="Estádio Florestal">
Estádio Florestal

Estádio Florestal – stadion piłkarski, w Lajeado, Rio Grande do Sul, Brazylia, na którym swoje mecze rozgrywa klub Clube Esportivo Lajeadense.
Architektem stadionu był Loivo Muller.

</doc>
<doc id="1160020" url="https://pl.wikipedia.org/wiki?curid=1160020" title="Smużki (ssaki)">
Smużki (ssaki)

Smużki (Sminthidae) – rodzina ssaków z infrarzędu myszokształtnych (Myomorphi) w obrębie rzędu gryzoni (Rodentia).
Zasięg występowania.
Rodzina obejmuje gatunki występujące w Eurazji. 
Podział systematyczny.
Takson tradycyjnie zaliczany do Dipodidae w randze podrodziny, jednak badania molekularne wspierają odrębność tego taksonu. Do rodziny należy jeden występujący współcześnie rodzaj:
Opisano również rodzaje wyamrłe:

</doc>
<doc id="1160023" url="https://pl.wikipedia.org/wiki?curid=1160023" title="Prawo Wirtha">
Prawo Wirtha

Prawo Wirtha – spopularyzowane przez Niklausa Wirtha w 1995 powiedzenie nawiązujące do Prawa Moore’a. Istnieją dwie jego wersje używane zamiennie:
lub:
Zgodnie z prawem Moore’a sprzęt staje się coraz szybszy, co pewien okres możliwości sprzętu podwajają się. Prawo Wirtha zauważa, że nie oznacza to jednak rzeczywistego przyspieszenia wykonywania konkretnego zadania. Programy często stają się z czasem większe i bardziej złożone, przykłada się też coraz mniejszą wagę do efektywnego wykorzystania zasobów.
Przykładem działania prawa Wirtha jest proces rozruchu (ładowania) komputera z systemem operacyjnym na komputerze osobistym. Można zauważyć, że często proces ten przebiega wolniej, niż dawniej.
Dzieje się tak z kilku przyczyn. Po pierwsze, oprogramowanie staje się bardziej skomplikowane ze względu na zwiększającą się funkcjonalność czy bezpieczeństwo, co pozostaje niewidoczne dla przeciętnego użytkownika. Drugim problemem jest dążenie do skrócenia czasu powstawania oprogramowania. Stosuje się języki wysokiego poziomu i aplikacje wspomagające proces programowania, jednocześnie obniżając wymagania względem efektywności i prędkości działania. W wyniku tego programiści oddalają się od maszyny, wędrując ku marzeniu tworzenia aplikacji bez napisania ani jednej linijki kodu. Powoduje to konieczność istnienia wielu warstw interpretacji, które przetwarzają projekt utworzony w formie mniej lub bardziej zrozumiałej dla człowieka na zestaw instrukcji komputera w sposób sztywny i ograniczony, co spowalnia wykonywany przez procesor program.

</doc>
<doc id="1160025" url="https://pl.wikipedia.org/wiki?curid=1160025" title="Łew Baczynski">
Łew Baczynski

Łew Wasylowycz Baczynski herbu Sas ukr. Лев Васильович Бачинський (ur. 15 lipca 1872 w Serafińcach, zm. 11 kwietnia 1930 w Grimmenstein w Austrii) – doktor praw, ukraiński polityk okresu Austro-Węgier i II Rzeczypospolitej, poseł do Reichsratu Przedlitawii (1907-1918), wiceprzewodniczący Rady Narodowej Zachodnioukraińskiej Republiki Ludowej (1918-1919), poseł na Sejm RP II kadencji.
Życiorys.
Urodził się 15 lipca 1872 w Serafińcach (obecnie wieś w rejonie horodeńskim obwodu iwanofrankiwskiego, Ukraina).
Uczył się w c. k. wyższym gimnazjum w Kołomyi (w 1884 ukończył Ia klasę wraz z Wasylem Stefanykiem, w 1891 otrzymał świadectwo dojrzałości). Ukończył prawo na uniwersytecie w Czerniowcach, gdzie również się doktoryzował.
Należał do ukraińskich stowarzyszeń oświatowych, był członkiem rady nadzorczej Towarzystwa Wzajemnego Kredytu "Dnister" i Hipotecznego Banku Ziemskiego we Lwowie, oraz dyrektorem Miejskiej Kasy Oszczędności w Stanisławowie.
W 1897 więziono go za działalność wymierzoną w państwo austriackie. W latach 1907–1911 (okręg Nr 59 Stanisławów – Obertyn – Tłumacz – Potok Złoty – Tyśmienica – Bohorodczany), 1911–1918 posłował do parlamentu w Wiedniu. W latach 1915–1916 był wiceprzewodniczącym Ogólnej Rady Ukraińskiej w Wiedniu.
W 1918 został wiceprezesem Rady Narodowej ZURL. Wydał publikację "Ukraina irredenta", w której uzasadniał konieczność utworzenia suwerennego państwa ukraińskiego.
W II RP prowadził kancelarię prawną w Stanisławowie. Związany z ukraińskim ruchem lewicowym: był członkiem kierownictwa Ukraińskiej Partii Radykalnej, jak również przewodniczącym Zarządu Głównego Ukraińskiej Partii Socjalistyczno-Radykalnej (1922–1930).
W 1928 aresztowany przez władze polskie – oficjalnie podano, że omyłkowo, przeproszono, i zarządzono skrupulatne śledztwo.
Posłował na Sejm II kadencji (z okręgu Stanisławów). Zmarł na kuracji w Austrii.

</doc>
<doc id="1160029" url="https://pl.wikipedia.org/wiki?curid=1160029" title="CBAVD">
CBAVD



</doc>
<doc id="1160032" url="https://pl.wikipedia.org/wiki?curid=1160032" title="Maksym Czuczmaj">
Maksym Czuczmaj

Maksym Czuczmaj (ur. 25 sierpnia 1887 w Dranczy Ruskiej k. Dubna na Wołyniu, zm. w maju 1936 w Dubnie) – ukraiński polityk i działacz społeczny II Rzeczypospolitej, poseł na Sejm I i II kadencji.
Życiorys.
Pochodził z prawosławnej rodziny rolniczej. Ukończył szkołę nauczycielską w Poczajowie oraz kurs przedsiębiorczości w Żytomierzu.
W latach 1917–1918 piastował mandat radnego sejmiku powiatowego w Dubnie w guberni wołyńskiej.
Pisywał artykuły do "Naszego życia" (Chełm) oraz "Żyttia".
W latach 1922–1930 sprawował mandat posła na Sejm z okręgów Krzemieniec i Pińsk, reprezentował radykałów ukraińskich z Sel-robu.
W kwietniu 1923 wybrano go do specjalnej komisji ds. stanu strzeżenia granic RP.
W Sejmie I kadencji złożył ok. 50 interpelacji w sprawach związanych z życiem Ukraińców w Polsce.

</doc>
<doc id="1160035" url="https://pl.wikipedia.org/wiki?curid=1160035" title="Estádio Boca do Lobo">
Estádio Boca do Lobo

Estádio Boca do Lobo – stadion piłkarski, w Pelotas, Rio Grande do Sul, Brazylia, na którym swoje mecze rozgrywa klub Esporte Clube Pelotas.

</doc>
<doc id="1160038" url="https://pl.wikipedia.org/wiki?curid=1160038" title="Palestyna pod panowaniem mameluków">
Palestyna pod panowaniem mameluków

Palestyna pod panowaniem mameluków przebywała w okresie od 1250 do 1517 roku.
Historia.
Mamelucy objęli władzę w sułtanacie Egiptu w 1250 roku, po obaleniu kurdyjskiej dynastii Ajjubidów.
Sułtanat mameluków został podbity w 1517 roku przez Turków osmańskich.
Historia Palestyny.
Od samego początku swojego panowania w Egipcie mamelucy prowadzili nieustanne walki z krzyżowcami. W 1265 roku zdobyli Hajfę i Cezareę w Palestynie.
W 1291 roku sułtan Al-Aszraf Chalil wkroczył do Królestwa Jerozolimskiego i zdobył jego stolicę Akko. W ten sposób zakończyła się historia Królestwa Jerozolimskiego.
Cała Palestyna weszła w skład sułtanatu Egiptu, w którym rządzili sułtani z dynastii mameluków.
W 1517 roku Palestyna weszła w skład imperium osmańskiego.

</doc>
<doc id="1160042" url="https://pl.wikipedia.org/wiki?curid=1160042" title="Foto (album)">
Foto (album)

Foto – piąty album zespołu Formacja Nieżywych Schabuff wydany w 1998 roku nakładem wytwórni Pomaton EMI.
Cover piosenki "Da da da" niemieckiego zespołu Trio staje się power-playem w około 50 stacjach radiowych i w krótkim czasie staje się przebojem. Powstaje również teledysk do tego utworu, autorstwa Janusza Kołodrubca. Zespół, dzięki odświeżeniu swojego image, wywołuje duże zainteresowanie ówczesnych mediów.
Lista utworów.
źródło:.
Twórcy.
źródło:.

</doc>
<doc id="1160046" url="https://pl.wikipedia.org/wiki?curid=1160046" title="Andrzej Miszk">
Andrzej Miszk

Andrzej Miszk (ur. 27 września 1964 w Gdyni) – polski działacz społeczny, przedsiębiorca, diakon katolicki, były bloger i działacz opozycyjny w PRL.
Życiorys.
Pochodzi z rodziny robotniczej, jego ojciec Józef pracował w stoczni Marynarki Wojennej. Uczył się w technikum budowlanym. Podczas stanu wojennego organizował strajk szkolny i bojkot pochodu pierwszomajowego. W 1982 trafił na 4 miesiące do więzienia, z którego wyszedł krótko przed ukończeniem 18. roku życia. Przez następnych 7 lat pracował jako robotnik w Gdańsku i Sopocie. W latach 1983–1984 związał się z Polską Młodzieżą Walczącą. W latach 1985–1987 działał w ruchu Wolność i Pokój, za odmowę służby wojskowej trafił w styczniu 1986 do więzienia na trzy miesiące, był też często aresztowany na 48 godzin.
Po 1988 zrezygnował z działalności opozycyjnej. Zaczął handlować książkami – początkowo nielegalnie, przez sieć ulicznych handlarzy w Trójmieście i Berlinie, potem jako właściciel księgarskiej spółki Conrad. Firma zatrudniała po kilku latach 70 osób, miała 7 księgarni i hurtowni. W 1992 firma upadła.
Jesienią 1992 trafił do pustelni zakonu kamedułów na krakowskich Bielanach. Skończył eksternistycznie szkołę średnią i został przyjęty do zakonu jezuitów. Po ukończeniu nowicjatu w 1998 studiował filozofię w Ignatianum i na Uniwersytecie Jagiellońskim, a następnie teologię w Milltown w Dublinie. Prowadził też zajęcia z filozofii w Ignatianum. 4 lutego 2006 w Dublinie otrzymał święcenia diakonatu.
W 2004 założył portal chrześcijański Tezeusz.pl. W 2006 wraz ze swoim portalem poparł ks. Tadeusza Isakowicza-Zaleskiego w sporze o lustrację w Kościele i wezwał do lustracji w zakonie jezuitów. Na swoim blogu pisał też o byłych i obecnych zakonnikach, którzy byli tajnymi współpracownikami SB. Z tego powodu w czerwcu 2006 nie został dopuszczony do święceń kapłańskich, a następnie w listopadzie 2007 usunięty z zakonu. W listopadzie 2007 udzielił obszernych wywiadów „Dziennikowi” i „Rzeczpospolitej”. Obecnie jest diakonem tułaczem (bez inkardynacji do diecezji lub instytutu duchownego) Kościoła katolickiego, przez co nie może wykonywać żadnych funkcji związanych z przyjętymi święceniami diakonatu.
Redaktor portalu Tezeusz.pl, prezes Fundacji Tezeusz w latach 2008–2017, a obecnie członek Rady Fundacji Tezeusz. Współzałożyciel Fundacji Wolność i Pokój (2010). Od 2011 prowadzi również Antykwariat i Księgarnię Tezeusza. Od 2016 Prezes Zarządu Antykwariatu i Księgarni Tezeusz Sp. z o.o. Współpracuje z miesięcznikiem „Więź”. Mieszka w Kasince Małej.
Współzałożyciel Komitetu Obrony Demokracji. Był liderem mazowieckich struktur Komitetu Obrony Demokracji. Został pozbawiony pełnionej funkcji przez założyciela KOD Mateusza Kijowskiego.
Od 17 marca 2016 pod Kancelarią Premiera RP prowadził głodówkę w obronie Trybunału Konstytucyjnego. Głodówkę zakończył po 39 dniach, 25 kwietnia 2016 roku.
W 2018 otrzymał status osoby represjonowanej i odznakę honorową „Działacza opozycji antykomunistycznej lub osoby represjonowanej z powodów politycznych”.

</doc>
<doc id="1160048" url="https://pl.wikipedia.org/wiki?curid=1160048" title="Osyp Kohut">
Osyp Kohut

Osyp Kohut, ukr. "Осип Когут" (ur. 2 lutego 1891 w Buczaczu, zm. 15 października 1941 w Starobielsku) – ukraiński polityk, adwokat i działacz społeczny, poseł na Sejm II kadencji w II RP.
Życiorys.
Ukończył studia prawnicze, został doktorem praw. 
W 1916 współtwórca i żołnierz oddziałów Ukraińskich Strzelców Siczowych w Galicji Wschodniej (w stopniu podchorążego). W II Rzeczypospolitej prowadził kancelarię adwokacką w Bohorodczanach, gdzie wydawał również pismo "Bohorodczanśkyj Cip". Członek zarządu Ukraińskiej Partii Socjalistyczno-Radykalnej (USRP). Był w delegacji USRP, która w 1928 zgłosiła akces partii do Socjalistycznej Międzynarodówki Robotniczej na jej kongresie w Brukseli. 
Był posłem na Sejm RP II kadencji (1928–1930) z listy nr 22 (Blok Ukraińskich Partii Socjalistycznych i Włościańsko-Robotniczych). Z uwagi na swe radykalne poglądy znalazł się w 1929 w konflikcie ideowym z większością kierownictwa partii, władze USRP przygotowywały się do usunięcia go z szeregów organizacji (okólnik ZG USRP z 13 maja 1929). Z decyzją zwlekano ze względu na popularność Osypa Kohuta i jego pojednawcze stanowisko wobec kierownictwa partii. Osyp Kohut rozważał też możliwość zrzeczenia się mandatu poselskiego. 
W czasie kampanii wyborczej po rozwiązaniu Sejmu II kadencji został aresztowany w nocy z 9 na 10 września 1930 i osadzony w twierdzy brzeskiej. 15 października 1930 przewieziony z twierdzy brzeskiej do więzienia we Lwowie, następnie do więzienia w Stanisławowie. 27 grudnia 1930 wypuszczony za kaucją 5000 złotych. Pierwotnie jego proces miał odbyć się 7 października 1931 we Lwowie, rozpoczął się ostatecznie 7 marca 1932. Osyp Kohut został oskarżony o podburzanie ludności w czasie wieców i wzywanie do niepłacenia podatków. Skazany na półtora roku więzienia z zaliczeniem aresztu śledczego oraz na pokrycie kosztów procesu. 15 września 1932 odbyła się rozprawa kasacyjna przed Sądem Najwyższym RP, który skierował sprawę do ponownego rozpatrzenia przez sąd we Lwowie. 14 listopada 1932 rozpoczął się we Lwowie ponowny proces, w którym 15 listopada Osyp Kohut został skazany na pięć miesięcy więzienia z zawieszeniem na pięć lat. Pod koniec 1931 ostatecznie wycofał się z życia politycznego. 
Pod koniec lat trzydziestych współpracował z greckokatolickim biskupem stanisławowskim Hryhorijem Chomyszynem. 
Po agresji ZSRR na Polskę 21 października 1939 aresztowany przez NKWD, skazany 19 marca 1940 na 4 lata pozbawienia wolności z artykułu 54-10 KK USRR. Orzeczeniem Sądu Najwyższego USRR z 29 kwietnia 1940 uniewinniony i zwolniony. Ponownie aresztowany w 1941, skazany 17 maja 1941 przez Kolegium Specjalne NKWD z artykułu 54-13 KK USRR na 8 lat pozbawienia wolności i wysłany do obozu koncentracyjnego w kompleksie obozów Gułagu Siewwostłag (Kołyma). Zmarł w starobielskim więzieniu etapowym.
Autor nekrologu dra Myrona Witoszynskiego

</doc>
<doc id="1160050" url="https://pl.wikipedia.org/wiki?curid=1160050" title="Nerwiak osłonkowy">
Nerwiak osłonkowy



</doc>
<doc id="1160051" url="https://pl.wikipedia.org/wiki?curid=1160051" title="Neurilemmoma">
Neurilemmoma



</doc>
<doc id="1160052" url="https://pl.wikipedia.org/wiki?curid=1160052" title="Neurinoma">
Neurinoma



</doc>
<doc id="1160058" url="https://pl.wikipedia.org/wiki?curid=1160058" title="Central Poland Airport">
Central Poland Airport



</doc>
<doc id="1160061" url="https://pl.wikipedia.org/wiki?curid=1160061" title="Dmytro Ładyka">
Dmytro Ładyka

Dmytro Ładyka (ur. 14 sierpnia 1889 w Tarnopolu, zm. 13 lutego 1945 w Dreźnie) – ukraiński adwokat, polityk i działacz społeczny, w latach 1928–1935 poseł na Sejm II i III kadencji w II RP.
Życiorys.
W 1909 ukończył gimnazjum im. Franciszka Józefa z ruskim językiem wykładowym w Tarnopolu. Po studiach prawniczych zaciągnął się do wojska austriackiego. 
Zmobilizowany do armii cesarskiej w 1914, w 1917 walczył na froncie włoskim. W latach 1918–1920 walczył w wojskach ukraińskich Symona Petlury. 
W latach 1928–1930 sprawował mandat posła z bloku ukraińskich partii włościańsko-robotniczych, po 1930 posłował jako przedstawiciel Bloku Ukraińsko-Białoruskiego, w obu przypadkach wybrano go w okręgu Tarnopol. 
W 1930 aresztowany pod zarzutem działalności antypaństwowej, zwolniony po kilku tygodniach. 
Pod koniec II wojny światowej wyjechał w głąb Niemiec, zginął w czasie alianckich bombardowań Drezna.

</doc>
<doc id="1160062" url="https://pl.wikipedia.org/wiki?curid=1160062" title="Suseł">
Suseł

Suseł ("Spermophilus") – rodzaj ssaka z podrodziny afrowiórek (Xerinae) w obrębie rodziny wiewiórkowatych (Sciuridae). Systematyka taksonu podlegała wielu zmianom. W Polsce dla gatunków, które według wcześniejszego podziału należały do "Spermophilus" (sensu lato), używano nazwy „suseł”.
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 145–320 mm, długość ogona 25–105 mm; masa ciała 125–1100 g.
Systematyka.
Podział systematyczny.
Do niedawna do rodzaju zaliczano kilkadziesiąt gatunków, lecz na podstawie badań filogenetycznych z wykorzystaniem mitochondrialnego genu cytochromu "b", takson podzielono na kilka mniejszych rodzajów: "Callospermophilus", "Ictidomys", "Notocitellus", "Otospermophilus", "Spermophilus" (sensu stricto), "Poliocitellus", "Urocitellus", oraz "Xerospermophilus". 
Po wspomnianej rewizji rodzaj "Spermophilus" obejmuje współcześnie występujące gatunki:
Opisano również gatunku wymarłe w czasach prehistorycznych:

</doc>
<doc id="1160063" url="https://pl.wikipedia.org/wiki?curid=1160063" title="Durowo (jezioro)">
Durowo (jezioro)

Durowo – jezioro w woj. wielkopolskim, w pow. wągrowieckim, w Wągrowcu, leżące na terenie Pojezierza Chodzieskiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Durowo". W różnych publikacjach i na mapach topograficznych jezioro to występuje pod nazwą "Jezioro Durowskie".
Powierzchnia zwierciadła wody według różnych źródeł wynosi od 140,0 ha przez 143,7 ha do 160,89 ha.
Zwierciadło wody położone jest na wysokości 78,1 m n.p.m.. Średnia głębokość jeziora wynosi 7,9 m, natomiast głębokość maksymalna 14,6 m.
W oparciu o badania przeprowadzone w 2001 roku wody jeziora zaliczono do wód pozaklasowych i III kategorii podatności na degradację. W roku 2006 jezioro zaliczono do III klasy czystości i III kategorii podatności na degradację.
Jest to jezioro rynnowe. Poprzez Strugę Gołaniecką połączone z jeziorem Kobyleckim.
Na wschodnim brzegu jezioro znajduje się promenada i kąpielisko miejskie, na brzegu zachodnim znajdują się m.in. przystań żeglarska LKS „Neptun” i ośrodek rehabilitacyjno-wypoczynkowy „Wielspin”.

</doc>
<doc id="1160065" url="https://pl.wikipedia.org/wiki?curid=1160065" title="Noc żywych trupów (film 1990)">
Noc żywych trupów (film 1990)

Noc żywych trupów (tytuł oryg. "Night of the Living Dead") – amerykański horror. Remake kultowego filmu z 1968 r. pod tym samym tytułem. Pełnometrażowy debiut reżyserski charakteryzatora Toma Saviniego.
Fabuła.
Barbara i Johnny przyjeżdżają na grób swojej matki, lecz wkrótce zostają zaatakowani przez zombie, który zabija Johnny’ego i goni Barbarę aż do opuszczonego domu. Wkrótce do domu przybywa czarnoskóry Ben i grupka pięciu innych ludzi. Teraz muszą bronić się przed hordą głodnych, żywych trupów.
Obsada.
i inni. 

</doc>
<doc id="1160069" url="https://pl.wikipedia.org/wiki?curid=1160069" title="Woodstock (Nowy Jork)">
Woodstock (Nowy Jork)

Woodstock – miejscowość (miasto) w hrabstwie (powiecie) Ulster w stanie Nowy Jork W 2000 r. liczyła 6 241 mieszkańców. Miasto słynne jest ze swoich kolonii artystycznych. Nazwa Woodstock stała się synonimem słynnego festiwalu rockowego w 1969 r., chociaż odbył się on w odległej o 100 km miejscowości Bethel.
Historia.
Pierwsi nieindiańscy osadnicy przybyli w te okolice około 1770 r. Samo miasto Woodstock zostało założone w 1787 r.
Ok. 1902 r. do miasta dotarł nowy brytyjski i amerykański prąd estetyczny znany jak Arts and Crafts Movement (Ruch na rzecz sztuki i rzemiosła) zainspirowany przez Johna Ruskina.
Od tego też czasu Woodstock uważany był za aktywną kolonię artystyczną. Gościł np. licznych malarzy z tzw. Hudson River School (Szkoły rzeki Hudson)
Geografia.
Miasto znajduje się w południowo-wschodniej części stanu Nowy Jork. Zajmuje obszar 175,8 km². Położone jest na wysokości 440 m nad poziomem morza.
Demografia (za 2000 rok).
6 241 osób tworzyło 2 946 gospodarstw domowych i 1 626 rodzin.
Gęstość zaludnienia to 35,7 osoby na km².
94,25% to ludność biała, 1,30% – ludność afroamerykańska, 0,21% – Indianie, 1,57% – Azjaci, 0,02% – wyspiarskie (pacyficzne), 0,79% – inne rasy, 1,87% należy do dwu lub więcej ras, 2,56% zalicza się do ludności pochodzenia hiszpańskiego czy latynoskiego.
Z 1 946 gospodarstw domowych 21,7% posiadało dzieci poniżej 18 lat mieszkające z nimi. 44,2% to małżeństwa żyjące razem. 7,9% gospodarstw było prowadzonych wyłącznie przez kobiety. 44,8% gospodarstw nie było rodzinami. 35,5 to gospodarstwa indywidualne. W 10,6% znajdowały się osoby powyżej 65 lat. Jedno gospodarstwo domowe liczyło 2,10 osoby, a rodzinne 2,71.
Średnia wieku wynosiła 48 lat. Na 100 kobiet przypadało 94,7 mężczyzn.
Dochód na gospodarstwo wynosił 49 217 USD, na rodzinę 65 938 USD. Mężczyźni zarabiali 41 500 USD, a kobiety 33 672 USD. Dochód na głowę wynosił 32 133 USD. 6,9% rodzin i 10,2% populacji żyło poniżej granicy ubóstwa, w tym 12,8% poniżej 18 roku życia i 3,9% powyżej 65 roku życia.
Miasto sztuki i muzyki.
Powstała w 1903 r. Byrdcliffe Colony (Kolonia Byrdcliffe) (zwana także Byrdcliffe Arts Colony) jest najstarszą kolonią artystyczną. Została założona przez Jane i Ralpha Whiteheada i ich znajomych: Boltona Browna (artystę) i Herveya White’a (pisarza i filozofa).
Kolonia ta rozkwitała do śmierci Whiteheada w 1929 r. Później Jane i ich syn Peter starali się utrzymać "status quo". Po śmierci Jane, Peter musiał sprzedać większość gruntów aby zapłacić podatki i utrzymać samą kolonię przy życiu.
Ten utopijny eksperyment wpłynął na takie postacie jak John Dewey, Tomasz Mann, Isadora Duncan i innych.
W 1916 r. utopijny filozof i poeta Hervey White wybudował "kaplicę muzyczną" w lesie. Tak rozpoczął się najstarszy festiwal muzyki kameralnej w USA. Tu odbywały się premiery dzieł takich kompozytorów jak Henry Cowell, John Cage, Robert Starrer, Peter Schickele i innych. Ta drewniana sala koncertowa, dzięki doskonałej akustyce nieustannie przyciąga najwybitniejszych muzyków, którzy koncertują tu od czerwca do września.
W mieście ma swoją siedzibę "Woodstock Artists Association and Museum" (WAAM), jedna z najstarszych artystycznych organizacji w USA. Stała kolekcja zawiera dzieła wybitnych twórców tego regionu.
"The Woodstock Guild" założona przez artystów z Byrdcliffe w 1939 r. posiada 350-akrową Byrdcliffe Colony. Jest to wielokulturowa organizacja, która sponsoruje wystawy, kursy, koncerty, spektakle taneczne i teatralne. Prowadzi także najstarszy w Woodstock sklep z rękodziełami Fleur de Lis Gallery, gdzie swoje wyroby wystawia ponad 60 artystów.
W połowie lat 60. miasto zostało odkryte przez muzyków z akompaniującej Dylanowi grupy The Hawks, którzy wkrótce zmienili nazwę na The Band. Zakupili oni dom znany dziś jako Big Pink (Wielki Różowy). Gdy w 1966 r. Bob Dylan po nagraniu albumu Blonde on Blonde uległ wypadkowi motocyklowemu, przeniósł się także do Woodstock, gdzie kupił dom. Zaszył się tu na 2 lata. W 1978 r. tak to skomentował "Wielki Duch powiedział mi, że potrzebuję odpoczynku".
I tam w suterenie powstała seria znakomitych nieraz nagrań, które wpłynęły właściwie na całą czołówkę ówczesnego rocka. Był tam odwiedzany przez Beatlesów, The Rolling Stones, Hendriksa (który zawsze uważał Boba Dylana za swojego mistrza), którzy wykorzystywali jego pomysły. Grupa Procol Harum otwarcie przyznawała się do tego, że ich powstanie i brzmienie zawdzięczali Dylanowi i The Band.
Był to najbardziej płodny okres w życiu artysty, nawet bardziej owocny od okresu z lat 1961 i 1962. Erupcja jego twórczości w 1967 r. dała chyba najlepszy zbiór utworów Dylana. Być może przyczyniły się do tego całkowicie komfortowe warunki jego sesji nagraniowych w Woodstock. Jak sam później powiedział do Jann Werner "Wiesz, to naprawdę jest sposób robienia nagrań – w spokojnym, zrelaksowanym otoczeniu, w czyjejś suterenie z otwartymi oknami i psem leżącym na podłodze". Wszystko to miał w Woodstock. Nikt go nie poganiał, niczego nie musiał. Każda sesja była wynikiem natchnienia i spontaniczności. Nawet jego późniejsze nagrania z The Band nie odtworzyły już tego beztroskiego i wręcz radosnego nastroju. Dylana odkrycie źródeł skąd pochodzi jego muzyka w połączeniu z mocnym zakorzenieniem The Hawks w amerykańskiej i kanadyjskiej tradycji ludowej muzyki (folku) ostatecznie przemieniło ich muzykę w coś prawdziwie unikalnego. I The Band w większym stopniu niż sam Dylan pozostaną wierni temu zespołowemu odkryciu dokonanemu w suterenie Big Pink. Sesje te zaowocowały nagraniem około 150 utworów, co jest ewenementem.
Za ich przykładem osiedlili się w Woodstock nowi muzycy. Wszędzie odbywały się jamy. Powstawały nowe zespoły i nagrania.
Około 1972 r. osiadł tu Paul Butterfield i stworzył tu swój nowy zespół Better Days.
Albert Grossman (menedżer Boba Dylana) zbudował tam swoje biuro i studio nagraniowe Bearsville Records, które przyciągało muzyków.
Levon Helm (z The Band) i słynny czarny producent Henry Glover założyli firmę RCO i ściągali ludzi, których chcieli nagrać do studia. Pragnęli jako pierwszego nagrać Muddy'ego Watersa. "The Muddy Waters Woodstock Album" okazał się najlepszym studyjnym albumem Watersa nagranym do tego czasu. Na pewno nie jest to "najgłębszy" blues Muddy'ego ale słychać, że wszyscy dobrze się bawili i byli zrelaksowani (na płycie nagrane są rozmowy muzyków). Ten niecodzienny zestaw znakomitych muzyków obdarzył nagrania żywotnością i energią, której brakło grupie Watersa chyba od czasu śmierci Leonarda Chessa. Album zdobył kolejną nagrodę Grammy Watersowi.

</doc>
<doc id="1160071" url="https://pl.wikipedia.org/wiki?curid=1160071" title="Gruppa">
Gruppa

Gruppa – grupa artystyczna założona w 1982 przez absolwentów warszawskiej Akademii Sztuk Pięknych reprezentujących nurt nowej ekspresji. Utworzyli ją Ryszard Grzyb, Paweł Kowalewski, Jarosław Modzelewski, Włodzimierz Pawlak, Marek Sobczyk i Ryszard Woźniak.
Okazją do utworzenia Gruppy była wspólna wystawa prac artystów, która miała się odbyć w pierwszą rocznicę wprowadzenia w Polsce stanu wojennego 13 grudnia 1982 w warszawskiej pracowni Dziekanka. Wystawa ta ostatecznie odbyła się 14 stycznia 1983, pod nazwą "Las, góra, chmura". Artystów łączył wspólny styl, inspirowany nurtami neoekspresjonizmu. Nawiązywali oni do warunków życia społeczeństwa w okresie stanu wojennego. Oprócz wystaw malarskich Gruppa organizowała też odczyty, recytacje wierszy i koncerty, a także wydawała własne pismo "Oj dobrze już". Ukazało się 9 numerów.
Gruppa zakończyła działalność w 1992 roku wystawą w Zachęcie, a jej członkowie zajęli się indywidualną twórczością. W 2002 zorganizowano wystawę retrospektywną twórczości Gruppy pod tytułem "Gruppa – przyznajemy się do winy, prosimy o wybaczenie, obiecujemy poprawę".

</doc>
<doc id="1160072" url="https://pl.wikipedia.org/wiki?curid=1160072" title="Wiewiórka">
Wiewiórka

Wiewiórka ("Sciurus") – rodzaj ssaka z podrodziny wiewiórek (Sciurinae) w obrębie rodziny wiewiórkowatych (Sciuridae).
Zasięg występowania.
Rodzaj obejmuje gatunki występujące w Eurazji i Ameryce.
Morfologia.
Długość ciała (bez ogona) 140–560 mm, długość ogona 119–3400 mm; masa ciała 100–1400 g.
Systematyka.
Podział systematyczny.
"Sciurus" jest parafiletyczny w stosunku do "Microsciurus", "Syntheosciurus" i "Rhethrosciurus"; zaproponowany podział południowoamerykańskich wiewiórek na rodzaje "Guerlinguetus", "Hadrosciurus", "Notosciurus" i "Simosciurus" opierał się tylko na cechach morfologicznych. Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1160073" url="https://pl.wikipedia.org/wiki?curid=1160073" title="Złamana lilia">
Złamana lilia

Złamana lilia (ang. "Broken Blossoms") – melodramat Davida Griffitha z 1919 roku. Najważniejszy z melodramatów tego reżysera i największe osiągnięcie w tym gatunku. Film opowiada o miłości młodego Chińczyka do angielskiej nastolatki katowanej przez brutalnego ojca. Był obrazem niezwykle jak na tamte czasy kosztownym i dopracowanym technicznie. Cieszył się dużą popularnością. Jest to pierwszy melodramat. Utworzył on cały nowy gatunek.
Zarys treści.
Bohaterem filmu jest młody Chińczyk Huan Cheng, który przybył do Londynu, aby propagować filozofię buddyjską. Tam zakochuje się w młodej dziewczynie, Lucy Burrows, brutalnie bitej przez własnego ojca, z zawodu boksera. Któregoś dnia bohater znajduje ukochaną nieprzytomną i skatowaną, zabiera ją do siebie i otacza opieką. Kiedy ojciec dziewczyny dowiaduje się o tym, zabiera Lucy do domu i brutalnie ją bije; dziewczyna umiera. Zrozpaczony Huan Cheng udaje się do domu ojca Lucy i zabija go strzałem z pistoletu. Następnie odprawia pogrzeb Lucy i popełnia samobójstwo.

</doc>
<doc id="1160081" url="https://pl.wikipedia.org/wiki?curid=1160081" title="Stanisław Łańcucki">
Stanisław Łańcucki

Stanisław Łańcucki (ur. 6 listopada 1882 w Grochowcach, zm. 20 września 1937 w Moskwie) – polski polityk socjalistyczny (PPSD) i komunistyczny (KPRP/KPP), poseł na Sejm Ustawodawczy oraz Sejm I kadencji w II Rzeczypospolitej.
Życiorys.
Urodził się w rodzinie robotniczej (ojciec był murarzem), skończył szkołę ludową w Sieniawie, pracował na budowie w Czortkowie. Kształcił się na kursach czeladniczych na ślusarza. Od 1897 pracował w zakładach kolejowych w Przemyślu, później w fabryce wagonów w Sanoku, Witkowicach i Krakowie. Członek Zarządu Związku Zawodowego Kolejarzy w Przemyślu i Związku Metalowców w Sanoku. W 1901 współorganizował pierwszy w historii sanockiego zakładu strajk. Uczestniczył także w strajku robotniczym w 1905 w fabryce.
Od 1900 związany z Polską Partią Socjalno-Demokratyczną Galicji i Śląska Cieszyńskiego, podczas pobytu w Paryżu w 1912 nawiązał kontakt z redakcją anarchistyczno-komunistycznego tygodnika "Les Temps Nouveau" i tygodnika "l'Anarchie".
W czasie I wojny światowej znalazł się znów w Galicji. Ewakuowany na Morawy, potem do Pragi, Wiednia, Louny, a w 1915 do Jarosławia.
W 1918 współtworzył Polską Organizację Wojskową w Jarosławiu, protestował przeciwko oderwaniu Chełmszczyzny od Polski w traktacie brzeskim. W sierpniu 1918 Austriacy wykryli jego działalność w POW, zagrożony karą śmierci zmuszony był zbiec do Kijowa. W listopadzie 1918 powrócił do Przemyśla. Został wybrany z listy PPSD do Rady Miejskiej w Jarosławiu.
W wyborach w styczniu 1919 został wybrany z listy PPSD do Sejmu Ustawodawczego z okręgu Jarosław i został członkiem klubu Związku Polskich Posłów Socjalistycznych grupującego posłów PPS i PPSD. 11 maja 1921 opuścił klub, motywując to ugodową polityką partii, i wraz z Tomaszem Dąbalem, który opuścił klub Chłopskiego Stronnictwa Radykalnego utworzył Frakcję Sejmową Posłów Komunistycznych.
W 1922 został posłem z listy komunistycznej Związku Proletariatu Miast i Wsi (okręg Będzin). 18 grudnia 1924 Sejm wyraził zgodę na uchylenie jego immunitetu. Tej samej nocy został aresztowany i osadzony w areszcie na Mokotowie, a następnie przewieziony do Przemyśla. 25 marca 1925 został uniewinniony przez ławę przysięgłych. Jednak w związku ze śledztwem o działalność antypaństwową był nadal więziony. Wyrokiem Sądu Okręgowego w Łodzi 10 września 1925 został skazany na 3 lata ciężkiego więzienia, a dodatkowo wyrokiem Sądu Okręgowego w Warszawie 15 września 1925 skazano go dodatkowo na 3 lata ciężkiego więzienia; Sąd Apelacyjny w Warszawie w grudniu 1925 zatwierdził oba wyroki, lecz następnie w sierpniu 1926 zmniejszył karę do 4 lat ciężkiego więzienia bez zaliczenia rocznego aresztu śledczego. Na mocy amnestii w czerwcu 1928 ponownie zmniejszono wyrok do 2 lat i 8 miesięcy.
Złożył mandat 25 lutego 1926. Jego miejsce w Sejmie zajął kolejny na liście wyborczej komunistyczny kandydat: Jerzy Czeszejko-Sochacki.
Wyszedł na wolność w sierpniu 1928. Początkowo przebywał na leczeniu w Przemyślu, zaś w lipcu 1929 zbiegł do ZSRR. Za swą działalność rewolucyjną otrzymał tam rentę specjalną. W ZSRR członek Stowarzyszenia byłych Katorżników i Zesłańców Politycznych, WKP(b) i Międzynarodowej Organizacji Pomocy Rewolucjonistom. W 1931 w Moskwie opublikował "Moje wspomnienia" (w języku rosyjskim i polskim). W 1927 odznaczony został Orderem Czerwonego Sztandaru.
W czasie wielkiej czystki aresztowany przez NKWD 14 czerwca 1937. 20 września 1937 skazany na śmierć przez Kolegium Wojskowe Sądu Najwyższego ZSRR za "udział w polskiej nacjonalistycznej organizacji terrorystycznej". Rozstrzelany tego samego dnia. Skremowany na Cmentarzu Dońskim i tam też anonimowo pochowany. Zrehabilitowany przez Kolegium Wojskowe SN ZSRR 29 kwietnia 1955.
W latach 1966–1991 Stanisław Łańcucki był ustanowionym przez władze patronem Szkoły Podstawowej nr 2 w Sanoku a w latach 1986-2016 był patronem Szkoły Podstawowej w Grochowcach.
&lt;br&gt;Był też patronem 11 pułku kolejowego.

</doc>
<doc id="1160087" url="https://pl.wikipedia.org/wiki?curid=1160087" title="George Hubert Wilkins">
George Hubert Wilkins

George Hubert Wilkins (ur. 31 października 1888, zm. 30 listopada 1958) – australijski polarnik, pilot, żołnierz, geograf i fotograf lotniczy.
Życiorys.
Wilkins pochodził z Hallett w Australii Południowej i był najmłodszym z 13 dzieci rodziny farmerów – hodowców owiec. Jako nastolatek w 1903 wyjechał z rodzicami do Adelaide, gdzie krótko studiował na tamtejszym uniwersytecie. Wkrótce podjął pracę w kinie objazdowym i wyjechał zdobywać kolejne doświadczenia filmowe do Sydney, a następnie przeniósł się do Anglii, gdzie – pracując dla Gaumont Studios – stał się pionierem fotografii lotniczej. Jego umiejętności wykorzystywano podczas licznych wypraw arktycznych, w tym podczas dramatycznej kanadyjskiej ekspedycji pod dowództwem Vilhjalmura Stefanssona z 1913.
W 1912 filmował m.in. wojnę bałkańską, a rok później, jako filmowiec Kanadyjskiej Wyprawy Arktycznej, po raz pierwszy wyruszył w regiony polarne. Przez trzy kolejne lata, wraz z innymi uczestnikami wyprawy Stefanssona przemierzył tysiące mil arktycznych przestrzeni, zdobywając cenną wiedzę praktyczną i naukową. Na Point Barrow powrócił dopiero w 1916.
Od 1917 do końca I wojny światowej gromadził dokumentację fotograficzną i filmową z walk w Europie Zachodniej dla władz australijskich. Chociaż nie nosił broni, został jedynym australijskim fotografem w historii, wyróżnionym odznaczeniem bojowym (dwukrotnie otrzymał Military Cross). Pod koniec wojny pracował też w Turcji.
W 1919 był nawigatorem jednej z załóg, które podjęły rywalizację o nagrodę władz australijskich dla pierwszej australijskiej załogi, która przeleci z Anglii do Australii. Bombowiec dalekiego zasięgu Blackburn Kangaroo, którym leciał, nie dotarł jednak do celu na skutek kilkakrotnych awarii silnika.
Po powrocie z nieudanego wyścigu wziął udział w brytyjskiej wyprawie antarktycznej dr. Johna Cope'a, po raz pierwszy w swoim życiu docierając na Antarktydę. Cierpiąca na brak funduszy wyprawa nie osiągnęła wiele, więc w 1921 został przyrodnikiem ostatniej polarnej wyprawy Sir Ernesta Shackletona na Antarktydę. Podczas naprawy statku w Ameryce Południowej fotografował zwierzęta i rośliny na wyspie Georgia Południowa, a gdy powrócił na statek, dowiedział się o śmierci Shackletona.
W 1923 rozpoczął systematyczne dwuletnie badania północnej Australii i Cieśniny Torresa, zlecone mu przez Muzeum Brytyjskie. Instytucja ta wysoko ceniła jego pracę jako filmowca, fotografika oraz kolekcjonera okazów flory i fauny, ale władze australijskie odnosiły się do niej krytycznie ze względu na przychylne nastawienie Wilkinsa do Aborygenów. Następnie powrócił do pracy w rejonach polarnych.
22 kwietnia 1928, zaledwie w rok po pionierskim transatlantyckim przelocie Charlesa Lindbergha, Wilkins wraz z pilotem Carlem B. Eielsonem prototypem samolotu Lockheed Vega przeleciał nad Arktyką z Point Barrow na Alasce na Spitsbergen, z międzylądowaniem na Wyspie Ellesmere’a. Za ten wyczyn i wcześniejsze osiągnięcia otrzymał tytuł szlachecki i przyjął imię Sir Hubert. Podczas uroczystości poznał, a następnie poślubił, aktorkę Suzanne Bennett.
Finansowany przez Williama R. Hearsta, kontynuował ekspedycje polarne, m.in. po raz pierwszy w historii latając samolotem nad Antarktyką i sporządzając z powietrza mapy nieznanych dotąd terenów. Planował też lot na biegun południowy, ale z braku wystarczająco długiego pasa startowego pomysłu tego nie zrealizował.
20 grudnia 1928 nazwiskiem swojego sponsora nazwał wyspę Hearst Land odkrytą z powietrza w chilijskiej Antarktyce, a ten z kolei w 1929 zaprosił Wilkinsa i jego narzeczoną na pionierski lot dookoła świata sterowcem „Graf Zeppelin”. Sześć lat później wziął też udział w pierwszym transatlantyckim locie sterowca „Hindenburg” z Niemiec do USA.
Latem 1931 poprowadził nieudany rejs okrętu podwodnego „Nautilus” ku biegunowi północnemu. Mimo porażki spowodowanej kilkoma awariami jednostki udowodnił, że okręty podwodne mogą pływać pod polarną czapą lodową, torując tym samym drogę przyszłym udanym ekspedycjom podwodnym.
Następnie zorganizował trzy antarktyczne wyprawy amerykańskiego milionera i podróżnika Lincolna Ellsworth, pomagając mu w dokonaniu pierwszego przelotu nad Antarktydą. Pomógł też odnaleźć rosyjskich pilotów zaginionych w rejonie bieguna północnego.
Podczas II wojny światowej Australia nie skorzystała z jego oferty pomocy, uczył więc amerykańskich żołnierzy, jak przetrwać w warunkach arktycznych, a następnie był konsultantem wojskowym m.in. w kwestii polarnych rejsów amerykańskich okrętów o napędzie atomowym.
Zmarł w USA w 1958, a w marcu 1959 amerykański okręt podwodny USS „Skate” zawiózł jego prochy na biegun północny, dokonując pierwszego w historii wynurzenia w tym punkcie globu.
Większość dokumentacji badawczej Wilkinsa przechowywana jest w Ohio State University Byrd Polar Research Center w stanie Ohio.
Uznawany przez środowisko naukowe za jednego z najwybitniejszych badaczy i podróżników XX w., pozostaje niedoceniany na skutek swej „agresywnej skromności”. Upamiętniony nazwą wybrzeża antarktycznego.

</doc>
<doc id="1160089" url="https://pl.wikipedia.org/wiki?curid=1160089" title="Andrzej Przybielski">
Andrzej Przybielski

Andrzej Grzegorz Przybielski (ur. 9 sierpnia 1944 w Bydgoszczy, zm. 9 lutego 2011 tamże) – polski trębacz jazzowy, związany z polską sceną awangardową i free jazzową.
Życiorys.
Ukończył Technikum Kolejowe w Bydgoszczy. Rozpoczynał od jazzu tradycyjnego, grając obok Bogdana Ciesielskiego i Jacka Bednarka w "Traditional Jazz Group". Do połowy lat 60. grał na kornecie i trąbce bluesy i dixielandy, później zauroczył go modern jazz. Jego mistrzami stali się Dizzy Gillespie i Miles Davis. 
W 1968 wraz z "Trio Gdańsk" został laureatem konkursu Jazz nad Odrą. W 1969 wraz z "Formacją Muzyki Współczesnej" wystąpił na Jazz Jamboree. Współtworzył muzykę dla Teatru Narodowego (spektakle Adama Hanuszkiewicza: „Kordian”, „Beniowski”, „Norwid”), Teatru Performer z Zamościa, Sceny Teatru Witkacego w Zakopanem. 
Współpracował z takimi muzykami, jak: Helmut Nadolski, Jacek Bednarek, Andrzej Kurylewicz, Czesław Niemen, Tomasz Stańko, Stanisław Sojka, Adam Hanuszkiewicz, Wanda Warska, Marcin Oleś i Bartłomiej Brat Oleś, Ryszard Tymon Tymański, Wojciech Konikiewicz, Piotr Iwicki (Tribute To Miles Orchestra) oraz Józef Skrzek. Współtwórca i współlider grup: Sesja 72, Big Band Free Cooperation, Acoustic Action. Na początku 1990 roku w rodzinnej Bydgoszczy założył własny zespół pod nazwą „"Asocjacja Andrzeja Przybielskiego"” w składzie: Karol Szymanowski (wibrafon), Andrzej Kujawa (bass), Józef Eliasz (perkusja). Rok później powstał skład z inną sekcją rytmiczną: Grzegorz Nadolny (bass) i Grzegorz Daroń (perkusja). Asocjacja, jedyny autorski projekt Andrzeja Przybielskiego, aktywnie koncertowała w tym składzie grając jego kompozycje aż do końca życia artysty. W tym samym czasie współpracował również z muzykami sceny yassowej i związanymi z bydgoskim klubem Mózg, m.in. w grupie NRD czy Sing Sing Penelope.
Ostatnia studyjna sesja muzyczna została nagrana w Polskim Radiu Pomorza i Kujaw 17.XII 2010 r. do tekstów Jarosława Pijarowskiego,
Zmarł 9 lutego 2011 r. w Bydgoszczy. Został pochowany 15 lutego na Cmentarzu Komunalnym.
9 lutego 2012, w pierwszą rocznicę śmierci ukazała się książka autorstwa Zdzisława Pająka "Maluj muzykę, bracie. Andrzej Przybielski 1944–2011".

</doc>
<doc id="1160092" url="https://pl.wikipedia.org/wiki?curid=1160092" title="Genowefa Tokarska">
Genowefa Tokarska

Genowefa Tokarska z domu Bzdyra (ur. 5 sierpnia 1949 w Biszczy) – polska polityk i samorządowiec, w latach 2007–2011 wojewoda lubelski, posłanka na Sejm VII i VIII kadencji.
Życiorys.
W 1973 ukończyła studia na Akademii Rolniczej w Lublinie. Uzyskała wykształcenie inżyniera rolnika. Kształciła się także w Studium Pedagogicznym IKN w Lublinie (które ukończyła w 1974) oraz w Studium Ekonomiki Rolnictwa Szkoły Głównej Handlowej w Warszawie (ukończonym w 1989).
W latach 1972–1978 była nauczycielem w Zespole Szkół Rolniczych w Różańcu. Następnie do 1990 pracowała w bankach spółdzielczych w Biłgoraju i Księżpolu. Działała w Zjednoczonym Stronnictwie Ludowym, następnie została członkinią Polskiego Stronnictwa Ludowego. W latach 1990–2007 przez pięć kadencji pełniła funkcję wójta Gminy Biszcza (powiat biłgorajski). 29 listopada 2007 została powołana na stanowisko wojewody lubelskiego.
W wyborach w 2011 uzyskała mandat posłanki, kandydując z listy PSL w okręgu chełmskim i otrzymując 8906 głosów. W konsekwencji z dniem 26 października 2011 zakończyła urzędowanie na funkcji wojewody. W 2014 bez powodzenia kandydowała do Parlamentu Europejskiego. W 2015 z powodzeniem ubiegała się o poselską reelekcję (dostała 4606 głosów). W Sejmie VIII kadencji zasiadła w Komisji Finansów Publicznych i Komisji Odpowiedzialności Konstytucyjnej. 20 lipca 2018 została członkiem komisji śledczej ds. wyłudzeń VAT. Nie wystartowała w kolejnych wyborach parlamentarnych w 2019.
Jest zamężna, ma trzy córki. W 2011 została odznaczona Odznaką „Zasłużony Dla Służby Celnej”.

</doc>
<doc id="1160095" url="https://pl.wikipedia.org/wiki?curid=1160095" title="Beann'shie">
Beann'shie



</doc>
<doc id="1160097" url="https://pl.wikipedia.org/wiki?curid=1160097" title="Happy Birthday to You">
Happy Birthday to You

Happy Birthday to You – amerykańska piosenka tradycyjnie wykonywana podczas urodzin; jest najbardziej rozpoznawalnym utworem w języku angielskim.
Geneza.
Melodia piosenki pochodzi z piosenki „Good Morning to All” autorstwa Patty i Mildred J. Hill z 1893 roku. Patty Hill była dyrektorką przedszkola w Louisville, a Mildred – pianistką i kompozytorką. Siostry Hill stworzyły piosenkę, która w założeniu miała być łatwa do zaśpiewania przez małe dzieci. Kombinacja melodii z „Good Morning to All” i tekstu „Happy Birthday to You” po raz pierwszy drukiem pojawiła się w 1912 roku, ale najprawdopodobniej istniała już wcześniej.
Prawa autorskie.
Piosenka ma zastrzeżone prawa autorskie. W 1934 roku Jessica Hill złożyła pozew o bezprawne wykorzystanie piosenki „Happy Birthday to You”, a rok później wraz z firmą Summy Company zastrzegła prawa autorskie. Pod koniec lat 90. firma Warner/Chappell Music zakupiła Summy Company. Firma utrzymywała, że prawa autorskie do tekstu piosenki w Stanach Zjednoczonych wygasną w 2030 roku, jednakże amerykański profesor prawa Robert Brauneis wyraził w 2010 roku wątpliwości co do tego, czy piosenka nadal jest chroniona prawem autorskim.
22 września 2015 sąd federalny w Stanach Zjednoczonych orzekł, że Warner/Chappell Music nie jest właścicielem praw autorskich tekstu utworu.
Tekst.
&lt;poem&gt;
Happy birthday to you,
Happy birthday to you,
Happy birthday dear ... (tu imię),
Happy birthday to you!
&lt;/poem&gt;
Najsłynniejsze wykonanie.
Najsłynniejsze wykonanie "Happy Birthday, Mr. President" przez Marilyn Monroe, gwiazdę kina amerykańskiego miało miejsce w sobotni wieczór 19 maja 1962 w Madison Square Garden w Nowym Jorku w obecności ponad 15 tys. osób, z okazji 45. urodzin ówczesnego prezydenta Stanów Zjednoczonych Johna F. Kennedy’ego.
Tekst.
&lt;poem&gt;
Happy birthday to you,
Happy birthday to you,
Happy birthday Mr. President,
Happy birthday to you!
Thanks, Mr. President
For all the things you've done,
The battles that you've won,
The way you deal with U.S. Steel
And our problems by the ton.
We thank you so much.
&lt;/poem&gt;

</doc>
<doc id="1160100" url="https://pl.wikipedia.org/wiki?curid=1160100" title="Ziemia potępionych">
Ziemia potępionych

Ziemia potępionych (ang. "Forest of the Damned") – brytyjski film grozy z 2005 roku w reżyserii Johannesa Robertsa, wpisujący się w nurt podgatunków gore oraz slasher. Zdjęcia do filmu kręcono w Southampton.
Zarys fabuły.
Późnym wieczorem podróżująca samochodem grupa nastolatków potrąca kobietę. Ranna potrzebuje natychmiastowej pomocy. Młodzi nie wiedzą, że właśnie padli ofiarą krwiożerczych nimf, które kiedyś były aniołami, lecz wyrzucone z nieba czyhają na ludzi, by zaspokoić żądzę mordu. Podróżnicy trafiają do opuszczonej leśniczówki, nie wiedząc, że pakują się w pułapkę bez wyjścia.

</doc>
<doc id="1160102" url="https://pl.wikipedia.org/wiki?curid=1160102" title="K jak kosmos">
K jak kosmos

K jak kosmos (tytuł oryginalny: "S is for Space") to zbiór krótkich opowiadań science fiction dla młodzieży (ang. Young Adult, czyli dla młodzieży od 12 do 18 lat) Raya Bradbury. Pierwsze wydanie ukazało się w 1966 roku w Stanach Zjednoczonych nakładem wydawnictwa Doubleday. W Polsce zbiór został wydany w 1978 roku przez Wydawnictwo "Iskry" w ramach serii wydawniczej Fantastyka-Przygoda.

</doc>
<doc id="1160104" url="https://pl.wikipedia.org/wiki?curid=1160104" title="Marek Rogulski">
Marek Rogulski

Marek „Rogulus” Rogulski (ur. w 1967 w Gdańsku) – polski artysta multimedialny, rzeźbiarz, malarz, performer, twórca video i fotografii, muzyk, teoretyk sztuki. Współzałożyciel wytwórni nagraniowej TNS Records RXS. Założyciel Fundacji Tysiąca Najjaśniejszych Słońc, którą kieruje od roku 1992.
Życiorys.
W latach 1985–1990 Marek Rogulski studiował na gdańskiej PWSSP (obecnie ASP) na Wydziale Malarstwa i Grafiki. Pierwsze udokumentowane
działania w przestrzeni publicznej zrealizował w roku 1983. W 1989 razem z Robertem Kają, Sławomirem Górą i Sławomirem Laskowskim zorganizował grupę artystyczną Pampers Maxi. Rok później z Piotrem Wyrzykowskim utworzył grupę Ziemia Mindel-Würm. W okresie 1990–1992 współpracował z Galerią Wyspa. W 1991 razem z Andrzejem Awsiejem i Joanną Kabalą założył galerię C 14 przy Klubie Inicjatyw Społecznych w Gdańsku. Rogulski pełnił równolegle funkcje wiceprzewodniczącego a następnie sekretarza Stowarzyszenia Klub Inicjatyw Społecznych. W 1992 współtworzył i współprowadził fundację Otwarte Atelier w dawnej Łaźni miejskiej, gdzie prowadził do roku 1994 galerię Autodafe. W roku 1995 powołał w Gdańsku galerię Spiż 7 (Spichrz 7). Od 1992 jest autorem, kuratorem i organizatorem projektów w dziedzinie sztuki współczesnej i współczesnej muzyki improwizowanej (m.in. w C 14, w Otwartym Atelier, w galerii Spiż 7, w CSW Zamek Ujazdowski w Warszawie, BGSW w Słupsku, Austriackim Forum Kultury, CSW Łaźnia w Gdańsku, Galerii Bielskiej w Bielsku Białej, Państwowej Galeri Sztuki w Sopocie; oraz we współpracy z Gdańską Galerią Miejską).
Jest autorem idei i projektu pt: Poza Postmodernizm, który realizuje od roku 1999 w oparciu o prowadzoną przez siebie Fundację TNS i galerię Spiż 7.
W ramach projektu w 2001 przedstawił Podstawy Manifestu Współczesnej Kontrkultury.
W swych realizacjach stara się wypracować nową perspektywę postrzegania postmodernizmu.
Stawia pytania o to, "jaki mógłby być nowy, szerszy światopogląd ?". Od roku 2010 Rogulski realizuje projekty uzupełniające, pt: "Producenci kontekstów w obliczu przemian" oraz "Virtual", służące m.in. analizie i opisowi współczesnej sztuki ponowoczesnej oraz badaniu dynamiki nurtów postkonceptualnych.
Uczestniczył w ponad stu pięćdziesięciu wystawach indywidualnych i zbiorowych w kraju i zagranicą.
Prace Rogulskiego znajdują się w zbiorach prywatnych i kolekcjach sztuki współczesnej, m.in. w Muzeum Sztuki Nowoczesnej w Niepołomicach i w Muzeum Sztuki w Łodzi, kolekcji Pomorskiej Zachęty, kolekcji Galerii Bielskiej w Bielsku Bialej oraz kolekcji fundacji TNS.
Gra na trąbce, saksofonie tenorowym i kontrabasie. Jako muzyk Rogulski w przeszłości podjął współpracę z muzykami trójmiejskiej sceny yassowej w grupach Art Rhythmic (z Mazzollem, Wojciechem Mazolewskim i Łukaszem Szajną), Mazzoll &amp; Arhythmic Memory, Rogulus X Szwelas Project. Obecnie działa w obszarze współczesnej muzyki improwizowanej, koncertując m.in. z Peterem Kowaldem, Marcusem Reuterem, Zdzisławem Piernikiem, Yurijem Yaremczukiem, Mikołajem Trzaską, Michałem Gosem, Fredericem Blondy, Tomaszem Szwelnikiem, Andrzejem Izdebskim, Michałem Górczyńskim, Sławkiem Jaskułke.
Autor wydawnictw i publikacji w zakresie teorii i sztuki współczesnej oraz współczesnej muzyki improwizowanej /Supramolecular music/.

</doc>
<doc id="1160107" url="https://pl.wikipedia.org/wiki?curid=1160107" title="Krew jak czekolada">
Krew jak czekolada

Krew jak czekolada ("Blood and Chocolate") – film fabularny produkcji USA z 2007 roku, opowiadający o romansie człowieka i wilkołaczycy. Film powstał na kanwie powieści Annette Curtis Klause pod tym samym tytułem.
Opis fabuły.
Akcja filmu dzieje się w Bukareszcie w Rumunii. Jest to opowieść o pewnej dziewczynie - Vivian (Agnes Bruckner), która jest wilkołakiem. Kiedy była małą dziewczynką, była świadkiem morderstwa dokonanego na jej rodzinie w Rocky Mountains w stanie Kolorado w USA. By ludzie jej nie wytropili przemienia się w wilka i ucieka. Opiekę nad nią przejmuje ciotka (Katja Riemann) i zamieszkuje w Bukareszcie. Dziewczyna, gdy dorasta, pracuje w cukierni - sprzedaje czekoladki. W sercu głęboko skrywa tajemnicę swojego klanu. Pewnego dnia do Bukaresztu przybywa amerykański rysownik - Aiden (Hugh Dancy), który pisze swoją nową powieść na temat wilkołaków. W Bukareszcie szuka natchnienia (to znane miejsce legend o wilkołakach). Aiden spotyka Vivian w kościele w środku nocy (oboje się tam włamali, ale oddzielnie). Aiden zakochuje się w dziewczynie. Vivian próbuje walczyć z uczuciem, gdyż nie chce zranić chłopaka. Poza tym Vivian nie powinna się z nim spotykać, gdyż jest obiecana na żonę Gabrielowi (Olivier Martinez) - głowie klanu wilkołaków. Gabriel miał już żonę, ale jak głosi tradycja, może pojąć za żonę kobietę raz na siedem lat. Gabriel posiada z Astrid (Katja Riemann) syna, Rafe`a (Bryan Dick). Choć Astrid zdaje sobie sprawę z tego, że Gabriel może ją opuścić i związać się z Vivian, to i tak dalej go kocha i tęskni za nim. Rafe natomiast pilnuje Vivian, by spełniła ciążącą na niej obietnicę poślubienia Gabriela. Żąda od Aidena opuszczenia miasta i niekontaktowanie się z Vivian. Nawiązuje się bójka między nimi. Aiden zabija Rafe`a srebrnym wisiorkiem (wilkołaka można zabić tylko srebrem lub ogniem). Gdy o śmierci syna dowiaduje się Gabriel, urządza na Aidena polowanie.

</doc>
<doc id="1160119" url="https://pl.wikipedia.org/wiki?curid=1160119" title="Rogulus">
Rogulus



</doc>
<doc id="1160125" url="https://pl.wikipedia.org/wiki?curid=1160125" title="Mopek">
Mopek

Mopek ("Barbastella") – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 45–63 mm, długość ogona 19–55 mm, długość ucha 12–19 mm, długość tylnej stopy 6–10,2 mm, długość przedramienia 35–46,4 mm; masa ciała 5–18 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1160126" url="https://pl.wikipedia.org/wiki?curid=1160126" title="Edafologia">
Edafologia

Edafologia (z języka greckiego "έδαφος", "edaphos"; "ziemia" oraz "logos", czyli "wiedza") – dział nauk o ziemi bliski pedologii, zajmujący się badaniem właściwości gleby, zwłaszcza pod kątem jej wpływu na organizmy żywe (w szczególności roślin).

</doc>
<doc id="1160127" url="https://pl.wikipedia.org/wiki?curid=1160127" title="Brzęczyk (ujednoznacznienie)">
Brzęczyk (ujednoznacznienie)

Brzęczyk

</doc>
<doc id="1160128" url="https://pl.wikipedia.org/wiki?curid=1160128" title="Yahel">
Yahel

Yahel Sherman znany jako DJ Yahel, jest producentem muzyki trance i DJ-em z Izraela. Urodzony w Maalot w Izraelu 12 maja 1976 roku. Karierę DJ'a zaczął w wieku 14 lat.
Yahel tworzy głównie muzykę psychedelic trance. Jako DJ, Yahel gra w klubach na całym świecie. Współpracował z takimi artystami, jak Infected Mushroom czy Eyal Barkan.

</doc>
<doc id="1160130" url="https://pl.wikipedia.org/wiki?curid=1160130" title="Skarb rodu Arne (film 1919)">
Skarb rodu Arne (film 1919)

Skarb rodu Arne ("Herr Arnes pengar") – film Mauritza Stillera z 1919 roku, oparty na motywach powieści Selmy Lagerlöf pod tym samym tytułem. Akcja filmu rozgrywa się w XVII wieku i opowiada o wydarzeniach związanych z ucieczką szkockich oficerów, byłych najemników szwedzkiego króla.

</doc>
<doc id="1160134" url="https://pl.wikipedia.org/wiki?curid=1160134" title="Tadeusz Boroń">
Tadeusz Boroń

Tadeusz Boroń (ur. 6 kwietnia 1913 w Starej Wsi, zm. 20 maja 2011 w Luton) – porucznik Polskich Sił Zbrojnych. 
Życiorys.
Urodził się w rodzinie Piotra i Wiktorii z Gaborskich. W czasie wybuchu II wojny światowej pracował jako funkcjonariusz Straży Granicznej na północnym wschodzie Polski (Druja). Pod koniec września 1939 razem z innymi strażnikami przekroczył granicę z Łotwą, gdzie został internowany przez wojska radzieckie. Stamtąd polscy pogranicznicy zostali zabrani do obozu w Kozielsku, gdzie przebywali do momentu wybuchu wojny sowiecko-niemieckiej w czerwcu 1941. 24 godziny przed atakiem Niemców, wraz z innymi żołnierzami z obozu, został wywieziony do innego obozu jenieckiego na północy Rosji. Stamtąd trafił do Tockoje-Buzułuk-Kujbyszew (obecnie Samara), gdzie tworzył się 2 Korpus Polski pod dowództwem gen. Władysława Andersa. Tadeusz Boroń został przydzielony do 6 Dywizji Piechoty „Lwów” (ograniczonej w 1942 do 6 Lwowskiej Brygady Piechoty i włączonej w skład 5 Kresowej Dywizji Piechoty) dowodzonej przez gen. Michała Tokarzewskiego-Karaszewicza.
W 1942 Tadeusz Boroń został dowódcą II plutonu, 2 kompanii Szkoły Spadochroniarzy w Szachrisabz/Szachrysiabz (d. Uzbecka SRR, Uzbekistan), skąd przerzucono go do Syrii, a następnie do Persji (Iran).
W roku 1943, po przeczytaniu ogłoszenia w prasie wojskowej (biuletyn armijny) o naborze ochotników do elitarnej jednostki dywersyjnej, działającej na tyłach wroga, wstąpił do cichociemnych.
Wyekspediowani osobiście przez gen. Władysława Andersa do Wielkiej Brytanii, kandydaci na cichociemnych wyruszyli w kilkumiesięczną podróż przez Egipt do portu w Durban (Afryka Płd.), a następnie do portu w Kapsztadzie. Stamtąd na pokładzie luksusowego liniowca "Queen Mary" (wykorzystywanego jako transportowiec wojskowy) trafili do Rio de Janeiro, a następnie do Nowego Jorku. Dalej wraz z żołnierzami amerykańskimi, na pokładzie statków wojskowych zostali przetransportowani do Greenock (Szkocja). Na miejscu przechodzili szkolenia: spadochronowe (Ringway), samochodowe (Falkirk) i czołgowe (na jednostkach typu „Sherman”). W latach 1943-44 Tadeusz Boroń wraz z grupą innych oficerów (już jako cichociemni) przygotowywali w Londynie do zrzutu na Polskę specjalny oddział spadochroniarzy.
W roku 1944, kiedy przebywał na Kensington, został poważnie ranny podczas nalotu bombowego celowanego w Ealing, co praktycznie zdyskwalifikowało go jako czynnego komandosa. Po rekonwalescencji współpracował przy organizowaniu nowego batalionu w Szkocji, w 1945 roku. Batalion ten tworzono dla żołnierzy polskich, którzy po zakończeniu II wojny światowej zdecydowali się wrócić (bądź pozostać) do Wielkiej Brytanii.
Tadeusz Boroń został zdemobilizowany w roku 1946 w Ross and Cromarty (Szkocja) w randze porucznika. Pozostawszy w Anglii, rozpoczął studia tekstylne na Uniwersytecie w Nottingham. Po ich zakończeniu, w roku 1948, otrzymał pracę w firmie Via Tex (Slough). Z Luton (w którym mieszkał przy Dunstable Road od 1962 roku) związał się poprzez pracę w Luton Knitting Company. Przeszedł na emeryturę w 1978 roku.
Był aktywnym członkiem społeczności polskiej w Luton/Dunstable od momentu osiedlenia się w 1962. Był najdłużej żyjącym (98 lat, 1 miesiąc, 14 dni) przedstawicielem rodu Boroniów wywodzącego się od Wojciecha i Katarzyny z d. Dydek ze Stareywsi.

</doc>
<doc id="1160135" url="https://pl.wikipedia.org/wiki?curid=1160135" title="Sweneld">
Sweneld

Sweneld, Swenald (X wiek) – możny ruski, którego aktywność przypada na lata około 940–977. Wojewoda za rządów Igora, Olgi, Światosława i Jaropełka. Uczestnik walk z Cesarstwem Bizantyjskim i Drewlanami.
Początki kariery.
Sweneld miał wareskie pochodzenie, na co wskazuje jego imię, identyfikowane ze staroskandynawskim "Sveinaldr" (w wersji łacińskiej znane jako "Svenaldus").
Nie mamy pewnych informacji o życiu Swenelda przed 945 rokiem. Jednak według niektórych rękopisów "Powieści minionych lat", po pierwszej zwycięskiej wojnie Igora z Drewlanami w roku 914, Igor przekazał Sweneldowi prawo do pobieranych od nich podatków. Koncepcję tę potwierdzają byliny staroruskie przywoływane przez Borisa Rybakowa i mówiące o walce Drewlan z narzuconymi przez Swenelda podatkami. Historycy jednak uważają tę informację za późniejszy dopisek kopistów mający wyjaśnić sytuację z roku 945. W roku 945 był wojewodą ruskim, mającym prawdopodobnie własną drużynę. Wedle przytaczanych przez Nestora słów drużynników Igora drużyna ta była bogatsza od książęcej.
Za rządów Olgi i Światosława.
Po śmierci Igora pozostał wojewodą w służbie wdowy po księciu – Olgi i jej małoletniego syna Światosława. Wraz z Asmundem dowodził wojskami ruskimi w wojnie z Drewlanami w 946 roku. W początkach rządów Światosława był jednym z najważniejszych możnowładców ruskich, obok wychowawcy kniazia Asmunda. Także w późniejszym okresie, po objęciu samodzielnych rządów przez Światosława, zachował mocną pozycję, choć jego rola w większości działań księcia jest nieznana. Nie wiadomo też czy zachował stanowisko wojewody. W czasie wojny z Bizancjum nazywany jest "wojewodą ojcowskim", wiadomo, że Światosław miał innego wojewodę – Preticza. Uczestniczył w wojnach Światosława z Bułgarami i Bizancjum w latach 971–972.
Identyfikuje się go ze wspominanym w źródłach bizantyjskich Stentalem lub Sfenkalem. Według Leona Diakona miał on w kwietniu 971 roku bronić Presławia Wielkiego, a następnie przebić się z ocalałymi ludźmi do Drsteru (dzisiejsza Silistria), podczas oblężenia którego został zabity. Nie zgadza się to ze świadectwem Nestora, z którego wynika że Sweneld żył jeszcze po 971 roku. Inny fragment przekazu Leona Diakona oraz relacja Skylitzesa pozwalają na interpretację według której Sweneld został jedynie ranny pod Drsterem.
Jeśli wspomniana identyfikacja jest poprawna, to niesie dodatkowe informacje o Sweneldzie. Stental miał być jednym z dwóch (według Skylitzesa) lub trzech (Leon Diakon) najważniejszych wodzów armii Światosława. Nie pochodził z możnego rodu, lecz uzyskał swą pozycję dzięki osobistym zaletom. W przytaczanym w "Powieści minionych lat" traktacie pokojowym z Bizancjum, Sweneld występuje obok Światosława i cesarza Jana I Tzimiskesa jako jeden z podpisujących dokument. Po wojnie z Bizancjum w 972 doradzał Światosławowi powrót do Kijowa okrężną drogą lądową z dala od siedzib Pieczyngów. Światosław nie posłuchał jego rady i został zabity przez Pieczyngów podczas przekraczania progów na Dnieprze.
Za rządów Jaropełka.
Sweneld wraz z częścią drużyny wrócił do Kijowa, z czego niektórzy historycy, wywnioskowali, że porzucił on Światosława, gdy ten nie poszedł za jego radą i sam wraz ze swoją drużyną wracał inną drogą. Jednak kronika o tym nie mówi. W 975 roku Oleg syn Światosława i kniaź Drewlan, podczas polowania zabił syna Swenelda – Luta. Sweneld chcąc pomścić syna namówił najstarszego z synów Światosława – Jaropełka do wojny przeciw bratu. W wojnie tej w 977 roku Oleg zginął, a Jaropełk okazał Sweneldowi ciało brata pytając, czy tego chciał. To ostatnia wzmianka o Sweneldzie w kronice.
Dalsze losy Swenelda nie są znane. Zmarł lub został odsunięty najpóźniej w 980 roku, gdyż w tym roku wojewodą Jaropełka był Błud.
Oprócz Luta, "Powieść minionych lat" wspomina jeszcze jednego syna Swenalda – Mstiszę, którego identyfikacja a nawet istnienie są przedmiotem sporu historyków.
Koncepcja Aleksieja Szachmatowa.
Rosyjski historyk i językoznawca Aleksiej Szachmatow wysunął przypuszczenie, że tekst latopisu na temat Swenelda i jego rodziny został gruntownie przerobiony. Według konstrukcji tego badacza Sweneld miał być rywalem księcia Igora i doprowadzić do jego śmierci. Wymienionego w "Powieści minionych lat" syna Swenalda – Mstiszę, Szachmatow identyfikuje z kniaziem Drewlan – Małem, oraz z Małko Lubczaninem. Potomkami Swenalda po mieczu byliby zatem Dobrynia, Ostromir i Wyszata, a prawnukiem po kądzieli książę Włodzimierz I Wielki.
Poglądy Szachmatowa spotkały się początkowo z uznaniem w literaturze przedmiotu, później jednak zostały obalone w wyniku dociekań analitycznych.

</doc>
<doc id="1160136" url="https://pl.wikipedia.org/wiki?curid=1160136" title="Mroczek (nietoperze)">
Mroczek (nietoperze)

Mroczek ("Eptesicus") – rodzaj ssaka z podrodziny mroczków (Vespertilioninae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące na całym świecie (oprócz terenów arktycznych i antarktycznych).
Morfologia.
Długość ciała (bez ogona) 44–82 mm, długość ogona 30–65 mm, długość ucha 9,5–24 mm, długość tylnej stopy 5,6–18 mm, długość przedramienia 30–58 mm; masa ciała 4,5–35 g.
Systematyka.
Podział systematyczny.
"Eptesicus" w obecnej postaci jest parafiletyczny w stosunku do "Histiotus", który jest blisko spokrewniony z "Eptesicus" z Nowego Świata. "Histiotus" jest uznawany za odrębny rodzaj na podstawie jego różnich morfologicznych, a Eptesicus zostanie prawdopodobnie podzielony na wiele rodzajów, aby uniknąć parafiletyczności. 
Do rodzaju należą następujące występujące współcześnie gatunki:
Opisano również gatunki wymarłe w czasach prehistorycznych:

</doc>
<doc id="1160143" url="https://pl.wikipedia.org/wiki?curid=1160143" title="Nerw nadłopatkowy">
Nerw nadłopatkowy

Nerw nadłopatkowy (łac. "Nervus suprascapularis") – nerw części nadobojczykowej splotu ramiennego. Tworzy go pień górny (gałęzie brzuszne nerwów rdzeniowych szyjnych: C5-C6 (C4)).
Obszar unerwienia.
Zazwyczaj:
Rzadko:

</doc>
<doc id="1160148" url="https://pl.wikipedia.org/wiki?curid=1160148" title="Musculus trapezius">
Musculus trapezius



</doc>
<doc id="1160151" url="https://pl.wikipedia.org/wiki?curid=1160151" title="Sebüktigin">
Sebüktigin

Sebüktigin ("Sebuktigin", "Sebük tegin", "Sebuk Tegin", "Sabuktigin", pełne imię "Abu Mansur Sebüktigin", pers. ابو منصور سبکتگین, ur. ok. 942 w Barschan nad jeziorem Issyk-kul w dzis. Kirgistanie, zm. w sierpniu 997 r. w Balchu) – założyciel dynastii Ghaznawidów, panujący w latach 977–997.
Był Turkiem pochodzącym z plemienia zamieszkującego nad jeziorem Issyk-kul, prawdopodobnie Karłukiem. W młodości został porwany przez swoich pobratymców i sprzedany Samanidom, którzy przeszkolili go na ghulama. Trafił na służbę do Alptigina, gdzie szybko został dostrzeżony – już w wieku 18 lat dowodził oddziałem 200 ghulamów. Po ucieczce Alptigina do Ghazny w 962 roku, już za rządów jego syna, Abu Ishaka Ibrahima, wysunął się na czoło pozostałych ghulamów, biorąc udział m.in. w podróży Abu Ishaka do Buchary, podczas której ten starał się o uznanie przez Samanidów. Ostatecznie przejął władzę w Ghaznie kiedy kolejny z wybranych przez wojsko dowódców, Böri, okazał się władcą niekompetentnym, którego rządy doprowadziły ludność Ghazny do proszenia o powrót jej dawnego, wygnanego przez Alptigina władcy, Abu Ali lub Abu Bakra Lawika lub Anuka. Został on pokonany przez Sebüktigina w dolinie rzeki Logar na drodze do Kabulu, i po tym wydarzeniu w 977 roku obalił on Böriego i przejął władzę.
Wkrótce po objęciu rządów Sebüktigin wykorzystał konflikt o władzę w mieście Bust pomiędzy Turkami Bajtuzem i Toganem i zajął je wraz z Kandaharem i całym regionem dzisiejszego południowego Afganistanu. Następnie wszedł w konflikt z Dźajapalą z dynastii hinduskich Szakijów, rządzącym w Kabulu, Ghandarze i dzisiejszym Pendżabie. W roku 979 pokonał go i zmusił do płacenia trybutu, zaś w roku 988 zadał druzgocącą klęskę w bitwie pod Lenghan koalicji Szakijów, Adźmiru i Kanaudźu. Po tym wydarzeniu zajął Kabul i Peszawar. Prawdopodobnie w latach następnych kontynuował najazdy na Pendżab i Radżputanę.
W roku 992 stolicę Samanidów, którzy nadal byli nominalnymi suwerenami Sebüktigina, zajęli Karachanidzi, którzy jednak wycofali się z powodu śmierci ich wodza Hasana Bughra-chana. Po ich odejściu emir Nuh Ibn Mansur musiał stawić czoło buntowi swoich dowódców, Faʾika i Abu Alego Simdżuriego. Właściwie pozbawiony wojsk Nuh II wezwał na pomoc Sebüktigina, który postawił jako warunek jej udzielenia oddanie namiestnictwa kluczowej samanidzkiej prowincji, Chorasanu, swojemu synowi Mahmudowi. Nuh zgodził się na to, i w latach 993 i 996 Sebüktigin dwukrotnie pokonał buntowników. Faʾik uciekł do Karachanidów, natomiast Abu Ali Simdżuri został ostatecznie pojmany przez Mahmuda w roku 996 i stracony przez niego w roku 997. Mahmud został gubernatorem Chorasanu, natomiast sam Sebüktigin otrzymał w zarząd od Samanidy Balch, Tocharystan i Ghur, a zatem dzisiejszy środkowy i północny Afganistan. W tym momencie jego pozycja była o wiele silniejsza niż Samanidów, jednak do końca życia uznawał on ich formalną zwierzchność, posługując się jedynie tytułem "al-hağib al adall", to jest najwyższego dowódcy. Przed swoją śmiercią region Ghazny powierzył w zarząd młodszemu bratu Mahmuda, Ismaʾilowi, którego miał ze związku z córką Alptigina (okoliczności zawarcia tego małżeństwa są niejasne). Nie znamy motywacji tej skądinąd niezrozumiałej dla wielu historyków decyzji.

</doc>
<doc id="1160160" url="https://pl.wikipedia.org/wiki?curid=1160160" title="Lot ćmy">
Lot ćmy

Lot ćmy (ang. "Hornet Flight") – powieść sensacyjna brytyjskiego pisarza Kena Folletta z roku 2002.
Akcja powieści rozgrywa się w 1941 r. w okupowanej przez hitlerowskie Niemcy Danii. Lotnictwo alianckie, dokonujące nalotów na niemieckie miasta, ponosi olbrzymie i niewytłumaczalne straty. Z przechwyconej przez angielski wywiad informacji wynika, że przyczyną niemieckich sukcesów jest Freya. Pod imieniem nordyckiej bogini miłości kryje się urządzenie pozwalające na wczesne wykrywanie alianckich samolotów. Rozpracowanie tej tajemnicy zostaje powierzone agentce MI6 Hermii Mount współpracującej z duńskim ruchem oporu i znającej doskonale Danię i Duńczyków. Do organizacji podziemnej o nazwie Nocni Strażnicy należy Poul Kirke i narzeczony Hermii Arne Olufsen, oficerowie duńskiego lotnictwa. Kiedy próbują wykonać powierzone im zadanie dostarczenia aliantom planów niemieckiego urządzenia, na trop organizacji wpada Peter Flemming, duński policjant kolaborujący z Niemcami. Poul i Arne giną, ale ich zadanie przejmuje brat Arnego Harald i jego przyjaciółka Karen. Udaje im się dostarczyć Anglikom zrobione przez Haralda zdjęcia Frei. Dokonują tego uciekając z okupowanej Danii do Wielkiej Brytanii małym samolotem Hornet Ćma.
Jak zwykle u Folletta, powieść charakteryzuje się wartką narracją i nieoczekiwanymi zwrotami akcji. Treść wskazuje na doskonałą znajomość u autora działania lotnictwa wojskowego w czasie II wojny światowej oraz znajomość detali konstrukcyjnych samolotów typu Hornet, a także sposobu ich pilotowania. Ponadto znajdziemy w powieści wiele szczegółów dotyczących życia w Danii za czasów okupacji hitlerowskiej.

</doc>
<doc id="1160161" url="https://pl.wikipedia.org/wiki?curid=1160161" title="Pysk">
Pysk



</doc>
<doc id="1160164" url="https://pl.wikipedia.org/wiki?curid=1160164" title="Franz Joseph Emil Fischer">
Franz Joseph Emil Fischer

Franz Joseph Emil Fischer (ur. 1877, zm. 1947) – niemiecki chemik, wraz z Hansem Tropschem odkrył proces pozwalający na wytwarzanie benzyny syntetycznej, nazywany syntezą Fischera-Tropscha.

</doc>
<doc id="1160167" url="https://pl.wikipedia.org/wiki?curid=1160167" title="Saiyuki">
Saiyuki

 – shōnen-manga stworzona przez Kazuyę Minekurę. Manga liczy 9 tomów. Powstały także dwa sequele mangi zatytułowane "Saiyuki Reload" oraz "Saiyuki Reload Blast". Ukazał się także prequel "Saiyuki Gaiden", liczący 4 tomy oraz "Saiuyki Ibun".
Na podstawie mangi powstały seriale anime, a także filmy.
W Polsce manga "Saiyuki" wydana została nakładem wydawnictwa Waneko. Film zatytułowany "Saiyuki: Requiem" został wydany za pośrednictwem Anime Virtual.
Fabuła.
Akcja mangi i anime toczy się w fikcyjnym świecie SHANGRI-LA. Opowiada o przygodach 4 bohaterów: mnicha Genjo Sanzo, pół-demona Sha Gojo, demona Son Goku i człowieka zmienionego w demona Cho Hakkai, którzy oparli się „zarazie” panującej wśród demonów i wywołanej przez tajemniczą osobę, starającą się wskrzesić Wielkiego Demona Gyumao. Podróżują więc na zachód by powstrzymać zarazę, oraz nie dopuścić do wskrzeszenia Gyumao.

</doc>
<doc id="1160169" url="https://pl.wikipedia.org/wiki?curid=1160169" title="I Liceum Ogólnokształcące im. Marcina Wadowity w Wadowicach">
I Liceum Ogólnokształcące im. Marcina Wadowity w Wadowicach

I Liceum Ogólnokształcące im. Marcina Wadowity – najstarsza szkoła ponadpodstawowa w Wadowicach.
Historia.
Szkoła została utworzona w 1866 roku jako czteroklasowe niższe gimnazjum humanistyczne. W 1875 r. oddano do użytku gmach gimnazjum przy ul. Mickiewicza 16 (do 1898 ul. Wiedeńska), gdzie szkoła ma do dziś swą siedzibę.
W swojej historii szkoła nosiła następujące nazwy: C.K. Niższe Gimnazjum (w latach 1866–1870), C.K. Realne i Wyższe Gimnazjum (1870–1882), C.K. Gimnazjum (1882–1918), Państwowe Gimnazjum (1918–1938, od 1925 im. Marcina Wadowity), Państwowe Liceum i Gimnazjum im. Marcina Wadowity (1938–1948; po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym), Państwowa Szkoła Ogólnokształcąca st. Licealnego im. Marcina Wadowity (1948–1952), Liceum Ogólnokształcące (1952–1966), Liceum Ogólnokształcące im. E. Zegadłowicza (1966–1976), Zespół Szkół Ogólnokształcących im. E. Zegadłowicza (1976–1981), Zespół Szkół Ogólnokształcących im. Marcina Wadowity (1981–2013), I Liceum Ogólnokształcące im. Marcina Wadowity (od 2013).
Pod koniec lat 30. szkoła funkcjonowała pod adresem ulicy Rynek Główny 1.
Dyrektorzy.
Kalikst Kruczkowski (w latach 1866–1872), Teodor Stahlberger (1872–1876), Teofil Malinowski (1876, tymczasowo), Antoni Krygowski (1876–1887), Michał Frąckiewicz (1887, tymczasowo), Seweryn Arzt (1887–1907), Jakub Zachemski (1907–1908), Jan Doroziński (1908–1924), Jan Pollner (1924, tymczasowo), Henryk Gawor (1924–1931), Franciszek Gwiżdż (1931–1933), Jan Królikiewicz (1933–1939, 1945–1953), Julian Cora (1953–1954), Kazimierz Foryś (1954–1970), Tadeusz Janik (1970–1985), Roman Lebiedzki (1985–1995), Tadeusz Szczepański (1995–2005), Jan Szewczyk (2005–2008), Barbara Dulban-Chmielowska (2008, w zastępstwie dyrektora), Janina Turek (2008–).

</doc>
<doc id="1160173" url="https://pl.wikipedia.org/wiki?curid=1160173" title="James Ogilvy (7. hrabia Findlater)">
James Ogilvy (7. hrabia Findlater)

James Ogilvy, 7. hrabia Findlater i 4. hrabia Seafield (ur. 10 kwietnia 1750 r. Huntingtower; zm. 5 października 1811 r. w Dreźnie) – szkocki arystokrata, earl, angielskie tytuły otrzymał dzięki posiadanym majątkom ziemskim i przemysłowym. Jego pełny tytuł brzmiał Lord James Ogilvy, 7. hrabia Findlater i 4. hrabia Seafield Viscount w Reidhaven i baron Deskford i Cullen ("Lord James Ogilvy, 7th Earl of Findlater, 4th Earl of Seafield Viscount of Reidhaven and Baron of Deskford and Cullen").
Życiorys.
W 1779 r. Ogilvy poślubił w Brukseli Christinę Teresę Murray (zm. 1813 r.), córkę sir Josepha Murraya, hrabiego Melgum.
James Ogilvy z powodu swojej orientacji homoseksualnej został wygnany z ojczyzny. Po przybyciu do Drezna zakupił posiadłość na Helfenbergu i usiłował nabyć winnice w Loschwitz. Napotkał jednak na opór ich właścicieli, którzy byli niechętni sprzedaży. Wykorzystując swoje wpływy na dworze, doprowadził do poszerzenia i przedłużenia Bautzner Strasse (głównej ulicy prowadzącej z centrum do Loschwitz), a dzięki kontaktom swojego zaufanego sekretarza i partnera życiowego - Johanna Georga Fischera (1763-1860), udało mu się do końca 1805 r. zakupić pięć z ośmiu działek dostępnych w Loschwitz. Tereny te nazywano "Findlaters Weinberg" lub "Findlaterscher Weinberg". Znajdują się one dziś pomiędzy Łabą i Bautzner Strasse. Na nich architekt Johann August Giesel rozpoczął stawianie pałacu ukończonego w roku śmierci lorda. Klasycystyczna budowla wkrótce uzyskała miano najpiękniejszego pałacu w Dreźnie. Ogilvy złożył także radzie miejskiej Drezna propozycję ufundowania wieży kościoła Trzech Króli ("Dreikönigskirche"). Posiadłość na Helfenbergu, jeszcze za swojego życia podarował Fischerowi, który następnie w celu uregulowania spraw spadkowych, zmuszony był skontaktować się z krewnymi zmarłego lorda. Wówczas wyszedł na światło dzienne związek łączący go z Ogilvym. Żona Fischera mieszkająca na Helfenbergu z trójką dzieci, rozwiodła się z nim. Po śmierci Fischer został pochowany razem z Ogilvym obok kościoła w Loschwitz. Na nagrobku znajduje się inskrypcja: "Lord Jacob Graf v. Findlater, Pair v. Schottland".
Pałac lorda został kupiony w 1817 r. przez hotelarza Johanna Gabriela Krebsa i został w 1821 r. zamieniony na hotel wraz z restauracją. Gościli w nim m.in. Richard Wagner i Gottfried Semper. W połowie XIX w. przeszedł w posiadanie księcia Albrechta Pruskiego, który nakazał go zburzyć i na jego miejscu wzniósł pałac Albrechtsberg.

</doc>
<doc id="1160176" url="https://pl.wikipedia.org/wiki?curid=1160176" title="Franz Fischer">
Franz Fischer



</doc>
<doc id="1160180" url="https://pl.wikipedia.org/wiki?curid=1160180" title="Sylwestrowy Turniej Piłki Siatkowej o Puchar Prezydenta miasta Będzina">
Sylwestrowy Turniej Piłki Siatkowej o Puchar Prezydenta miasta Będzina

Sylwestrowy Turniej Piłki Siatkowej o Puchar Prezydenta miasta Będzina organizowany jest od 2001 roku, gdy zbudowano halę sportową przy Miejskim Zespole Szkół nr 4 przy ul. Jedności 32 w dzielnicy Łagisza. Turniej przeprowadzany jest co roku zwykle tuż przed końcem roku i zapraszane są zespoły z Polskiej Ligi Siatkówki mężczyzn, takie jak: Płomień Sosnowiec, Skra Bełchatów, AZS Częstochowa, Jastrzębski Węgiel, a także zespoły z niższych lig. Od 2004 roku udział w turnieju bierze jako gospodarz MKS MOS Będzin (obecnie I liga). W 2005 roku zaproszenie przyjęła Reprezentacja Polski Juniorów, przygotowująca się wówczas do ważnego turnieju międzynarodowego oraz kadetów. Raz zdarzyło się gościć drużynę zagraniczną VK Danzas Ostrava z pierwszej ligi czeskiej, dlatego turniej nazwano nie Sylwestrowy, a międzynarodowy.
Historia i wyniki.
I turniej (sylwestrowy).
"I miejsce:" PKE Polska Energia Sosnowiec
"II miejsce:" Galaxia Pamapol AZS Częstochowa
"III miejsce:" Skra Bełchatów
"IV miejsce:" MCKiS Jaworzno
Półfinały: 
Skra Bełchatów – KP Polska Energia Sosnowiec 2:3 (25:17, 16:25, 18:25, 25:18, 12:15)
Galaxia Pamapol AZS Częstochowa – MCKiS Jaworzno 3:0 (25:16, 25:13, 25:17) 
o III miejsce: Skra Bełchatów – MCKiS Jaworzno 3:0 (26:24, 25:18, 25:7)
o I miejsce: Galaxia AZS Częstochowa – Polska Energia Sosnowiec 3:1 (17:25, 25:23, 25:23, 30:28)
II turniej (międzynarodowy).
"I miejsce:" Galaxia Pamapol AZS Częstochowa
"II miejsce:" PKE Polska Energia Sosnowiec
"III miejsce:" Ivett Jastrzębie Borynia
"IV miejsce:" VK Danzas Ostrava (Czechy)
Półfinały: 
KP Polska Energia Sosnowiec – Ivett Jastrzębie Borynia 3:2 (23:25, 25:18, 25:14, 22:25, 15:9) 
Galaxia Pamapol AZS Częstochowa – VK Danzas Ostrava 3:2 (25:21, 23:25, 25:20, 23:25, 15:13)
o III miejsce: Ivett Jastrzębie – VK Danzas Ostrava 3:1 (25:18, 22;25, 25:15, 25:20)
o I miejsce: Galaxia Częstochowa – KP Polska Energia Sosnowiec 3:2 (16:25, 25:19, 23:25, 25:22, 15:11) 
III turniej (sylwestrowy).
"I miejsce:" PKE Polska Energia Sosnowiec
"II miejsce:" EKS Skra Bełchatów 
"III miejsce:" Pamapol Galaxia AZS Częstochowa 
"IV miejsce:" KS Ivett Jastrzębie Borynia
KP Polska Energia Sosnowiec – EKS Skra Bełchatów 3:1 
Pamapol AZS Częstochowa – KS Ivett Jastrzębie Borynia 3:1 
KS Ivett Jastrzębie Borynia – EKS Skra Bełchatów 3:2
KP Polska Energia Sosnowiec – Pamapol AZS Częstochowa 3:0
EKS Skra Bełchatów – Pamapol AZS Częstochowa 3:1 
KP Polska Energia Sosnowiec – KS Ivett Jastrzębie Borynia 3:0 
Tabela końcowa turnieju
IV turniej (sylwestrowy).
"I miejsce:" KS Ivett Jastrzębie Borynia 
"II miejsce:" PKE Polska Energia Sosnowiec
"III miejsce:" Pamapol Domex AZS Częstochowa 
"IV miejsce:" EKS Skra Bełchatów
"V miejsce:" MCKiS Energetyk Jaworzno 
"VI miejsce:" MKS MOS Będzin
Grupa A: 
KP Polska Energia Sosnowiec – MKS MOS Będzin 3:2 (23:25, 30:32, 25:19, 25:14, 16:14) 
Pamapol Domex AZS Częstochowa – MKS MOS Będzin 3:1 (25:18, 25:20, 23:25, 25:20) 
KP Polska Energia Sosnowiec – Pamapol Domex AZS Częstochowa 3:2 (21:25, 30:28, 18:25, 25:23, 15:13) 
Grupa B: 
EKS Skra Bełchatów – MCKiS Energetyk Jaworzno 3:0 (25:17, 25:20, 25:23) 
KS Jastrzębski Węgiel – MCKiS Energetyk Jaworzno 3:0 (32:30, 25:18, 25:19) 
KS Jastrzębski Węgiel – EKS Skra Bełchatów 3:2 (18:25, 25:22, 20:25, 25:11, 15:7) 
o V miejsce: MCKiS Energetyk Jaworzno – MKS MOS Będzin 3:2 (25:19, 25:23, 14:25, 18:25, 15:11) 
o III miejsce: Pamapol Domex AZS Częstochowa – EKS Skra Bełchatów 3:1 (25:16, 21:25, 25:22, 25:15) 
o I miejsce: KS Jastrzębski Węgiel – KP Polska Energia Sosnowiec 3:0 (25:18, 25:15, 27:25)
V turniej (sylwestrowy).
"I miejsce:" Resovia Rzeszów
"II miejsce:" PKE Polska Energia Sosnowiec
"III miejsce:" Gwardia Wrocław
"IV miejsce:" MCKiS Energetyk Jaworzno
"V miejsce:" Reprezencja Polski Juniorów
"VI miejsce:" MKS MOS Będzin
Grupa A: 
PKE Polska Energia – MKS MOS Interpromex Będzin 3:0
KS Gwardia Wrocław – MKS MOS Interpromex Będzin 2:1
PKE Polska Energia – KS Gwardia Wrocław 2:1
Grupa B: 
Resovia Rzeszów – MCKIS Energetyk Jaworzno 3:0
Reprezentacja Polski Juniorów – MCKIS Energetyk Jaworzno 1:2
Reprezentacja Polski Juniorów – Resovia Rzeszów 1:2
o V miejsce: MKS MOS Będzin – Repr. Polski Juniorów 2:3 (16:25, 25:22, 25:21, 24:26, 12:15)
o III miejsce: MCKIS Energetyk Jaworzno – Gwardia Wrocław 0:3 (18:25, 13:25, 21:25)
o I miejsce: PKE Polska Energia Sosnowiec – Resovia Rzeszów 3:1 (25:19, 18:25, 19:25, 17:25)
VI turniej (sylwestrowy).
"I miejsce:" Płomień Sosnowiec
"II miejsce:" MCKiS Energetyk Jaworzno
"III miejsce:" MKS MOS Interpromex Będzin
"IV miejsce:" BBTS Siatkarz Original Bielsko-Biała
MCKiS Energetyk Jaworzno – Płomień Sosnowiec 1:3 (25:20, 25:27, 20:25, 22:25) 
BBTS Bielsko-Biała – MKS MOS Będzin 0:3 (19:25, 23:25, 22:25) 
BBTS Bielsko-Biała – Płomień Sosnowiec 0:3 (21:25, 20:25, 24:26) 
MKS MOS Będzin – MCKiS Energetyk Jaworzno 2:3 (26:24, 20:25, 23:25, 25:22, 12:15) 
BBTS Bielsko-Biała – MCKiS Energetyk Jaworzno 2:3 (25:23, 25:22, 14:25, 21:25, 13:15) 
Płomień Sosnowiec – MKS MOS Będzin 3:0 (25:21, 25:19, 25:23)
Tabela końcowa turnieju
VII turniej (noworoczny).
"I miejsce:" ZAK S.A Kędzierzyn-Koźle
"II miejsce:" KS Płomień Sosnowiec
"III miejsce:" Wkręt-met Domex AZS Częstochowa
"IV miejsce:" KS Jastrzębski Węgiel
"V miejsce:" MKS MOS Interpromex Będzin
"VI miejsce:" MCKiS Energetyk Jaworzno
Grupa A: 
MKS MOS Interpromex Będzin – KS Płomień Sosnowiec 2:3 (25:20, 25:18, 21:25, 23:25, 11:15)
MKS MOS Interpromex Będzin – Wkręt-met Domex AZS Częstochowa 1:3 (25:22, 14:25, 20:25, 23:25)
KS Płomień Sosnowiec – Wkręt-met Domex AZS Częstochowa 3:0 (25:20, 25:21, 25:20)
Grupa B: 
ZAK S.A Kędzierzyn-Koźle – MCKiS Energetyk Jaworzno 3:1 (25:21, 29:27, 21:25, 25:18)
KS Jastrzębski Węgiel – ZAK S.A Kędzierzyn-Koźle 1:3 (19:25, 14:25, 25:18, 30:32)
KS Jastrzębski Węgiel – MCKiS Energetyk Jaworzno 3:1 (25:19, 26:28, 25:17, 25:18)
mecz o V miejsce: MKS MOS Interpromex Będzin – MCKiS Energetyk Jaworzno 3:2 (16:25, 25:22, 25:22, 22:25, 15:12)
mecz o III miejsce: Wkręt-met AZS Częstochowa – Jastrzębski Węgiel 3:0 (25:17, 25:23, 26:24)
mecz o I miejsce: Płomień Sosnowiec – ZAK S.A. Kędzierzyn-Koźle 1:3 (23:25, 20:25, 25:17, 16:25)
VIII turniej (sylwestrowy).
"I miejsce:" MKS MOS Interpromex Będzin
"II miejsce:" MCKiS Energetyk Jaworzno
"III miejsce:" BBTS Siatkarz Original Bielsko-Biała
"IV miejsce:" Reprezentacja Polski Kadetów
MCKiS Jaworzno – BBTS Bielsko–Biała 3:2 (23:25, 25:19, 20:25, 25:22, 15:13) 
MKS MOS Będzin – Reprezentacja Polski kadetów 3:0 (25:20, 25:14, 25:22) 
BBTS Bielsko–Biała - Reprezentacja Polski kadetów 3:1 (23:25, 25:13, 25:19, 25:23) 
MKS MOS Będzin - MCKiS Jaworzno 3:0 (25:18, 25:23, 25:23) 
MCKiS Jaworzno - Reprezentacja Polski kadetów 3:0 (25:18, 25:23, 25:22) 
MKS MOS Będzin - BBTS Bielsko–Biała 3:0 (25:21, 25:23, 25:21) 
Tabela końcowa turnieju
IX turniej.
Turniej Odwołany
Uczestnicy.
Płomień Sosnowiec (7 razy)
MCKiS Energetyk Jaworzno (6 razy)
AZS Częstochowa (5 razy)
MKS MOS Będzin (5 razy)
Jastrzębski Węgiel (4 razy)
Skra Bełchatów (3 razy)
BBTS Bielsko-Biała (2 raz) 
Reprezentacja Polski Juniorów (1 raz)
Reprezentacja Polski Kadetów (1 raz)
Gwardia Wrocław (1 raz)
VK Danzas Ostrava (1 raz)
Resovia Rzeszów (1 raz)
ZAK S.A. Kędzierzyn-Koźle (1 raz)
Zwycięzcy.
Płomień Sosnowiec (3 razy)
AZS Częstochowa (1 raz)
Jastrzębski Węgiel (1 raz)
Resovia Rzeszów (1 raz)
ZAK S.A. Kędzierzyn-Koźle (1 raz)
MKS MOS Będzin (1 raz)

</doc>
<doc id="1160187" url="https://pl.wikipedia.org/wiki?curid=1160187" title="Dyrektywa nr 41">
Dyrektywa nr 41

Dyrektywa nr 41 - dyrektywa wydana przez Adolfa Hitlera 5 kwietnia 1942 roku, która nakazywała Wehrmachtowi przygotowanie strategii letniej, której najważniejszym elementem byłoby zdobycie kaukaskich złóż ropy naftowej.

</doc>
<doc id="1160196" url="https://pl.wikipedia.org/wiki?curid=1160196" title="Lanús Buenos Aires">
Lanús Buenos Aires



</doc>
<doc id="1160197" url="https://pl.wikipedia.org/wiki?curid=1160197" title="Spermophilus parryii">
Spermophilus parryii



</doc>
<doc id="1160199" url="https://pl.wikipedia.org/wiki?curid=1160199" title="Kolonia Zgorzelec">
Kolonia Zgorzelec

Kolonia Zgorzelec (niem. "Skorzeletz") – kolonia robotnicza zbudowana w latach 1897–1901 położona w Bytomiu–Łagiewnikach. Powstała z inicjatywy Huberta von Tiele-Wincklera na zamówienie Katowickiej Spółki Akcyjnej dla Górnictwa i Hutnictwa dla pracowników pobliskiej ówczesnej Huty Hubertus.
Architektura.
Na kolonię składają się 34 wolnostojące familoki dwurodzinne i czterorodzinne zbudowane w latach 1897–1901, 14 z nich zostało wyłączonych z użytkowania; na początku XXI wieku w kolonii mieszkały około 152 osoby. Zachowały się pojedyncze komórki lokatorskie (śl."chlewiki"). Budynki mają wysokość 1 i 2 kondygnacji (2 i 3 licząc łącznie z poddaszem) i są całkowicie podpiwniczone. Lica ścian zewnętrznych wykonano z czerwonej cegły, bez ozdób. W skład zespołu wchodził również budynek usługowy – pralnia. Kolonia stanowi przykład zespołu urbanistyczno-architektonicznego z okresu największego rozwoju przemysłu na terenie Górnego Śląska.
W 1994 roku osiedle zostało wpisane do rejestru zabytków pod numerem A/1533/94. Ochrona obejmuje "zespół osiedla robotniczego „Kolonia Zgorzelec” w Bytomiu-Łagiewnikach, który tworzą budynki nr 1,2 oraz 6-39"
Rewitalizacja.
W latach 90. XX wieku planowano przekształcić osiedle w „kolonię artystyczną”, co jednak nie doszło do skutku.
Prowadzono jednak częściową rewitalizację kolonii przy współpracy z krajem związkowym Północna Nadrenia-Westfalia oraz miastem partnerskim Recklinghausen, projekt jednak upadł, wyremontowano 9 budynków.

</doc>
<doc id="1160200" url="https://pl.wikipedia.org/wiki?curid=1160200" title="Michał Szczerba">
Michał Szczerba

Michał Roch Szczerba (ur. 14 grudnia 1977 w Warszawie) – polski polityk, samorządowiec, poseł na Sejm VI, VII, VIII i IX kadencji.
Życiorys.
Jest synem Kazimierza Szczerby, dwukrotnego medalisty olimpijskiego w boksie (1976 i 1980). Absolwent XXX Liceum Ogólnokształcącego im. Jana Śniadeckiego w Warszawie. W 2001 ukończył socjologię na Wydziale Stosowanych Nauk Społecznych i Resocjalizacji Uniwersytetu Warszawskiego. Jest również absolwentem Europejskiego Studium Finansowania Inwestycji Samorządu Terytorialnego w Szkole Głównej Handlowej w Warszawie (2004).
W 1997 był członkiem założycielem stowarzyszenia Młodzi Konserwatyści AWS. Od 1997 do 1999 był asystentem posłanki Franciszki Cegielskiej. W latach 1999–2001 należał do Stronnictwa Konserwatywno-Ludowego. W 2002 wstąpił do Platformy Obywatelskiej. W latach 2000–2007 był radnym, od 2006 do 2007 przewodniczącym rady dzielnicy Wola w Warszawie. W okresie 2002–2007 był wiceprzewodniczącym zarządu krajowego Stowarzyszenia „Młodzi Demokraci”. W 2013 został prezesem Towarzystwa Przyjaciół Woli. Należał do katolickiej organizacji Rycerze Kolumba.
W wyborach parlamentarnych w 2007 został wybrany na posła z listy Platformy Obywatelskiej. Kandydując w okręgu warszawskim, otrzymał 2372 głosy (najniższy wynik w tych wyborach umożliwiający uzyskanie mandatu). W wyborach w 2011 z powodzeniem ubiegał się o reelekcję, uzyskując 4137 głosów. W wyborach w 2015 został ponownie wybrany do Sejmu, otrzymując 4919 głosów. W Sejmie VIII kadencji został zastępcą przewodniczącego Komisji Polityki Senioralnej oraz członkiem Komisji Sprawiedliwości i Praw Człowieka.
16 grudnia 2016, podczas 33. posiedzenia Sejmu VIII kadencji, został wykluczony z obrad przez marszałka Sejmu Marka Kuchcińskiego, co wywołało protest części posłów opozycji, zablokowanie przez nich Sali Posiedzeń i przeniesienie przez marszałka posiedzenia do Sali Kolumnowej. W lutym 2017 poseł złożył w Europejskim Trybunale Praw Człowieka w Strasburgu skargę, podnosząc, że decyzja marszałka o wykluczeniu z obrad jego zdaniem pozbawiła go „możliwości wykonywania mandatu poselskiego i reprezentowania wyborców”.
W wyborach w 2019 z powodzeniem ubiegał się o reelekcję, kandydując z ramienia Koalicji Obywatelskiej i otrzymując 13 747 głosów. W styczniu 2022 został wybrany na współprzewodniczącego międzyparlamentarnej komisji Ukraina-NATO funkcjonującej w ramach Zgromadzenia Parlamentarnego NATO. W 2023 wraz z Dariuszem Jońskim opublikował książkę pt. "Wielkie żniwa. Jak PiS ukradł Polskę", powstałą na podstawie szeroko komentowanych przez media kontroli poselskich, które obaj posłowie przeprowadzili w trakcie IX kadencji Sejmu.
Odznaczenia.
Odznaczony gruzińskim Orderem Honoru (2011).

</doc>
<doc id="1160202" url="https://pl.wikipedia.org/wiki?curid=1160202" title="Zmiany Dieulafoya">
Zmiany Dieulafoya

Zmiany Dieulafoya (malformacja Dieulafoya, zespół Dieulafoy, ang. Dieulafoy's lesion) – rzadka przyczyna krwawienia z przewodu pokarmowego, odpowiadająca za mniej niż 5% wszystkich krwawień do przewodu pokarmowego u dorosłych. 
Istotą zmiany Dieulafoya jest nieprawidłowo powiększona tętniczka błony śluzowej przewodu pokarmowego. 95% tych zmian występuje w górnej części żołądka, w odległości do 6 cm od dolnego zwieracza przełyku; aczkolwiek podobne malformacje spotykane były w każdym miejscu przewodu pokarmowego. Malformacja ta dwukrotnie częściej występuje u mężczyzn. 
W przeciwieństwie do choroby wrzodowej, zmiany Dieulafoya prawie nigdy nie występują u pacjentów z chorobą alkoholową albo nadużywaniem NLPZ w wywiadzie. Krwawienie objawia się krwawymi wymiotami i (lub) smolistymi stolcami, rzadziej świeżą krwią w stolcu (zmiana zlokalizowana w błonie śluzowej odbytnicy). Rozpoznanie i leczenie opiera się o techniki endoskopowe. Przy rozpoznawaniu zmian zlokalizowanych w okrężnicy przydatna jest angiografia. Zmiany w prostnicy diagnozowane są w rektoskopii.
Charakterystyczny obraz endoskopowy zmiany to tętniący krwotok lub sączenie się krwi z drobnego uszkodzenia błony śluzowej. Rzadko endoskopowo dostrzega się małą tętniczkę średnicy 1–2 mm będącą źródłem krwawienia. Błona śluzowa okolicy krwawienia jest prawidłowa, niezmieniona. 
Zmiany opisał jako pierwszy francuski chirurg Paul Georges Dieulafoy w 1898 roku.

</doc>
<doc id="1160203" url="https://pl.wikipedia.org/wiki?curid=1160203" title="Velten">
Velten

Velten – miasto w Niemczech w kraju związkowym Brandenburgia, w powiecie Oberhavel. Leży na północ od Berlina. Według danych z 31 grudnia 2008 r. miasto zamieszkiwało 11 858 osób.

</doc>
<doc id="1160204" url="https://pl.wikipedia.org/wiki?curid=1160204" title="Operacja Kreml">
Operacja Kreml

Operacja Kreml – przygotowywany przez Sztab Generalny Wehrmachtu plan ofensywy na Moskwę, który w 1942 roku miał odciągnąć uwagę od właściwego uderzenia, jakim była kaukaska Operacja Fall Blau.
Niemcy podsunęli Sowietom plany Operacji Kreml, by zmusić ich do koncentracji sił w pobliżu stolicy oraz osłabienia obrony Stalingradu i Kaukazu.

</doc>
<doc id="1160206" url="https://pl.wikipedia.org/wiki?curid=1160206" title="Zmiana Dieulafoya">
Zmiana Dieulafoya



</doc>
<doc id="1160208" url="https://pl.wikipedia.org/wiki?curid=1160208" title="Leonardo Rodriguez">
Leonardo Rodriguez



</doc>
<doc id="1160209" url="https://pl.wikipedia.org/wiki?curid=1160209" title="Alicja Dąbrowska (polityk)">
Alicja Dąbrowska (polityk)

Alicja Dąbrowska z domu Kapturkiewicz (ur. 28 czerwca 1956 w Ostrowcu Świętokrzyskim) – polska polityk, lekarka, samorządowiec, posłanka na Sejm VI, VII i VIII kadencji.
Życiorys.
Jest córką Jana i Ireny. Ukończyła w 1981 studia na Wydziale Lekarskim Akademii Medycznej w Warszawie (z dyplomem lekarza medycyny). Odbyła także podyplomowe studia w Wyższej Szkole Menedżerskiej w Warszawie (marketing i zarządzanie), ukończone w 2005. Pracowała w warszawskim zakładzie opieki zdrowotnej. W latach 2002–2007 była radną rady dzielnicy Praga-Północ m.st. Warszawy, od 2006 do 2007 pełniła funkcję przewodniczącej tej rady.
W wyborach parlamentarnych w 2007 została wybrana na posła z listy Platformy Obywatelskiej. Kandydując w okręgu warszawskim, otrzymała 2885 głosów. W wyborach w 2011 z powodzeniem ubiegała się o reelekcję, dostała 4622 głosy. Bezskutecznie kandydowała w wyborach do Parlamentu Europejskiego w 2014. W wyborach w 2015 nie uzyskała poselskiej reelekcji. W 2019 uzyskała możliwość objęcia mandatu posłanki VIII kadencji w miejsce Andrzeja Halickiego, na co wyraziła zgodę. W tym samym roku nie została ponownie wybrana w kolejnych wyborach.

</doc>
<doc id="1160210" url="https://pl.wikipedia.org/wiki?curid=1160210" title="Aleksander Bohatkiewicz">
Aleksander Bohatkiewicz

Aleksander Wiktor Bohatkiewicz (ur. 20 września 1795 we wsi Slyžiava, zm. 1833 w Postawach) – bibliograf i bibliotekarz.
Życiorys.
Absolwent Wydziału Literatury i Nauk Wyzwolonych Cesarskiego Uniwersytetu Wileńskiego, był pracownikiem Biblioteki Uniwersytetu Wileńskiego w latach 1819-1831
Prowadził w latach 1828-1830 wykłady z bibliografii na Cesarskim Uniwersytecie Wileńskim którego był adiunktem, utrzymywał korespondencję z Joachimem Lelewelem, zrzeszony był w Towarzystwie Filomatów.
Zmarł w mieście Postawy w 1833 roku opuszczony i zapomniany zdradzając pod koniec życia objawy choroby psychicznej.

</doc>
<doc id="1160211" url="https://pl.wikipedia.org/wiki?curid=1160211" title="Kate Ellis">
Kate Ellis

Kate Ellis (ur. 22 września 1977) – australijska polityk, posłanka z ramienia Australijskiej Partii Pracy (ALP) reprezentująca rejon wyborczy Adelaide. Po wygranych przez ALP wyborach w 2007 została Ministrem ds. Młodzieży i Sportu w rządzie Kevina Rudda, w momencie nominacji była najmłodszym ministrem w historii Australii.

</doc>
<doc id="1160212" url="https://pl.wikipedia.org/wiki?curid=1160212" title="Francisco Varallo">
Francisco Varallo

Francisco Antonio Varallo (ur. 5 lutego 1910 w La Plata, zm. 30 sierpnia 2010 tamże) – argentyński piłkarz, napastnik. Srebrny medalista I Mistrzostw Świata w Piłce Nożnej 1930. Długoletni zawodnik Boca Juniors. Obdarzany przydomkiem "Pancho".
Karierę zaczynał w 12 de Octubre. Później grał w Gimnasia y Esgrima La Plata (mistrzostwo kraju w 1929), jednak większość kariery spędził w Boca Juniors. W pierwszym zespole występował w latach 1931–1939. Trzykrotnie był mistrzem kraju (1931, 1934 i 1935), w 1933 został królem strzelców. W lidze zdobył 181 goli w 210 spotkaniach. Tworzył znakomite trio napastników z Roberto Cherro i Paragwajczykiem Cáceresem.
Znalazł się w składzie Argentyny na premierowe mistrzostwa świata w Urugwaju, w turnieju strzelił jedną bramkę, zagrał w meczu finałowym. Z Argentyną triumfował w Copa América 1937. W kadrze grał w latach 1930–1937, w 16 meczach zdobył 7 bramek.
W 1994 został uhonorowany FIFA Order of Merit. 5 lutego 2010 roku skończył 100 lat. Był ostatnim żyjącym piłkarzem MŚ 30.

</doc>
<doc id="1160219" url="https://pl.wikipedia.org/wiki?curid=1160219" title="Operacja Uran">
Operacja Uran

Operacja Uran () – okrążenie wojsk niemieckich podczas bitwy stalingradzkiej przez wojska Armii Czerwonej w czasie II wojny światowej. Atak został rozpoczęty 19 listopada 1942 roku z dwóch stron i zakończył się spotkaniem w mieście Kałacz nad Donem.
Operacja.
Do okrążenia przygotowywano się bardzo starannie. Józef Stalin został przekonany do wydania gen. Aleksandrowi Wasilewskiemu wszelkich środków, których potrzebował. Plan operacji okrążającej opracował płk М. М. Potapow a dowodził nią gen. Wasilewski. 
Kiedy siły niemieckie zostały skoncentrowane pod Stalingradem, dowództwo radzieckie zdecydowało się na okrążenie z dwóch powodów: zaatakowania słabszych odcinków frontu utrzymywanych przez niedostatecznie uzbrojone armie rumuńskie, oraz zapobieżenia wcześniejszej interwencji jednostek 6 Armii.
Utrzymanie tajemnicy było niespodziewanie skuteczne; częściowo dzięki radzieckim działaniom odwracającym uwagę, a częściowo przez niemiecki sceptycyzm dotyczący możliwości Armii Czerwonej do przeprowadzenia tak ambitnej operacji.
Opór armii rumuńskich został pokonany pierwszego dnia operacji. Wówczas to siły radzieckie szybko posuwały się w stronę Kałacza. Na linii natarcia nie było żadnych znaczących wojsk niemieckich, więc natarcie prowadzone z północy i z południa zakończyło się po czterech dniach spotkaniem obu grup armii.
Ponad ćwierć miliona żołnierzy Państw Osi zostało odciętych od źródeł zaopatrzenia akurat w momencie rozpoczęcia się srogiej zimy. Sytuacja Niemców pod Stalingradem była zła. 22 listopada Gen. Friedrich Paulus wysłał telegram do Adolfa Hitlera mówiący o tym, że 6 Armia została okrążona. Hitler zabronił Paulusowi prób wyrwania się z okrążenia. Tak więc 6 Armia powoli traciła siły przez ciągłe ataki Armii Czerwonej, głód oraz mróz.
Dowódca Luftwaffe feldmarszałek Hermann Göring obiecał dostarczać okrążonym wojskom: żywność, broń, amunicję, oraz leki drogą powietrzną, jednak te obietnice zdecydowanie przekroczyły możliwości Luftwaffe i bieg wydarzeń w Stalingradzie szybko zaczął zmierzać w stronę klęski Niemców. Wiele samolotów użytych do transportu zaopatrzenia zostało bezpowrotnie straconych.
2 lutego 1943 roku resztki 6 Armii liczącej wówczas ok. 90 000 żołnierzy poddały się wojskom radzieckim. Operacja została skoordynowana z Operacją Mars pod Moskwą.
Skutki.
Armia Czerwona osiągnęła Kałacz tak szybko, że zostało to powtórzone i sfilmowane dla celów propagandowych kilka dni później. Siły radzieckie zajęły mosty na Donie, ponieważ niemieccy obrońcy nie wierzyli, że nadciągające czołgi z włączonymi światłami mogły być czołgami nieprzyjaciela (Niemcy często używali zdobytych T-34).
Morale w społeczeństwie radzieckim znacząco się poprawiło, natomiast Niemcy wpadli w apatię po największej jak dotąd klęsce Wehrmachtu.
Podczas oblężenia Paulus został awansowany do stopnia feldmarszałka. Stał się przez to pierwszym od 1871 roku niemieckim feldmarszałkiem, który oddał się do niewoli. Według niektórych źródeł Hitler polecił mianować Paulusa feldmarszałkiem w nadziei, iż ten popełni samobójstwo, aby uniknąć „poddania swojej buławy”.
Straty 6 Armii i współdziałających z nią wojsk państw Osi były ogromne: półtora miliona ludzi, 3 500 czołgów, 12 000 dział i moździerzy, 75 000 pojazdów mechanicznych 3 000 samolotów.

</doc>
<doc id="1160223" url="https://pl.wikipedia.org/wiki?curid=1160223" title="(4202) Minitti">
(4202) Minitti

(4202) Minitti – planetoida z pasa głównego asteroid okrążająca Słońce w ciągu 5 lat i 91 dni w średniej odległości 3,02 j.a. Została odkryta 12 lutego 1985 roku w Europejskim Obserwatorium Południowym przez Henriego Debehogne. Nazwa planetoidy pochodzi od "Michelle Minitti" (ur. 1973), zajmującą się na "Arizona State University" mineralogicznymi badaniami Marsa. Nazwę zasugerował T. H. Burbine. Przed nadaniem nazwy planetoida nosiła oznaczenie tymczasowe (4202) 1985 CB2.

</doc>
<doc id="1160224" url="https://pl.wikipedia.org/wiki?curid=1160224" title="Specyfikacja techniczna OpenDocument">
Specyfikacja techniczna OpenDocument

Ten dokument jest specyfikacją techniczną standardu dokumentów biurowych OpenDocument, opracowaną przez konsorcjum OASIS. Standard został opracowany publicznie przez różne organizacje i jest publicznie dostępny, co oznacza, że każdy może go zaimplementować bez ograniczeń. OpenDocument został stworzony jako alternatywa dla własnościowych formatów dokumentów.
Typy plików.
Zalecane rozszerzenia plików i typy MIME są częścią oficjalnego standardu (OASIS, 1 maja 2005).
Dokumenty.
Najpopularniejsze rozszerzenia plików, używane przez dokumenty OpenDocument, to; .odt dla dokumentów tekstowych, .ods dla arkuszy kalkulacyjnych, .odp dla planów prezentacji i .odg dla grafiki. Rozszerzenia są łatwe do zapamiętania, gdyż „.od” jest skrótem od „OpenDocument”, natomiast ostatnia litera wskazuje na konkretny typ, np. t to tekst, a s to arkusz kalkulacyjny (z ang. spreadsheet). Poniżej kompletna lista typów dokumentów wraz z zalecanym rozszerzeniem pliku i MIME.
Szablony.
OpenDocument umożliwia tworzenie szablonów dokumentów. Szablon stanowi informację o sposobie formatowania dokumentów, w tym o stylach, natomiast nie zawiera treści. Zalecane rozszerzenie pliku zaczyna się od „.ot” (co można traktować jako skrót od „OpenDocument template” – „szablon OpenDocument”). Ostatnia litera określa typ szablonu (np. t dla tekstów). Poniżej typy szablonów:
Możliwości.
Jak wspomniano, OpenDocument może opisywać dokumenty tekstowe (zwykle edytowane przez procesory tekstu), arkusze kalkulacyjne, prezentacje, rysunki/ grafiki, obrazy, wykresy, wzory matematyczne i „dokumenty główne” (które mogą zawierać kombinację pozostałych typów). Może również reprezentować szablony dla wielu spośród nich.
Oficjalny standard OpenDocument (OASIS, 1 maja 2005) definiuje możliwości OpenDocument. Haumacher (2005) jest autorem formalnej specyfikacji w postaci hiperłączy, wywiedzionej z oficjalnego standardu. Książka Eisenberga (2005) opisuje format bardziej szczegółowo. Tekst poniżej jest skróconym podsumowaniem możliwości formatu.
Metadane.
Format OpenDocument umożliwia przechowywanie metadanych (danych o danych) za pomocą zbioru predefiniowanych elementów oraz definiowanych przez użytkownika. Predefiniowane metadane to: Generator (Generator), Tytuł (Title), Opis (Description), Temat (Subject), Słowa kluczowe (Keywords), Pierwszy autor (Initial Creator), Autor (Creator), Wydrukowany przez (Printed By), Data utworzenia (Creation Date and Time), Data wydruku (Print Date and Time), Szablon dokumentu (Document Template), Automatyczne odświeżanie (Automatic Reload), Zachowanie hiperłączy (Hyperlink Behavior), Język (Language), Cykle edycyjne (Editing Cycles), Czas edycji (Editing Duration) i Statystyki dokumentu (Document Statistics).
Treść.
OpenDocument umożliwia stosowanie zarówno podstawowych, jak i zaawansowanych możliwości opisu tekstu. Obsługiwane są nagłówki o różnych poziomach, różnego rodzaju listy (numerowane i nienumerowane), numerowane akapity, a także śledzenie zmian. Sposób wyświetlania tekstu może być sterowany za pomocą sekwencji stron i atrybutów sekcji. Obsługiwane są hiperłącza, zakładki, odsyłacze, a także ruby – umożliwiające dodawanie adnotacji i bardzo przydatne w niektórych językach. Ponadto obsługiwane są pola tekstowe (do treści generowanych automatycznie) i mechanizmy automatycznego tworzenia spisów treści, indeksów i bibliografii, określanych ogólnie mianem tablic ("table").
Przykładem zbioru tablic jest w OpenDocument arkusz kalkulacyjny. Stąd, możliwe jest stosowanie zaawansowanego formatowania tabel i arkuszy. Obsługiwane są zakresy baz danych, filtry i piloty danych (znane użytkownikom Excela jako tabele przestawne). W arkuszach kalkulacyjnych jest możliwe również śledzenie zmian.
Format grafiki jest opisem wektorowym. Obraz składa się z warstw, zawierających poszczególne elementy. Dostępne kształty to: prostokąt, linia, łamana, wielokąt, wielokąt foremny, ścieżka, okrąg, elipsa i łącznik. Ponadto dostępne są kształty trójwymiarowe; format opisuje scenę, oświetlenie, wytłoczenie, obrót, sześciany i kule (format przeznaczony jest do celów biurowych, stąd nie jest wystarczający do zastosowań w filmach lub skomplikowanych scenach 3D). Można również definiować własne kształty.
Format opisuje również prezentacje. Mogą zawierać animacje (z dźwiękiem) – pojawianie się tekstu lub kształtu, ukrywanie tekstu lub kształtu, ściemnienie. Efekty mogą być łączone w grupy. Większość możliwości formatowania jest tych samych, co w formacie tekstowym, co ułatwia implementację. Nie są dostępne natomiast tabele, dlatego mogą być wstawiane do prezentacji tylko jako elementy zagnieżdżone.
Wykresy definiują sposób wyświetlania danych liczbowych. Zawierają tytuł, podpisy, stopkę i legendę opisującą wykres. Format definiuje serie danych, użytych do wyświetlenia wykresu i wiele różnych typów wykresów, takich jak liniowe, kołowe itp.
Dostępne są formularze, oparte na istniejącym standardzie XForms.
Formatowanie.
Jest wiele stylów i opcji formatowania, opisujących sposób, w jaki informacja ma być wyświetlana.
Układ strony jest opisany wieloma atrybutami. Należą do nich: rozmiar strony, format liczb, zasobnik papieru, orientacja strony, marginesy, krawędzie (i szerokość linii), odstępy, cień, tło, kolumny, sortowanie wydruku, numer pierwszej strony, skala, wyrównanie tabel, maksymalna wysokość stopki i separator, i wiele innych właściwości.
Nagłówki i stopki mogą mieć zdefiniowaną stałą i minimalną wysokość, marginesy, grubość linii obramowania, odstęp, tło, cień i dynamiczne odstępy.
Jest wiele atrybutów dla tekstu, akapitów, rubów, sekcji, tabel, kolumn, list i wypełnień. Poszczególne znaki mogą mieć własną czcionkę, rozmiar i inne właściwości. Akapity mogą mieć własne odstępy pionowe, „wdowy” (pierwsze linie akapitu) i „sieroty” (ostatnie linie), a także inne atrybuty do specjalnego formatowania. Ta lista może być dowolnie rozszerzana (więcej szczegółów w odnośnikach).
Struktura wewnętrzna formatu.
Plik OpenDocument jest skompresowanym archiwum JAR, zawierającym pliki i katalogi. Ten prosty mechanizm kompresji powoduje, że pliki OpenDocument są zwykle znacznie mniejsze niż ich odpowiedniki w formacie Microsoft „.doc” czy „.ppt”. Mniejszy rozmiar jest istotny dla organizacji przechowujących wiele dokumentów przez długi czas, a także organizacji, które muszą wymieniać dokumenty za pomocą łączy o niskiej przepustowości. Zdekompresowane dane są w większości zawarte w tekstowych plikach XML, co umożliwia (po dekompresji) typową dla XML łatwość modyfikacji i przetwarzania. W celu przetwarzania dokumentów, standard umożliwia również utworzenie pojedynczego pliku XML, którego elementem głównym jest &lt;office:document&gt;.
Katalogi mogą być użyte do przechowywania obrazów, animacji (poza SMIL) i innych plików, używanych przez dokument, a nie dających się zapisać w XML.
Dzięki użyciu otwartego formatu kompresji, użytkownik może zdekompresować plik dokumentu i ręcznie modyfikować zawarte w nim pliki. Umożliwia to naprawę uszkodzonego pliku lub niskopoziomową manipulację zawartością. Wiele programów implementujących OpenDocument nie wykorzystuje wysokiego stopnia kompresji. Możliwa jest zatem optymalizacja rozmiaru plików przez użycie skuteczniejszych programów kompresujących. Można to połączyć z użyciem programów optymalizujących rozmiar zawartych obrazów – uzyskana redukcja rozmiaru może wynieść ponad 40% w porównaniu do pliku zapisanego bezpośrednio przez program kompatybilny z OpenDocument.
Skompresowany zestaw plików i katalogów zawiera:
OpenDocument zapewnia silną separację między treścią, układem i metadanymi. Pliki XML zostały później zdefiniowane za pomocą RELAX NG, języka opisu schematów XML. RELAX NG jest opisany specyfikacją OASIS, jak również przez część drugą standardu międzynarodowego ISO/IEC 19757: Document Schema Definition Languages (DSDL).
content.xml.
Najważniejszym plikiem jest content.xml. Jego zawartość to treść dokumentu, z wyjątkiem danych binarnych (np. obrazy). Jego format jest wzorowany na HTML, ale znacznie bardziej skomplikowany. Wciąż jest jednak czytelny dla człowieka:
 &lt;text:h text:style-name="Heading_2"&gt;To jest tytuł&lt;/text:h&gt;
 &lt;text:p text:style-name="Text_body"/&gt;
 &lt;text:p text:style-name="Text_body"&gt;
 To jest akapit. Informacje o formatowaniu zawarte są
 w stylu Text_body. Pusty znacznik text:p powyżej oznacza
 pusty akapit (pustą linię).
 &lt;/text:p&gt;
styles.xml.
Plik styles.xml zawiera informację o stylach. W OpenDocument wiele informacji o formatowaniu i układzie zawartych jest w stylach. Większość z nich zapisana jest w tym pliku, chociaż niektóre są w content.xml. Dostępne są następujące typy stylów:
OpenDocument jest wyjątkowy pod tym względem, że nie można zapisać informacji formatujących bez użycia stylów. Nawet „ręczne” formatowanie odbywa się za pomocą stylów (aplikacja tworzy nowe style w miarę potrzeby).
meta.xml.
Plik meta.xml zawiera metadane, np. "autor", "autor ostatniej modyfikacji", "data ostatniej modyfikacji" itp. Zawartość wygląda np. tak:
 &lt;meta:creation-date&gt;2003-09-10T15:31:11&lt;/meta:creation-date&gt;
 &lt;dc:creator&gt;Daniel Carrera&lt;/dc:creator&gt;
 &lt;dc:date&gt;2005-06-29T22:02:06&lt;/dc:date&gt;
 &lt;dc:language&gt;es-ES&lt;/dc:language&gt;
 &lt;meta:document-statistic
 meta:table-count="6" meta:object-count="0"
 meta:page-count="59" meta:paragraph-count="676"
 meta:image-count="2" meta:word-count="16701"
 meta:character-count="98757"/&gt;
Nazwy znaczników &lt;dc:...&gt; zostały zaczerpnięte ze standardu XML Dublin Core.
settings.xml.
Plik settings.xml zawiera ustawienia, takie jak poziom powiększenia czy aktualne położenie kursora. Ogólnie są to własności, niebędące ani treścią, ani opisem formatowania.
mimetype.
mimetype jest prostym, jednolinijkowym plikiem z typem MIME. Jednym z powodów jego obecności jest to, że rozszerzenie pliku nie ma znaczenia dla formatu. Rozszerzenie pliku jest tylko dla wygody użytkownika.
Wykorzystanie istniejących formatów.
OpenDocument został tak zaprojektowany, aby możliwie często stosował istniejące, otwarte standardy XML, a nowe znaczniki dodawano tylko tam, gdzie żaden standard nie dostarczał wymaganej funkcjonalności. Zatem, OpenDocument używa podzbioru Dublin Core jako metadanych, MathML do wyświetlania formuł matematycznych, SMIL do multimediów, XLink do hiperłączy itd.
Chociaż nie wykorzystano w pełni SVG do grafiki wektorowej, OpenDocument używa formatu kompatybilnego z SVG wewnątrz przestrzeni nazw ODF, jak również grafiki niezgodnej z SVG.
Wersje ODF 1.0 (ISO 26300) oraz 1.1 nie opisują funkcji podpisu elektronicznego. Funkcjonalność ta ma być włączona do ODF 1.2.

</doc>
<doc id="1160225" url="https://pl.wikipedia.org/wiki?curid=1160225" title="Jesse Price">
Jesse Price

Jesse Dashiell Price (ur. 15 sierpnia 1863, zm. 14 maja 1939 w Ocean City, Maryland) – amerykański polityk związany z Partią Demokratyczną. W latach 1914–1919 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1160230" url="https://pl.wikipedia.org/wiki?curid=1160230" title="Penny Wong">
Penny Wong

Penelope Ying-yen "Penny" Wong, chin. 黃英賢, pinyin : Huáng Yīngxián (ur. 5 listopada 1968 w Kota Kinabalu) – australijska polityk, senatorka z ramienia Australijskiej Partii Pracy (ALP) reprezentująca okręg wyborczy Australia Południowa. Po zwycięskich dla ALP wyborach w 2007 została ministrem ds. zmian klimatycznych i wody ("Climate Change and Water Minister"). Po kolejnych wyborach w 2010 roku została przeniesiona na urząd minister finansów i deregulacji. Pełniła go do 18 września 2013, kiedy to jej ugrupowanie przeszło do opozycji po przegranych wyborach. Powołana 23 maja 2022 roku na stanowisko minister spraw zagranicznych w gabinecie Anthony’ego Albanesego.
Jest pierwszą osobą azjatyckiego pochodzenia i pierwszym politykiem otwarcie przyznającym się do swojej orientacji homoseksualnej w gabinecie Australii.

</doc>
<doc id="1160231" url="https://pl.wikipedia.org/wiki?curid=1160231" title="James Harry Covington">
James Harry Covington

James Harry Covington (ur. 3 maja 1870, zm. 4 lutego 1942 w Waszyngtonie) – amerykański polityk i prawnik związany z Partią Demokratyczną. W latach 1909–1914 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych. W latach 1914–1918 był sędzią sądu najwyższego Dystryktu Kolumbii, a w latach 1914–1919 był profesorem prawa na Uniwersytecie Georgetown.

</doc>
<doc id="1160233" url="https://pl.wikipedia.org/wiki?curid=1160233" title="Oscar szachowy">
Oscar szachowy

Oscar szachowy (ang. "Chess Oscar") – nagroda przyznawana pod koniec każdego roku przez arcymistrzów i dziennikarzy szachowych dla najlepszego szachisty roku poprzedniego. Pierwsza (nieoficjalna) edycja zorganizowana została w roku 1967 w czasie trwania międzynarodowego turnieju w Palmie de Mallorce, a jego zwycięzcą został Bent Larsen. W następnym roku konkurs odbył się po raz pierwszy pod egidą Międzynarodowej Federacji Szachowej. W latach 1989–1994 nagrody nie przyznawano, natomiast od roku 1995 wybory koordynowane są przez dziennikarzy rosyjskiego wydawnictwa "64".
W dotychczasowej historii przyznawania szachowych oscarów najwięcej statuetek (11) otrzymał Garri Kasparow. Pomiędzy 1982 a 1988 siedmiokrotnie przeprowadzono edycję konkursu dla najlepszych szachistek, zwyciężczyniami zostały wówczas: Nona Gaprindaszwili (1982), Pia Cramling (1983), Maja Cziburdanidze (1984, 1985, 1986, 1987) i Judit Polgar (1988).

</doc>
<doc id="1160235" url="https://pl.wikipedia.org/wiki?curid=1160235" title="Plansza tekstowa">
Plansza tekstowa

Plansza tekstowa – w przeszłości element filmu niemego, obecnie element uzupełniający filmy oraz programy telewizyjne.
W filmach niemych plansze tekstowe miały za zadanie przedstawić dialogi oraz objaśniać fabułę. Plansze charakteryzował podobny wygląd, który był związany z erą produkcji filmów czarno-białych, tło było czarne, a tekst biały. Niektórzy reżyserzy filmów niemych uważali plansze filmowe za zbędne. Friedrich Wilhelm Murnau powiedział, że „idealny film nie potrzebuje tekstu”, realizując film "Portier z hotelu Atlantic" (niem. "Der Letzte Mann", 1924), który rzeczywiście nie miał plansz tekstowych. Zapotrzebowanie na stosowanie plansz tekstowych skończyło się z momentem nadejścia ery filmów udźwiękowionych.
Obecnie plansze tekstowe są elementem dodatkowym w realizacji filmów, np. pojawiający się napis na początku każdego z filmów serii Gwiezdnych wojen „Dawno temu, w odległej galaktyce...” (ang. "A long time ago in a galaxy far, far away..."). Plansze są stosowane także w różnego rodzaju programach telewizyjnych, np. teleturniejach.

</doc>
<doc id="1160236" url="https://pl.wikipedia.org/wiki?curid=1160236" title="William Humphreys Jackson">
William Humphreys Jackson

William Humphreys Jackson (ur. 15 października 1839 w pobliżu Salisbury, Maryland, zm. 3 kwietnia 1915 w Salisbury, Maryland) – amerykański polityk i przedsiębiorca związany z Partią Republikańską. 
Życiorys.
Dwukrotnie, najpierw w latach 1901–1905 i ponownie w latach 1907–1909, był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.
Jego syn, William Purnell Jackson był senatorem Stanów Zjednoczonych z Maryland.

</doc>
<doc id="1160240" url="https://pl.wikipedia.org/wiki?curid=1160240" title="Marek Kwitek">
Marek Kwitek

Marek Kwitek (ur. 28 kwietnia 1961 w Annopolu) – polski polityk, nauczyciel i samorządowiec, poseł na Sejm VI, VII, VIII i IX kadencji.
Życiorys.
Ukończył w 1984 historię na Wydziale Humanistycznym Wyższej Szkoły Pedagogicznej w Kielcach. W latach 1986–2005 pracował jako nauczyciel w Szkole Podstawowej nr 1 i w Liceum Ogólnokształcącym Collegium Gostomianum w Sandomierzu. Był również dyrektorem oddziału zamiejscowego kuratorium oświaty w tym mieście. Ukończył studia podyplomowe: w 2000 z zakresu organizacji i zarządzania w oświacie na Politechnice Radomskiej oraz w 2001 z historii i wiedzy o społeczeństwie w Wyższej Szkole Humanistyczno-Przyrodniczej w Sandomierzu.
Przez dwie kadencje zasiadał w sandomierskiej radzie miejskiej, zasiadał w zarządzie miasta. Od 2005 do 2006 był wicestarostą powiatu sandomierskiego, następnie przez rok pełnił funkcję radnego sejmiku świętokrzyskiego i członka zarządu województwa.
Był wiceszefem regionu świętokrzyskiego Ruchu Społecznego AWS oraz przewodniczącym Akcji Wyborczej Solidarność w Sandomierzu i powiecie sandomierskim. Należy do NSZZ „Solidarność”, Stowarzyszenia Rodzin Katolickich oraz do Prawa i Sprawiedliwości.
Bez powodzenia kandydował do Sejmu w wyborach w 2001 z listy AWSP i w 2005 z listy PiS.
W wyborach parlamentarnych w 2007 został wybrany na posła na Sejm VI kadencji z listy Prawa i Sprawiedliwości, otrzymując w okręgu kieleckim 2653 głosy. W wyborach w 2011 nie został ponownie wybrany, otrzymując 3726 głosów. W 2014 objął jednak mandat w miejsce wybranego na senatora posła Jarosława Rusieckiego i po rezygnacji pierwszego w kolejce po nim kandydata Grzegorza Forkasiewicza, wójta Rytwian.
W 2015 z powodzeniem ubiegał się o poselską reelekcję (dostał 5636 głosów). W 2019 został wybrany na kolejną kadencję Sejmu, otrzymując 5453 głosy.

</doc>
<doc id="1160242" url="https://pl.wikipedia.org/wiki?curid=1160242" title="Thomas Alexander Smith">
Thomas Alexander Smith

Thomas Alexander Smith (ur. 3 września 1850, zm. 1 maja 1932) – amerykański polityk związany z Partią Demokratyczną. W latach 1905–1907 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1160243" url="https://pl.wikipedia.org/wiki?curid=1160243" title="Oscar">
Oscar



</doc>
<doc id="1160244" url="https://pl.wikipedia.org/wiki?curid=1160244" title="Zofia Kulik">
Zofia Kulik

Zofia Kulik (ur. 14 września 1947 we Wrocławiu) – polska rzeźbiarka, autorka fotografii, artystka performance.
Życiorys.
W 1971 ukończyła studia na Akademii Sztuk Pięknych w Warszawie. Prezentacja pracy dyplomowej Kulik polegała na symultanicznym pokazie ok. 500 przezroczy rzutowanych na otaczające widza z trzech stron trzy ekrany. Obok ekranów stał wykonany z utwardzanych tkanin posąg Mojżesza Michała Anioła. Był on szmacianą kopią marmurowej kopii tegoż posągu stojącego w holu warszawskiej ASP. Kolorowy Mojżesz był ostatnią fazą całorocznego procesu dokumentowania i działania.
W latach 70. i 80. pracowała z Przemysławem Kwiekiem w duecie KwieKulik – wówczas zajmowała się głównie działalnością performance. Praca dyplomowa Kwieka składała się z projekcji diapozytywów i filmów 8 mm, na których ukazany został proces jako dzieło. W latach 70. w swojej sztuce rozwijała koncepcję formy otwartej Oskara Hansena.
Artystka zajmuje się tematyką władzy, totalitaryzmu, relacji gender.
W swoim podwarszawskim domu zgromadziła archiwum materiałów dotyczących polskiej neoawangardy.
Od połowy lat 80. tworzy fotokolaże – kolekcje fotograficznych odwzorowań gestów powstające w wyniku wielokrotnego, punktowego naświetlania materiału fotograficznego i rzutowania na niego poszczególnych elementów układu. Unieruchomienie gestów na fotografiach skutkuje wrażeniem pozbawienia fotografowanej postaci indywidualności lub kontroli. Do licznych fotokolaży Zofii Kulik pozował artysta Zbigniew Libera.
W 1996 roku Zofia Kulik otrzymała Paszport Polityki. W 1997 reprezentowała Polskę na Biennale w Wenecji. Prace artystki znajdują się m.in. w kolekcji Muzeum Sztuki w Łodzi.

</doc>
<doc id="1160246" url="https://pl.wikipedia.org/wiki?curid=1160246" title="Roszarnictwo">
Roszarnictwo



</doc>
<doc id="1160248" url="https://pl.wikipedia.org/wiki?curid=1160248" title="Orley">
Orley

Orley, Orlej, Las Orlej – kompleks leśny, na północno-zachodnich stokach Wielkiej Góry w południowej części wsi Zalas, pomiędzy przysiółkiem Sanki Głuchówki, a na zachodzie, drogą z Zalasu do Brodeł na Garbie Tenczyńskim w Rudniańskim Parku Krajobrazowym.
Północno wschodnia część lasu dochodzi do wzgórza Zalaska, a południowa opada do Doliny Wrzosy.
Dawny kamieniołom.
We wschodniej części lasu znajduje się były kamieniołom porfirów, powstały w 1932, a eksploatowany do 1966. Eksploatację rozpoczęto w dwóch łomach (Orley i Głuchówki), które po II wojnie światowej połączono. Wyrobisko stanowi fragment zuskokowanej i zerodowanej lakkolitowej intruzji subwulkanicznej. Eksploatowany porfir charakteryzuje czerwona barwa, zbita tekstura, porfirowa struktura. W kamieniołomie występują dwa systemy spękań ciosowych – stożkowy i obwodowy.
Od lat 50. XX w. istniała tutaj do tego czasu towarowa kolej wąskotorowa o długości około 12 km prowadziła do stacji w Okleśnej, na której istniała rampa, gdzie następował przeładunek kamienia na wagony normalnotorowe. Obecnie fragmentami byłej linii do Orley, wytyczono szlak rowerowy.

</doc>
<doc id="1160250" url="https://pl.wikipedia.org/wiki?curid=1160250" title="William Purnell Jackson">
William Purnell Jackson

William Purnell Jackson (ur. 11 stycznia 1868 w Salisbury, Maryland, zm. 7 marca 1939 w Salisbury, Maryland) – amerykański polityk, działacz Partii Republikańskiej. W latach 1912–1914 zasiadał w Senacie Stanów Zjednoczonych jako przedstawiciel stanu Maryland.
Jego ojciec, William Humphreys Jackson, był przedstawicielem Maryland w Izbie Reprezentantów Stanów Zjednoczonych.

</doc>
<doc id="1160251" url="https://pl.wikipedia.org/wiki?curid=1160251" title="William P. Jackson">
William P. Jackson



</doc>
<doc id="1160252" url="https://pl.wikipedia.org/wiki?curid=1160252" title="Mikolów">
Mikolów



</doc>
<doc id="1160263" url="https://pl.wikipedia.org/wiki?curid=1160263" title="Rejon kamieński">
Rejon kamieński



</doc>
<doc id="1160265" url="https://pl.wikipedia.org/wiki?curid=1160265" title="Wioska przeklętych (film 1995)">
Wioska przeklętych (film 1995)

Wioska przeklętych () – amerykański film fabularny (horror) z roku 1995 w reżyserii Johna Carpentera. Remake filmu pod tym samym tytułem z 1960 roku, oparty na powieści Johna Wyndhama "Kukułcze jaja z Midwich".
Opis fabuły.
Wszyscy ludzie w mieście zapadają w dziwną śpiączkę trwającą sześć godzin. Gdy po tym czasie budzą się z niej, okazuje się, że dziesięć kobiet jest w ciąży. Wszystkie rodzą w jednakowym czasie identyczne dzieci (pięciu chłopców i pięć dziewczynek). Jednak jedna z kobiet rodzi martwe dziecko – dziewczynkę. Gdy dzieci dorastają, są prawie nie do rozróżnienia: wszystkie są albinosami – mają białe włosy, ziemistą cerę i przerażające spojrzenie. Ciągle trzymają się razem. Jeden z chłopców, David, próbuje się wyłamać spod kontroli przewodzącej w tej grupie Mary, ale Mara nie zamierza zmienić celu, dla którego cała dziesiątka się urodziła.
Metoda uśmiercania.
Gdy dorosła osoba powie dzieciom coś nieprzyjemnego, niechcący je uderzy lub chociażby będzie się w nie wpatrywać, zauważy coś przed czym nie ma ucieczki. Oczy dziecka zaczną świecić: początkowo na zielono, gdy jednak przejdą do czerwieni, człowiek ginie z własnej ręki.
Jedyną metodą odparcia ich ataków będzie blokowanie myśli (głębokie rozmyślenia, np. o morzu lub ceglanym murze)

</doc>
<doc id="1160268" url="https://pl.wikipedia.org/wiki?curid=1160268" title="Zespół Elektrociepłowni Wrocławskich Kogeneracja">
Zespół Elektrociepłowni Wrocławskich Kogeneracja

Zespół Elektrociepłowni Wrocławskich Kogeneracja SA – spółka akcyjna notowana na Giełdzie Papierów Wartościowych w Warszawie, zajmująca się produkcją energii elektrycznej oraz wytwarzaniem ciepła w układzie skojarzonym. Zespół Elektrociepłowni Wrocławskich Kogeneracja S.A. tworzą trzy elektrociepłownie:

</doc>
<doc id="1160269" url="https://pl.wikipedia.org/wiki?curid=1160269" title="Jezioro Durowskie">
Jezioro Durowskie



</doc>
<doc id="1160270" url="https://pl.wikipedia.org/wiki?curid=1160270" title="Jezioro Durowo">
Jezioro Durowo



</doc>
<doc id="1160272" url="https://pl.wikipedia.org/wiki?curid=1160272" title="Philip Mack">
Philip Mack

Philip John Mack (ur. 6 października 1892, zm. 29 kwietnia 1943), oficer marynarki brytyjskiej, kontradmirał. 
Urodził się w Paston Hall w Norwich w Wielkiej Brytanii, był synem majora kawalerii Pastona Macka. Uczył się w Royal Navy College Osborne i Dartmouth.
Początek służby i I wojna światowa.
W 1905 wstąpił na służbę do marynarki brytyjskiej (Royal Navy). W stopniu porucznika marynarki, a od 1914 kapitana marynarki służył podczas I wojny światowej. W styczniu 1917 objął pierwsze dowództwo - żaglowego statku pułapki HMS "Result" (Q23), którym dowodził do kwietnia 1917. 15 marca 1917 statek ten uszkodził niemiecki okręt podwodny SM UC-45, 5 kwietnia 1917 sam został poważnie uszkodzony ogniem z działa innego okrętu podwodnego. 
Okres międzywojenny.
Po wojnie, w 1923 krótko dowodził niszczycielem HMS "Tumult", następnie od 1923 do 1925 niszczycielem HMS "Wishart" na Morzu Śródziemnym. Od grudnia 1925 do 1927 służył na krążowniku ciężkim HMS "Hawkins" na wodach chińskich. Od 1928 do 1930 dowodził niszczycielem HMS "Wryneck" na Morzu Śródziemnym. W 1930 poślubił Elizabeth Dawson. Następnie zajmował stanowiska sztabowe, a w latach 1932-1934 był zastępcą dowódcy pancernika HMS "Nelson". W 1935 ukończył kurs dla starszych oficerów Royal Navy War College w Greenwich. Od 1935 do 1939 był attaché morskim na Amerykę Południową, w Buenos Aires.
II wojna światowa.
20 marca 1939 objął dowodzenie 7. Flotyllą Niszczycieli Floty Metropolii (Home Fleet), na okręcie flagowym niszczycielu HMS "Jervis". W tym charakterze rozpoczął służbę podczas II wojny światowej. Flotylla ta po wybuchu wojny bazowała w ujściu rzeki Humber, jako część sił "Humber Force" Dowództwa Nore ("Nore Command"). Przez pierwsze miesiące wojny niszczyciele flotylli głównie patrolowały na Morzu Północnym i eskortowały tam konwoje przybrzeżne, wzięły też ograniczony udział w kampanii norweskiej (na skutek kolizji "Jervisa", okrętem flagowym Macka od marca do lipca 1940 był HMS "Janus"). 
Mack został następnie w maju przeniesiony do Floty Śródziemnomorskiej w Aleksandrii, zostając 14 lipca 1940 dowódcą 14. Flotylli Niszczycieli (od lipca ponownie jego okrętem flagowym był "Jervis"). Jego flotylla brała aktywny udział w działaniach przeciw flocie i żegludze włoskiej oraz osłonie konwojów na Maltę i działań głównych sił floty na wschodnim Morzu Śródziemnym. Brał m.in. udział w bitwie pod Matapanem w marcu 1941, za co został 3 lutego 1942 wymieniony w raporcie ("Mentioned in Despatches", MID). Od 8 kwietnia 1941 cztery niszczyciele pod jego dowództwem utworzyły Zespół K, operujący z Malty, który 16 kwietnia 1941 zatopił włoski konwój 5 statków i 3 niszczyciele eskorty, przy stracie jednego własnego u wybrzeża Tunezji (tzw. konwój Tarigo). 14. Flotyllą Mack dowodził w dalszych akcjach do 19 marca 1942. 
Od 6 maja 1942 do 15 lutego 1943 Mack był dowódcą pancernika HMS "King George V". W styczniu 1943 awansował na stopień kontradmirała. 
Zginął 29 kwietnia 1943 w katastrofie lotniczej 
Był odznaczony dwukrotnie Distinguished Service Order (DSO &amp; Bar), pierwszy raz za przebieg służby, ponownie za bitwę z konwojem Tarigo.

</doc>
<doc id="1160277" url="https://pl.wikipedia.org/wiki?curid=1160277" title="Waldemar Domagała">
Waldemar Domagała

Waldemar Marek Domagała (ur. 23 lipca 1946 w Sosnowcu, zm. 24 listopada 2007 w Warszawie) – polski muzyk i architekt. Członek SARP od 1978 roku.
Życiorys.
Członek wrocławskich grup Elar 5 (1965-1971) i Nurt (1971). Od 1972, wraz z Aleksandrem Nowackim i Andrzejem Krupińskim współtworzył popularną grupę folkbeatową Homo Homini, w której śpiewał, grał na gitarze, harmonijce ustnej i kazoo. Wraz z zespołem wylansował, między innymi takie przeboje jak: "Drzewa ruszają w drogę" (jego kompozycja do sł. Marka Dagnana), "Tobie Karolino" czy "Wspomnienia o Adelajdzie". Z Homo Homini rozstał się na początku 1975, zastąpiony przez Zbigniewa Brzezińskiego, gitarzystę zespołu Kram.
Absolwent Wydziału Architektury Politechniki Warszawskiej z 1976. Jako architekt był twórcą i współtwórcą wielu obiektów przemysłowych w tymi między innymi na Kubie i w Algierii, a także współprojektantem fabryki domów w Dąbrowie Górniczej i Rybniku.
Pochowany na cmentarzu Bródnowskim w Warszawie (kwatera 10H-5-18).

</doc>
<doc id="1160279" url="https://pl.wikipedia.org/wiki?curid=1160279" title="Kombinerki">
Kombinerki

Kombinerki (szczypce uniwersalne) – narzędzie służące do obróbki ręcznej. Składa się z dwóch metalowych części, połączonych w podobny sposób jak nożyczki. 
Kombinerki służą do manipulowania uchwyconym przedmiotem, wyginania go oraz do ściągania izolacji z przewodów elektrycznych. Wewnętrzna strona ich główki jest spłaszczona i posiada szorstką fakturę powierzchni, zapobiegającą wyślizgiwaniu się trzymanego przedmiotu. W główce posiadają półokrągłe wcięcie z przecinakiem do kabli, wykorzystywanym często do ściągania izolacji z przewodów elektrycznych. Ich rączka może być (i zwykle jest) pokryta izolatorem z tworzyw sztucznych (wówczas nadają się do prac elektrycznych).

</doc>
<doc id="1160282" url="https://pl.wikipedia.org/wiki?curid=1160282" title="Néstor Rossi">
Néstor Rossi

Néstor Rául Rossi (ur. 10 maja 1925 w Buenos Aires, zm. 13 czerwca 2007 tamże) – argentyński piłkarz, pomocnik i trener piłkarski. Długoletni zawodnik River Plate. Obdarzany przydomkami "Pipo" i "La Voz".
Poza umiejętnościami wyróżniał się zadziornością i charakterem – z linii pomocy kierował całym zespołem. Profesjonalną karierę zaczynał w River w 1945. W 1949 wyjechał do Kolumbii, gdzie powstała "dzika liga" i został zawodnikiem Millonarios FC. Obok siebie miał m.in. Alfredo Di Stéfano i inne gwiazdy argentyńskiego futbolu, razem seryjnie zdobywali tytuły mistrza kraju. Do Argentyny i River wrócił w 1955. Z River pięć razy był mistrzem Argentyny (1945, 1947, 1955, 1956, 1957). Karierę kończył w Huracán (1959-1961).
W reprezentacji Argentyny rozegrał 26 spotkań. Z Argentyną triumfował w Copa América 1947 i Copa América 1957. Grał także w nieudanych dla Argentyny finałach MŚ 58.
Pracował jako trener, prowadził m.in. River i Boca Juniors. To u niego w dorosłym futbolu debiutował Daniel Passarella.

</doc>
<doc id="1160283" url="https://pl.wikipedia.org/wiki?curid=1160283" title="Nestor Raul Rossi">
Nestor Raul Rossi



</doc>
<doc id="1160285" url="https://pl.wikipedia.org/wiki?curid=1160285" title="Nestor Rossi">
Nestor Rossi



</doc>
<doc id="1160288" url="https://pl.wikipedia.org/wiki?curid=1160288" title="Stanislaus Cauer">
Stanislaus Cauer

Stanislaus Cauer (ur. 18 października 1867 w Bad Kreuznach, zm. 3 marca 1943 w Królewcu) – rzeźbiarz niemiecki.
Życiorys.
Pochodził z rodziny uzdolnionej artystycznie, czynnej szczególnie w dziedzinie plastyki, rzadziej malarstwa. Był najstarszym synem rzeźbiarza Roberta Cauera Starszego i Augusty z d. Schmidt. Był uczniem swojego ojca, od 1882 pracował w jego atelier w Rzymie, gdzie przebywał do 1905, z przerwą w latach 1893–1895. Wykonał wówczas kilka posągów, wzorowanych na antycznych. Tworzył również reliefy i rzeźby nagrobne, zróżnicowane pod względem stylistycznym. W latach 1905–1907 tworzył w kręgu Ernsta Hertera w Berlinie, ulegając wpływom secesji. Następnie aż do emerytury w 1933 był profesorem Akademii Sztuk Pięknych w Królewcu, gdzie kierował Pracownią Rzeźby. Tworzył zarówno pomniki (w tym zachowany przed teatrem pomnik Schillera, 1910), rzeźbę architektoniczną (geniusze na fasadzie nowej siedziby Akademii w Amalienau z lat 1916–1919) oraz plastykę plenerową, popiersia i nagrobki, z których część – spośród niemal 100 – również zachowała się w Kaliningradzie do naszych czasów, m.in. fontanna z puttami wykonana na wystawę w Poznaniu w 1908 – obok kliniki przy ul. Wagnera; rzeźba "Po kąpieli" z 1922 (obecnie Galeria Sztuk Pięknych); relief "Herkules" przy śluzie Stawu Kuźniczego ("Hammerteich"). W Niemczech jego dzieła przetrwały w Bad Kreuznach (m.in. pomnik malarza Friedricha Müllera, 1905), w zbiorach w Dreźnie, Duisburgu ("Psyche", 1890, w Museum Stadt Königsberg), Königsfeld i Norymberdze. Tworzył w brązie, marmurze, w wapieniu muszlowym.
Pochowany na cmentarzu w Judytach, pod niezachowanym granitowym nagrobkiem własnego autorstwa z 1938 r.

</doc>
<doc id="1160290" url="https://pl.wikipedia.org/wiki?curid=1160290" title="Bułeczka">
Bułeczka

Bułeczka – powieść dla dzieci autorstwa Jadwigi Korczakowskiej. Po raz pierwszy wydana w 1957 roku przez Naszą Księgarnię. W roku 1973 została zekranizowana.
Fabuła.
Opowiada o ośmioletniej Broni, z racji pyzatych policzków zwanej Bułeczką. Mieszkająca początkowo na wsi z przybraną babcią osierocona dziewczynka trafia pod opiekę wujostwa zamieszkałych w mieście. Z powodu swojej nieporadności w zderzeniu w miejskim życiem staje się przedmiotem docinków i złośliwości kuzynki Wandzi i innych rówieśników. Niechętna dziewczynce jest też gosposia wujostwa. Wrodzony optymizm i pogoda ducha pozwala jednak Bułeczce przezwyciężyć trudności, a jej postawa ma zbawienny wpływ na całą rodzinę.

</doc>
<doc id="1160291" url="https://pl.wikipedia.org/wiki?curid=1160291" title="Swenald">
Swenald



</doc>
<doc id="1160297" url="https://pl.wikipedia.org/wiki?curid=1160297" title="Firma Handlowa „Jago”">
Firma Handlowa „Jago”

Firma Handlowa „Jago” Spółka Akcyjna – polskie przedsiębiorstwo handlu hurtowego z siedzibą w Krzeszowicach, obecnie w upadłości. Do 24 października 2012 roku notowane na Giełdzie Papierów Wartościowych w Warszawie. Dystrybutor żywności mrożonej i lodów na polskim rynku.

</doc>
<doc id="1160300" url="https://pl.wikipedia.org/wiki?curid=1160300" title="Glazurowanie (technologia żywności)">
Glazurowanie (technologia żywności)

Glazurowanie – w technologii przetwórstwa rybnego zabieg technologiczny polegający na nałożeniu warstewki lodu na rybę (filet). Prócz ryb glazuruje się czasem tuszki drobiowe, wątrobę wieprzową itp. 
Wyróżnia się dwie techniki: glazurowanie "natryskowe" i "immersyjne". 
Z technologicznego punktu widzenia bardziej efektywne jest glazurowanie immersyjne, gdyż pozwala na jednolite zaglazurowanie całej powierzchni ryby.
Zabieg ten ma na celu odcięcie surowca od tlenu, zapobiega wysuszce i oparzelinie mrozowej. Glazurowanie pozwala przedłużyć trwałość ryby o 3-4 miesiące. 
Roztwory glazurujące miewają również dodatki. Dodatek kwasu mlekowego obniża pH i uniemożliwia rozwój niektórym drobnoustrojom, dodatek NaCl również ma działanie bakteriostatyczne. 
Prócz glazurowania wodą stosuje się jeszcze alginowanie. Surowiec moczy się w żelach alginowych, które nie ulegają sublimacji i rekrystalizacji, ponadto mają niższą temperaturę topnienia niż woda (-3 do -4 stopnia Celsjusza), przez co można je usunąć z surowca, który jest jeszcze zamrożony.

</doc>
<doc id="1160301" url="https://pl.wikipedia.org/wiki?curid=1160301" title="JC Auto">
JC Auto

JC Auto SA – spółka akcyjna zajmująca się dystrybucją części samochodowych. 28 lutego 2008 zawieszono obrót akcjami spółki na Giełdzie Papierów Wartościowych w Warszawie z uwagi na połączenie spółki z Inter Cars.

</doc>
<doc id="1160304" url="https://pl.wikipedia.org/wiki?curid=1160304" title="Jupiter NFI">
Jupiter NFI

Jupiter Narodowy Fundusz Inwestycyjny SA (wcześniej "3 NFI S.A.") – spółka akcyjna notowana na Giełdzie Papierów Wartościowych w Warszawie.
Jeden z największych Narodowych Funduszy Inwestycyjnych. W marcu 2000 r. przejął majątek 11 NFI S.A. Po połączeniu nazwę zmieniono na Jupiter.

</doc>
<doc id="1160305" url="https://pl.wikipedia.org/wiki?curid=1160305" title="Parafia Świętych Apostołów Szymona i Judy Tadeusza w Werenowie">
Parafia Świętych Apostołów Szymona i Judy Tadeusza w Werenowie

Parafia Świętych Apostołów Szymona i Judy Tadeusza w Werenowie – parafia rzymskokatolicka w dekanacie raduńskim na Białorusi, prowadzona przez pallotynów przy współpracy z siostrami pallotynkami. Obecny kościół wybudowany w 2002 roku.
Historia.
Kościół powstał tu w pierwszej połowie XVI wieku z fundacji kanclerza wielkiego litewskiego Olbrachta Gasztołda, ówczesnego właściciela Błotnej (później Werenowa). Nowy drewniany kościół na centralnym rynku miasta został zbudowany w 1705 roku ze środków wojewody mścisławskiego Aleksandra Jana Mosiewicza, świątynię konsekrowano pod wezwaniem świętych apostołów Szymona i Judy Tadeusza. W XVIII wieku, kiedy Werenowo było w posiadaniu rodu Scipio del Campo, miasto otrzymało status siedziby starostwa. W 1735 r. kasztelan smoleński i właściciel Werenowa Jan Scipio del Campo i jego syn Józef Scipio del Campo, starosta lidzki, otworzyli tu szkołę i kolegium zakonu pijarów. Według fundacji klasztorowi przekazano majątek Łapaczyzna wraz ze wsią Wilkańce i ofiarowano 50.000 złotych. Jednak po 20 latach, w 1756 r., na polecenie komisji oświatowej, pijarów przeniesiono do Lidy. Drewniany kościół parafialny działał do II wojny światowej. Była to trójnawowa, prostokątna, bezwieżowa świątynia z trójkątnym frontonem nad główną fasadą, którą flankowały dwie wieżyczki. Na lewo od kościoła stała dwukondygnacyjna drewniana dzwonnica. Zespół kościelny otoczony był kamiennym płotem z trójprzęsłową ceglaną bramą. Liczba parafian osiągnęła prawie 4000. 
W 1967 roku stary kościół, mimo protestów mieszkańców, został zburzony przez władze radzieckie. Oficjalnym powodem był zły stan techniczny. Wraz ze zniszczeniem kościoła zaginęły księgi parafialne. W miejscu kościoła zbudowano dom kultury. Od tego czasu miejscowi katolicy dojeżdżali do kościołów w Wilnie i litewskich Solecznikach.
Odrodzenie parafii w Werenowie rozpoczęło się pod koniec lat 80 XX w. W 1990 roku parafia została objęta opieką duszpasterską przez księży pallotynów. Pierwszym duszpasterzem był ks. Marian Kopeć SAC. Utworzył on tymczasową kaplicę w budynku po sklepie monopolowym – nieopodal miejsca przeznaczonego pod budowę przyszłej świątyni. W 1991 roku poświęcono krzyż misyjny oraz plac pod budowę nowego kościoła.
Budowa świątyni trwała około dziesięciu lat. 19 maja 2002 roku biskup Aleksander Kaszkiewicz poświęcił nowy kościół.
W roku 1992 do parafii dołączono odległy o 12 km mały kościółek w Poleckiszkach, należący wcześniej do litewskiej parafii Ejszyszki (po upadku ZSRR Białoruś i Litwa stały się niepodległymi państwami).
Od 1999 roku w skład zespołu kościelnego wchodzi dom klasztorny z kaplicą św. Michała Archanioła. Plebania także posiada kaplicę.
Siostry Pallotynki.
Od 1992 roku przy parafii pełnią posługę siostry pallotynki. Do ich zadań należy m.in. działalność charytatywna oraz praca z grupami parafialnymi (Mały i Młody Apostoł, Wspólnota Wieczernikowa, Zjednoczenie Apostolstwa Katolickiego). Ponadto siostry organizują coroczne obozy wypoczynkowe dla najmłodszych mieszkańców parafii. Od kilku lat pallotynki z Polski są systematycznie zastępowane przez zakonnice z Białorusi.
Cmentarz Polski.
Przy kościele znajduje się polski cmentarz z zabytkowym kamiennym ogrodzeniem oraz bramą wejściową z XIX wieku. Cmentarz jest wciąż użytkowany, większość nagrobków ma napisy w języku polskim.
Grupy parafialne.
Wspólnota Obrony Życia i Rodziny, Wspólnota Modlitewna, Wspólnota Miłosierdzia Bożego i Trzeźwości, Wspólnota Wieczernikowa, Mały Apostoł, Młody Apostoł, Zjednoczenie Apostolstwa Katolickiego, Schola "Infinitum", Ministranci, Lektorzy, Caritas, Bielanki

</doc>
<doc id="1160309" url="https://pl.wikipedia.org/wiki?curid=1160309" title="Stanisław Zarzycki">
Stanisław Zarzycki

Stanisław Zarzycki (ur. 1924, zm. 26 listopada 2007) – polski inżynier leśnictwa, działacz Polskiego Towarzystwa Leśnego (PTL), Stowarzyszenia Inżynierów i Techników Leśnictwa i Drzewnictwa (SITLiD) oraz Koła Kombatantów przy Dyrekcji Generalnej Lasów Państwowych (DGLP). 
Absolwent Wydziału Leśnego UJ. Pracownik polskiego leśnictwa w Rejonie Lasów Państwowych w Żywcu, Centralnego Zarządu Lasów Państwowych, Ministerstwa Leśnictwa i Przemysłu Drzewnego oraz Naczelnego Zarządu Lasów Państwowych. Specjalista w zakresie inżynierii leśnej. 

</doc>
<doc id="1160310" url="https://pl.wikipedia.org/wiki?curid=1160310" title="24 cm K.3">
24 cm K.3



</doc>
<doc id="1160312" url="https://pl.wikipedia.org/wiki?curid=1160312" title="Kościół w Woronowie">
Kościół w Woronowie



</doc>
<doc id="1160313" url="https://pl.wikipedia.org/wiki?curid=1160313" title="Kościół pallotynów w Woronowie">
Kościół pallotynów w Woronowie



</doc>
<doc id="1160314" url="https://pl.wikipedia.org/wiki?curid=1160314" title="Sławomir Przybylski">
Sławomir Przybylski



</doc>
<doc id="1160315" url="https://pl.wikipedia.org/wiki?curid=1160315" title="Stellan Rye">
Stellan Rye

Stellan Rye (ur. 4 lipca 1880 w Randers w Danii, zm. 14 listopada 1914 w Ypres w Belgii) – duński reżyser i scenarzysta filmowy, prekursor ekspresjonizmu w kinie niemieckim. Jego najsłynniejszym dziełem był "Student z Pragi" (1913).
Brał udział jako ochotnik w I wojnie światowej – walczył w armii niemieckiej. Zmarł w 1914 jako francuski jeniec wojenny.

</doc>
<doc id="1160317" url="https://pl.wikipedia.org/wiki?curid=1160317" title="Stefan Śródka">
Stefan Śródka

Stefan Śródka (ur. 8 września 1910 w Łodzi, zm. 4 stycznia 1981 w Warszawie) – polski aktor teatralny i filmowy, reżyser teatralny.
Życiorys.
W 1934 ukończył studia aktorskie w Państwowym Instytucie Sztuki Teatralnej w Warszawie. Przed wojną grał w Wilnie, Katowicach (w Teatrze im. St. Wyspiańskiego) i Kaliszu, gdzie także reżyserował sztuki teatralne. W sezonie 1944/45 należał do Teatru Zrzeszenia Aktorskiego w Lublinie. Po wojnie, w latach 1945–1949 grał w Teatrze Wojska Polskiego w Łodzi, a następnie przeniósł się do Warszawy. Początkowo, w latach 1949–1952, pracował w stołecznym Teatrze Narodowym im. Wojska Polskiego. Potem, przez 14 lat (do 1966) był zatrudniony w Teatrze Ateneum. Przez kolejne piętnaście lat, aż do śmierci, grał w Teatrze Dramatycznym.
W latach 1946–1981 zagrał także w kilkudziesięciu przedstawieniach Teatru Telewizji i filmach, m.in.: "Zakazane piosenki" (1946), "Dotknięcie nocy" (1961), "Stawce większej niż życie" (rola: „Bartek” – dowódca oddziału partyzanckiego; odcinki "Edyta", "Wielka wsypa"; 1967), "Gniewko, syn rybaka" (1969), "Czarne chmury" (1973), "Mazepa" (1975), "Polskie drogi" (1976), "Miś" (rola: węglarz Tłoczyński, kolega Stanisława Palucha – mówi m.in. kwestię o tradycji; 1980).
Andrzej Zaorski, były aktor warszawskiego Teatru Ateneum, powiedział o nim: „Grał wtedy w Ateneum nieżyjący już i kompletnie zapomniany aktor Stefan Śródka. Był to tzw. prawdziwek, to znaczy, nie słysząc nigdy o Stanisławskim, grał jego Metodą. Wszystko musiało być realistyczne. Jak kogoś złapał za rękę, to tamten miał siniaki od chwytu mocarnych palców Śródki”.
W uznaniu osiągnięć w dziedzinie upowszechniania i rozwoju sztuki teatralnej Stefanowi Śródce przyznawano parokrotnie różne nagrody i odznaczenia honorowe. Jako zasłużony aktor dla scen polskich i stołecznych po śmierci został pochowany na Cmentarzu Wojskowym na Powązkach w Warszawie (kwatera 32B-4-25).
Doświadczenia wojenne.
W czasie wojny Stefan Śródka (ps. „Ryś”) był uczestnikiem ruchu oporu i oficerem Wojska Polskiego (w stopniu podporucznika). W latach 1942–1944 na terenie dzisiejszego woj. lubelskiego brał czynny udział m.in. w wysadzeniu pociągu w Krzywdzie i przetransportowaniu zdobytej broni do miasta Borowe, odbiciu więźniów transportowanych do Lublina, rozbrojeniu posterunku Granatowej Policji w Wojcieszkowie i Adamowie. „Ryś” był wspominany przez towarzyszy broni jako wykazujący się w trakcie zadań niezwykle dużą bojowością, karnością i odwagą.
Rodzina.
Był synem Romana Śródki i Anny Laube. Dzieciństwo spędził w Łodzi. W 1945 ożenił się z Lucyną Maciejewską (zm. 2007). Jego syn Andrzej Śródka (1946-2022) był historykiem medycyny, profesorem w Instytucie Historii Nauki PAN i Katedrze Historii Medycyny Collegium Medicum UJ.

</doc>
<doc id="1160318" url="https://pl.wikipedia.org/wiki?curid=1160318" title="John Grogan">
John Grogan

John Grogan (ur. 20 marca 1957) - amerykański dziennikarz i pisarz. Autor książek "" o jego psie oraz "Najdłuższa podróż do domu". Pracował między innymi dla takich gazet jak "South Florida Sun-Sentinel" czy "The Philadelphia Inquirer". Na podstawie książki o psie Marleyu powstał film z Jennifer Aniston i Owenem Wilsonem w reżyserii Davida Frankla "Marley i ja" (2008).

</doc>
<doc id="1160323" url="https://pl.wikipedia.org/wiki?curid=1160323" title="International Actuarial Association">
International Actuarial Association

Międzynarodowe Towarzystwo Aktuarialne (ang. "International Actuarial Association" lub IAA) – to światowe zrzeszenie lokalnych organizacji lub stowarzyszeń aktuarialnych i należących do nich aktuariuszy.
IAA jest kontynuacją założonego w 1895 "Comité Permanent des Congrès d’Actuaires" będącego związkiem aktuariuszy. Organizacja ta została przekształcona w IAA w 1968.
Jest to jedyna międzynarodowa organizacja promująca badania naukowe, edukację i rozwój zawodu aktuariusza, a także rozwój organizacji aktuarialnych.
Międzynarodowe Towarzystwo Aktuarialne ma siedem sekcji:
Obecnie, Międzynarodowe Towarzystwo Aktuarialne zrzesza 57 organizacji ze statutem pełnego członkostwa, 25 organizacji jako stowarzyszonych członków i 3 organizacje na zasadzie instytucjonalnego członkostwa. 
Wszyscy w pełni kwalifikowani aktuariusze należący do organizacji z pełnym członkostwem otrzymują automatyczne indywidualne członkostwo w Międzynarodowym Towarzystwie Aktuarialnym.

</doc>
<doc id="1160328" url="https://pl.wikipedia.org/wiki?curid=1160328" title="Międzynarodowe Towarzystwo Aktuarialne">
Międzynarodowe Towarzystwo Aktuarialne



</doc>
<doc id="1160331" url="https://pl.wikipedia.org/wiki?curid=1160331" title="Josiah Kerr">
Josiah Kerr

Josiah Leeds Kerr (ur. 10 stycznia 1861 w Vienna, Maryland, zm. 27 września 1920 w Cambridge, Maryland) – amerykański polityk związany z Partią Republikańską. W latach 1900–1901 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1160332" url="https://pl.wikipedia.org/wiki?curid=1160332" title="Isaac Ambrose Barber">
Isaac Ambrose Barber

Isaac Ambrose Barber (ur. 26 stycznia 1852, zm. 1 marca 1909 w Easton, Maryland) – amerykański polityk związany z Partią Republikańską. W latach 1897–1899 był przedstawicielem pierwszego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1160335" url="https://pl.wikipedia.org/wiki?curid=1160335" title="Anderson Bruford Wakeman Howe">
Anderson Bruford Wakeman Howe

Anderson Bruford Wakeman Howe (ABWH) – supergrupa rockowa powstała w roku 1989, w której skład wchodzili muzycy zespołu Yes: Jon Anderson (wokal), Bill Bruford (perkusja), Rick Wakeman (instrumenty klawiszowe), Steve Howe (gitary).
W nagraniu debiutanckiej płyty uczestniczył też niezwiązany z Yes basista King Crimson, Tony Levin (gitara basowa). Oprócz niego grupę podczas koncertów wspomagali również: 
Muzycy nagrali dwa albumy: studyjny "Anderson Bruford Wakeman Howe" (1989) oraz koncertowy "An Evening of Yes Music Plus" (1993).

</doc>
<doc id="1160336" url="https://pl.wikipedia.org/wiki?curid=1160336" title="Easton (Maryland)">
Easton (Maryland)

Easton – miasto w Stanach Zjednoczonych, w stanie Maryland, siedziba administracyjna hrabstwa Talbot. W 2000 roku liczyło 11 708 mieszkańców.
W Easton 12 września 1810 roku urodził się Philip Francis Thomas, gubernator stanu Maryland i 23. sekretarz skarbu Stanów Zjednoczonych, a 1 marca 1909 roku zmarł Isaac Ambrose Barber, kongresmen Stanów Zjednoczonych z 1. okręgu wyborczego w Maryland.
Klimat.
Miasto leży w strefie klimatu subtropikalnego, umiarkowanego, łagodnego bez pory suchej i z gorącym latem, należącego według klasyfikacji Köppena do strefy "Cfa". Średnia temperatura roczna wynosi 13,2°C, a opady 1071,9 mm (w tym 35,6 cm śniegu). Średnia temperatura najcieplejszego miesiąca - lipca wynosi 24,8°C, natomiast najzimniejszego stycznia 1,8°C. Najwyższa zanotowana temperatura wyniosła 40,0°C, natomiast najniższa -26,1°C. Miesiącem o najwyższych opadach jest sierpień o średnich opadach wynoszących 119,4 mm, natomiast najniższe opady są w listopadzie i wynoszą średnio 73,7.

</doc>
<doc id="1160338" url="https://pl.wikipedia.org/wiki?curid=1160338" title="Zamoście (Borki)">
Zamoście (Borki)

Zamoście, "Łaźne" (niem. "Hasznen/Haasznen") – osada wsi Borki w Polsce, położona w województwie warmińsko-mazurskim, w powiecie oleckim, w gminie Świętajno.
W latach 1975–1998 miejscowość administracyjnie należała do województwa suwalskiego.
Osada położona między jeziorem Litygajno i jeziorem Łaźno. W pobliżu znajduje się jaćwieskie grodzisko datowane na 1190.
Osada powstała 1 lutego 1699 r. na mocy umowy, którą zawarł nadleśniczy "von Oppen" z pastorem "Pawłem Gizewiuszem" i leśniczym "Jerzym Dinge" na 8 włók położonych między jeziorami Łaźno (dawniej nazywane "Łaźne") i Litygajno. Zostali oni zwolnieni od opłat przez 8 lat, po upływie których zobowiązani byli płacić rocznie po 12 marek czynszu od włóki.
W dodatkowym kontrakcie z 12 lipca 1707 r., przydzielono wymienionemu "Gizewiuszowi" z Cichów oraz niejakiemu "Dindze" 5 włók i 14,5 morgi z nadwyżki, którą wykazały ponowne pomiary. Wymienieni osadnicy, osiedlający się w nowym miejscu, otrzymali prawo połowu ryb w pobliskim jeziorze i założyli wieś czynszową z własnymi poddanymi chłopami.
W roku 1630 w pałacyku myśliwskim w Łaźnem gościł "Kurfirst Jerzy Wilhelm".

</doc>
<doc id="1160340" url="https://pl.wikipedia.org/wiki?curid=1160340" title="Zalew Pucki">
Zalew Pucki



</doc>
<doc id="1160345" url="https://pl.wikipedia.org/wiki?curid=1160345" title="1 przykazanie">
1 przykazanie



</doc>
<doc id="1160346" url="https://pl.wikipedia.org/wiki?curid=1160346" title="2 przykazanie">
2 przykazanie



</doc>
<doc id="1160347" url="https://pl.wikipedia.org/wiki?curid=1160347" title="3 przykazanie">
3 przykazanie



</doc>
<doc id="1160348" url="https://pl.wikipedia.org/wiki?curid=1160348" title="4 przykazanie">
4 przykazanie



</doc>
<doc id="1160351" url="https://pl.wikipedia.org/wiki?curid=1160351" title="6 przykazanie">
6 przykazanie



</doc>
<doc id="1160352" url="https://pl.wikipedia.org/wiki?curid=1160352" title="7 przykazanie">
7 przykazanie



</doc>
<doc id="1160353" url="https://pl.wikipedia.org/wiki?curid=1160353" title="8 przykazanie">
8 przykazanie



</doc>
<doc id="1160354" url="https://pl.wikipedia.org/wiki?curid=1160354" title="9 przykazanie">
9 przykazanie



</doc>
<doc id="1160356" url="https://pl.wikipedia.org/wiki?curid=1160356" title="10 przykazanie">
10 przykazanie



</doc>
<doc id="1160357" url="https://pl.wikipedia.org/wiki?curid=1160357" title="Muzyka folk">
Muzyka folk



</doc>
<doc id="1160363" url="https://pl.wikipedia.org/wiki?curid=1160363" title="Vt100">
Vt100



</doc>
<doc id="1160364" url="https://pl.wikipedia.org/wiki?curid=1160364" title="Mroczak">
Mroczak

Mroczak ("Vespertilio") – rodzaj ssaka z podrodziny mroczków (Vespertilioninae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 48–80 mm, długość ogona 37–54 mm, długość ucha 14–21 mm, długość tylnej stopy 8,4–16 mm, długość przedramienia 40,8–55 mm; masa ciała 10–30 g.
Systematyka.
Podział systematyczny.
Do rodzaju należą dwa występujące współcześnie gatunki:
Opisano również gatunki wymarłe:

</doc>
<doc id="1160365" url="https://pl.wikipedia.org/wiki?curid=1160365" title="Sito Atkina-Bernsteina">
Sito Atkina-Bernsteina



</doc>
<doc id="1160373" url="https://pl.wikipedia.org/wiki?curid=1160373" title="Gacek (nietoperze)">
Gacek (nietoperze)

Gacek ("Plecotus") – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Eurazji i Afryce.
Morfologia.
Długość ciała (bez ogona) 39–58,5 mm, długość ogona 37–55 mm, długość ucha 29–42 mm, długość tylnej stopy 6,7–12,6 mm, długość przedramienia 35,2–46 mm; masa ciała 5–10 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe w czasach prehistorycznych:

</doc>
<doc id="1160376" url="https://pl.wikipedia.org/wiki?curid=1160376" title="Tiocyjaniany">
Tiocyjaniany



</doc>
<doc id="1160377" url="https://pl.wikipedia.org/wiki?curid=1160377" title="Lektura">
Lektura



</doc>
<doc id="1160378" url="https://pl.wikipedia.org/wiki?curid=1160378" title="Palestyna w Imperium Osmańskim">
Palestyna w Imperium Osmańskim

Palestyna pod panowaniem Imperium Osmańskiego znajdowała się w latach 1517-1917.
Historia.
Rys ogólny.
Imperium Osmańskie powstało na przełomie XIII i XIV wieku. Zostało założone przez tureckiego wodza Osmana I, który początkowo był wasalem sułtanatu Seldżuków, a w 1299 roku przyjął tytuł sułtana.
W następnych latach Imperium Osmańskie rosło w siłę, podbijając kolejne terytoria. W okresie od XIV do XX wieku obejmowało terytorium części południowo-zachodniej Azji, północną Afrykę i południowo-wschodnią Europę.
Było to jedno z najpotężniejszych politycznie i militarnie państw na świecie.
Palestyna.
W 1517 roku sułtan Selim I Groźny pokonał wojska egipskich mameluków w bitwach pod Marj Dabiq i al-Raydaniyya, a następnie zajął Syrię, Palestynę oraz Egipt. W ten sposób Palestyna znalazła się w Imperium Osmańskim.
Sułtan Selim I prowadził politykę przychylną Żydom i zezwalał na żydowskie osadnictwo w Palestynie. Jednak sama Palestyna została zdegradowana do roli majątku dzierżawionego powoływanym na okres roku poborcom podatkowym. Czerpano dochody łupiąc chrześcijańskich pielgrzymów, przy czym nic nie robiono dla promowania rozwoju gospodarczego.
W 1538 roku sułtan Sulejman Wspaniały wybudował mury obronne Jerozolimy, które do dzisiaj otaczają Stare Miasto. Sułtan nadał Żydowi, Józefowi Nassi, ziemię nad Jeziorem Tyberiadzkim, z przeznaczeniem odbudowania starego żydowskiego miasta Tyberiady. Józef Nassi otrzymał wyraźne zezwolenie, że w odbudowanym mieście będą mogli mieszkać tylko Żydzi.
Miasto Tyberiada zostało odbudowane. Zasadzono tam drzewa morwowe dla hodowli jedwabnika i założono przędzalnie jedwabiu. Planowano uczynić z Tyberiady miasto fabryczne, które mogłoby współzawodniczyć z Wenecją, jednakże plany te upadły.
W latach 1538–1541 w mieście Safed działał Sanhedryn, w którym zgromadziło się 25 rabinów pod przywództwem Rabina Jakuba Beraba. Miasto Safed stało się nowym centrum życia żydowskiego w Palestynie. Rabin Józef Karo otworzył tutaj jesziwę.
Około 1569 roku w Safedzie osiedlił się Rabin Izaak Luria. To za jego sprawą Safed stał się ważnym ośrodkiem kabalistycznym na świecie.
W 1759 roku wielkie trzęsienie ziemi zniszczyło Safed zabijając 2 tys. ludzi, w tym 190 Żydów.
Francuska kampania syryjska.
Podczas wyprawy Napoleona do Egiptu w 1798 roku flota brytyjska zniszczyła francuską flotę w bitwie pod Abukirem. Turcy spodziewali się, że oznacza to koniec Napoleona Bonaparte i przygotowali ofensywę, którą miały przeprowadzić dwie armie uderzające na Egipt z kierunku Syrii i Palestyny.
Napoleon Bonaparte uprzedził działania Turków, wezwał Żydów z Afryki i Azji, by podjęli przy jego wsparciu dzieło odbudowy Jerozolimy i w styczniu 1799 roku przeprowadził wyprzedzające uderzenie na Syrię i Palestynę.
Francuzi zdobyli Gazę oraz Jafę, 15 marca 1799 miała miejsce bitwa pod Nablusem, 16 kwietnia 1799 bitwa pod Górą Tabor. Po niepowodzeniu przy oblężeniu Akka, Francuzi wycofali się w maju do Egiptu.
Początek osadnictwa żydowskiego.
W 1841 roku Żydzi zakupili w Palestynie pierwszy gaj pomarańczowy. Uczyniono to za pieniądze brytyjskiego finansisty sir Mosesa Montefiore, a za namową Rabina Cwiego Hirsza Kaliszera.
W 1870 roku Żydzi z francuskiej organizacji Alliance Israélite Universelle wykupili w Palestynie mały obszar ziemi (nazwany "Mikwat Israel"), na którym założyli szkołę rolniczą. Do tego miejsca przybywali Żydzi z Europy Środkowej i Wschodniej, zwłaszcza z terenów Rosji.
W 1879 roku organizacja Alliance Israélite Universelle wykupiła mały obszar ziemi w pobliżu Jafy. Utworzono w tym miejscu kolonię rolniczą Petach Tikwa.
W latach 1881-1903 do Palestyny napłynęła pierwsza fala żydowskich emigrantów. Była to tzw. Pierwsza Alija. Szacuje się, że w tym okresie osiedliło się w Palestynie ok. 25 tys. Żydów.
W latach 1904-1913 podczas Drugiej Aliji do Palestyny przybyło ok. 40 tys. Żydów.
W 1914 roku w Palestynie istniały już 43 żydowskie kolonie rolnicze, z czego 14 było kibucami.
I wojna światowa.
Gdy w Europie rozpoczęła się I wojna światowa (1914-1918) naczelny wódz wojsk tureckich w Syrii, Djemel Pasza, rozpoczął prześladowania Żydów w Palestynie. Między innymi nakazał ich ewakuację z Jafy i Tel Awiwu. Prześladowania, wysiedlenia, ewakuacje, nędza, głód i choroby wstrząsnęły podstawami żydowskiej kolonizacji w Palestynie. W takich okolicznościach żydowscy działacze Josef Trumpeldor i Władimir Żabotyński wystosowali rezolucję do władz brytyjskich wzywającą do stworzenia Legionu Żydowskiego w Egipcie, który znajdował się pod brytyjską władzą.
W 1915 w Palestynie powstała żydowska organizacja szpiegowska "NIL" ("Netzah Israel Lo Yeshaker") działająca przeciwko Turcji na rzecz Wielkiej Brytanii. Założycielami byli Awszalom Feinberg i Aaron Aaronson. W 1917 roku Turcy częściowo rozbili organizację, aresztując i zabijając wielu jej członków.
W 1916 roku doszło do zawarcia tajnego układu francusko-brytyjskiego (M. Sykes-S. Picot) o podziale Bliskiego Wschodu na sfery wpływów. Porozumienie zakładało uznanie niezależnego państwa arabskiego lub konfederacji państw arabskich w Palestynie, ale z rządem międzynarodowym. Nie uwzględniono postulatów środowisk syjonistycznych, a jedynie memorandum komitetu żydowsko-angielskiego, który żądał równouprawnienia dla Żydów w Palestynie.
W październiku 1916 roku żydowscy syjoniści przedstawili rządowi brytyjskiemu oddzielne memorandum, w którym przedstawili własne stanowisko w sprawie Palestyny. Postulowali uznanie przez rząd Wielkiej Brytanii siedziby narodowego żydostwa w Palestynie. Realizacja siedziby miałaby nastąpić na drodze autonomii narodowej, poprzez wspieranie emigracji i kolonizacji w Palestynie. Szczegóły miałyby zostać sformułowane na podstawie oddzielnych porozumień między rządem brytyjskim i przedstawicielami Światowej Organizacji Syjonistycznej. W lutym 1917 roku nowy rząd brytyjski spotkał się z przedstawicielami Światowej Organizacji Syjonistycznej: Rothschildem, Weizmanem i Sokołowem. Postulowali oni, aby Wielka Brytania objęła protektorat nad Palestyną oraz udzieliła państwowego czarteru dla żydowskiej imigracji i kolonizacji. Chaim Weizman, przewodniczący Światowej Organizacji Syjonistycznej, uzyskał poparcie brytyjskie dla projektów żydowskich w postaci słynnej Deklaracji Balfoura (2 listopada 1917 roku).
W pierwszej połowie 1916 Brytyjczycy rozszerzyli swoje pozycje obronne na Synaj i odrzucili wszystkie ataki tureckie (główna bitwa pod Ruamani – 3 sierpnia 1916). Następnie armia brytyjska osiągnęła El Arish. 8-9 stycznia 1917 w wyniku bitwy pod Magruntein oddziały tureckie zostały całkowicie wyparte z Synaju. Tym sposobem Anglicy mogli teraz swobodnie wkroczyć do Palestyny. Po dwóch nieudanych atakach na Gazę (26 marca i 17-19 kwietnia 1917), nowy dowódca wojsk brytyjskich w Palestynie, gen. Allenby, otrzymał rozkaz zdobycia Jerozolimy.
Po reorganizacji struktury dowodzenia Allenby’emu udało się wreszcie zdobyć Gazę (31 października 1917) i zmusić Turków do odwrotu. Pomimo rozpaczliwej obrony tureckiej, którą tworzył niemiecki gen. von Falkenhayn, Anglicy zdobyli Jerozolimę 9 grudnia 1917 r. Dalsze postępy Brytyjczyków zostały zahamowane, bowiem z armii wydzielono duże siły wysłane na front zachodni. Ale we wrześniu 1918 Allenby przeprowadził kolejną ofensywę. Atakowi temu miała się przeciwstawić silna obrona utworzona na linii sięgającej od Jafy do rzeki Jordan. Anglicy zdecydowali się uderzyć od strony wybrzeża, natarcie powiodło się i przełamano pozycje tureckie, a przez wytworzoną w ten sposób lukę szybko wdarła się kawaleria, która parła w głąb terytorium przeciwnika. Piechota natomiast niszczyła ostatnie punkty oporu w bitwie pod Megiddo (19-21 września 1918). Pościg za uciekającymi oddziałami wroga zakończył się kapitulacją Turków 30 października 1918.

</doc>
<doc id="1160379" url="https://pl.wikipedia.org/wiki?curid=1160379" title="Fernão de Magalhães">
Fernão de Magalhães



</doc>
<doc id="1160380" url="https://pl.wikipedia.org/wiki?curid=1160380" title="Fernando de Magallanes">
Fernando de Magallanes



</doc>
<doc id="1160382" url="https://pl.wikipedia.org/wiki?curid=1160382" title="Jerzy Borysowicz">
Jerzy Borysowicz

Jerzy Borysowicz (ur. 28 kwietnia 1903 w Antopolu, zm. 5 czerwca 1980 w Radomiu) – polski lekarz psychiatra i neurolog, uczestnik walk o niepodległość Polski, działacz społeczny.
Życiorys.
Urodził się w majątku ziemskim Antopol, należącym do jego rodziców: Franciszka Borysowicza i Rozalii z Jermołowiczów. Miał dwóch starszych braci – Piotra, porucznika WP, zamordowanego w Katyniu i Antoniego, księdza katolickiego, dwukrotnie zesłanego do Kazachstanu, który do końca swojego życia służył wiernym na terenach obecnej Białorusi i Ukrainy.
Jerzy Borysowicz wychowany w domu w duchu patriotycznym podjął naukę w szkole powszechnej w Leplu, a po jej ukończeniu wstąpił w 1914 do gimnazjum w Połocku. Naukę przerwała I wojna światowa i maturę uzyskał dopiero w 1923 w Państwowym Gimnazjum im. Marii Konopnickiej w Ostrogu. Jako czternastoletni chłopiec wstąpił do harcerstwa, a w dwa lata później jako ochotnik 30 Pułku Strzelców Kaniowskich wziął udział w walce z bolszewikami. Po wojnie polsko-radzieckiej, rodzina Borysowiczów osiedliła się w Wilnie, gdzie Jerzy rozpoczął w 1923 r. studia medyczne na Wydziale Lekarskim Uniwersytetu im. Stefana Batorego, uzyskując dyplom w 1929.
Jego uzdolnienia, pracowitość i naukowe zainteresowania docenił Stanisław Karol Władyczko, kierownik Kliniki Neurologicznej w Wilnie, powierzając mu funkcję asystenta, a w roku 1931 delegując go na Uniwersytet w Tartu, aby pogłębił tam swą wiedzę medyczną pod kierunkiem dyrektora kliniki prof. Ludviga Puuseppa.
Po powrocie z Tartu, w latach 1934–1939 Jerzy Borysowicz pracował w Klinice Chorób Nerwowych i Umysłowych Uniwersytetu im. Stefana Batorego jako asystent i adiunkt prof. dr. Maksymiliana Rosego. W 1935 roku wyróżniony został powołaniem do komisji, która podjęła naukowe badania nad mózgiem Józefa Piłsudskiego.
W 1935 Jerzy Borysowicz poślubił Augustynę Bielaczyc. Po wybuchu II wojny światowej w 1939 przybył wraz z żoną i dwoma małymi synkami do Radomia.
W Radomiu na placu Stare Miasto 13, w budynku dawnego kościoła św. Wacława, mieścił się od 1930 roku Przytułek dla Umysłowo Upośledzonych i Dom Opieki dla Starców. Podczas okupacji niemieckiej, na skutek likwidacji większości szpitali psychiatrycznych, zaszła potrzeba przekształcenia przytułku na szpital psychiatryczny. Ordynatorem placówki został dr Jerzy Borysowicz. Nazywając się formalnie Przytułkiem dla Psychicznie Chorych, spełniał on rolę pełnowartościowego szpitala psychiatrycznego, w którym dr Borysowicz stosował wszelkie dostępne leki i metody leczenia. Tylko dlatego, że budynek nie nadawał się do żadnych innych celów, okupant oszczędził pacjentów i personel.
Działalność ordynatora biegła dwoma torami: leczył, a jednocześnie wśród chorych ukrywał ludzi zdrowych psychicznie, lecz zagrożonych śmiercią z rąk hitlerowców. Znalazło się tam wielu Żydów, a wśród nich Mordechaj Anielewicz — komendant Żydowskiej Organizacji Bojowej.
W 1945 staraniem Jerzego Borysowicza władze zajętego przez Armię Czerwoną Radomia wyraziły zgodę na przekształcenie przytułku na Oddział Psychiatryczny Szpitala Miejskiego św. Kazimierza. Był to pierwszy oddział tego typu na ziemi kielecko-radomskiej. Oddział liczący początkowo 30 łóżek rozwinął się do 75. Stosowano w nim wszystkie nowoczesne metody leczenia i osiągano wyjątkowo dobre wyniki. Jednocześnie dr Borysowicz występował z memoriałami do władz miejskich i centralnych o budowę nowego szpitala psychiatrycznego w Radomiu i stworzenie chorym psychicznie warunków równych istniejącym w innych dziedzinach medycyny.
Po szesnastu latach pracy w lecznictwie psychiatrycznym w roku 1955 Borysowicz zorganizował w Szpitalu Miejskim pierwszy w województwie kieleckim Oddział Neurologiczny, w którym ordynował do r. 1967. W tym czasie wyszkolił nową kadrę lekarzy, którzy mogli kontynuować jego dzieło w uruchomionym w roku 1964 nowym szpitalu psychiatrycznym w Krychnowicach oraz obecnym Wojewódzkim Szpitalu Specjalistycznym w Radomiu.
Dr Jerzy Borysowicz lecznictwo psychiatryczne w Radomiu postawił na wysokim, cieszącym się uznaniem w kraju poziomie. Napisał on dwadzieścia prac naukowych publikowanych w różnych fachowych czasopismach lekarskich. Tematem jednej z nich było leczenie elektrowstrząsami w uśpieniu, którą to metodę stosował z powodzeniem na swoim oddziale, jako jeden z pierwszych w Polsce i na świecie. Od roku 1967 przeszedł do pracy w Poradni Neurologicznej w Radomiu, gdzie leczył chorych do końca życia.
Za swoje zasługi Jerzy Borysowicz został odznaczony m.in. Krzyżem Kawalerskim Orderu Odrodzenia Polski, Medalem 10-lecia Polski Ludowej, Odznaką „Za wzorową pracę w służbie zdrowia”. Władze miasta Radomia jedną z ulic w pobliżu szpitala w Krychnowicach nazwały jego imieniem.
W 1985 przyznano mu pośmiertnie izraelski Medal Jad Waszem — "Sprawiedliwy wśród Narodów Świata”.
Miał pięcioro dzieci.
Został pochowany, zgodnie ze swoją wolą, na cmentarzu w podradomskim Małęczynie.

</doc>
<doc id="1160384" url="https://pl.wikipedia.org/wiki?curid=1160384" title="The Motors">
The Motors

The Motors – brytyjski zespół pub rockowy założony w 1977 roku przez dwóch byłych członków Ducks Deluxe – Nicka Garveya i Andy'ego McMastera – oraz gitarzystę Roba Hendry'ego (który w maju tego samego roku został zastąpiony przez wokalistę i gitarzystę – Brama Tchaikovsky'ego) i perkusistę Ricky'ego Slaughtera.
Zespół zadebiutował w marcu 1977 występem w klubie Marquee.

</doc>
<doc id="1160387" url="https://pl.wikipedia.org/wiki?curid=1160387" title="Grochodrzew syberyjski">
Grochodrzew syberyjski



</doc>
<doc id="1160389" url="https://pl.wikipedia.org/wiki?curid=1160389" title="Etyka zawodowa">
Etyka zawodowa

Etyka zawodowa – zespół norm wyznaczających określone obowiązki moralne związane z wykonywanym zawodem i społecznymi stosunkami zawodowymi (np. etyka lekarska, prawnicza).
Są to "spisane normy odpowiadające na pytanie, jak ze względów moralnych przedstawiciele danego zawodu powinni, a jak nie powinni postępować".
Etyka zawodowa próbuje stosować ogólne zasady i pojęcia moralne do praktycznych zagadnień danego zawodu. Wykorzystywana jest w zawodach, które określa się jako zawody zaufania publicznego, pojawiają się konflikty moralne i dylematy moralne, które wymagają refleksji i odpowiedzi normatywnej, regulującej postępowanie przedstawiciela zawodu.
Ustanawianie norm etyki zawodowej ma długą tradycję nie tylko w zawodzie lekarza, sędziego czy rycerza (żołnierza). Również zawody kupieckie i bankierskie mogły oczekiwać społecznej aprobaty pod warunkiem samoregulacji.
Ustanowione normy etyki zawodowej są zobowiązaniem grupy zawodowej do ich przestrzegania. Wyrazem zaufania społecznego jest nadanie grupie autonomii wraz z uprawnieniem do egzekwowania wysokiego statusu zawodowego.
Etyka zawodowa jest wspomniana w Konstytucji: „można tworzyć samorządy zawodowe, reprezentujące osoby wykonujące zawody zaufania publicznego i sprawujące pieczę nad należytym wykonywaniem tych zawodów w granicach interesu publicznego i dla jego ochrony” (art. 17, Konstytucja RP z 1997 r.).

</doc>
<doc id="1160390" url="https://pl.wikipedia.org/wiki?curid=1160390" title="PuW">
PuW



</doc>
<doc id="1160391" url="https://pl.wikipedia.org/wiki?curid=1160391" title="M4A1 Grizzly">
M4A1 Grizzly



</doc>
<doc id="1160393" url="https://pl.wikipedia.org/wiki?curid=1160393" title="Herb Łukty">
Herb Łukty

Herb Łukty przedstawia 5 pałek wodnych na srebrnym polu, wychodzących z wody. Motyw ten nawiązuje do położenia wsi i jej historii. Nazwa miejscowości pochodzi od staropruskiego słowa "Lucte" oznaczającego sitowie. Początkowo w herbie znajdowało się sitowie, ale w 1939 r. zostało zastąpione pałkami wodnymi, które symbolizują 5 dróg wiodących do Łukty.

</doc>
<doc id="1160395" url="https://pl.wikipedia.org/wiki?curid=1160395" title="Leon Constantine">
Leon Constantine

Leon Constantine (ur. 24 lutego 1978 roku w Londynie) – angielski piłkarz występujący na pozycji napastnika.
Kariera klubowa.
Leon Constantine jest wychowankiem angielskiego klubu Edgware Town. Następnie przeniósł się do Millwall, w barwach którego zadebiutował 30 września 2000 roku w wygranym 4:1 meczu z Peterborough United. Następnie Anglik przebywał na wypożyczeniu w Leyton Orient i Partick Thistle, a w sierpniu 2002 roku przeszedł do Brentford. Rok później Constantine podpisał bezterminowy kontrakt z Southend United. Następnie odrzucił ofertę pozostania w klubie na kolejne dwa lata i w maju 2004 roku odszedł do Peterborough United. W październiku został wypożyczony do Torquay United, a w grudniu za 75 tysięcy funtów klub ten wykupił go na stałe. Dla Torquay Constantine w 42 pojedynkach zaliczył dziesięć trafień, a po zakończeniu sezonu trener drużyny wystawił go na listę transferową. Ostatecznie w listopadzie 2005 roku odszedł do Port Vale, gdzie przez dwa sezony zdobył 32 gole.
W 2007 roku angielski napastnik trafił do Leeds United. W nowym klubie nie miał jednak okazji pokazać swoich umiejętności, ponieważ od początku pobytu na Elland Road był trapiony przez kontuzje. Z drużyną "The Whites" 7 sierpnia 2007 roku podpisał dwuletni kontrakt. W ekipie "Pawi" zadebiutował w przegranym 2:1 meczu z Bury. W pojedynku tym Constantine strzelił też swojego pierwszego gola dla nowego klubu. 1 stycznia 2008 roku w spotkaniu z Oldham Athletic po zdobyciu bramki Anglik niefortunnie upadł i jak się później okazało złamał rękę. Diagnoza lekarska wykazała, że Anglika czeka co najmniej dwumiesięczna przerwa. W marcu 2008 roku Constantine został wypożyczony do Oldham Athletic. W ośmiu spotkaniach strzelił dwie bramki, a następnie powrócił do Leeds.
2 lipca Anglik na zasadzie wolnego transferu odszedł do Northampton Town, po tym jak wpadł w niełaskę szkoleniowca Leeds Gary'ego McAllistera. Prezentował tam jednak słabą skuteczność, w efekcie czego działacze klubu zdecydowali się wypożyczyć go do Cheltenham Town. Po miesiącu Constantine powrócił do Northamptonu. 29 czerwca Constantine podpisał umowę z Hereford United stając się tym samym pierwszym napastnikiem pozyskanym przez nowego trenera Johna Trewicka.
We wrześniu 2010 roku przeszedł do występującego w Blue Square Premier, York City.

</doc>
<doc id="1160398" url="https://pl.wikipedia.org/wiki?curid=1160398" title="Kolutea południowa">
Kolutea południowa



</doc>
<doc id="1160400" url="https://pl.wikipedia.org/wiki?curid=1160400" title="AC Bellinzona">
AC Bellinzona

Associazione Calcio Bellinzona - szwajcarski klub piłkarski, mający siedzibę w mieście Bellinzona, leżącym we włoskojęzycznym kantonie Ticino.
Historia.
Klub został założony w 1904 roku. W 1948 roku osiągnął swój największy sukces, jakim było wywalczenie mistrzostwa Szwajcarii.
Z powodu faktu, że miasto Bellinzona leży we włoskojęzycznej strefie, kluby włoskie często wypożyczają piłkarzy ze swoich zespołów właśnie do AC Bellinzona.
W latach 2008-2011 klub grał w Swiss Super League, w 2011 roku spadł do Swiss Challenge League po przegranym dwumeczu barażowym z Servette FC.
Stadion.
Swoje domowe mecze AC Bellinzona rozgrywa na stadionie Stadio Comunale Bellinzona, który liczy 6000 widzów, z czego 2000 to miejsca siedzące, a 4000 stojące.

</doc>
<doc id="1160401" url="https://pl.wikipedia.org/wiki?curid=1160401" title="Associazione Calcio Bellinzona">
Associazione Calcio Bellinzona



</doc>
<doc id="1160402" url="https://pl.wikipedia.org/wiki?curid=1160402" title="Wysokie okno">
Wysokie okno

Wysokie okno (ang. "The High Window") – powieść kryminalna napisana przez Raymonda Chandlera, wydana w 1942 roku (pierwsze polskie wydanie w 1974).
Fabuła.
Trzecia powieść w której występuje postać prywatnego detektywa z Los Angeles Philipa Marlowe’a. Akcja powieści dzieje się w Los Angeles i w Pasadenie. Detektyw Marlowe zostaje wynajęty przez panią Elizabeth Bright Murdock, do odnalezienia jej skradzionej, rzadkiej i kosztownej monety – Dublonu Brashera. Pani Murdock oskarża o tę kradzież swoją synową, Lindę. Detektyw ma proste zadanie – odnaleźć monetę, doprowadzić do rozwodu syna i nie wmieszać w to wszystko policji, gdyż pani Murdock nie życzy sobie wyciągania jej prywatnych spraw na forum publiczne. Z pozoru łatwe zadanie komplikuje się, gdy Marlowe znajduje pierwszego trupa – podającego się za prywatnego detektywa, George’a Phillipsa.

</doc>
<doc id="1160404" url="https://pl.wikipedia.org/wiki?curid=1160404" title="The Philadelphia Inquirer">
The Philadelphia Inquirer

The Philadelphia Inquirer – amerykańska gazeta codzienna, poranna, ukazująca się 7 razy w tygodniu w Filadelfii. Wychodziła od 1829 jako „The Pennsylvania Inquirer”. Jest 11. gazetą w ameryce pod względem nakładu (688 670 egz. Lista gazet w USA).
Centrala gazety mieści się w The Inquirer-Daily News Building w centrum Filadelfii, razem z „The Philadelphia Daily News”.

</doc>
<doc id="1160405" url="https://pl.wikipedia.org/wiki?curid=1160405" title="Desmond Bagley">
Desmond Bagley

Desmond Bagley (ur. 29 października 1923 w Kendal, zm. 12 kwietnia 1983 w Southampton) – angielski pisarz, twórca thrillerów i powieści przygodowych, dziennikarz, podróżnik. Klasyk gatunku, stawiany obok Alistaira MacLeana i Hammonda Innesa. Kilka jego powieści zostało sfilmowanych.

</doc>
<doc id="1160407" url="https://pl.wikipedia.org/wiki?curid=1160407" title="Apologize">
Apologize

Apologize – ballada rockowa zespołu OneRepublic, z ich debiutanckiego albumu "Dreaming Out Loud", której producentem jest Greg Wells. Remiks utworu został zamieszczony na płycie Timbalanda "Shock Value" oraz wersji "deluxe" albumu "Dreming Out Loud". Piosenka osiągnęła wielki sukces zajmując 1. miejsce przez wiele tygodni w takich krajach jak: Australia, Austria, Niemcy, Włochy, Nowa Zelandia, Szwecja czy Holandia, a także 2. miejsce w Stanach Zjednoczonych na „Billboard” Hot 100.
Remiks Timbalanda.
Wersja zremiksowana przez Timbalanda została umieszczona na jego albumie "Shock Value". W tej wersji producent zmienił lekko bit utworu i dodał chórek w tle.
Oficjalny teledysk do utworu został nakręcony 19 września 2007 roku, a premierę miał 27 października 2007 roku na VH1. Teledysk wyreżyserował Robert Hales. W klipie widać Timbalanda remiksującego utwór oraz Ryana Teddera śpiewającego i grającego na fortepianie, a także pozostałych członków zespołu OneRepublic. W maju 2015 roku teledysk otrzymał Certyfikat Vevo za 100 mln wyświetleń.

</doc>
<doc id="1160412" url="https://pl.wikipedia.org/wiki?curid=1160412" title="Nokia 6086">
Nokia 6086

Nokia 6086 – czterozakresowy telefon komórkowy koncernu telekomunikacyjnego Nokia i jeden z pierwszych, wspierających technologię Generic Access Network (GAN), pozwalającą na znaczne obniżenie kosztów rozmów. Ma wbudowany aparat cyfrowy, odtwarzacz mp3 i radio FM. Ponadto zapewnia obsługę kart pamięci, a możliwości komunikacyjne poszerza moduł Bluetooth. Ma również WiFi WLAN 

</doc>
<doc id="1160414" url="https://pl.wikipedia.org/wiki?curid=1160414" title="Karlik (nietoperze)">
Karlik (nietoperze)

Karlik ("Pipistrellus") – rodzaj ssaka z podrodziny mroczków (Vespertilioninae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące w Afryce, Eurazji, Australii i Oceanii.
Morfologia.
Długość ciała (bez ogona) 33–64 mm, długość ogona 19–57 mm, długość ucha 5–16 mm, długość tylnej stopy 3–12,1 mm, długość przedramienia 24–42 mm; masa ciała 2–22 g.
Systematyka.
Podział systematyczny.
"Pipistrellus" w obecnym rozumowaniu jest taksonem parafiletycznym z kladem zachodnim i wschodnim. Klad zachodni obejmuje wszystkie gatunki europejskie i afrykańskie natomiast do klad wschodniego należą wszystkie gatunki azjatyckie, chociaż jest to dość szeroka definicja, ponieważ nie wszystkie obecnie rozpoznawane gatunki są sekwencjonowane. Klad wschodni wydaje się być blisko spokrewniony z "Glischropus" natomiast klad zachodni jest bliższy "Nyctalus" z "Vansonia" (wcześniej zaliczany do "Pipistrellus"), taksonem sisotrzanym całego kladu.
Do rodzaju należą następujące gatunki:
Opisano również dwa wymarłe gatunki z miocenu:

</doc>
<doc id="1160415" url="https://pl.wikipedia.org/wiki?curid=1160415" title="Horyzonty Misyjne">
Horyzonty Misyjne

Horyzonty Misyjne – popularne wysokonakładowe polskie czasopismo wydawane od ostatniego kwartału 1997 przez Pallotyński Sekretariat Misyjny Prowincji Zwiastowania Pańskiego, poświęcony działalności misyjnej polskiego Kościoła (głównie problematyce pallotynów i pallotynek w krajach misyjnych), do końca 2016 kwartalnik, następnie rocznik. Siedziba redakcji mieściła się do 2017 w Poznaniu, a następnie w Częstochowie, w Dolinie Miłosierdzia. Pierwszym redaktorem naczelnym był Henryk Walczak, następnie funkcję tę pełnili kolejno: 1999–2012 Adam Golec, 2012–2014 – Edward Szram, 2014–2015 – Leszek Gwarek, 2015–2017 – Jarosław Rodzik, od 2017 – Mirosław Lewandowski.

</doc>
<doc id="1160417" url="https://pl.wikipedia.org/wiki?curid=1160417" title="Zenit-2 12">
Zenit-2 12

Zenit-2 12 – niedoszły radziecki satelita rozpoznawczy programu Zenit.
Ważący 4 720 kg statek - zaadaptowany pojazd załogowy Wostok - wystartował na rakiecie Wostok 8A92 z kosmodromu Bajkonur w dniu 10 lipca 1963. Start nie powiódł się. W 1,9 sekundy po starcie wyłączył się stopień dodatkowy B. Uszkodzona została platforma startowa.
Start oznaczono w katalogach COSPAR/SATCAT: 1963-F10/F00249.
Inne oznaczenia misji: 11F61 12|, 2K 12.

</doc>
<doc id="1160419" url="https://pl.wikipedia.org/wiki?curid=1160419" title="Wojskowo-Historyczne Muzeum Artylerii, Wojsk Inżynieryjnych i Łączności">
Wojskowo-Historyczne Muzeum Artylerii, Wojsk Inżynieryjnych i Łączności

Wojskowo-Historyczne Muzeum Artylerii, Wojsk Inżynieryjnych i Łączności (ros. "Военно-исторический музей артиллерии, инженерных войск и войск связи") – muzeum wojskowo-historyczne w Petersburgu w Rosji, założone przez Piotra I w roku 1703, poświęcone obecnie artylerii, wojskom inżynieryjnym i łączności.
Muzeum posiada w swojej kolekcji ponad 850 000 eksponatów, z czego na ekspozycji plenerowej wystawione jest ponad 200 dział, dział samobieżnych i systemów rakietowych.

</doc>
<doc id="1160420" url="https://pl.wikipedia.org/wiki?curid=1160420" title="Herb Makowa Mazowieckiego">
Herb Makowa Mazowieckiego

Herb Makowa Mazowieckiego – jeden z symboli miasta Maków Mazowiecki w postaci herbu.
Wygląd i symbolika.
Herb przedstawia w czerwonej tarczy herbowej profil głowy mężczyzny w czarnym kapeluszu, z włosami blond.
Historia.
Najstarsze znane wizerunki godła miejskiego zachowane na odciskach pieczęci z pierwszej połowy XVI wieku przedstawiają en face głowę młodzieńca z bujnymi lokami, którego szyję otaczał kołnierz. W drugiej połowie XVI wieku wizerunek zmieniono - głowę przedstawiono z profilu i nakryto kapeluszem. Taki wizerunek był używany do rozbiorów. W Księstwie Warszawskim i Królestwie Polskim tak jak w innych miastach używano godła państwowego. W 1847 powstał nowy projekt herbu, z bocianem trzymającym w dziobie winne grono, nie uzyskał on jednakże akceptacji władz zaborczych i nigdy nie wszedł do użytku. W 1918 po powrocie Makowa Mazowieckiego do Polski przyjęto herb oparty na wzorze przedrozbiorowym. Według hipotez, głowa w herbie może być wizerunkiem Janusza I Mazowieckiego, który dokonał lokacji Makowa.
Nie znajduje potwierdzenia pochodząca z Makowa Podhalańskiego legenda miejska, głosząca, że w 1918 doszło do pomyłki w ministerstwie, a herb Makowa Mazowieckiego był przeznaczony dla miasta w Beskidach, o czym świadczyć mają góralskie rysy twarzy postaci w herbie oraz podobny do typowego dla stroju podhalańskiego kapelusz.

</doc>
<doc id="1160421" url="https://pl.wikipedia.org/wiki?curid=1160421" title="Diselenek węgla">
Diselenek węgla

Diselenek węgla – nieorganiczny związek chemiczny, połączenie selenu i węgla na IV stopniu utlenienia, analog dwutlenku węgla.

</doc>
<doc id="1160424" url="https://pl.wikipedia.org/wiki?curid=1160424" title="Borowiec (rodzaj ssaka)">
Borowiec (rodzaj ssaka)

Borowiec ("Nyctalus") – rodzaj ssaka z podrodziny mroczków (Vespertilioninae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała (bez ogona) 48–106 mm, długość ogona 35–74 mm, długość ucha 11–26 mm, długość tylnej stopy 9–17 mm, długość przedramienia 35–70 mm; masa ciała 6–74 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również wymarły gatunek z miocenu:

</doc>
<doc id="1160425" url="https://pl.wikipedia.org/wiki?curid=1160425" title="Droga krajowa B15 (Niemcy)">
Droga krajowa B15 (Niemcy)

Droga krajowa 15 () – niemiecka droga krajowa przebiegająca ze północy na południe z Hofu przez Tirschenreuth, Schwandorf, Ratyzbona, Landshut, Rosenheim, do skrzyżowania z atostradą A93 koło Raubling.
Miejscowości leżące przy B15.
Hof, Dohlau, Rehau, Mitterteich, Tirschenreuth, Pilmersreuth, Eppenreuth, Neustadt an der Waldnaab, Schwandorf, Zielheim, Katzdorf, Teublitz, Burglengenfeld, Hagenau, Regenstauf, Zeitlarn, Ratyzbona, Obertraubling, Köfering, Alteglofsheim, Hagelstadt, Eggmühl, Buchhausen, Ascholtshausen, Neufahrn in Niederbayern, Ergoldsbach, Unterunsbach, Essenbach, Altheim, Landshut, Kumhausen, Niederkam, Hohenpolding, Großstockach, Taufkirchen (Vils), Dorfen, Armstorf, Kleinschwindau, Sankt Wolfgang, Haag in Oberbayern, Wasserburg am Inn, Attel, Rott am Inn, Schechen, Pfaffenhofen, Rosenheim, Raubling.
Historia.
Wyznaczona w 1932 r. "Reichstraße 15" rozpoczynała swój bieg w Gerze. W 1941 r. przełożono bieg trasy do Karlowych Warów. Po II wojnie światowej początek drogi wyznaczono w Hofie.

</doc>
<doc id="1160431" url="https://pl.wikipedia.org/wiki?curid=1160431" title="Osadnictwo żydowskie w Palestynie">
Osadnictwo żydowskie w Palestynie

Osadnictwo żydowskie w Palestynie – Jiszuw (, dosłownie „osiedle”) lub Ha-Jiszuw (), pełna nazwa "ha-jiszuw ha-Jehudi be-erec Jisra’el" („Żydowskie osadnictwo w Ziemi Izraela”) – rozpoczęło się około 1841 roku i doprowadziło do powstania współczesnego państwa Izrael.
Czasami wyróżnia się Stary Jiszuw i Nowy Jiszuw.
Stary Jiszuw odnosi się do wszystkich Żydów żyjących w Palestynie przed aliją rozpoczętą w 1882 roku przez ruch syjonistyczny. Ludzie Starego Jiszuwu byli ortodoksyjnymi Żydami żyjącymi najczęściej w Jerozolimie, Safedzie, Tyberiadzie i Hebronie. Niewielkie społeczności były w Jafie, Hajfie, Peki’in, Akka i Nablusie. Większość z nich koncentrowała się na studiowaniu Tory. Utrzymywali się dzięki pomocy finansowej Żydów z diaspory.
Nowy Jiszuw odnosi się do wszystkich Żydów, którzy zamieszkali poza murami Jerozolimy począwszy od 1860 roku. Byli to wszyscy ci, którzy przyjechali do Palestyny w kolejnych falach aliji. Rozpoczęte przez nich osadnictwo doprowadziło do powstania państwa Izrael.
Historia.
W 1841 roku Żydzi zakupili w Palestynie pierwszy gaj pomarańczowy. Uczyniono to za pieniądze brytyjskiego finansisty sir Mosesa Montefiore, a za namową rabina Cwiego Hirsza Kaliszera. W tym czasie w Jerozolimie żyło 500 Żydów, a naczelnym rabinem Jerozolimy był Samuel Salant.
W 1856 roku w Jerozolimie żyło już ponad 5 tys. Żydów. W 1863 roku Jechiel Brill rozpoczął w Jerozolimie wydawać pierwsze hebrajskie czasopismo "„Ha-Lewanon”".
W 1870 roku Żydzi z francuskiej organizacji "Alliance Israélite Universelle" wykupili w Palestynie mały obszar ziemi (nazwany "Mikwat Israel"), na którym założyli szkołę rolniczą. Dyrektorem szkoły został Charles Nettner. Do tego miejsca przybywali Żydzi z Europy Środkowej i Wschodniej, zwłaszcza z terenów Rosji. Osadnictwo rolnicze w Palestynie finansował baron Edmond James de Rothschild. Rothschild założył PICA (The "Palestine Jewish Colonization Association"). Na wsparcie osadnictwa przekazał ponad 50 mln dolarów, oraz dodatkowo wiele milionów na rozwój przemysłu. W owym czasie w Jerozolimie mieszkało już około 14 tys. Żydów i wkrótce stali się większością w mieście.
W 1879 roku organizacja "Alliance Israélite Universelle" po raz kolejny wykupiła w Palestynie mały obszar ziemi. Znajdował się on w pobliżu Jafy. Utworzono w tym miejscu kolonię rolniczą Petach Tikwa (pol. "Drzwi nadziei"). Mordechaj Diskin pomógł założyć tutaj pierwszą nowoczesną szkołę religijną "Necach Israel".
W 1880 roku do Palestyny przybyła fala żydowskich uchodźców z Jemenu. Szacuje się, że w owym czasie w Palestynie obok 500 tys. muzułmanów żyło około 40 tys. Żydów.
Pierwsza alija (1881–1903).
W latach 1881–1903 do Palestyny napłynęła pierwsza fala żydowskich imigrantów.
Była to tzw. pierwsza alija (dosłownie: „"wstąpienie"” – tak Żydzi mówią o powrocie do „ojczyzny swoich ojców”). Szacuje się, że w tym okresie osiedliło się w Palestynie około 25 tys. Żydów. Byli to głównie rosyjscy Żydzi uciekający przed pogromami.
Druga alija (1904-1913).
W latach 1904–1913 do Palestyny przybyła kolejna fala żydowskich imigrantów. W drugiej aliji do Palestyny przybyło około 40 tys. Żydów. Owi "pionierzy" ( ["chalucim"]) zakładali wspólnoty rolnicze, rekultywowali bagna w Dolinie Ha-Chula, Pustynię Judzką i nadmorski pas wydm. Założyli nadmorskie miasto Tel Awiw i sieć małych osad rolniczych.
Trzecia alija (1919–1923).
W latach 1919–1923 do Palestyny przybyła kolejna fala żydowskich imigrantów. Szacuje się, że w tym okresie osiedliło się w Palestynie około 35 000 Żydów pochodzących z Europy Wschodniej. Byli to najczęściej młodzi ludzie, aktywiści organizacji syjonistycznych.
Osuszono wówczas i skolonizowano tereny Doliny Jezreel i Równiny Hefer. Zakładano osady wiejskie, przeprowadzano meliorację i budowano drogi.
Brytyjski Mandat Palestyny.
1 lipca 1920 roku oficjalnie Palestyna przypadła Wielkiej Brytanii, na mocy traktatu pokojowego z Turcją.
Zaczął się okres brytyjskiej administracji cywilnej w Brytyjskim Mandacie Palestyny.
W maju 1921 roku Arabowie dokonali pogromów Żydów w Jafie, jak również w Judei i Samarii. Przez 3 dni grabiono i mordowano Żydów. Rozruchy zostały powstrzymane przez brytyjskie wojsko. W starciach zginęło 79 Żydów i 48 Arabów. Arabowie po raz kolejny zażądali od Brytyjczyków cofnięcia prawa swobodnej emigracji żydowskiej do Palestyny. Groźbą były kolejne rozruchy i pogromy ludności żydowskiej.
Aby uspokoić Arabów, Wielka Brytania zdecydowała się w 1921 roku podzielić terytorium mandatowe Palestyny i utworzyć arabskie państwo – Emirat Transjordanii. Rząd Wielkiej Brytanii opublikował także 18 czerwca 1922 roku pierwszą „"białą księgę"”, która ograniczała roczną wielkość żydowskiej emigracji napływającej do Palestyny.
Gdy w 1922 roku brytyjskie władze mandatowe przeprowadziły spis ludności w Palestynie, oficjalne wyniki mówiły, że pośród 752 tys. mieszkańców kraju żyje 84 tys. Żydów (11,17% ogółu mieszkańców).
Ludność Brytyjskiego Mandatu Palestyny:
Czwarta alija (1924–1931).
W latach 1924–1931 do Palestyny przybyła kolejna fala żydowskich imigrantów. Szacuje się, że w tym okresie w Palestynie osiedliło się około 80 tys. Żydów (w tym prawie 62 tys. Żydów polskich). Byli to rzemieślnicy i drobni przedsiębiorcy, którzy nie widzieli możliwości działania politycznego w Polsce. Ich napływ do Palestyny był silnym impulsem rozwoju.
1 kwietnia 1925 roku w Jerozolimie powstał Uniwersytet Hebrajski ("HaUniwersita HaIwrit beJeruszalaim").
Rozruchy arabskie w 1925 i 1929.
W 1925 roku Arabowie zaatakowali osiedla żydowskie w Palestynie. Między innymi w Hebronie zginęło 150 żydowskich wychowanków szkoły rabinackiej. W całej Palestynie kilkuset Żydów zostało rannych. Rozruchy zostały powstrzymane przez brytyjskie wojska przybyłe z Egiptu.
16 sierpnia 1929 roku ortodoksyjna młodzież żydowska, za zgodą brytyjskich władz, urządziła w Jerozolimie pochód ku Murowi Zachodniemu. Arabowie odpowiedzieli spontaniczną demonstracją, która przerodziła się w gwałtowne rozruchy antyżydowskie podczas których zniszczono otoczenie Muru Zachodniego. W następnych dniach zamieszki objęły inne miasta Palestyny. W Hebronie doszło do pogromu Żydów. W odwecie grupy Żydów zaatakowały meczety w Jafie i Jerozolimie.
W starciach zginęło ogółem 133 Żydów, a 399 zostało rannych. Zginęło także 87 Arabów, a rannych zostało 91.
31 marca 1930 roku raport opublikowała Komisja Shawa, która prowadziła dochodzenie po rozruchach żydowsko-arabskich. Komisja zalecała wprowadzenie ostrych restrykcji policyjnych, ze szczególnym uwzględnieniem ograniczenia żydowskiej imigracji do Palestyny.
20 października 1930 roku Lord Passfield opublikował w imieniu rządu Wielkiej Brytanii drugą „"białą księgę"”, która ograniczała napływ żydowskich imigrantów do Palestyny.
W szczególności blokowała ona możliwość zakupu nowych ziem przez Żydów w Palestynie. Dokument podpisał minister kolonii, Lord Passfield.
Dokonany w 1931 roku spis ludności Palestyny wykazał w oficjalnych danych, że na 1 mln 36 tys. mieszkańców znajduje się 175 tys. Żydów (16,87% ogółu mieszkańców).
Piąta alija (1931–1940).
W latach 1931–1940 piąta fala żydowskich imigrantów przybyła do Palestyny. Szacuje się, że w tym okresie około 250 tys. Żydów osiedliło się w Palestynie. W tej liczbie znajdowało się około 100 tys. Żydów niemieckich, którzy uciekali przed nazizmem z Europy.
W latach 1934–1948 nasiliła się nielegalna żydowska imigracja w Palestynie – "ha’apalah" ("alija bet").
Rewolta arabska z 1936.
W listopadzie 1935 roku politycy arabscy przedstawili Brytyjczykom memorandum, domagając się utworzenia demokratycznego rządu arabskiego w Palestynie, wprowadzenia całkowitego zakazu żydowskiej imigracji oraz zakazu sprzedaży ziemi Żydom.
Równocześnie konferencja uczonych znawców Koranu zagroziła klątwą każdemu Arabowi, który sprzeda ziemię Żydom.
Napięcie w Palestynie nieustannie rosło i 21 kwietnia 1936 roku wybuchły z wielką siłą rozruchy antyżydowskie. W starciach zginęło ogółem 300 Żydów, 200 żołnierzy brytyjskich i 2 tysiące Arabów. Pomimo stłumienia rewolty arabskiej, nadal utrzymywało się napięcie w Palestynie. W latach 1936–1939 zbrojne grupy arabskie dokonały około 10 tys. akcji zbrojnych, w tym 1,3 tys. przeciwko placówkom brytyjskiego wojska. W starciach zginęło ogółem 2,8 tys. Arabów.
Skutkiem zamieszek 1936 roku była decyzja Żydów o szybkiej rozbudowie własnego portu w Hajfie (niezależnego od Jafy). W dalszej konsekwencji oznaczało to rosnącą izolację gospodarczą Żydów od Arabów.
7 lipca 1937 roku "Komisja Królewska" ogłosiła raport o przyczynach arabskich rozruchów w Palestynie (raport "Komisji Peela"). Podstawowe źródło konfliktu w Palestynie widziała w niepodległościowych aspiracjach Arabów, które kolidowały z dążeniami ruchu syjonistycznego. Ostatecznie osądzono, że jedynym wyjściem jest podział Palestyny na dwa państwa: małe żydowskie i duże arabskie, pozostawiając Jerozolimę i nadbrzeżny korytarz graniczny pod panowaniem brytyjskim.
3 sierpnia 1937 roku odbył się XX Kongres Syjonistyczny, na którym dyskutowano brytyjską propozycję podziału Palestyny. Pod namową Weizmana i Ben Guriona Żydzi niechętnie przyjęli propozycję Brytyjczyków.
Natomiast kraje arabskie odrzuciły brytyjską propozycję podziału Palestyny, i zapowiedziały walkę aż do osiągnięcia niepodległości i utworzenia rządu arabskiego. Już jesienią w Palestynie wzrosła liczba morderstw dokonywanych na Żydach. Arabowie rozpoczęli tworzenie oddziałów zbrojnych, które głównie w okolicach Nablusu, Nazaretu i Tyberiady, napadały na żydowskie osiedla oraz brytyjskie oddziały wojskowe.
Pomimo tak niekorzystnej sytuacji, wciąż rosła wielkość żydowskiej imigracji do Palestyny. Ocenia się, że w 1938 roku podczas nielegalnej imigracji ("alija bet") w Palestynie osiedliło się około 100 tys. Żydów.
17 maja 1939 roku w wyniku nacisków strony arabskiej Wielka Brytania opublikowała trzecią „"białą księgę"”, zezwalającą na wjazd zaledwie 15 tys. żydowskich imigrantów do Palestyny w przeciągu najbliższych 5 lat.
Pomimo to, na przestrzeni całego 1939 roku 34 statki zdołały przedrzeć się przez brytyjską blokadę i dopłynąć do brzegów Palestyny z żydowskimi uciekinierami z Europy. Powstało 17 nowych osad.
Szósta alija (1941–1947).
Szósta fala żydowskich imigrantów przybywała do Palestyny w trudnych wojennych latach 1941–1947.
W tej szóstej aliji przybyli nieliczni, którym udało się uciec przed zagładą w Europie.
W lipcu 1947 roku brytyjskie okręty wojenne zatrzymały u wybrzeży Palestyny statek „Exodus 1947” z 4,5 tys. żydowskich uchodźców na pokładzie. Statek został siłą zmuszony do zawrócenia do portu Marsylia we Francji. Następnie popłynął do Hamburga w Niemczech, gdzie policja siłą zmusiła Żydów do opuszczenia statku. Uwaga opinii publicznej świata była skupiona na dramacie tych Żydów.
Sprawa Palestyny w ONZ.
29 listopada 1947 roku Zgromadzenie Ogólne Organizacji Narodów Zjednoczonych przyjęło rezolucję nr 181. Była to decyzja w sprawie podziału Palestyny.
W myśl rezolucji:
Wojna domowa w Palestynie.
Zaraz po przyjęciu decyzji ONZ, arabskie oddziały zbrojne w Palestynie rozpoczęły kampanię ataków na żydowską komunikację pomiędzy osiedlami żydowskimi. Arabska przemoc bardzo szybko przybrała rozmiary prawdziwej wojny domowej.
Pierwszy akt wojny nastąpił 30 listopada 1947 roku, kiedy to został zaatakowany żydowski autobus w pobliżu Lod.
Państwo Izrael.
14 maja 1948 roku o godzinie 16:00, Dawid Ben Gurion odczytał na posiedzeniu "Rady Ludowej" ("Mozet HaAm") w Tel Awiwie Deklarację Niepodległości, głoszącą o ustanowieniu Państwa Izrael.
W dniach 22–24 sierpnia 1948 roku w Jerozolimie zebrał się "Komitet Wykonawczy" Światowej Organizacji Syjonistycznej. Podjęto decyzję o kontynuowaniu żydowskiego osadnictwa w Palestynie, przy jednoczesnym rozwijaniu żydowskiego przemysłu i wzięciu pełnej odpowiedzialności za bezpieczeństwo wszystkich Żydów. Agencja Żydowska miała kontynuować działania promujące aliję, oraz ułatwiać imigrantom pełną absorpcję w nowej ojczyźnie.
W dniach 19 listopada-10 grudnia 1948 odbyły się cztery spotkania "Komitetu Osadniczego" ("Va’adat haHityashvut"), w skład którego wchodzili przedstawiciele rządu izraelskiego, Agencji Żydowskiej, Żydowskiego Funduszu Narodowego oraz związku zawodowego Histadrut. Zawarto porozumienie o współpracy w realizacji wielkiego projektu utworzenia 100 nowych żydowskich osad w Ziemi Izraela.
Równocześnie Agencja Żydowska rozpoczęła działania przygotowawcze do przyjęcia w Izraelu wielkiej fali żydowskiej imigracji z całego świata. Od połowy maja do końca 1948 do Izraela pomimo wojny przyjechało 102 000 nowych imigrantów. Pomimo prowadzonych działań wojennych powstało 28 nowych osiedli rolniczych. Był to proces osadniczy, którego nie dało się powstrzymać. Alija nieustannie rosła i każdego tygodnia do Izraela przybywały tysiące nowych imigrantów.
W lutym 1949 do Izraela przybyło 10 000 żydowskich imigrantów, których Brytyjczycy zwolnili ze swoich obozów dla internowanych na wyspie Cypr. Marzec był kulminacyjnym miesiącem alija. W ciągu tego miesiąca do Izraela przyjechało 30 000 nowych imigrantów. Wystąpiły poważne trudności z powodu braku mieszkań, braku miejsc pracy i środków pierwszej potrzeby. Tysiące imigrantów lokowano we wszystkich możliwych miejscach. Zasiedlano także opuszczone arabskie miasteczka i wioski.
Napływ wielu tysięcy imigrantów był olbrzymim wyzwaniem dla młodego państwa, które nie posiadało własnej infrastruktury i przemysłu. Kłopoty gospodarcze bardzo szybko osiągnęły rozmiary kryzysu gospodarczego.
26 kwietnia 1949 rząd ogłosił wprowadzenie ostrej polityki gospodarczej. Do realizacji tych celów powołano specjalny urząd państwowy zajmujący się racjonowaniem zapasów ("Misrad haAspaka vehaKitzuv"), na czele którego stał Dr. Josef Dov. Na większość produktów wprowadzono reglamentację. W najgorszym okresie na jedną osobę przysługiwał tygodniowo mały kawałek mięsa i dwa jajka. Aby obniżyć koszty utrzymania wprowadzono politykę deflacyjną, która dodatkowo hamowała rozwój gospodarki. Był olbrzymi deficyt w bilansie handlowym.
W wyniku tych działań, w czerwcu nastąpił spadek liczby nowych imigrantów przyjeżdżających do Izraela. Wynikało to także z trudności, jakie Żydzi napotykali przy wyjeździe z niektórych państw Wschodniej Europy.
Operacja „Zaczarowany Dywan”.
Pomimo trudnej sytuacji gospodarczej, w listopadzie 1949 roku izraelska armia przeprowadziła operację „"Zaczarowany Dywan"”, w której ewakuowano samolotami do Izraela 49 000 Żydów z Jemenu i Adenu. W ten sposób uniknęli oni prześladowań ze strony Arabów.
11 marca 1950 uruchomiono stację radiową "Kol Zion laGola" ("Głos Syjonu dla Diaspory"). Początkowo programy były nadawane w języku jidysz, angielskim i francuskim, ale stopniowo wprowadzano kolejne (ladino, rumuński, węgierski i inne). Audycje były przeznaczone dla nowych imigrantów, którzy nie opanowali jeszcze hebrajskiego.
Operacja „Ezdrasz i Nehemiasz”.
W maju 1950 roku izraelska armia przeprowadziła operację „"Ezdrasz i Nehemiasz"”, w trakcie której ewakuowano samolotami 140 000 Żydów z Iraku do Izraela. Uniknęli oni w ten sposób prześladowań i pogromów.
Dodatkowo armia przeprowadziła operację ewakuowania do Izraela 33 000 Żydów z Libii.
Nowi imigranci powiększyli tylko i tak poważne kłopoty gospodarcze Izraela. W tej sytuacji, w maju 1950 izraelskie władze wprowadziły nowe tymczasowe rozwiązanie narastającego problemu mieszkaniowego. Nowi imigranci byli tymczasowo umieszczani w "ma’abara" (przejściowych obozach imigracyjnych dla przesiedleńców). Imigranci mieszkali w namiotach lub drewnianych barakach. Pierwszy taki obóz założono 16 maja 1950 w Kesalon, w Judei.
W całym 1950 roku do Izraela przybyło ogółem 170 000 nowych imigrantów. Prawie 40% nowych przybyszów zamieszkało w 60 obozach "ma’abara". Równocześnie zakładano nowe osiedla rolnicze, jednak ich tworzenie wiązało się z dużymi kosztami finansowymi i organizacyjnymi. W samym tylko czerwcu utworzono 20 takich nowych osiedli rolniczych. Była to rekordowa liczba utworzonych osad w ciągu jednego miesiąca. Liczba kibuców osiągnęła wówczas liczbę 214, w których żyło 67 550 ludzi (8% mieszkańców Izraela).
Lata 1951–1956.
W styczniu 1951 roku założono nową osadę Kfar Yeroham (późniejsze miasto Jerocham) na pustyni Negew, w odległości 35 km na południowy wschód od Beer Szewy. Od tego momentu przyjęto nowy model rozwoju miast. Równolegle realizowano duży projekt osuszania gruntów rolnych w dolinie Hula, na północy Galilei. Był to jeden z największych projektów rozwoju, wprowadzony w życie w pierwszych latach istnienia Izraela. Ogółem do końca 1951 roku do Izraela przyjechało 175 000 nowych imigrantów. Pomimo podjętych dużych projektów budowlanych, w obozach przejściowych dla przesiedleńców żyło 140 000 imigrantów, z czego 100 000 w namiotach, szopach i drewnianych barakach.
W 1952 nastąpił wyraźny spadek napływających imigrantów. Do końca roku do Izraela przybyło zaledwie 24 000 nowych imigrantów. Wynikało to głównie z poważnych kłopotów gospodarczych Izraela oraz wprowadzeniem odstraszającego systemu „wyboru”, który preferował młodych i zdrowych imigrantów. Ale minimum imigracji alija osiągnęła w 1953 roku, kiedy do Izraela przybyło zaledwie 11 000 nowych imigrantów. Tak mała liczba nowych przybyszów wynikała z ciężkich warunków życia w Izraelu i braku miejsc pracy.
W 1954 przyjechało 18 000 nowych imigrantów. Niewielka liczba nowych przybyszów umożliwiła władzom powolną absorpcję imigrantów. "Departament Osadnictwa Rolniczego" Agencji Żydowskiej przyjął nową metodę wspierania osadnictwa, które rozwijano teraz koncentrując wysiłki na jednym większym obszarze. W pierwszej kolejności działalność osadniczą skoncentrowano w rejonie Lachish na południu Izraela oraz w południowej części Doliny Jezreel.
19 kwietnia 1955 roku założono nowe miasto Ofakim na pustyni Negew. W następnych dwóch miesiącach utworzono szereg osad rolniczych w rejonie Lachish. Większość ich mieszkańców była kierowana bezpośrednio ze statków, w myśl nowego hasła: „"ze statku na wieś"”. Nowi imigranci w ten sposób omijali obozy dla przesiedleńców, w których panowały trudne warunki bytowe. 19 września założono nowe miasto Dimona na pustyni Negew. Do końca 1955 do Izraela przyjechało 37 000 nowych imigrantów, w większości z Maroka.
Lata 1956–1967.
Po wojnie sueskiej 1956 przez wiele arabskich państw przeszły antyżydowskie rozruchy i pogromy. Między innymi w Egipcie aresztowano około 3000 Żydów, a ponad 25 000 Żydów przymusowo wydalono z kraju, konfiskując całe ich mienie. Z podobnych powodów około 50 000 Żydów opuściło Tunezję. W ten sposób do końca 1956 do Izraela przybyło 56 000 nowych żydowskich imigrantów, w większości z arabskich państw Afryki Północnej.
W 1957 do Izraela przyjechało 71 000 nowych imigrantów, w większości z Egiptu oraz Węgier i Polski, które przechodziły przesilenie polityczne. Założono w tym czasie nowe miasto Ma’alot oraz ukończono prace osuszania Doliny Hula, uzyskując nowe obszary uprawnej ziemi.
Na przełomie marca-maja 1958 założono trzy nowe osady rolnicze w regionie Adullam. Ich założycielami byli imigranci z Indii, Persji, Maroka i Węgier. We wrześniu zaczęli napływać imigranci z Rumunii. W ten sposób, do końca 1958 do Izraela przybyło 27 000 nowych imigrantów.
W 1959 do Izraela przyjechało 24 000 nowych imigrantów. W 1960 przyjechało kolejne 24 000 imigrantów, w większości z Rumunii i Maroka. W 1961 było już 47 000 imigrantów, a w 1962 61 000 imigrantów i w 1963 64 000 imigrantów.
10 czerwca 1964 Izrael uruchomił "Narodowy System Wodny" ("HaMovil Ha’Artzi"). System pomp każdego dnia przepompowywał 1 mln m³ wody z Jeziora Tyberiadzkiego, który poprzez system otwartych kanałów, tuneli i olbrzymich rurociągów docierał do pustyni Negew. Dzięki tym inwestycjom można było rozwinąć rolnictwo na Negewie. Dzięki kolejnym inwestycjom w 1965 przeszło 90% mieszkańców Izraela korzystało już z elektryczności i bieżącej wody. Intensywnie rozbudowywano sieć telefoniczną. 21 listopada 1965 odbyła się uroczystość otworzenia portu w Aszdod.
Te inwestycje były bardzo ważnym impulsem w rozwoju gospodarki Izraela, które pomagały także w rozbudowie nowych żydowskich osiedli. Dzięki temu, pomimo coraz bardziej napiętych stosunków z arabskimi sąsiadami, w 1964 do Izraela przyjechało 54 000 imigrantów, w 1965 31 000 imigrantów, a w 1966 zaledwie 16 000.
Osadnictwo na Zachodnim Brzegu.
Po wygranej dla Izraela wojnie sześciodniowej 1967 w granice państwa żydowskiego weszły: Strefa Gazy, Judea, Samaria i Wzgórza Golan. Prawie natychmiast po zakończeniu działań wojennych rozpoczęło się żydowskie osadnictwo na tych ziemiach.
15 lipca 1967 powstał pierwszy kibuc na Wzgórzach Golan. Kibuc Merom Golan został założony przez lewicowych działaczy partii politycznej Mapai, którymi kierowały względy zapewnienia bezpieczeństwa strategicznego Izraelowi. W sierpniu 1967 powstał Ruch na rzecz Wielkiego Izraela, który postulował utworzenie osiedli żydowskich na zajętych arabskich terenach.
Lata 1968–1973.
9 czerwca 1968 rząd przejął od Agencji Żydowskiej odpowiedzialność za absorpcję nowych imigrantów przybywających do Izraela. W celu koordynacji wszystkich działań powołano Ministerstwo Imigracji i Absorpcji.
W 1969 roku do Izraela przyjechało 38 tys. nowych imigrantów, w większości z Zachodu, natomiast w 1970 przyjechało 36 tys. imigrantów, w tym ponad 10 tys. z ZSRR. Napływ radzieckich Żydów był silnym impulsem pobudzającym rozwój izraelskiej gospodarki. W 1971 założono Radę Syjonistyczną, która zajmowała się kształtowaniem świadomości syjonistycznej ochotników pracujących w kibucach i moszawach. Do Rady Syjonistycznej przyłączyło się ponad sto mniejszych organizacji, wliczając w to stowarzyszenia studenckie, ruchy kibucowe oraz moszawowe. Do końca 1971 do Izraela przyjechało 42 tys. nowych imigrantów.
2 stycznia 1972 do Izraela przyjechał słynny imigrant, Eliyahu Rips z Rygi, który w 1969 podpalił samego siebie w proteście przeciwko radzieckim ograniczeniom wyjazdu Żydów do Izraela. Do końca 1972 do Izraela przyjechało 56 tys. nowych imigrantów, w tym ponad połowa z ZSRR. W tym roku wybudowano ponad 50 tys. nowych mieszkań, co przyczyniło się do wzrostu gospodarczego Izraela. W 1973 pomimo wybuchu wojny Jom Kipur przyjechało kolejnych 55 tys. nowych imigrantów, z czego 33 tys. pochodziło z ZSRR.
Lata 1974–1983.
W 1975 Żydowski Fundusz Narodowy nabył od arabskich rolników rozległe tereny w Samarii i Judei za ponad 7 mln USD. Na tych terenach rozpoczęto tworzenie nowych osiedli żydowskich. We wrześniu 1975 założono osiedle Ma’ale Adummim.
Stale napływający do Izraela imigranci wymagali utworzenia dla nich odpowiednich warunków absorpcji. W tym celu zakładano specjalne ośrodki absorpcji, których w 1976 istniało już 50, z miejscami dla 10 000 imigrantów.
Po wyborach parlamentarnych w 1977 roku po raz pierwszy do władzy w Izraelu doszła prawica w postaci koalicji politycznej Likudu. Nowy rząd zmienił podejście do terenów okupowanych i wprowadził oficjalną nazwy Samarii i Judei dla Zachodniego Brzegu (Jordanu). Samarię i Judeę zaczęto traktować jako prastare dziedzictwo narodu żydowskiego.
W 1977 roku pojawiła się druga fala żydowskich osadników, która napłynęła do Samarii i Judei. Nowe osady zakładano w strategicznie ważnych miejscach, na zboczach gór, nad dolinami i skrzyżowaniami ważnych dróg. Osady przypominały swoją budową twierdzę i zapewniały Żydom przewagę strategiczną i zupełną kontrolę nad całą okolicą. Liczba osadników żydowskich wzrosła z 1514 w 1970 do 5023 w 1977. Pomiędzy 1971 a 1977 rokiem powstały 44 nowe żydowskie osiedla. Równocześnie rozpoczęto zakrojone na dużą skalę prace budowlane w Samarii i Judei. Budowano sieci wodno-kanalizacyjne, nowe drogi, linie energetyczne i telefoniczne. Nowa infrastruktura miała na celu likwidację biedy i arabskich slumsów w Samarii i Judei.

</doc>
<doc id="1160433" url="https://pl.wikipedia.org/wiki?curid=1160433" title="Nocek">
Nocek

Nocek ("Myotis") – rodzaj ssaka z podrodziny nocków (Myotinae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące na całym świecie (oprócz Antarktydy).
Morfologia.
Długość ciała (bez ogona) 26,3–100 mm, długość ogona 21–78 mm, długość ucha 7–29 mm, długość tylnej stopy 4–24 mm, długość przedramienia 26,5–69 mm; masa ciała 2–32,5 g.
Systematyka.
Podział systematyczny.
"Myotis" to najbardziej liczny z rodzajów nietoperzy, w którym rozpoznano 127 gatunków (bez gatunków wymarłych) i regularnie opisywane są nowe. Historia taksonomi podrodzajowej w obrębie "Myotis" jest skomplikowana. Dane genetyczne wskazują na istnienie dwóch głównych kladów w rodzaju "Myotis" – jednego w Nowym Świecie (z dwoma gatunkami ze Starego Świata) i drugiego w Starym Świecie. Można zastosować podział na trzy podrodzaje: "Pizonyx" będący najstarszą dostępną nazwą dla kladu Nowego Świata oraz "Chrysopteron" (azjatyckie „pomarańczowe” i „żółte” gatunki oraz endemiczne gatunki afrykańskie) i "Myotis" (wszystkie inne gatunki ze Starego Świata) dla kladu Starego Świata. W obrębie podrodzajów grupy gatunkowe zostały zdefiniowane głównie na podstawie danych genetycznych, ale dokładny skład gatunkowy tych grup jest wciąż dyskusyjny.
Do rodzaju należą następujące podrodzaje wraz z gatunki:
Opisano również gatunki wymarłe w czasach prehistorycznych:

</doc>
<doc id="1160435" url="https://pl.wikipedia.org/wiki?curid=1160435" title="Photoblog">
Photoblog



</doc>
<doc id="1160436" url="https://pl.wikipedia.org/wiki?curid=1160436" title="POMZ-2">
POMZ-2

POMZ-2 (ros. "ПОМЗ-2") – radziecka mina przeciwpiechotna o okrężnym działaniu odłamkowym. Skonstruowana podczas II wojny światowej.
Mina POMZ-2 miała cylindryczny, żeliwny korpus z nacięciami mającymi ułatwić fragmentację. Od spodu do korpusu przymocowany był drewniany palik (tzw. kotwica minowa), od góry wkręcany naciągowy zapalnik MUW-2 lub MUW-2M. Odciąg miny mocowany był do palika lub dowolnego innego przedmiotu. Miny najczęściej ustawiane były grupami po 4, w ten sposób aby korpus miny znajdował się na wysokości 30 cm nad ziemią.

</doc>
<doc id="1160440" url="https://pl.wikipedia.org/wiki?curid=1160440" title="Źródło Czubrówki">
Źródło Czubrówki

Źródło Czubrówki – źródło krasowe na Wyżynie Olkuskiej, w górnej części Doliny Czubrówki, w północnej części wsi Czubrowice (na północ od przysiółka "Górka") w województwie małopolskim.
Źródło Czubrówki znajduje się na terenie Parku Krajobrazowego Dolinki Krakowskie. Bije z niego woda o wydajności 4 l/s. Tworzy ono głębokie rozlewisko, o kształcie głębokiej i szerokiej "rynny". Na dnie źródła zauważalne jest pulsowanie wody. Źródło ma kilka wypływów, z którego rozpoczyna bieg rzeka Czubrówka, późniejsza Racławka.

</doc>
<doc id="1160441" url="https://pl.wikipedia.org/wiki?curid=1160441" title="Marzanka wonna">
Marzanka wonna



</doc>
<doc id="1160443" url="https://pl.wikipedia.org/wiki?curid=1160443" title="Katalpa zwyczajna">
Katalpa zwyczajna



</doc>
<doc id="1160444" url="https://pl.wikipedia.org/wiki?curid=1160444" title="Teodor Majkowicz">
Teodor Majkowicz

Teodor Majkowicz (ur. 6 stycznia 1932 w Rzepedzi, zm. 9 maja 1998 w Krakowie), polski duchowny katolicki obrządku greckokatolickiego, pierwszy biskup eparchialny wrocławsko-gdański od 1996.
Życiorys.
Urodzony w Rzepedzi w rodzinie rolniczo-robotniczej, w 1947 wraz z rodzicami (Janem i Marią z domu Harhaj) został przesiedlony do Bartoszyc w województwie olsztyńskim. Uczęszczał do liceum w Bartoszycach, maturę zdał w pallotyńskim Niższym Seminarium Duchownym w Wadowicach w 1951 i w tymże roku podjął studia w Wyższym Seminarium Duchownym "Hosianum" w diecezji warmińskiej. Święcenia kapłańskie przyjął 24 czerwca 1956 w konkatedrze św. Jakuba w Olsztynie z rąk biskupa pomocniczego podlaskiego Mariana Jankowskiego. Skierowany został do pracy w charakterze wikariusza w parafii św. Brunona w Bartoszycach, ale wskutek odmowy zatwierdzenia tej nominacji przez władze państwowe podjął pracę duszpasterską w Reszlu, gdzie był wikariuszem w parafii świętych Piotra i Pawła (1956–1959), prefektem szkolnym i kapelanem szpitala. Potem był wikariuszem w Elblągu (parafia św. Wojciecha) i administratorem parafii Zwiastowania Najświętszej Maryi Panny w Nowej Wiosce-Trumiejkach. W 1962 został wikariuszem parafii Najświętszego Zbawiciela i Wszystkich Świętych w Dobrym Mieście, z zadaniem obsługi duszpasterskiej grekokatolików dobromiejskim, reszelskich i pieniężeńskich. 
Jesienią 1967 został urlopowany z diecezji warmińskiej i ze względów zdrowotnych przeniesiony do Przemyśla. Podjął tamże aktywną współpracę z księdzem mitratem Bazylim Hrynykiem. W greckokatolickiej parafii katedralnej św. Jana Chrzciciela (potem Serca Pana Jezusa) w Przemyślu był kolejno wikariuszem-substytutem, wikariuszem-kooperatorem, wikariuszem-ekonomem, wreszcie od 1985 proboszczem. Posługę duszpasterską niósł wspólnotom grekokatolików m.in. w Komańczy, Kulasznem, rodzinnej Rzepedzi, Ustrzykach Dolnych, Nowicy, Przysłopie, Uściu Gorlickim, Łosiu, Pętnej-Mustałowie, Jarosławiu, Chotyńcu. Przyczynił się do budowy kościoła w Komańczy. Po uzupełnieniu studiów na Katolickim Uniwersytecie Lubelskim (licencjat teologii w 1975) był rektorem Wyższego Seminarium Duchownego dla kleryków obrządku greckokatolickiego (1982–1991), mieszczącego się w siedzibie Lubelskiego Wyższego Seminarium Duchownego. Wcześniej (od 1969) pełnił funkcję prefekta greckokatolickich seminarzystów w lubelskim seminarium. 
Obdarzony godnością mitrata, od 1989 był kanonikiem gremialnym greckokatolickiej kapituły katedralnej w Przemyślu. W 1991 został wikariuszem generalnym eparchii przemyskiej i kanclerzem Kurii Biskupiej, przewodniczył w Kurii Wydziałowi Duszpasterskiemu i Finansowemu. 31 maja 1996, po ustanowieniu eparchii wrocławsko-gdańskiej, mianowany został jej pierwszym biskupem eparchialnym. Sakry udzielił mu w archikatedrze w Przemyślu sekretarz Kongregacji ds. Kościołów Wschodnich arcybiskup Myrosław Marusyn, z towarzyszeniem arcybiskupa metropolity przemysko-warszawskiego Jana Martyniaka i biskupa Juliana Gbura z greckokatolickiej archieparchii lwowskiej. Jako dewizę biskupią Majkowicz przyjął "Scio Cui Credidi" ("Wiem, Komu uwierzyłem"). W Episkopacie Polski wszedł w skład Komisji Charytatywnej oraz Rady ds. Ekumenizmu. Zasiadał też w Synodzie Cerkwi Greckokatolickiej. Publikował prace z dziejów Kościoła greckokatolickiego w Polsce, m.in. w zbiorze "Polska-Ukraina. 1000 lat sąsiedztwa".
Zmarł w Krakowie po długiej chorobie serca 9 maja 1998. Pochowany został w Rzepedzi.

</doc>
<doc id="1160446" url="https://pl.wikipedia.org/wiki?curid=1160446" title="Rhinolophus">
Rhinolophus



</doc>
<doc id="1160451" url="https://pl.wikipedia.org/wiki?curid=1160451" title="Surmia">
Surmia

Surmia, katalpa ("Catalpa" ) – rodzaj roślin z rodziny bignoniowatych. Obejmuje w zależności od ujęcia systematycznego od 8 do 13 gatunków. W Chinach występują cztery gatunki, dwa we wschodniej części Stanów Zjednoczonych i cztery na Wielkich Antylach (Kubie i Haiti). W Polsce uprawiane są trzy gatunki.
Uprawiane są jako rośliny ozdobne. Wykorzystywane jest także ich drewno.
Systematyka.
Należy do plemienia "Catalpeae" w obrębie rodziny bignoniowatych "Bignoniaceae".

</doc>
<doc id="1160452" url="https://pl.wikipedia.org/wiki?curid=1160452" title="Catalpa">
Catalpa



</doc>
<doc id="1160453" url="https://pl.wikipedia.org/wiki?curid=1160453" title="Katalpa">
Katalpa



</doc>
<doc id="1160454" url="https://pl.wikipedia.org/wiki?curid=1160454" title="Metody wyceny firmy">
Metody wyceny firmy



</doc>
<doc id="1160455" url="https://pl.wikipedia.org/wiki?curid=1160455" title="Czubrówka">
Czubrówka



</doc>
<doc id="1160457" url="https://pl.wikipedia.org/wiki?curid=1160457" title="Obraz panoramiczny">
Obraz panoramiczny

Obraz panoramiczny – obraz kinowy lub telewizyjny, którego stosunek boków poziomego do pionowego jest większy niż 1,33:1 (format telewizyjny) lub 1,37:1 (Standard Akademii).
Kąt widzenia w poziomie jest dużo szerszy niż w pionie dlatego zasadę tę wykorzystano pierwotnie w formatach filmów kinowych począwszy od lat pięćdziesiątych (np. Cinemascope – 2,35:1). Przy adaptacjach filmów kinowych do standardów telewizji (stosunek boków 4:3), by nie obcinać boków kinowego formatu dopasowuje się go na szerokość, przez co na dole i górze obrazu powstają czarne pasy (letterbox). Stosuje się też tzw. Pan &amp; scan.

</doc>
<doc id="1160461" url="https://pl.wikipedia.org/wiki?curid=1160461" title="Wahadłówka">
Wahadłówka

Wahadłówka lub też błystka wahadłowa to rodzaj błystki, przynęty wędkarskiej używanej do połowu ryb drapieżnych. Zazwyczaj wykonana z odpowiednio wytłoczonego kawałka blachy lub wypolerowanego kawałka muszli, kolebie się na boki (waha) w czasie ściągania. Niektóre modele, np. karlinki stosowane do połowu ryb łososiowatych wykonują także ruchy obrotowe. Niegdyś przynęta bardzo popularna przy połowie wszystkich drapieżników. Jej popularność wzięła się także z możliwości dość łatwego samodzielnego jej wykonania za pomocą najprostszych narzędzi. Obecnie najczęściej stosowana przy połowie łososi, troci, szczupaków i sumów. Mniejsze modele skuteczne są też na inne drapieżniki. Istnieje wiele kształtów tej przynęty, np. Gnom, Alga, Heintz. Ponadto każda wahadłówka wykonywana jest w kilku wariantach kolorystycznych i wielkościach, producenci starają się podnieść jej skuteczność poprzez dodanie nadruków, tłoczenia wzorów łusek, naklejania folii holograficznych, itp.

</doc>
<doc id="1160463" url="https://pl.wikipedia.org/wiki?curid=1160463" title="Błystka wahadłowa">
Błystka wahadłowa



</doc>
<doc id="1160467" url="https://pl.wikipedia.org/wiki?curid=1160467" title="Lista gazet USA pod względem nakładu">
Lista gazet USA pod względem nakładu

Lista gazet USA pod względem nakładu
Gwiazdką oznaczono związki dwóch gazet. Jeżeli podano dwie liczby, to pierwsza dotyczy wydania w tygodniu, druga niedzielnego.

</doc>
<doc id="1160477" url="https://pl.wikipedia.org/wiki?curid=1160477" title="Niedźwiedź obrożny">
Niedźwiedź obrożny



</doc>
<doc id="1160480" url="https://pl.wikipedia.org/wiki?curid=1160480" title="Grasulf II">
Grasulf II

Grasulf II (? – zm. ok. 651 w Cividale) – syn księcia Gisulfa I, książę Friuli w latach ok. 625–ok. 651.
Grasulf został księciem Friuli po zabójstwie jego bratanków Tasso i Kakko w Oderzo w ok. 625 przez Grzegorza, egzarchę Rawenny. Jego pozostali bratankowie, Radoald i Grimoald, udali się z Friuli do księstwa Benewentu, ponieważ nie chcieli przebywać pod rządami Grasulfa. Nic więcej nie wiadomo o Grasulfie, data jego śmierci nie jest pewna. Zmarł w Cividale.

</doc>
<doc id="1160487" url="https://pl.wikipedia.org/wiki?curid=1160487" title="Wąwóz Lusios">
Wąwóz Lusios

Wąwóz Lusios (gr. "φαράγγι του Λούσιου – faragi tu Lusiu") – wąwóz rzeki Lusios ("Λούσιος pοταμός – Lusios potamos"), dopływu rzeki Alfios, w zachodniej Arkadii, na Peloponezie. Źródła strumienia znajdują się w okolicach Likochori, zaś jego ujście do Alfios 2,5 kilometra poniżej Kariteny. Wąwóz o długości około 15 km i szerokości 2 km rozciąga się południkowo od miejscowości Karitena na południu do Dimitsany na północy. W najwęższym miejscu ma ponad 300 m głębokości. Wąwóz zawdzięcza swoją sławę widokom rozciągającym się z prowadzącej wzdłuż Lusios drogi. Większość obszaru wąwozu pokrywają lasy.
Ze względu na odległe położenie, w górach środkowego Peloponezu, okolice wąwozu żyły w odizolowaniu od reszty Grecji. W średniowieczu powstały tu klasztory-pustelnie, zawieszone na skalnych przepaściach. W czasie powstania greckiego wąwóz Lusios był twierdzą partyzantów walczących o niepodległość.
W wąwozie wytyczono szlaki turystyczne łączące, charakteryzujące się tradycyjną zabudową, wioski. Na zboczach zachowały się liczne zabytki. Do najważniejszych spośród nich zależą:
W pobliżu wąwozu znajdują się również zabytkowe miejscowości Karitena, Stemnitsa i Dimitsana.
Rzeka Lusios dobrze znana jest greckim amatorom raftingu

</doc>
<doc id="1160489" url="https://pl.wikipedia.org/wiki?curid=1160489" title="Krzysztof Korzeniewski">
Krzysztof Korzeniewski

Krzysztof Korzeniewski (ur. 23 lutego 1930, zm. 28 października 2001) – prof. dr hab., polski oceanograf.
Życiorys.
Specjalizował się w hydrochemii, oceanografii chemicznej, ochronie środowiska morskiego. Pracował w Instytucie Oceanografii Uniwersytetu Gdańskiego oraz Instytucie Biologii i Ochrony Środowiska Pomorskiej Akademii Pedagogicznej w Słupsku. Był członkiem Komitetu Badań Morza Polskiej Akademii Nauk. W 1993 odznaczony Krzyżem Kawalerskim Orderu Odrodzenia Polski. W 1995 roku został odznaczony Medalem im. Profesora Kazimierza Demela.

</doc>
<doc id="1160490" url="https://pl.wikipedia.org/wiki?curid=1160490" title="Dolina Czubrówki">
Dolina Czubrówki

Dolina Czubrówki – dolina nad rzeką Czubrówka w gminie Jerzmanowice-Przeginia w powiecie krakowskim w województwie małopolskim w Parku Krajobrazowym Dolinki Krakowskie na Wyżynie Olkuskiej.
Dolina rozciąga się południkowo. Na północy rozpoczyna się w północnej części wsi Czubrowice (przy przysiółu "Górka"), gdzie powstaje rzeka Czubrówka wypływająca z krasowego Źródła Czubrówki, znajdującego się w północno-wschodniej odnodze doliny.
Doliną płynie Czubrówka, nad którą znajdują się wsie Czubrowice i Racławice (na południu doliny). Po obu stronach doliny (zachodniej i wschodniej), na stromych wzgórzach znajdują się liczne skałki jurajskie i ostańce. Najważniejsze z nich to Grzegorzowa Skała, Kucowa Skała, Pańska Skała, Srokowa Skała, Mazurkowa Skała, Lisówka. Do doliny wpływają liczne potoki, w niej też biją także liczne małe źródła. Południowa granica doliny znajduje się na tzw. Czerwonym Brzegu, na granicy wsi Racławice (południowa część) i Paczółtowice (zachodnia część nazywana "Wzdólem"). Tam Czubrówka łącząc się z potokami przybiera nazwę Racławka, a Dolina Czubrówki przechodzi w Doline Racławki.

</doc>
<doc id="1160491" url="https://pl.wikipedia.org/wiki?curid=1160491" title="OZM-3">
OZM-3

OZM-3 (ros. "ОЗМ-3") – radziecka mina wyskakująca. Na uzbrojeniu Wojska Polskiego od lat 50. do lat 80. (później zastąpiona bułgarską PSM-1).
Mina OZM miała cylindryczny, żeliwny korpus. Od góry w minę wkręcany był zapalnik. Stosowano zapalnik naciągowy MUW-2 oraz zapalnik odpalany elektrycznie. Po uruchomieniu zapalnika górna część miny była wyrzucana w górę przez ładunek prochowy. Zapalnik powodujący detonację zasadniczego ładunku miny powodował odciąg o długości 2 m łączący podstawę miny z częścią wyrzucaną w powietrze.

</doc>
<doc id="1160492" url="https://pl.wikipedia.org/wiki?curid=1160492" title="Lousios">
Lousios



</doc>
<doc id="1160494" url="https://pl.wikipedia.org/wiki?curid=1160494" title="Wasylko Romanowicz">
Wasylko Romanowicz

Wasylko Romanowicz (ur. 1203 - zm. 1269) - książę włodzimierski, syn księcia wołyńsko-halickiego Romana Halickiego i jego drugiej żony Anny (Marii ?).
Po śmierci ojca w 1205 roku Wasylko razem z matką i starszym bratem Danielem, ratując się przed śmiercią, uciekli do Polski. Korzystając z walk między księstwami ruskimi polski książę Leszek Biały i król węgierski Andrzej II rozpoczęli interwencję na Rusi Wołyńsko-Halickiej.
Wskutek interwencji Wasylko i Daniel w 1215 roku odzyskali Włodzimierz, a w 1230 roku zjednoczyli cały Wołyń.
Między 1 marca 1226 a 28 lutego 1227 poślubił córkę Jerzego Wsiewołodowicza.
Książęta urządzali wspólnie z Jaćwingami łupieżcze wyprawy na tereny polskich księstw, m.in. w 1228 roku zapuścili się aż pod Kalisz.
W latach 1231-1238 prowadzili oni walkę o drugą część swojej ojcowizny – księstwo halickie, zajęte przez Węgrów. Wasylko w owym czasie rządził w Brześciu, a w 1241 roku przeniósł się do Włodzimierza.
Na czele pułku wołyńskiego wziął udział bitwie pod Jarosławiem.
W roku 1260 prowadził oddziały złotoordyjskiego baskaka Burundaja w przedniej straży wyprawy przeciw Litwie. W kolejnej wyprawie Burundaja w 1260 roku namawiał do poddania się mieszkańców Chełma i Sandomierza – tych drugich skutecznie, co skończyło się wydarzeniami opisanymi w Pieśniach Sandomierzanina:
W roku 1261 na rozkaz Burundaja zburzył także Łuck i Krzemieniec.
Wasylko jest założycielem Wasilkowa.
Najpózniej na przełomie 1246/1247 r. drugą żoną została Dubrawka, co potwierdza bulla papieska z 5 grudnia 1247, w której Innocenty IV uznał za ważny ich związek, mimo iż strony były spokrewnione w trzecim stopniu (oboje byli prawnukami księcia Bolesława III Krzywoustego). Małżonkowie doczekali się dwójki dzieci: syna Włodzimierza Iwana i córki Olgi, żony Andrzeja, księcia czernihowskiego. 

</doc>
<doc id="1160497" url="https://pl.wikipedia.org/wiki?curid=1160497" title="Preprodukcja">
Preprodukcja

Preprodukcja – etap produkcji filmu poprzedzający okres zdjęciowy. Czas ten poświęcony jest na zaczerpnięcie pomysłu do chwili akceptacji scenariusza.
W okresie preprodukcji prowadzone są prace przygotowawcze polegające m.in. na:

</doc>
<doc id="1160501" url="https://pl.wikipedia.org/wiki?curid=1160501" title="Andrew Divoff">
Andrew Divoff

Andrew Daniel „Andy” Divoff (ur. 2 lipca 1955 w San Tome, Wenezuela) – wenezuelski aktor filmowy i telewizyjny.
Życiorys.
Urodził się w Wenezueli. Jego matka była Irlandką, a ojciec był Rosjaninem. Jego rodzice pracowali jako opiekunowie dzikich zwierzęt w Exxon i spotkali się, ponieważ dziadek ze strony matki Divoffa był przełożonym ojca. 
Wychowywał się w Caracas w Wenezueli. W dzieciństwie był introwertykiem i outsiderem, doświadczył fizycznych sprzeczek i zastraszania ze strony innych dzieci. Pierwszym językiem Divoffa był hiszpański, ale wkrótce nauczył się siedem innych języków – angielskiego, włoskiego, francuskiego, niemieckiego, katalońskiego, portugalskiego i rosyjskiego. Mówił też po rumuńsku, ale zapomniał o tym z powodu niskiego użycia. W latach 1973-77 przebywał w Vilassar de Mar. Ukończył studia na Uniwersytecie Barcelońskim.
Po przyjeździe do Kalifornii pracował jako dyspozytor dla firmy zajmującej się limuzyną, by w końcu w 1983 stać się kierowcą limuzyny. Wieczorem brał lekcje aktorstwa; jego nauczycielami byli Milton Katselas, reżyser komedii romantycznej "Motyle są wolne". Po występie w dramacie "Strangers Kiss" (1983) z Peterem Coyote i Victorią Tennant, jego pierwszą rolą telewizyjną była postać rosyjskiego strażnika w serialu "Meandry wiedzy" (1986). 
Podczas swojej kariery wystąpił ponad różnych serialach telewizyjnych i filmach, najczęściej obsadzony w negatywnych rolach łotrów z Ameryki Łacińskiej, głównie jako lider dealerów narkotykowych, w tym w serialu "Strażnik Teksasu", "Następne 48 godzin" (1990), "Polowanie na Czerwony Październik" (1990) lub "Magic Man" (2009).

</doc>
<doc id="1160506" url="https://pl.wikipedia.org/wiki?curid=1160506" title="Droga krajowa B16 (Niemcy)">
Droga krajowa B16 (Niemcy)

Droga krajowa 16 () – niemiecka droga krajowa przebiegająca ze wschodu na południe od skrzyżowania z drogą B85 koło Rodingu przez Regensburg, Manching, Ingolstadt, Donauwörth, Dillingen, do Füssen w Bawarii.
Miejscowości leżące przy B16.
Roding, Walderbach, Nietenau, Stadlhof, Bernhardswald, Wenzenbach, Gonnersdorf, Ödenthal, Regensburg, Pentling, Großberg, Graßlfing, Bad Abbach, Saal an der Donau, Kelheim, Abensberg, Biburg, Mühlhausen, Neustadt an der Donau, Münchsmünster, Ilmendorf, Rokolding, Ernsgaden, Manching, Ingolstadt, Zuchering, Hagau, Weichering, Neuburg an der Donau, Oberhausen, Burgheim, Rain, Genderkingen, Donauwörth, Tapfheim, Schwenningen, Höchstädt, Steinheim, Dillingen, Lauingen (Donau), Gundelfingen, Günzburg, Kötz, Hochwang, Ischenhausen, Ellzee, Wattenweiler, Höselhurst, Krumbach, Aletshausen, Loppenhausen, Pfaffenhausen, Hausen, Mindelheim, Helchenried, Großried, Ingenried, Pforzen, Kaufbeuren, Biessenhofen, Marktoberdorf, Rieder, Stötten am Auerberg, Steinbach, Roßhaupten, Rieden am Forggensee, Füssen.

</doc>
<doc id="1160509" url="https://pl.wikipedia.org/wiki?curid=1160509" title="Marek Pfützner">
Marek Pfützner

Marek Lesław Pfützner (ur. 19 maja 1959 w Zabrzu) – polski fizyk doświadczalny, profesor nauk fizycznych, nauczyciel akademicki Uniwersytetu Warszawskiego, członek korespondent Polskiej Akademii Nauk.
Życiorys.
Jest absolwentem Liceum im. Władysława IV w Warszawie. W 1973 podjął studia na Uniwersytecie Warszawskim zakończone uzyskaniem dyplomu magistra z wyróżnieniem w 1983. Od tego roku pracuje w Instytucie Fizyki Doświadczalnej UW. W 1989 na podstawie pracy pt. "Badanie efektów wyższego rzędu towarzyszących jądrowemu wychwytowi elektronu w przemianach wzbronionych" obronił doktorat z fizyki, zrealizowany pod opieką prof. Jana Żylicza. Po doktoracie odbył dwa dwuletnie staże naukowe, w Ośrodku Badań Ciężkojonowych GSI w Darmstadt oraz w ośrodku GANIL w Caen, we Francji.
W 2003 "za doświadczalne potwierdzenie istnienia nowego rodzaju promieniotwórczości – rozpadu dwuprotonowego" otrzymał nagrodę Fundacji na rzecz Nauki Polskiej. W 2004 na podstawie pracy pt. "Badanie nuklidów dalekich od stabilności wytwarzanych metodą fragmentacji jąder-pocisków" uzyskał habilitację. W 2010 otrzymał od ówczesnego Marszałka Sejmu RP Bronisława Komorowskiego tytuł profesora nauk fizycznych. W tym samym roku został członkiem korespondentem PAN. Obecnie jest kierownikiem Zakładu Fizyki Jądrowej w Instytucie Fizyki Doświadczalnej UW.

</doc>
<doc id="1160510" url="https://pl.wikipedia.org/wiki?curid=1160510" title="Kanadyjskie Muzeum Wojny">
Kanadyjskie Muzeum Wojny

Kanadyjskie Muzeum Wojny (ang. Canadian War Museum, "CWM", fr. Musée canadien de la guerre, "MCG") – to kanadyjskie muzeum narodowe poświęcone historii wojskowości. Siedziba muzeum znajduje się w Ottawie w Ontario.
Początki muzeum to rok 1880, gdy powstała kolekcja sprzętu wojskowego rządu federalnego Kanady, zorganizowana przez lokalną milicję. Wystawa 2-krotnie zmieniała lokalizację i oficjalnie została otwarta w 1942 roku, zyskując własną siedzibę dopiero w 1967. W maju 2005 muzeum przeniosło się do nowego budynku, choć organizacja wystaw wzbudziła kontrowersje wśród weteranów II wojny światowej.
W kolekcji muzeum znajdują się takie eksponaty jak Mercedes-Benz Adolfa Hitlera, czołgi Chieftain i odzyskany z Rosji Mk III Valentine, niszczyciel czołgów Jagdpanzer IV czy myśliwiec CF-101 Voodoo. Do kolekcji muzealnej należy obraz polskiego malarza batalisty Edwarda Mesjasza "Bitwa pod cmentarzem w Woli Gułowskiej 4 października 1939".

</doc>
<doc id="1160511" url="https://pl.wikipedia.org/wiki?curid=1160511" title="Stadion Wankdorf">
Stadion Wankdorf

Stadion Wankdorf – stadion piłkarski w Bernie, Szwajcaria. Swoje mecze rozgrywa tu BSC Young Boys. Aktualnie jest on drugim co do ilości miejsc siedzących stadionem w Szwajcarii. Były tu rozgrywane mecze podczas Euro 2008.
Historia.
Stadion Stade de Suisse został zbudowany na miejscu starego stadionu Wankdorfstadion, który został zburzony w 2001 roku. Stadion został oficjalnie otwarty 30 lipca 2005, jednakże pierwszy mecz został na nim rozegrany 16 lipca 2005. Drużyna gospodarzy (BSC Young Boys) podejmowała Olympique Marseille, goście wygrali wynikiem 2:3. Spotkanie zostało rozegrane głównie jako test dla stadionu, dlatego też sprzedano jedynie 14 tysięcy biletów.
W 2005 jako spotkania na własnym stadionie zespół FC Thun rozegrał tutaj trzy mecze Ligi Mistrzów oraz jeden Pucharu UEFA.
Oficjalnie rekord frekwencyjny stadionu to 31.120 widzów podczas meczu półfinałowego pucharu Szwajcarii BSC Young Boys przeciwko FC Basel rozgrywanego 16 kwietnia 2009 (zespół BSC Young Boys wygrał po rzutach karnych i awansował do finału z FC Sion).
Latem 2020 stadion wrócił do historycznej nazwy Stadion Wankdorf.

</doc>
<doc id="1160515" url="https://pl.wikipedia.org/wiki?curid=1160515" title="Deutsches Panzermuseum Munster">
Deutsches Panzermuseum Munster



</doc>
<doc id="1160518" url="https://pl.wikipedia.org/wiki?curid=1160518" title="Postprodukcja">
Postprodukcja

Postprodukcja – końcowy etap prac nad realizacją utworu audiowizualnego (np. filmu, programu telewizyjnego), następujący po etapie produkcji, a poprzedzający etap dystrybucji. Jest to zazwyczaj najdłuższy etap prac nad filmem. Głównymi pracami wykonywanymi w okresie postprodukcji są: montaż obrazu, praca nad efektami specjalnymi, korekcja barwna, tworzenie muzyki oraz udźwiękowienie.
Historia postprodukcji w filmie i telewizji.
Postprodukcja analogowa.
W pierwszych latach kinematografii, na przełomie XIX i XX wieku, z reguły nie dokonywano znaczących manipulacji na taśmie filmowej po zakończeniu okresu zdjęciowego. Filmy składały się najczęściej z pojedynczych scen przedstawionych w jednym ujęciu. Taśmy niekiedy ręcznie kolorowano bądź wirażowano. Pierwsze efekty specjalne były zazwyczaj efektem stosowania na etapie zdjęć tzw. „trików”, takich jak zatrzymanie akcji, polegające na wstrzymaniu na moment pracy kamery, by wprowadzić wyraźne zmiany w filmowanej przestrzeni i uzyskać na ekranie nagłą zmianę stanu rzeczy – zabieg ten wykorzystano m.in. w krótkim filmie "The Execution of Mary, Queen of Scots" (1895), aby pokazać moment dekapitacji bohaterki. Tego typu efekty specjalne stały się znakiem rozpoznawczym francuskiego reżysera Georges’a Mélièsa.
Montaż (zwłaszcza montaż równoległy) coraz powszechniej stosowano dopiero po 1903 roku, w okresie rozwijania się konwencji pełnometrażowego filmu fabularnego. W połowie lat 20. do użytku w wytwórniach amerykańskich weszły pierwsze w historii stoły montażowe Moviola, które pozwalały montażystom na stosunkowo szybki przegląd i selekcję materiału filmowego. W późniejszych latach wprowadzono stoły montażowe Steenbeck i KEM, o wyższym komforcie użytkowania niż Moviola. W latach 20. popularność zyskały też kopiarki optyczne, za pomocą których osiągano takie efekty, jak powiększenie wycinka obrazu, stopklatka, łączenie w jednym kadrze wielu różnych obrazów (np. ujęcia człowieka przebranego za dinozaura z ujęciem uciekających ludzi). Za pomocą kopiarek i techniki maskowania (ang. "matting") uzyskiwano wiele efektów budujących nastrój fantastyczny bądź komediowy, np. wkomponowanie postaci granej przez aktorkę w scenę filmu animowanego w serii filmów "Alice Comedies" (1923-1927) albo znikająca twarz bohatera filmu "Niewidzialny człowiek" (1933). Metoda ta została później udoskonalona i opracowana na nowo w technice maski wędrującej (ang. "travelling matte").
W 1956 roku do użytku wprowadzono technikę wideo – na rynku pojawił się magnetowid Ampex VR-1000, pozwalający na zapisanie na taśmie magnetycznej obrazu z kamery telewizyjnej. W kolejnych latach firma Ampex (we współpracy z firmą Memorex) opracowała również system liniowego montażu materiału wideo. Postprodukcja materiału telewizyjnego (zapisanego magnetycznie) znacząco różniła się od postprodukcji materiału filmowego (uchwyconego na taśmie filmowej). Liniowość nagrania wideo oznaczała, że nie można było w prosty sposób umieścić dodatkowego ujęcia w środku materiału – należało na nowo przekopiować całe nagranie i w toku tego procesu w odpowiednim miejscu dograć potrzebne fragmenty. Nagrania takie odpowiadały jednak potrzebom nadawców telewizyjnych bardziej niż materiały zapisane na taśmie filmowej i mogły być od nich szybciej transmitowane, ponieważ nie trzeba było ich wcześniej skanować za pomocą telekina.
Postprodukcja cyfrowa.
W połowie lat 80. w Stanach Zjednoczonych pojawiło się kilka systemów cyfrowego zapisu i nieliniowego montażu wideo – magnetycznych, optycznych i mieszanych. Wśród firm je produkujących wymienić można Montage, Ediflex, CMX oraz EditDroid. Rozwiązania te z początku nie przyjęły się, ze względu na niską jakość obrazu oraz wysokie koszty przechowywania materiału. Sukces na tym polu odniósł dopiero system firmy Avid przeznaczony na komputery Macintosh CX, który wszedł do użytku w roku 1989. Podobne rozwiązania pojawiły się wkrótce w ofercie firm Editing Machine Corp. oraz Lightworks. Początkowo filmowcy byli niechętni wobec systemów cyfrowych, co miało związek z faktem, że w pracy nad filmem rzadko używało się wówczas komputerów. Jednym z pierwszych twórców korzystających na szeroką skalę z postprodukcji cyfrowej i nieliniowego montażu był George Lucas. W latach 90. moc obliczeniowa komputerów wzrosła do tego stopnia, że pozwoliła na szerokie upowszechnienie się tych rozwiązań technicznych w przemyśle filmowym.
Gdy postprodukcja cyfrowa stała się powszechna, praca na planie zdjęciowym nadal wymagała użycia taśmy filmowej. Aby wprowadzić do filmu elementy cyfrowe należało więc obraz zeskanować i przenieść do komputera, a po zakończeniu prac przywrócić go z powrotem na taśmę. Etap konwersji materiału analogowego na cyfrowy i z powrotem określa się mianem "digital intermediate" (DI). Współcześnie filmy kręci się już głównie kamerami cyfrowymi i wyświetla na projektorach cyfrowych, więc etap digital intermediate jest niepotrzebny. Pierwszym filmem zrealizowanym w całości techniką cyfrową były "" (2002) nakręcone w opracowanym przez Sony i Panavision systemie HDCAM z użyciem kamer Sony HDW-F900. Własne kamery cyfrowe oparte o matryce CCD produkowały również Panasonic (Varicam) oraz Thomson (Viper), a współcześnie do znaczących producentów zaliczyć można też firmy Red oraz Arri.
Dzięki dalszemu wzrostowi mocy obliczeniowej komputery potrzebne do postprodukcji cyfrowej stawały się coraz tańsze, przez co z tego rodzaju oprogramowania korzystać mogły coraz mniejsze firmy oraz klienci indywidualni. Znacznie wzrosła też liczba pozwalających na to narzędzi. W wyniku tego procesu niemal wszystkie stacje telewizyjne już w połowie lat 90. korzystały z systemów montażu nieliniowego, zwłaszcza programu Avid.
Dziś elementy wykreowane komputerowo obecne są w bardzo wielu utworach audiowizualnych. W latach 1993–1998, za sprawą programów do compositingu takich jak Adobe After Effects, mieszanie ze sobą rozmaitych typów materiałów wizualnych (wideo, grafiki, animacji) stało się powszechną praktyką postprodukcyjną. Amerykański medioznawca Lev Manovich określił mianem „aksamitnej rewolucji” proces stopniowego, niemal niezauważalnego przyzwyczajania odbiorców do tego rodzaju mieszanej estetyki oraz do cyfrowych efektów wizualnych.
Aspekty współczesnej postprodukcji filmowej i telewizyjnej.
Materiał filmowy zapisany cyfrowo istnieje pod postacią strumienia danych. Oznacza to, że ten sam materiał można edytować wieloma różnymi programami na jednym komputerze, znacząco upraszczając proces postprodukcji. Środowisko cyfrowe pozwalało na dodawanie napisów, manipulowanie kolorem, scalanie obrazu wideo z animacją 3D czy miksowanie dźwięku za pomocą zestawu podobnych do siebie narzędzi. Z tego powodu wprowadzenie systemów cyfrowych w produkcji filmowej i telewizyjnej bywa nazywane również „rewolucją” technologiczną (choć niektórzy nie zgadzają się z tym określeniem i wolą mówić o „ewolucji”).
Możemy wyróżnić szereg prac podejmowanych przez ekipę filmową w ramach współczesnej postprodukcji cyfrowej:

</doc>
<doc id="1160521" url="https://pl.wikipedia.org/wiki?curid=1160521" title="Spółka publiczna">
Spółka publiczna

Spółka publiczna – spółka akcyjna, której akcje choćby jednej emisji zostały wprowadzone do publicznego obrotu.
Do obowiązku tych spółek należy wprowadzenie do obrotu publicznego każdej nowej emisji akcji, nawet jeżeli emisja ta jest w całości przeznaczona dla jednego lub kilku „dużych” inwestorów.
W Polsce.
Według polskiego prawa spółką publiczną jest spółka, której co najmniej jedna akcja jest dopuszczona do obrotu na rynku regulowanym lub wprowadzona do obrotu w alternatywnym systemie obrotu na terytorium Rzeczypospolitej Polskiej.

</doc>
<doc id="1160526" url="https://pl.wikipedia.org/wiki?curid=1160526" title="PSM-1">
PSM-1

PSM-1 – bułgarska mina wyskakująca. Od początku lat 80. na uzbrojeniu Wojska Polskiego.
Mina PSM-1 ma cylindryczny korpus ze stopu aluminium z cynkiem z zatopionymi stalowymi kulkami pełniącymi funkcję prefabrykowanych odłamków. Na górze znajduje się pojedyncze gniazdo zapalnika. W gniazdo może być wkręcony adapter umożliwiający wkręcenie trzech zapalników. Stosowane są zapalniki naciskowe MWN-2N, odciągowe MUW-3 i elektryczne. Po zadziałaniu zapalnika zapalany jest opóźniacz pirotechniczny, a górna cześć miny wyrzucana w powietrze. Wybuch ładunku heksogenu następuje po spaleniu się ścieżki prochowej opóźniacza.

</doc>
<doc id="1160527" url="https://pl.wikipedia.org/wiki?curid=1160527" title="Droga krajowa B16a (Niemcy)">
Droga krajowa B16a (Niemcy)

Droga krajowa 16a () – niemiecka droga krajowa przebiegająca na osi wschód zachód i stanowi połączenie centrum Ingolstadt z drogą B16 koło Münchsmünster w Bawarii.
Miejscowości leżące przy B16a.
Ingolstadt, Großmehring, Menning, Vohburg an der Donau, Münchsmünster.
Opis trasy.
Droga rozpoczyna swój bieg na skrzyżowaniu z B16 na południe od Münchsmünster. Stąd droga zmierza na północny zachód w kierunku Vohburg an der Donau. Tutaj droga przekracza Dunaj i kierując się na zachód w kierunku Ingolstadt stanowi obwodnicę Menningu, Großmehringu by przez dzielnice Mailing wjechać od wschodu do miasta.

</doc>
<doc id="1160528" url="https://pl.wikipedia.org/wiki?curid=1160528" title="Andrzej Biernat (lekkoatleta)">
Andrzej Biernat (lekkoatleta)

Andrzej Biernat (ur. 23 kwietnia 1928 w Wiedniu, zm. 17 listopada 2007 w Krakowie) – polski lekkoatleta, trener biegów długodystansowych, pięciokrotny medalista Mistrzostw Polski.
W 1952 ukończył AWF w Warszawie. Był zawodnikiem klubów sportowych TS Wisła (1946-1950), OWKS (1950-1952) i WKS Wawel (1952-1955). W 1949 wywalczył tytuł halowego mistrza Polski w biegu na dystansie 3000 m, w tym samym roku reprezentował Polskę podczas meczu z Rumunią.
Praca trenerska.
W wieku niespełna 24 lat został wyznaczony na trenera koordynatora KKS Olsza Kraków, a rok później pełnił już funkcję trenera centralnego wyszkolenia PZLA. Od 1984, był wiceprzewodniczącym Komisji Antydopingowej PZLA, w latach 1990-1994 wiceprezes ds. szkoleniowych Krakowskiego OZLA, od stycznia 1994, wiceprezes ds. młodzieżowych Krakowskiego OZLA.

</doc>
<doc id="1160530" url="https://pl.wikipedia.org/wiki?curid=1160530" title="Jonathan Douglas">
Jonathan Douglas

Jonathan Douglas (ur. 22 listopada 1981 roku w Monaghan) – irlandzki piłkarz występujący na pozycji pomocnika. Obecnie gra w Brentford.
Kariera klubowa.
Jonathan Douglas zawodową karierę rozpoczynał w 2000 roku w Blackburn Rovers, gdzie występował z przerwami do 2006 roku. W Blackburn zadebiutował 31 października 2000 roku podczas spotkania przeciwko West Ham United w ramach Pucharu Ligi Angielskiej. Później jednak miał bardzo poważne problemy z wiązadłami krzyżowymi, nie mógł grać przez kilkanaście miesięcy, a treningi wznowił dopiero w 2002 roku. Następnie Douglas był wypożyczany do innych angielskich drużyn. Grał ponad miesiąc dla Chesterfield, trzy miesiące dla Blackpool, a następnie występował w klubie Gillingham.
19 sierpnia 2005 roku Irlandczyk został wypożyczony do Leeds United. W ekipie z Elland Road rozegrał 40 ligowych meczów, a jego gra bardzo spodobała się włodarzom "Pawi", którzy zdecydowali się wykupić Douglasa na stałe. W 2007 roku irlandzki zawodnik często pełnił rolę kapitana drużyny. Po zakończeniu sezonu 2006/2007 i spadku Leeds do trzeciej ligi Douglas był bliski przejścia do Burnley, ale ostatecznie zdecydował się pozostać w Leeds. Pod koniec 2007 roku w pojedynku z Walsall wychowanek Blackburn doznał poważnej kontuzji, która wykluczyła go z gry do końca sezonu. Później pojawiła się jednak nadzieja, że Douglas powróci na boisko pod koniec sezonu. Ostatecznie sezon 2007/2008 Irlandczyk zakończył z 25 ligowymi występami, a kolejne rozgrywki rozpoczął jako podstawowy gracz Leeds.
21 maja 2009 roku działacze Leeds zaoferowali Douglasowi nowy kontrakt. Zawodnik odmówił jednak podpisania umowy i razem z Davidem Lucasem opuścił Leeds. 10 lipca podpisał kontrakt z Swindon Town.
Kariera reprezentacyjna.
W reprezentacji Irlandii Douglas zadebiutował 28 kwietnia 2004 roku w spotkaniu przeciwko Polsce. Regularnie był powoływany do kadry drużyny narodowej na mecze eliminacyjne do Euro 2008, do których ostatecznie Irlandczycy się nie zakwalifikowali. Łącznie dla drużyny narodowej rozegrał osiem meczów.

</doc>
<doc id="1160531" url="https://pl.wikipedia.org/wiki?curid=1160531" title="Jamin">
Jamin

Jamin – postać biblijna z Księgi Rodzaju.
Drugi syn Symeona. Był założycielem rodziny Jaminitów, wzmiankowanej w Księdze Liczb 26:12.

</doc>
<doc id="1160532" url="https://pl.wikipedia.org/wiki?curid=1160532" title="Andrzej Biernat">
Andrzej Biernat



</doc>
<doc id="1160533" url="https://pl.wikipedia.org/wiki?curid=1160533" title="Henryk Caetani">
Henryk Caetani



</doc>
<doc id="1160534" url="https://pl.wikipedia.org/wiki?curid=1160534" title="Ago (książę Friuli)">
Ago (książę Friuli)

Ago (Agon) – książę Friuli od między 652 a 661 do około 663 (niektóre źródła podają 660). Został następcą Grasulfa II.
Według Pawła Diakona w Cividale był dom zwany od imienia tego księcia "domem Ago". Po śmierci Ago jego następcą został Lupus.

</doc>
<doc id="1160536" url="https://pl.wikipedia.org/wiki?curid=1160536" title="James Ogilvy">
James Ogilvy



</doc>
<doc id="1160537" url="https://pl.wikipedia.org/wiki?curid=1160537" title="ARL 44">
ARL 44

ARL 44 – francuski czołg ciężki, pierwszy czołg opracowany we Francji po zakończeniu II wojny światowej.
Historia konstrukcji.
W chwili rozpoczęcia wyzwalania Francji w 1944 roku rozpoczęto pracę nad wznowieniem produkcji sprzętu wojskowego w wytwórniach francuskich, w tym także czołgów. Takim właśnie pojazdem był opracowywany od 1944 roku czołg ciężki. Jego konstrukcję oparto o produkowany przed II wojną światową czołg Char B1. Do jego napędu wykorzystano zdobyczne niemieckie silniki Maybach HL 230. Były one używane w niemieckich czołgach ciężkich Tiger oraz średnich Panther. Prototyp czołgu został opracowany w wytwórni Atelier de Rueil (ARL) i otrzymał oznaczenie ARL 44. Był on gotowy w 1946 roku. Wyposażono go w wieżę typu ACL 1 z armatą kal. 76 mm. Stwierdzono jednak, że jest ona zbyt słaba. Dlatego też do produkcji seryjnej w 1947 roku wprowadzono czołg wyposażony w wieżę typu Schneider wyposażoną w armatę morską DCA45 kal. 90 mm. Produkcja trwała do 1950 roku i została zakończona wobec braku silników. Zbudowano 60 czołgów ARL 44.
Użycie.
Czołgi ARL 44 w 1950 roku zostały wprowadzone na uzbrojenie 503 pułku czołgów, który wcześniej używał zdobycznych niemieckich czołgów Panther. Użytkowano je do lat sześćdziesiątych, gdy zastąpiły je czołgi podstawowe AMX-30. 
Jeden z czołgów ARL 44 znajduje się w muzeum broni pancernej w Saumur.

</doc>
<doc id="1160538" url="https://pl.wikipedia.org/wiki?curid=1160538" title="Spe salvi">
Spe salvi

Spe Salvi (z łac. "Nadzieją zbawieni") – druga encyklika papieża Benedykta XVI. Poświęcona jest nadziei w życiu chrześcijanina. Została ogłoszona i opublikowana 30 listopada 2007 roku w ośmiu językach (angielski, francuski, niemiecki, włoski, łacina, polski, portugalski i hiszpański). Zapisana została w 50 paragrafach.
Tytuł encykliki nawiązuje do tekstu "w nadziei już jesteśmy zbawieni" z listu św. Pawła do Rzymian "(Rz 8,24)".

</doc>
<doc id="1160543" url="https://pl.wikipedia.org/wiki?curid=1160543" title="Giżycki">
Giżycki

Osoby o nazwisku "Giżycki":

</doc>
<doc id="1160551" url="https://pl.wikipedia.org/wiki?curid=1160551" title="Sympatyczne zapalenie oka">
Sympatyczne zapalenie oka



</doc>
<doc id="1160553" url="https://pl.wikipedia.org/wiki?curid=1160553" title="Hufiec (wojsko)">
Hufiec (wojsko)

Hufiec (lub Huf) – zwarty oddział wojska, który stanowił część szyku bojowego armii (był odpowiednikiem rzymskiego "acies"). W Polsce w XVI-XVII wieku klasycznym szykiem armii, składającym się z hufców, było tzw. stare urządzenie polskie.

</doc>
<doc id="1160555" url="https://pl.wikipedia.org/wiki?curid=1160555" title="Szrotownica">
Szrotownica

Szrotownica – staropolska nazwa śrutownicy, czyli małego działka miotającego na niewielkie odległości drobne kawałki żelaza bądź kamienie. Szrotownicy używano w XVI–XVIII w. do rażenia wojsk nieprzyjaciela podczas obrony zamków, miast i twierdz. K. Górski w "Historii artylerii polskiej" pisze: 
Zachowały się dwa egzemplarze szrotownic w muzeum historycznym we Lwowie.

</doc>
<doc id="1160556" url="https://pl.wikipedia.org/wiki?curid=1160556" title="Olympique Marseille">
Olympique Marseille



</doc>
<doc id="1160558" url="https://pl.wikipedia.org/wiki?curid=1160558" title="Muzeum Artylerii w Sankt Petersburgu">
Muzeum Artylerii w Sankt Petersburgu



</doc>
<doc id="1160563" url="https://pl.wikipedia.org/wiki?curid=1160563" title="Muzeum Artylerii w Toruniu">
Muzeum Artylerii w Toruniu

Muzeum Artylerii Toruniu – muzeum wojskowe w Toruniu.
Lokalizacja.
Muzeum znajduje się we wschodniej części miasta, w dzielnicy Jakubskie-Przedmieście, na terenie Centrum Szkolenia Artylerii i Uzbrojenia im. gen. Józefa Bema przy ul. Jana Sobieskiego 36.
Historia.
Muzeum powstało w 1978 roku z inicjatywy ówczesnego komendanta Wyższej Szkoły Oficerskiej Wojsk Rakietowych i Artylerii gen. bryg. Stanisława Żaka. Od 2005 roku z muzeum współpracuje "Stowarzyszenie Miłośników Artylerii i Militariów", które pomaga w pozyskiwaniu nowych eksponatów. 
Ekspozycja.
Wystawa stała.
Stałą ekspozycje muzeum stanowią m.in.:
Wystawa czasowa.
Centrum Szkolenia Artylerii i Uzbrojenia co jakiś czas organizuje tzw. Dni Otwartych koszar, w czasie których w styczniu 2016 roku można było zobaczyć, poza stałą ekspozycją, między innymi:

</doc>
<doc id="1160565" url="https://pl.wikipedia.org/wiki?curid=1160565" title="Miecz w kamieniu">
Miecz w kamieniu

Miecz w kamieniu () – animowany film produkcji Walta Disneya z 1963 roku na powieści T.H. White’a pt. "Miecz dla Króla".
Premiera filmu w Polsce w kinach miała miejsce w grudniu 1969 roku w pierwszej wersji dubbingu. Drugi dubbing wydany na kasetach VHS z firmą Imperial Entertainment 19 maja 1999 roku. Film w drugiej wersji dubbingu wydany na DVD i Blu-Ray z dystrybutorem Imperial, CD Projekt i Galapagos Films.
Fabuła.
Umiera król Anglii Uther, a jego następcą zostanie ten, kto wyciągnie złoty miecz uwięziony w wielkim kamieniu. Jednak nikt nie jest w stanie go wyciągnąć, a w wyniku wojny domowej przepowiednia o mieczu zostaje zapomniana.
Młody sierota, Artur, nazywany też „Pryszczem”, służy na dworze możnego sir Ectora. Podczas polowania wraz z synem Ectora, Kayem zostaje wysłany po strzałę w ciemnym lasku. Tam trafia do chaty czarodzieja Merlina i jego mówiącej sowy Archimedesa. Merlin zdolny m.in. podróżować w czasie miał wizję, że Artur będzie kimś ważnym i decyduje zostać jego korepetytorem. Wraca z nim do zamku Ectora.
Ector nie bierze na poważnie Merlina, dopóki ten nie pokazuje swej magii. Ector onieśmielony tym, pozwala zostać mu na dworze, jednak spławia go umieszczając go w rozwalającej się wieży. Do zamku przybywa przyjaciel Ectora, sir Pelinore i informuje go, że ten kto wygra noworoczny turniej rycerski organizowany w Londynie, zostanie królem Anglii. Podniecony Ector trenuje Kaya do turnieju, choć skutki są na razie mizerne. Obiecuje także Arturowi bycie giermkiem Kaya.
Merlin także rozpoczyna naukę Artura jak być dobrym i sprawiedliwym. Pierwsza lekcja dotyczy fizyki i Merlin z Arturem zmieniają się w ryby. Nauka idzie dobrze, do momentu ataku szczupaka. W porę ratuje go Archimedes. Artur tłumaczy się, czemu nie był obecny przy pomocy treningu Kaya, jednak Ector nie daje temu wiary i za karę odsyła go do sprzątania kuchni. Merlin używa zaklęć, by wyręczyć Artura i w tym samym czasie nauczyć go grawitacji. Tym razem zmieniają się w wiewiórki. Komplikacji sprzysparzają im zakochane w nich samice wiewiórek.
Kucharka wpada w panikę na widok magii w kuchni. Ector niesłusznie oskarża Merlina o stosowanie czarnej magii, lecz broni go Artur. W wyniku kłótni Ector mianuje kogoś innego giermkiem Kaya. Później Merlin czując się winny zamieszania postanawia podnieść Artura i uczy go o przyszłości, w tym o latających maszynach. Zirytowany Archimedes mówi mu, że tylko zmąci to Artura a Merlin każe mu być nauczycielem. Siedzący na głowie Artura Archimedes uczy alfabetu, a następnie latania. Artur pod postacią wróbla jest ścigany przez jastrzębia i trafia do chaty wiedźmy Mim pałającej się czarną magią. Merlin jest wrogiem Mim i w samą porę ratuje Artura. Mim wobec tego wyzywa na pojedynek magów. Mimo oszukiwania przez Mim, Merlinowi udaje się wygrać pojedynek poprzez zmianę w mikroba i zarażenie Mim chorobą, którą musi ona odleżeć. Artur uczy się w ten sposób, że wiedza wygra z siłą.
Podczas Wigilii Ector i Pelinore świętują pasowanie na rycerza Kaya. Giermek, który miał partnerować Kayowi choruje, więc Ector z powrotem mianuje Artura giermkiem. Ten chce powiedzieć o tym Merlinowi, który nie przyjmuje się tego dobrze do wiadomości. Jeszcze bardziej tracący cierpliwość zarzuca Arturowi brak ambicji i żeby opanować swoje emocje tymczasowo odlatuje na Bermudy. W trakcie turnieju rycerskiego, Artur nagle przypomina sobie, że zostawił miecz Kaya w oberży. Panikuje tym bardziej, iż oberża jest zamknięta. Mimo ostrzeżeń Archimedesa wyciąga z kowadła miecz za kaplicą i wręcza go Kayowi. Wszyscy są w szoku, rozpoznając miecz przeznaczony następcy tronu angielskiego. Chcąc rozwiać wątpliwości Ector zaprowadza z tłumem chłopca do miejsca uwięzienia miecza, wsadza z powrotem w kowadło, którego nikt nie jest w stanie wyciągnąć. Artur ponownie wyciąga miecz, dzięki czemu obejmuje tron Anglii.
Artur nie jest przekonany do swej nowej roli. Nagle niespodziewanie Merlin wraca z XX-wiecznych Bermudów i mówi Arturowi, że za tysiąc lat stanie się on legendą, że ludzie napiszą o nim nakręcą film, lecz nierozumiący Artur pyta Merlina co to film. Merlin wyjaśnia, że film jest telewizją bez reklam.
Wersja polska.
Pierwsza wersja dubbingu (1969).
Wersja polska: Studio Opracowań Filmów w Łodzi
Reżyseria: Mirosław Bartoszek
Udział wzięli:
i inni
Druga wersja dubbingu (1999).
Wersja polska: Studio Sonica
Reżyseria: Krzysztof Kołbasiuk
Tłumaczenie i dialogi polskie: Barbara Robaczewska
Kierownictwo muzyczne: Marek Klimczuk
Teksty piosenek: Marek Robaczewski
Dźwięk i montaż: Monika Jabłkowska
Organizacja produkcji: Elżbieta Kręciejewska, Beata Aleksandra Kawka
Opieka artystyczna: Michał Wojnarowski
Produkcja polskiej wersji językowej: Disney Character Voices International, Inc.
W wersji polskiej wystąpili:
W pozostałych rolach:
i inni
Piosenki śpiewali:
Premiera.
Miecz w kamieniu miał oficjalną premierę w Londynie 12 grudnia 1963 roku. Do kin wszedł 18 grudnia w Wielkiej Brytanii podwójnym pokazie z "Mścicielem w masce" i 25 grudnia w Stanach Zjednoczonych w podwójnym pokazie z "200 mil do domu". Został ponownie wprowadzony do kin 22 grudnia 1972 roku, a następnie 25 marca 1983 roku wraz z krótkometrażowym "Kubusiem Puchatkiem i Dniem Kłapouchego".
Film ukazał się w Polsce w grudniu 1969 roku pt. "Miecz dla króla" i był dystrybuowany wraz francuską aminacją "Burza" produkcji Japiri Films z 1965 roku. Był to ostatni film animowany Walt Disney Productions wyświetlany w Polsce w okresie PRL. Niewykluczone, że wpływ na to miała śmierć Walta Disneya.

</doc>
<doc id="1160573" url="https://pl.wikipedia.org/wiki?curid=1160573" title="Barbara Weber">
Barbara Weber

Barbara Weber (ur. 18 maja 1930, zm. 7 listopada 2007) - polski socjolog, dziennikarz, redaktor pism naukowych poświęconych problemom wsi, wieloletni zastępca redaktora naczelnego i kierownik działu socjologicznego miesięcznika "”Wieś Współczesna”".
Od 1992 r., kiedy to ukazał się pierwszy numer, była zastępca redaktora naczelnego "”Eastern European Country-Side”". Była uczennicą Marii Ossowskiej, pracę doktorską poświęciła zagadnieniu religijności młodzieży wiejskiej. 

</doc>
<doc id="1160574" url="https://pl.wikipedia.org/wiki?curid=1160574" title="Vilmos Kohut">
Vilmos Kohut

Vilmos Kohut (ur. 17 lipca 1906 w Budapeszcie, zm. 18 lutego 1986 w Budapeszcie) – węgierski piłkarz, napastnik. Srebrny medalista MŚ 38.
Grał w barwach Ferencvárosu w latach 1924–1933. Czterokrotnie zdobywał tytuł mistrza Węgier (1926, 1927, 1928, 1932), zwyciężał w krajowym pucharze (1927, 1928, 1933). W 1928 triumfował w Pucharze Mitropa. W 1933 wyjechał do Francji i został zawodnikiem Olympique Marseille. Z Marsylią był mistrzem Francji w 1937 i zdobywał Puchar Francji (1935 i 1938). W 1939 został grającym trenerem FC Antibes, w latach 1940–1941 grał w Taxisok Budapeszt, a w latach 1941–1943 był zawodnikiem klubu Sorgyar. W latach 1943–1945 reprezentował Szentlorinci AC, a w latach 1945–1946 ponownie pełnił funkcję grającego trenera FC Antibes.
W reprezentacji Węgier zagrał 25 razy i strzelił 14 bramek. Debiutował w 1925, ostatni raz zagrał w 1938. Podczas MŚ 38 wystąpił w dwóch spotkaniach i zdobył jedną bramkę.
Linki zewnętrzne.
Statystyki w bazie fussballzz.de

</doc>
<doc id="1160577" url="https://pl.wikipedia.org/wiki?curid=1160577" title="Imperial War Museum">
Imperial War Museum

Imperial War Museum (pol. "Imperialne Muzeum Wojny") – muzeum w Wielkiej Brytanii w Londynie, poświęcone historii wojskowości.
Muzeum zostało założone w roku 1917 dla upamiętnienia poległych w czasie I wojny światowej. Otwarcia w 1920 dokonał król Jerzy V. Początkowo mieściło się w budynku Kryształowego Pałacu, który spłonął w 1936 roku. Siedzibę przeniesiono na "Lambeth Road" w Southwark do budynku pierwotnie pełniącego funkcję szpitala psychiatrycznego. Kolekcja muzeum była uzupełniana w czasie II wojny światowej i w 1953 wystawiane były eksponaty ze wszystkich zbrojnych konfliktów brytyjskich. Muzeum posiada także duża kolekcję nagrań wywiadów ze świadkami wojen i Holocaustu.

</doc>
<doc id="1160578" url="https://pl.wikipedia.org/wiki?curid=1160578" title="Lupus (książę Friuli)">
Lupus (książę Friuli)

Lupus (? - ok. 666) – książę Friuli w latach ok. 663–ok. 666.
Bezpośrednio po objęciu księstwa Friuli, Lupus najechał Grado ze znaczną częścią konnicy i splądrował miasto, następnie poszedł dalej na Akwileję, gdzie obrabował skarbiec patriarchy.
Gdy król Grimoald udał się na południe ratować syna Romualda i księstwo Benewentu przed najazdem cesarza bizantyńskiego Konstansa II, uczynił Lupusa odpowiedzialnym za Pawię. Podczas nieobecności Grimoalda, Lupus zachowywał się jak tyran sądząc, że król nie powróci. Został zmuszony do ucieczki do Cividale, głównej siedziby Friuli, a gdy król powrócił na północ, wszczął bunt. Grimoald natychmiast poprosił Awarów, by zaatakowali Friuli, żeby zapobiec wojnie domowej we Włoszech. Walki nad "Flovius" trwały cztery dni, w czasie których Lupus przez trzy dni nie poddawał się, biorąc wiele łupów i zabijając wielu mężczyzn, zanim własne straty i przybycie Awarów zmusiły jego wojsko do wycofania się. On sam zginął w bitwie.
Syn Lupusa Arnefrit rościł sobie prawa do Friuli po śmierci ojca, ale został pozbawiony urzędu przez Grimoalda. Córka Lupusa Teuderada (lub Teodorada) poślubiła wcześniej wspomnianego Romualda, syna Grimoalda. Pełniła rolę regentki Benewentu w imieniu ich syna Gisulfa.

</doc>
<doc id="1160579" url="https://pl.wikipedia.org/wiki?curid=1160579" title="Imperial War Museum w Londynie">
Imperial War Museum w Londynie



</doc>
<doc id="1160580" url="https://pl.wikipedia.org/wiki?curid=1160580" title="Canadian War Museum w Ottawie">
Canadian War Museum w Ottawie



</doc>
<doc id="1160584" url="https://pl.wikipedia.org/wiki?curid=1160584" title="Arnefrit">
Arnefrit

Arnefrit, Arnefrid, Amefrit lub Amefrith (? - zm. ok. 666) – syn Lupusa, zgłosił pretensje do księstwa Friuli po śmierci ojca około 666.
Lupus został zabity przez Awarów, którzy zdobyli Cividale, główną siedzibę księstwa. Tak więc król Grimoald przybył do Friuli by usunąć Awarów i wyeliminować Arnefrita, który uciekł do Słowian. Powrócił jednak ze słowiańskimi sojusznikami, ale został pokonany przez Grimoalda i zmarł w zamku Nimis. Grimoald wyznaczył Wechtara na jego miejsce.

</doc>
<doc id="1160587" url="https://pl.wikipedia.org/wiki?curid=1160587" title="Palestyna pod panowaniem Brytyjczyków">
Palestyna pod panowaniem Brytyjczyków

Palestyna pod panowaniem Brytyjczyków znajdowała się w okresie od 1917 do 1948 roku.
Historia.
W 1916 roku doszło do zawarcia tajnego układu francusko-brytyjskiego (M. Sykes-S. Picot) o podziale Bliskiego Wschodu na sfery wpływów. Porozumienie zakładało uznanie niezależnego państwa arabskiego lub konfederacji państw arabskich w Palestynie, ale z rządem międzynarodowym. Nie uwzględniono postulatów środowisk syjonistycznych, a jedynie memorandum komitetu żydowsko-angielskiego, który żądał równouprawnienia dla Żydów w Palestynie.
W październiku 1916 roku żydowscy syjoniści przedstawili rządowi brytyjskiemu oddzielne memorandum, w którym przedstawili własne stanowisko w sprawie Palestyny. Postulowali uznanie przez rząd Wielkiej Brytanii siedziby narodowego żydostwa w Palestynie. Realizacja siedziby miałaby nastąpić na drodze autonomii narodowej, poprzez wspieranie emigracji i kolonizacji w Palestynie. Szczegóły miałyby zostać sformułowane na podstawie oddzielnych porozumień między rządem brytyjskim i przedstawicielami Światowej Organizacji Syjonistycznej. W lutym 1917 roku nowy rząd brytyjski spotkał się z przedstawicielami Światowej Organizacji Syjonistycznej: Rothschildem, Weizmanem i Sokołowem. Postulowali oni, aby Wielka Brytania objęła protektorat nad Palestyną oraz udzieliła państwowego czarteru dla żydowskiej imigracji i kolonizacji. Chaim Weizman, przewodniczący Światowej Organizacji Syjonistycznej, uzyskał poparcie brytyjskie dla projektów żydowskich w postaci słynnej deklaracji Balfoura (2 listopada 1917 roku).
I wojna światowa.
Podczas kampanii synajsko-palestyńskiej w trakcie I wojny światowej, pod koniec 1917 roku na teren Palestyny wkroczyły wojska brytyjskie. Brytyjczycy zdobyli 7 listopada 1917 roku port i twierdzę Gazę. 17 listopada 1917 roku zajęli Jafę, a 9 grudnia 1917 roku marszałek Edmund Allenby zajął Jerozolimę. W 1918 roku upadły pozostałe tureckie punkty oporu w Palestynie. Tym samym Wielka Brytania przejęła nad nią pełną kontrolę wojskową.
W walkach po stronie brytyjskiej wziął udział Legion Żydowski, składający się z trzech żydowskich batalionów, liczących w sumie przeszło 5 tys. żołnierzy. I Batalionem Żydowskim dowodził inż. John Henry Petterson (irlandzki protestant przejęty duchem Biblii). II Batalion Żydowski liczył 1800 ludzi, rekrutujących się z amerykańskich żydowskich ochotników, dowodzonych przez Eleazara Margolina. III Batalion Żydowski został sformowany z Żydów palestyńskich. Jego dowódcą został pułkownik Scott (chrześcijanin o głębokich sentymentach biblijnych). I Batalion uczestniczył w bitwie z Turkami pod Nablusem, później razem z II Batalionem bronił strategicznych pozycji w dolinie Jordanu.
Brytyjskie panowanie nad Palestyną.
Po zakończeniu wojny w 1918 roku pojawiły się spory w kwestii przyszłości Palestyny. Francja opierała się na realizacji postanowień tajnej umowy Sykes-Picot (z 1916 r.), na mocy której miało powstać wielkie państwo arabsko-muzułmańskie pod nazwą Zjednoczona Syria. Szejk Mekki Hussein również opowiadał się za utworzeniem jednego państwa arabskiego. Natomiast stosunek brytyjski do Palestyny i syjonizmu był co najmniej dwuznaczny. Wobec braku zdecydowania zachodnich mocarstw, na Bliskim Wschodzie powstały dwa protektoraty:
Trzecia Alija (1919–1923).
W latach 1919–1923 do Palestyny przybyła kolejna fala żydowskich imigrantów. Szacuje się, że w tym okresie w Palestynie osiedliło się około 35 tys. Żydów, głównie z Europy Wschodniej.
Syria.
Z układów i walk politycznych na Bliskim Wschodzie tryumfalnie wyszedł tylko jeden arabski klan – Saudyjczycy. Emir Faisal (głowa Haszymidów), cieszący się poparciem brytyjskim musiał zadowolić się terenami obecnej Jordanii. Francuzi, którzy od samego początku byli przeciwni mandatowi brytyjskiemu w Palestynie i w trakcie negocjacji wersalskich prowadzili zaciekłe zakulisowe walki przeciw niemu, zezwolili na powstanie w Damaszku niepodległego państwa arabskiego.
27 lutego 1920 roku emir Faisal z Damaszku w porozumieniu z emirem Abdulą z Ammanu (władca Mekki), zwołali w Damaszku Generalny Kongres Syryjski, który 8 marca 1920 roku proklamował emira Faisala królem Wielkiej Syrii. Syria znajdowała się pod francuską kontrolą i w ten sposób Paryż mógł realizować swoje polityczne rozgrywki i próbować realizować swoje plany względem Palestyny. 28 lipca 1920 oddziały francuskie wkroczyły do Damaszku, obalając rządy Faisala.
W sierpniu 1920 Francuzi dokonali podziału Wielkiej Syrii. Wydzielono Wielki Liban, większy trzykrotnie od dawnego sandżaku Libanu. Utworzono sandżak Aleksandretty. Pozostałą część Syrii podzielono wedle kryteriów religijnych na 4 państewka: Damaszek, Aleppo, Latakię i Dżabal ad-Duruz. W 1925 Damaszek i Aleppo połączono w jedno państwo nazwane Republiką Syryjską.
Wystąpienia arabskie w 1920 r..
Pod koniec lutego 1920 roku uzbrojone grupy Arabów zaatakowały żydowskie wioski Metulla, Kfar Gilda i Tel Chaj, położone na północy Palestyny na granicy z Libanem i Syrią. Żydowska odsiecz z Jafy przybyła za późno. Podczas obrony wioski Tel Chaj zginął Joseph Trumpeldor i 5 innych Żydów.
3–6 kwietnia 1920 roku Arabowie urządzili w Jerozolimie pogrom ludności żydowskiej (podczas święta Paschy). Rozbijano żydowskie sklepy, grabiono domy, bito ludzi. Arabowie występowali pod hasłem: „"rząd jest z nami!"”. Zginęło 5 Żydów, a 211 zostało rannych. Brytyjczycy nie reagowali, a później zamiast ukarać napastników, skazano na 3 lata więzienia 19 członków żydowskiej organizacji samoobrony. Na arabskiego przywódcę Haj Muhammeda Amina al-Husseina, wydano "in absentia" wyrok 9 lat.
W kwietniu 1920 roku powstało żydowskie "Zgromadzenie Narodowe" ("Asefath HaNiwcharim") w Palestynie. Był to żydowski samorząd zajmujący się sprawami religijnymi, kulturalnymi i opieką społeczną Żydów żyjących w Palestynie.
San Remo.
19 kwietnia 1920 roku zebrała się w San Remo "Naczelna Rada Koalicji". Wielką Brytanię reprezentował George Curzon. Francję reprezentował Milleard. Obydwa państwa zgodziły się na realizację deklaracji Balfoura z 1917 roku. Celem wspólnego działania miało być stworzenie dla żydostwa siedziby narodowej w Palestynie. Przy czym miały być zagwarantowane wszystkie prawa religijne i obywatelskie Arabów. Umowa ta została włączona do traktatu pokojowego z Turcją.
Tymczasem Żydzi żyjący w Palestynie rozpoczęli w czerwcu 1920 roku tworzenie pierwszych zrębów konspiracyjnej żydowskiej organizacji Hagana (hebr. "Obrona").
Brytyjski Mandat Palestyny.
1 lipca 1920 roku oficjalnie Palestyna przypadła Wielkiej Brytanii, na mocy traktatu pokojowego z Turcją.
Zaczął się okres brytyjskiej administracji cywilnej w Brytyjskim Mandacie Palestyny.
W maju 1921 roku Arabowie dokonali krwawych pogromów Żydów w Jafie, jak również w Judei i Samarii. Przez 3 dni grabiono i mordowano Żydów. Rozruchy zostały powstrzymane przez brytyjskie wojsko. W starciach zginęło 79 Żydów i 48 Arabów. Arabowie po raz kolejny zażądali od Brytyjczyków cofnięcia prawa swobodnej emigracji żydowskiej do Palestyny. Groźbą były kolejne rozruchy i pogromy ludności żydowskiej.
Aby uspokoić Arabów, Wielka Brytania zdecydowała się w 1921 roku podzielić terytorium mandatowe Palestyny. Odcięto wówczas całe terytorium położone na wschód od rzeki Jordan z obszaru, do którego odnosiła się deklaracja Balfoura. Ustanowiono tam arabskie państwo – Emirat Transjordanii.
23 września 1923 roku Rada Ligi Narodów oficjalnie przyznała Wielkiej Brytanii mandat Palestyny.
W latach 1924–1931 do Palestyny przybyła czwarta fala żydowskich imigrantów (Czwarta Alija). Szacuje się, że w tym okresie w Palestynie osiedliło się około 80 tys. Żydów, głównie z Polski.
W 1925 i 1929 roku doszło do arabskich rozruchów w Palestynie. W Hebronie doszło do pogromu 150 żydowskich uczniów szkoły rabinackiej.
W latach 1931–1940 piąta fala żydowskich imigrantów przybyła do Palestyny (Piąta Alija). Szacuje się, że w tym okresie około 250 tys. Żydów osiedliło się w Palestynie. W tej liczbie znajdowało się około 100 tys. Żydów niemieckich, którzy uciekali przed nazizmem z Europy.
W latach 1934–1948 nasiliła się nielegalna żydowska imigracja do Palestyny – "ha’apalah" ("alija bet").
21 kwietnia 1936 w Palestynie wybuchły z wielką siłą rozruchy antyżydowskie. Na czele arabskiej rewolty stanął wielki mufti Jerozolimy Haj Muhammed Amin al-Husseini. W starciach zginęło ogółem 300 Żydów, 200 żołnierzy brytyjskich i 2 tysiące Arabów.
Sprawa Palestyny w ONZ.
29 listopada 1947 roku Zgromadzenie Ogólne Organizacji Narodów Zjednoczonych przyjęło rezolucję nr 181. Była to decyzja w sprawie podziału Palestyny.
W myśl rezolucji:
Wojna domowa w Palestynie.
Zaraz po przyjęciu decyzji ONZ, arabskie oddziały zbrojne w Palestynie rozpoczęły kampanię ataków na żydowską komunikację pomiędzy osiedlami żydowskimi. Arabska przemoc bardzo szybko przybrała rozmiary prawdziwej wojny domowej.
Pierwszy akt wojny nastąpił 30 listopada 1947 roku, kiedy został zaatakowany żydowski autobus w pobliżu Lod.
Państwo Izrael.
14 maja 1948 roku o godzinie 16.00, Dawid Ben Gurion odczytał na posiedzeniu "Rady Ludowej" ("Mozet HaAm") w Tel Awiwie Deklarację Niepodległości, głoszącą o ustanowieniu Państwa Izrael.

</doc>
<doc id="1160588" url="https://pl.wikipedia.org/wiki?curid=1160588" title="Droga krajowa B17 (Niemcy)">
Droga krajowa B17 (Niemcy)

Droga krajowa 17 () – niemiecka droga krajowa przebiegająca na osi północ - południe i stanowi połączenie Augsburga z Füssen w Bawarii.
Miejscowości leżące przy B17.
Augsburg, Königsbrunn, Oberottmarshausen, Kleinaitingen, Lagerlechfeld, Klosterlechfeld, Kolonie Hurlach, Kaufering, Landsberg am Lech, Fuchstal, Denklingen, Kinsau, Hohenfurch, Schongau, Peiting, Kurzenried, Staltannen, Lauterbach, Steingaden, Trauchgau, Halblech, Buching, Schwangau, Füssen.
Opis trasy.
Początkowo planowana jako A91 jest rozbudowywana docelowo do czteropasmówki pomiędzy Augsburgiem a Landsbergiem.
Pokrywa się częściowo ze szlakiem historycznej "Via Claudia Augusta".

</doc>
<doc id="1160607" url="https://pl.wikipedia.org/wiki?curid=1160607" title="Nowotwory drobnookrągłoniebieskokomórkowe">
Nowotwory drobnookrągłoniebieskokomórkowe



</doc>
<doc id="1160609" url="https://pl.wikipedia.org/wiki?curid=1160609" title="Popłoch pospolity">
Popłoch pospolity

Popłoch pospolity ("Onopordum acanthium" L.) – gatunek rośliny należący do rodziny astrowatych.
Rozmieszczenie geograficzne.
Pochodzi z obszaru śródziemnomorsko-irano-turańskiego. Rozprzestrzenił się jednak i obecnie poza Antarktydą występuje na wszystkich kontynentach i na wielu wyspach. W Europie najstarszego znaleziska archeologiczne pochodzą z epoki żelaza (okres halsztadzki). W XIX wieku do Ameryki Północnej i Australii. Na kontynentach tych stał się uciążliwym chwastem. We florze Polski jest archeofitem, dość pospolicie występującym na całym niżu i w niższych położeniach górskich.
Udział w kulturze.
Popłoch w dawnych tekstach polskich nazywany był ostem lub akantem. Prawdopodobnie ze względu na ozdobny charakter, popłoch pospolity jest współcześnie utożsamiany z ostem będącym rośliną-symbolem narodowym Szkocji, choć pierwowzorem tego symbolu raczej był ostrożeń lancetowaty. Widnieje na najważniejszym odznaczeniu Szkocji – Orderze Ostu, poza tym jest motywem obecnym w zdobieniach budynków, pamiątek i strojów szkockich. Niektórzy używanie nazwy oset w polskiej nazwie symbolu tłumaczą niezręcznością w skojarzeniu "Najstarszego i Najszlachetniejszego Orderu" szkockiego z popłochem czyli paniką. Jest to jednak przykład stosowania nazwy popularnej, która nie jest zgodna ze współcześnie przyjmowaną nazwą botaniczną, gdyż zarówno popłoch pospolity, jak i ostrożeń lancetowaty potocznie uznawane są za odmiany ostów.

</doc>
<doc id="1160612" url="https://pl.wikipedia.org/wiki?curid=1160612" title="Onopordium acanthium">
Onopordium acanthium



</doc>
<doc id="1160614" url="https://pl.wikipedia.org/wiki?curid=1160614" title="Toledo Blade">
Toledo Blade



</doc>
<doc id="1160618" url="https://pl.wikipedia.org/wiki?curid=1160618" title="Glazurowanie">
Glazurowanie

Glazurowanie – nakładanie glazury

</doc>
<doc id="1160620" url="https://pl.wikipedia.org/wiki?curid=1160620" title="Glazura">
Glazura

Glazura – ogólnie: szklista powłoka 

</doc>
<doc id="1160626" url="https://pl.wikipedia.org/wiki?curid=1160626" title="Bożentyna Pałka-Koruba">
Bożentyna Pałka-Koruba

Bożentyna Teresa Pałka-Koruba (ur. 25 sierpnia 1953 w Chmielniku) – polska urzędniczka samorządowa, socjolog, w latach 2007–2015 wojewoda świętokrzyski.
Życiorys.
Absolwentka Liceum Ogólnokształcącego im. Tadeusza Kościuszki w Busku-Zdroju, ukończyła studia z zakresu socjologii na Uniwersytecie Jagiellońskim w Krakowie.
W latach 1977–1978 była asystentem na UJ. Od 1978 pozostaje zawodowo związana z Buskiem-Zdrojem. Pracowała jako wychowawczyni w Ośrodku Szkolno-Wychowawczym dla Niepełnosprawnych Ruchowo (1978–1979), nauczyciel w Liceum Ekonomicznym (1979–1990), wizytator w kuratorium oświaty (1990–1994), kierownik Urzędu Stanu Cywilnego (1994–1999). Od 1999 do 2007 pełniła funkcję dyrektora Miejsko Gminnego Ośrodka Pomocy Społecznej, z dwuletnią przerwą w latach 2004–2006, gdy zajmowała stanowisko zastępcy burmistrza miasta i gminy Busko-Zdrój.
W latach 2006–2007 zasiadała także w radzie powiatu buskiego z ramienia lokalnego komitetu „Ziemia Buska”. W 2011 kandydowała do Senatu z ramienia Platformy Obywatelskiej, przegrywając z Krzysztofem Słoniem. W 2014 bez powodzenia ubiegała się o urząd burmistrza Buska-Zdroju.
29 listopada 2007 została powołana na stanowisko wojewody świętokrzyskiego. 12 grudnia 2011 premier Donald Tusk ponownie powierzył jej funkcję wojewody, którą pełniła do 8 grudnia 2015.
Odznaczenia.
Otrzymała Krzyż Wolności i Solidarności (2019) oraz Srebrny Krzyż Zasługi (2004), a w 2014 – Odznakę Honorową Województwa Świętokrzyskiego.

</doc>
<doc id="1160631" url="https://pl.wikipedia.org/wiki?curid=1160631" title="Zasada przyspieszenia">
Zasada przyspieszenia

Zasada przyspieszenia (akceleracji) sformułowana w 1909 roku przez Alberta Aftaliona dotyczy zmian w nakładach inwestycyjnych w różnych fazach cyklu koniunkturalnego. 
Według tej zasady w okresie prosperity przedsiębiorstwa antycypują dalszy wzrost gospodarczy i decydują się na dodatkowe inwestycje, aby sprostać przyszłemu popytowi. Te inwestycje powodują dalsze przyspieszenie wzrostu gospodarczego.
Efekt ten działa także w drugą stronę – spadek produkcji będący następstwem obniżenia popytu wywołuje przyspieszony spadek inwestycji.

</doc>
<doc id="1160637" url="https://pl.wikipedia.org/wiki?curid=1160637" title="Lucchese 1905">
Lucchese 1905

Associazione Sportiva Lucchese-Libertas – włoski klub piłkarski, grający obecnie w Serie C, mający siedzibę w mieście Lukka, leżącym w Toskanii.
Historia.
Klub został założony 15 maja 1905 roku jako pierwszy piłkarski klub w mieście Lukka. Jego pierwsza nazwa to Lucca Football Club, a jego założycielami byli bracia Vittorio i Guido Mensini. W sezonie 1919/1920 osiągnął pierwszy sukces, wygrywając Puchar Króla, a także regionalny Puchar Toskanii.
W 1924 roku Lucca Football Club połączył się z innym lokalnym zespołem i zmienił nazwę na Sport Union Lucchese Libertas. W latach 30. zespół awansował do Serie B, a w 1936 do Serie A, w której występował przez kolejne trzy sezony. Po wybuchu II wojny światowej spadł do Serie B. Kolejny i ostatni awans do ekstraklasy Lucchese wywalczyło w 1947 roku i w pierwszej lidze występowało do 1952 roku. W kolejnych latach balansowało pomiędzy Serie D, Serie C a Serie B. Od 1999 roku gra w Serie C.
Sukcesy.
Serie B:
Serie C:
Serie C1:
Serie C2:
Serie D:
Toskańska 1. liga:
Coppa Italia Serie C

</doc>
<doc id="1160640" url="https://pl.wikipedia.org/wiki?curid=1160640" title="AS Lucchese">
AS Lucchese



</doc>
<doc id="1160641" url="https://pl.wikipedia.org/wiki?curid=1160641" title="A.S. Lucchese">
A.S. Lucchese



</doc>
<doc id="1160642" url="https://pl.wikipedia.org/wiki?curid=1160642" title="Puchar UEFA (1987/1988)">
Puchar UEFA (1987/1988)

Puchar UEFA 1987/1988 () – 17. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 15 września 1987 – 18 maja 1988. W rozgrywkach zwyciężyła drużyna Bayer 04 Leverkusen.

</doc>
<doc id="1160645" url="https://pl.wikipedia.org/wiki?curid=1160645" title="Droga krajowa B18 (Niemcy)">
Droga krajowa B18 (Niemcy)

Droga B18 (niem. "Bundesstraße 18", "B 18") – niemiecka droga krajowa przebiegająca na osi wschód - zachód w Bawarii.
Wraz z zakończeniem budowy autostrady federalnej A96, B18 została przeklasyfikowana na "drogę krajową" niższej kategorii (niem. Landesstraße) oraz drogę powiatową. Miała 22 km długości.
Miejscowości leżące przy B18.
Badenia-Wirtembergia.
Roggenzell, Neuravensburg, Schwarzenbach, Hiltensweiler, Wangen im Allgäu, Kißlegg, Leutkirch im Allgäu.
Bawaria.
Weißensberg, Memmingen, Holzgünz, Westerheim, Erkheim.

</doc>
<doc id="1160646" url="https://pl.wikipedia.org/wiki?curid=1160646" title="Państwowy Fundusz Rehabilitacji Osób Niepełnosprawnych">
Państwowy Fundusz Rehabilitacji Osób Niepełnosprawnych

Państwowy Fundusz Rehabilitacji Osób Niepełnosprawnych (PFRON) – organ administracji publicznej wspierający rehabilitację oraz zatrudnienie osób niepełnosprawnych. 
Fundusz utworzono na mocy ustawy z dnia 9 maja 1991 r. o zatrudnianiu i rehabilitacji zawodowej osób niepełnosprawnych (). Działa na podstawie ustawy z dnia 27 sierpnia 1997 roku o rehabilitacji zawodowej i społecznej oraz zatrudnianiu osób niepełnosprawnych ().
Przeznaczenie pieniędzy.
Pieniądze pochodzące z PFRON przeznaczane są na rehabilitację osób niepełnosprawnych (pomoc przy zakupie sprzętu rehabilitacyjnego, likwidację barier) oraz wsparcie ich zatrudnienia. Pieniądze PFRON mogą być wydawane jedynie na cele, które wyznacza ustawa. Oznacza to, że Zarząd Funduszu nie może nimi dobrowolnie dysponować.
Środki PFRON przeznaczane są między innymi na:

</doc>
<doc id="1160649" url="https://pl.wikipedia.org/wiki?curid=1160649" title="Antylopa tybetańska">
Antylopa tybetańska



</doc>
<doc id="1160650" url="https://pl.wikipedia.org/wiki?curid=1160650" title="Jack Unterweger">
Jack Unterweger

Jack Unterweger, właśc. "Johann Unterweger" (ur. 16 sierpnia 1950 w Judenburgu, zm. 29 czerwca 1994 w Grazu) – austriacki pisarz i seryjny morderca zwany Dusicielem z Wiednia.
Pierwszy wyrok i resocjalizacja.
Unterweger po raz pierwszy został skazany w 1976 za zamordowanie swojej dziewczyny Margaret Schaefer – twierdził wówczas, że zamordował kobietę, bo przypominała mu jego matkę. Psychiatra, który go wtedy badał, stwierdził u niego sadystyczne skłonności psychopatyczne ze skłonnościami do narcyzmu i histerii.
W czasie odbywania kary w więzieniu, napisał serię opowiadań, sztuk teatralnych i autobiografię, które cieszyły się wielkim zainteresowaniem w Wiedniu. Okrzyknięty wzorem resocjalizacji, Unterweger został warunkowo zwolniony w 1990. W momencie zwolnienia cieszył się wielką sławą jako pisarz, często goszcząc w telewizyjnych talk show i lansując specyficzny styl życia.
Kolejne zabójstwa.
Wkrótce po zwolnieniu z więzienia Unterweger kontynuował zabijanie prostytutek, równocześnie jednak skutecznie się kamuflując. W okresie, w którym Unterweger mordował, austriacka policja nie miała żadnego doświadczenia w ściganiu seryjnych morderców ani też żadnego systemu łączenia między sobą poszlak w podobnych do siebie sprawach. Dlatego też ekipa dochodzeniowa potrzebowała czasu, żeby dojść do wniosku, że ma do czynienia z seryjnym zabójcą. Prasa nie była tak ostrożna w swoich osądach i prawie natychmiast zaczęła pisać o szalejącym na wolności seryjnym mordercy, który został nazwany przez nich "Kurierem wiedeńskim".
W międzyczasie Unterweger zaczął pisać o tych morderstwach w charakterze dziennikarza, przeprowadzał wywiady z prostytutkami i "uświadamiał" opinię publiczną, że właśnie spełnił się jej najgorszy sen – Austria "dorobiła się" seryjnego mordercy. W 1991 otrzymał propozycje napisania reportażu o prostytucji w Los Angeles. W Kalifornii zabił trzy prostytutki. Wyciągi z kart kredytowych wykazały, że Unterweger był w pobliżu miejsca każdej zbrodni. Zdemaskowały go wyniki badania DNA.
Aresztowanie.
Wydany został nakaz aresztowania, ale Jackowi udało się uciec ze swoją 18-letnią przyjaciółką. Para uciekała przez Szwajcarię, Francję, USA, kontaktując się w międzyczasie z prasą i telewizją w Austrii. Unterweger twierdził, że jest niewinny. Podążając śladem użycia karty kredytowej, Interpol zdołał aresztować uciekającą parę w Miami. Unterwegera deportowano do Austrii. Oskarżono go o 11 zabójstw. Rząd Austrii zgodził się na włączenie do sprawy Czechosłowacji (jedną ze zbrodni popełnił w Pradze) i USA.
Rozprawa.
Po długim okresie oczekiwania, w czasie którego Unterweger udzielił licznych wywiadów i przekonywał o swej niewinności, rozprawa rozpoczęła się w maju 1994 w Grazu.
W obliczu niepodważalnych dowodów i zeznań Gregg McCarary i Lynn Herold, Unterweger został uznany za winnego i skazany na karę dożywotniego pozbawienia wolności w dniu 29 czerwca 1994. W noc po ogłoszeniu wyroku powiesił się w celi. Linę zawiązał w ten sam sposób, w jaki wiązał ją na szyjach swoich ofiar.

</doc>
<doc id="1160652" url="https://pl.wikipedia.org/wiki?curid=1160652" title="All These Things I Hate (Revolve Around Me)">
All These Things I Hate (Revolve Around Me)

All These Things I Hate (Revolve Around Me) – trzeci singel walijskiej metalcorowej grupy Bullet for My Valentine. Został wydany tylko na rynku niemieckim, istniała jednak możliwość jego zakupu na terenie Wielkiej Brytanii. Na rynek trafił nakładem Sony BMG 3 lutego 2006. Zawiera on dwa utwory z debiutanckiego długogrającego albumu The Poison (jeden w wersji studyjnej; jeden w wersji live) oraz dwa pochodzące z nagrań do płyty The Poison, które się na niej nie znalazły. Jest to najlżejsza piosenka z albumu The Poison, zawiera tylko jeden krzyczany motyw.
Wersja na rynek brytyjski.
„All These Things I Hate (Revolve Around Me)” dostępny był na rynku Wielkiej Brytanii w dwóch wariantach. Były to dwie formy singla CD. Rozprowadzone zostały nakładem Visible Noise Records 6 lutego 2006. Poniżej znajduje się lista utworów:

</doc>
<doc id="1160653" url="https://pl.wikipedia.org/wiki?curid=1160653" title="Zlatni rat">
Zlatni rat

Zlatni rat – półwysep w Chorwacji, będący częścią wyspy Brač na Morzu Adriatyckim. Administracyjnie należy do miejscowości Bol.
Położony jest w południowej części wyspy, u podnóża Vidovej Gory, ok. 1,5 km od centrum Bolu. Jego długość wynosi ok. 400 metrów, z czego 150 metrów to część niezadrzewiona. Zbudowany jest ze żwiru. Znajduje się na nim plaża, stanowiąca atrakcję turystyczną regionu i uznawana za jedną z najsłynniejszych nad Adriatykiem. W okolicach plaży uprawia się m.in. następujące dyscypliny sportowe: snorkeling, narciarstwo wodne, windsurfing, surfing, kitesurfing, siatkówkę plażową, spadochroniarstwo.
Cypel tego półwyspu może czasami zmieniać swój kształt, zależnie od zmieniającego się kierunku dominujących tu prądów.

</doc>
<doc id="1160654" url="https://pl.wikipedia.org/wiki?curid=1160654" title="Tears Don't Fall">
Tears Don't Fall



</doc>
<doc id="1160656" url="https://pl.wikipedia.org/wiki?curid=1160656" title="Prosperita">
Prosperita



</doc>
<doc id="1160661" url="https://pl.wikipedia.org/wiki?curid=1160661" title="Wechtar">
Wechtar

Wechtar lub Wechtari (ur. ?, zm. 678) – Longobard z Vicenzy, który był księciem Friuli w latach ok. 666 – 678. Przejął kontrolę nad Friulią na rozkaz króla Grimoalda w następstwie buntu Lupusa i Arnefrita oraz inwazji Awarów. Według Pawła Diakona był łagodnym i sprawiedliwym władcą.
Po spacyfikowaniu regionu przez Grimoalda, Wechtar został wyznaczony na księcia. Wkrótce potem udał się do Pawii i podczas jego nieobecności Słowianie, wcześniejsi sojusznicy Arnefrita, najechali księstwo. Zamierzali zdobyć "Forum Julii" (współczesne Cividale) i rozłożyli się obozem w "Boksas", którego lokalizacja pozostaje niepewna. Niektórzy wskazują na Purgessimus, inni na Prosascus niedaleko źródeł Natisone ("Natisio"), a jeszcze inni na Borgo Bressana, a ostatecznie w pobliżu Brischis tuż za miastem. Paweł relacjonuje, że Wechtar dopiero co wrócił z Pawii, w czasie gdy usłyszał o ich obozowisku i pomaszerował przeciwko nim z dwudziestu pięciu mężczyznami. Na moście na Natisone, Wechtar spotkał ich i, według Pawła, pokonał z marszu. Historyczna dokładność relacji Pawła jest podawana w wątpliwość, ze względu na podane przez niego nieprawdopodobne liczby.
Następcą Wechtara został Landar.

</doc>
<doc id="1160663" url="https://pl.wikipedia.org/wiki?curid=1160663" title="Brian Houghton Hodgson">
Brian Houghton Hodgson

Brian Houghton Hodgson (ur. 1 lutego 1800 w Prestbury, zm. 23 maja 1894 w Alderley) – brytyjski przyrodnik i etnolog, urzędnik państwowy.
Życie i kariera.
Urodził się w Prestbury. W wieku 17 lat wyjechał do Indii, gdzie został pisarzem w Kompanii Wschodnioindyjskiej. W 1819 wysłano go do Katmandu w Nepalu w charakterze asystenta komisarza. W 1833 objął tam stanowisko rezydenta. 
W Nepalu badał życie Nepalczyków i tworzył opracowania dotyczące ich języka, literatury oraz religii.
Był zdecydowanym przeciwnikiem Macaulaya w kwestii kształcenia, a także używania języka angielskiego jako języka urzędowego, i konsekwentnie proponował prowadzenie nauczania w językach lokalnych.
Po rezygnacji ze służby państwowej w 1844 Hudgson na krótko wrócił do Anglii. Ponownie wyjechał do Indii w 1845 i osiedlił się w Dardżyling. Zajmował się badaniem ludności północnych Indii. W 1858 ostatecznie powrócił do Anglii. Zamieszkał w Cotswolds, a zmarł w Alderley.
Badania ornitologiczne i przyrodnicze.
Hodgson badał wszechstronnie otaczającą go przyrodę na podstawie materiałów pochodzących z Nepalu, Sikkimu i Bengalu. Zgromadził wielką kolekcję wypchanych ptaków i ssaków, przekazaną później przez niego do Muzeum Brytyjskiego. Odkrył nowy gatunek antylopy noszący od tego momentu jego imię "Pantholops hodgsonii" (antylopa tybetańska). Ponadto w jego dorobku jest odkrycie wcześniej nieopisanych 39 gatunków ssaków oraz 124 gatunków ptaków, z czego 79 gatunków ptaków opisał samodzielnie. Kolekcja zoologiczna Hodgsona prezentowana w Muzeum Brytyjskim w 1843 i 1858 roku liczyła 10 499 okazów. Ponadto zbiory te zawierały wiele rysunków i kolorowych szkiców zwierząt indyjskich wykonanych przez miejscowych artystów. Znaczna ilość tych eksponatów została później przekazana Londyńskiemu Towarzystwu Zoologicznemu.

</doc>
<doc id="1160665" url="https://pl.wikipedia.org/wiki?curid=1160665" title="Landar">
Landar

Landar, Landari lub Laudari(s) (? – zm. przed 694) – książę Friuli jako następca Wechtara od 678. Zmarł przed 694, gdy Rodoald pojawił się jako jego następca.

</doc>
<doc id="1160670" url="https://pl.wikipedia.org/wiki?curid=1160670" title="Pławna (przystanek kolejowy)">
Pławna (przystanek kolejowy)

Pławna – przystanek kolejowy w Pławnej, w województwie małopolskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1160674" url="https://pl.wikipedia.org/wiki?curid=1160674" title="Kamienica Festina lente w Krakowie">
Kamienica Festina lente w Krakowie

Kamienica Festina lente (znana także jako Kamienica Ars longa vita brevis) – kamienica z 1887 roku, znajdująca się przy ul. Retoryka 7 w Krakowie, zaprojektowana przez Teodora Talowskiego.
Dom ten należy do największego zespołu budynków autorstwa Talowskiego. Sąsiaduje z nim kamienica Pod Osłem (Retoryka 9, z lewej), a wcześniej znajduje się kamienica Pod Śpiewającą Żabą (Retoryka 1), kamienica nr 3 i kamienica nr 5, także Talowskiego.
Kamienica Festina lente była domem własnym Talowskiego. Należy do pierwszej fazy twórczości Talowskiego (1885–1895), w której architekt stworzył "najbardziej chyba oryginalne dzieła, a mianowicie kamienice krakowskie, nie bez racji uznawane za kwintesencję "talowszczyzny"". Dzieła tego okresu, w tym kamienicę Festina lente, Pod Pająkiem, Pod Osłem i Pod Śpiewającą Żabą, charakteryzuje stosowanie spatynowanej cegły i kamiennego detalu, elementów historycznych, rozbudowanej ornamentyki oraz asymetria i ekspresja.
Budynek jest trzypiętrowy (pierwotnie był dwupiętrowy, trzecie piętro dobudowano w 1929 roku, już po śmierci Talowskiego), o asymetrycznej fasadzie wykonanej z różnych materiałów. Znajdują się na niej dwie inskrypcje: "Festina lente" (Spiesz się powoli) i "Ars longa vita brevis" (Życie (jest) krótkie, sztuka długotrwała) oraz kartusz z nazwiskiem autora i tarcza herbowa. Podczas przebudowy z 1929 zniszczono także oryginalny portal wejściowy.

</doc>
<doc id="1160675" url="https://pl.wikipedia.org/wiki?curid=1160675" title="Scriblerus Club">
Scriblerus Club

Scriblerus Club (ang. "klub Pismaków") powstał w Londynie 29 kwietnia 1714 roku. Należeli do niego tacy twórcy jak: John Arbuthnot, Jonathan Swift, Thomas Parnell, William Congreve i Alexander Pope (sami Torysi). Stowarzyszenie miało na celu wyszydzać złą poezję, której uosobieniem był wymyślony dr Martinus Scriblerus - stereotyp nadużywającego pompatycznych łacińskich wyrażeń „barokowego” pedantycznego pisarza pseudonaukowego. Spotkania odbywały się w jednej z londyńskich kawiarni. Autorzy wydali w 1714 roku wspólną powieść satyryczną; "The Memoirs of the Extraordinary Life, Works and Discoveries of Martinus Scriblerus". Klub przetrwał swych twórców i istniał do roku 1745.
Kluby polityczne były popularne w XVIII-wiecznym Londynie. Do najsłynniejszych należał Kit-Cat Club, gdzie spotykali się Wigowie.

</doc>
<doc id="1160676" url="https://pl.wikipedia.org/wiki?curid=1160676" title="Zbigniew Jasiukiewicz">
Zbigniew Jasiukiewicz

Zbigniew Jasiukiewicz (ur. 13 października 1947 w Nowogrodzie Bobrzańskim, zm. 10 marca 2005 w Moers) – polski siatkarz, lekkoatleta oraz olimpijczyk.
Wykształcenie.
Zbigniew Jasiukiewicz z wykształcenia był magistrem wychowania fizycznego oraz absolwentem Liceum Ogólnokształcącego imienia Romualda Traugutta w Celestynowie, a także Akademii Wychowania Fizycznego w Warszawie.
Sport.
Zanim został siatkarzem, trenował w sekcji lekkoatletycznej OKS Otwock oraz AZS Warszawa. Uprawiał skok w dal, a jego rekord życiowy wynosił 7,47 m. Był reprezentantem Polski.
Srebrny (Belgrad (1975)) oraz brązowy medalista Mistrzostw Europy w Stambule. Uczestnik olimpiady w Meksyku w 1968, gdzie polscy siatkarze zajęli 5. miejsce. W latach 1967–1976 rozegrał 162 mecze.

</doc>
<doc id="1160677" url="https://pl.wikipedia.org/wiki?curid=1160677" title="Robert Sean Leonard">
Robert Sean Leonard

Robert Sean Leonard, właśc. Robert Lawrence Leonard (ur. 28 lutego 1969 w Westwood) – amerykański aktor teatralny, filmowy i telewizyjny. Nominowany do nagrody Tony w kategorii za najlepszą drugoplanową rolę męską w sztuce teatralnej w latach 1993, 2001 oraz 2003 i zdobył nagrodę w 2001.
Życiorys.
Wczesne lata.
Urodził się w Westwood, w stanie New Jersey, jako syn Joy P (z domu Leonard) i Roberta Howarda Leonarda, nauczyciela języka hiszpańskiego. Dorastał wraz ze swoim bratem Seanem Robertem Leonard w Ridgewood, w New Jersey. Gdy miał siedem lat, jego najlepszym kolegą był Casper Van Dien, mieszkali w tym samym bloku, chodzili na wyścigi gokartów i do cyrku.
Mając 12 lat zadebiutował w roli Artfula Dodgera w przedstawieniu "Oliver!" (1981) w New Players Summerstock Theatre w New Jersey. Dwa lata później grał na deskach Ridgewood Theater. Po ukończeniu Ridgewood High School, studiował historię na Fordham University w nowojorskim Bronx i kontynuował edukację w School of General Studies przy Uniwersytecie Columbia. Studiował aktorstwo także w Herbert Berghof Studio.
Kariera.
W wieku siedemnastu lat zagrał w sztukach: "Sally odeszła, ona opuściła swoje imię" ("Sally's Gone, She Left Her Name", 1985) na Off-Broadwayu, musicalu Stephena Sondheima "W lasach" ("Into the Woods", 1986) w Playwrights Horizons i "Wspomnienia z Brighton Beach" ("Brighton Beach Memoirs", 1986) jako Eugene w Ogunquit Playhouse w Maine i na Broadwayu, gdzie rok później w pojawił się w przedstawieniu "Złamany kod" ("Breaking The Code", 1987) jako Christopher Morcum.
Po raz pierwszy wystąpił na ekranie w telewizyjnym dramacie ABC "Moje dwie miłości" ("My Two Loves", 1986) z Lynn Redgrave oraz kinowej komedii sci-fi "Śmiertelna gra" ("The Manhattan Project", 1986) u boku Johna Lithgow i Cynthii Nixon.
Wielkim osiągnięciem stała się rola Neila Perry’ego, wspaniałego syna i dumy Akademii Wellton'a, niedoszłego aktora doprowadzanego do samobójstwa przez swojego despotycznego ojca w dramacie Petera Weira "Stowarzyszenie Umarłych Poetów" ("Dead Poets Society", 1989) z Robinem Williamsem i Ethanem Hawkiem, z którym prywatnie się zaprzyjaźnił.
W dramacie Jamesa Ivory’ego "Pan i pani Bridge" ("Mr. and Mrs. Bridge", 1990) był synem konserwatystów (Paul Newman, Joanne Woodward), w ekranizacji komedii szekspirowskiej "Wiele hałasu o nic" (1993) wystąpił w roli hrabiego Florencji Claudio, w telewizyjnym dramacie HBO "Przed zmierzchem" ("In the Gloaming", 1997) zagrał młodego pacjenta chorego na AIDS, w sportowym dramacie sensacyjnym "Wyścig" (2001) pojawił się jako złoczyńca, chorobliwie ambitny brat i menedżer kierowcy rajdowego (Kip Pardue).
W swoim dorobku teatralnym ma m.in. kreację Romea w dramacie szekspirowskim "Romeo i Julia" (1988) przy Riverside Shakespeare Company. Za rolę A. E. Housmana w sztuce Toma Stopparda "Wynalazek miłości" ("The Invention of Love", 2001) został uhonorowany nagrodą Tony.
Zyskał sympatię telewidzów w roli onkologa doktora Jamesa Wilsona w serialu Fox "Dr House" (2004-2012).
Życie prywatne.
W sierpniu 2008 poślubił Gabriellę Salick. Ich córka Eleanor Blanche Leonard urodziła się 15 stycznia 2009 r.

</doc>
<doc id="1160678" url="https://pl.wikipedia.org/wiki?curid=1160678" title="Margaretha (księżna Szwecji)">
Margaretha (księżna Szwecji)



</doc>
<doc id="1160679" url="https://pl.wikipedia.org/wiki?curid=1160679" title="Mangifera indica">
Mangifera indica



</doc>
<doc id="1160680" url="https://pl.wikipedia.org/wiki?curid=1160680" title="Astrid (księżna Norwegii)">
Astrid (księżna Norwegii)



</doc>
<doc id="1160682" url="https://pl.wikipedia.org/wiki?curid=1160682" title="Rodoald (książę Friuli)">
Rodoald (książę Friuli)

Rodoald (ur. ? – zm. 694) – książę Friuli jako następca Landara w późnych latach VII wieku. Dokładne lata jego panowania nie są znane.
W 694 Rodoald został zaatakowany przez Ansfrida i uciekł do Istrii, skąd wsiadł na statek z Rawenny na dwór Kuninkperta w Pawii.

</doc>
<doc id="1160683" url="https://pl.wikipedia.org/wiki?curid=1160683" title="Małoocze">
Małoocze

Mikroftalmia (małoocze, ang. microphthalmia, microphthalmos, nanophthalmos, nanophthalmia, z gr. ) – wada wrodzona o charakterze malformacji polegająca na jednostronnym lub obustronnym niedorozwoju gałek ocznych. Przyczyną mikroftalmii, tak jak anoftalmii, jest zaburzenie rozwoju pęcherzyków ocznych. 
Przeciętna długość gałki ocznej w długiej osi u osoby dorosłej i u noworodka wynosi, odpowiednio, 23.8 i 17 mm. Według The International Clearinghouse for Birth Defects Monitoring Systems w mikroftalmii wymiar rogówki wynosi &lt;10 mm, a wymiar przednio-tylny gałki &lt;20mm.
Łączna częstość występowania małoocza i bezocza w populacji to 30:100 000; mikroftalmia występuje u około 11% niewidomych dzieci.
Mikroftalmia i anoftalmia mogą występować jedno- i obustronnie, jako izolowane wady lub składowa zespołów wad wrodzonych. Niektóre zespoły wad w których stwierdza się mikroftalmię to:

</doc>
<doc id="1160684" url="https://pl.wikipedia.org/wiki?curid=1160684" title="Mikroftalmia">
Mikroftalmia



</doc>
<doc id="1160687" url="https://pl.wikipedia.org/wiki?curid=1160687" title="Time shifting">
Time shifting

Time shifting – funkcja pauzowania i cofania audycji telewizyjnych podczas ich nadawania. Dostępna jest m.in. w dekoderach platform cyfrowych oraz w stacjonarnych nagrywarkach DVD z twardym dyskiem.

</doc>
<doc id="1160689" url="https://pl.wikipedia.org/wiki?curid=1160689" title="Port lotniczy Rostów nad Donem">
Port lotniczy Rostów nad Donem

Port lotniczy Rostów nad Donem – międzynarodowy port lotniczy położony 9 km na wschód od centrum Rostowa nad Donem. Jest największym portem lotniczym w obwodzie rostowskim. W 2011 obsłużył 1,7 mln pasażerów.

</doc>
<doc id="1160690" url="https://pl.wikipedia.org/wiki?curid=1160690" title="Fotos">
Fotos

Fotos – fotografia, zdjęcie z filmu lub sztuki zwykle przedstawiające aktora lub scenę z filmu. Fotosy mogą być wykonywane na planie filmowym, podczas kręcenia zdjęć, przez "fotosistę". Służą do późniejszej reklamy, np. przez produkcję plakatów, ogłoszeń internetowych itp. Fotosy wykorzystywane są też do dokumentacji filmu lub sztuki, późniejszych opracowań i jako pamiątki.

</doc>
<doc id="1160691" url="https://pl.wikipedia.org/wiki?curid=1160691" title="Cmentarz Miejski w Kaliszu">
Cmentarz Miejski w Kaliszu

Cmentarz Miejski w Kaliszu – cmentarz katolicki w Kaliszu, założony w 1807, jeden z najstarszych polskich cmentarzy, pomnik sztuki sepulkralnej wpisany do rejestru zabytków w 1954; spoczywają na nim prochy wielu zasłużonych kaliszan i mieszkańców Kaliskiego.
Najstarsze zachowane tablice nagrobne i nagrobki należą do polskich weteranów kampanii napoleońskich, oficerów Legionów Polskich i armii Księstwa Warszawskiego:
Na cmentarzu pochowani są m.in. również weterani powstania styczniowego:
oraz znani kaliszanie:

</doc>
<doc id="1160693" url="https://pl.wikipedia.org/wiki?curid=1160693" title="Ansfrid">
Ansfrid

Ansfrid, Ansfrit lub Ausfrid był księciem Friuli w 694. Początkowo był panem zamku w Ragognie.
W 694 zaatakował Friuli i zmusił księcia Rodoalda do ucieczki do króla Cuniperta. Ansfrid zbuntował się wtedy przeciw królowi w próbie uniezależnienia się. Najechał Weronę, ale został tam pojmany i przyprowadzony przed oblicze króla. Został oślepiony i wygnany. Brat Rodoalda Ado został nowym księciem.

</doc>
<doc id="1160695" url="https://pl.wikipedia.org/wiki?curid=1160695" title="Celebrity">
Celebrity



</doc>
<doc id="1160698" url="https://pl.wikipedia.org/wiki?curid=1160698" title="Mistrzostwa Świata w piłce ręcznej kobiet 2007">
Mistrzostwa Świata w piłce ręcznej kobiet 2007



</doc>
<doc id="1160705" url="https://pl.wikipedia.org/wiki?curid=1160705" title="QS Supercup">
QS Supercup



</doc>
<doc id="1160708" url="https://pl.wikipedia.org/wiki?curid=1160708" title="Ado">
Ado

Ado lub Ato (? – zm. 695) – książę Friuli po uzurpatorze Ansfridzie pokonanym pod Weroną w 694.
Według Pawła Diakona był bratem poprzedniego księcia Rodoalda i władał przez rok i siedem miesięcy. Faktyczna długość jego panowania jest dyskusyjna, tak jak rok, w którym miała miejsce. Występuje pod tytułem "loci servator" (dozorca) i być może władał w księstwie jako regent w imieniu króla.
Niejaki Ado walczył z Raginpertem przeciwko Liutpertowi w 702, lecz identyfikacja tego księcia z Ado z Friuli jest dyskusyjna.

</doc>
<doc id="1160713" url="https://pl.wikipedia.org/wiki?curid=1160713" title="Pokój w Rastatt">
Pokój w Rastatt

Pokój w Rastatt – pokój zawarty 7 marca 1714 roku między Austrią a Francją w Rastatt, ostatecznie kończący wojnę o sukcesję hiszpańską (1700-1714). Niektóre kraje uzgodniły swe warunki pokojowe już w kwietniu 1713 w pokoju w Utrechcie.
Rok po pokoju w Utrechcie, cesarz Karol VI uzyskał od wycieńczonej wojną Francji i Hiszpanii:
Francja i Wielka Brytania zawarły porozumienie gwarantujące równowagę w Europie zachodniej i w koloniach. W 1718 przystąpiły do niego Niderlandy i Austria tworząc tzw. „czwórprzymierze”. Doprowadziło to do wojny o Włochy (wojna Hiszpanii z koalicją angielsko-francusko-austriacką), w której Sabaudia wymieniała się z Austrią w 1720, biorąc Sardynię w zamian za Sycylię. Władcy Sabaudii przyjęli jednocześnie tytuł Królów Sardynii.
Według traktatu z Rastatt Austria otrzymała Austriackie Niderlandy, które Karol VI Habsburg chciał wymienić na Bawarię, ale ani Francja, ani mediatorzy (Wielka Brytania, Holandia) nie wyraziły na to zgody.

</doc>
<doc id="1160714" url="https://pl.wikipedia.org/wiki?curid=1160714" title="ExpressJet Airlines">
ExpressJet Airlines

ExpressJet Airlines – amerykańska regionalna linia lotnicza z siedzibą w Atlancie, w stanie Georgia. Należy do SkyWest, które odkupiły je od linii lotniczych Continental Airlines. Linia operuje pod markami "United Express" (na rzecz United Airlines) i "Delta Connection" (Delta Air Lines). Jest jedną z największych regionalnych linii lotniczych.

</doc>
<doc id="1160725" url="https://pl.wikipedia.org/wiki?curid=1160725" title="Pedagogika opiekuńczo-wychowawcza">
Pedagogika opiekuńczo-wychowawcza

Pedagogika opiekuńcza – dział pedagogiki. Opisuje, wyjaśnia i optymalizuje szeroko rozumianą działalność opiekuńczo-wychowawczą, podejmowaną wobec dzieci i młodzieży do czasu uzyskania przez nich względnej samodzielności życiowej.
Pierwszy nazwą tą posłużył się Czesław Babicki w 1925 r.

</doc>
<doc id="1160731" url="https://pl.wikipedia.org/wiki?curid=1160731" title="Opieka">
Opieka

Opieka – dawanie oparcia, wsparcia, zaspokajanie potrzeb (właściwości ludzkich, będących potrzebą), których jednostka nie umie, nie może lub nie jest w stanie samodzielnie zaspokoić, żeby zachować równowagę biologiczną i psychiczną, przeżyć, zachować zdrowie, jakość życia, zapewnić prawidłowy rozwój (doprowadzić jednostkę do dojrzałości) i ciągłość gatunku.
Państwo realizuje swoją rolę opiekuńczo-wychowawczą poprzez różne instytucje publiczne, np. szkoły publiczne i ośrodki opiekuńczo-wychowawcze, opiniodawcze zespoły sądowych specjalistów, Miejski Ośrodek Pomocy Społecznej poprzez pracę socjalną.

</doc>
<doc id="1160737" url="https://pl.wikipedia.org/wiki?curid=1160737" title="Jak to działa? (serial animowany)">
Jak to działa? (serial animowany)

Jak to działa? (ang. "The Way Things Work") – brytyjsko-francuski serial animowany tłumaczący dzieciom zawiłe prawa techniki i różne warianty ich rozwiązania. Ekranizacja książki Davida Macaulaya pt. „The Way Things Work”.
Wersja polska.
Wersja TVP.
Wersja polska: Agencja Filmowa TVP
Reżyseria: Andrzej Bogusz
Dialogi: Stanisława Dziedziczak
Dźwięk i montaż: Jakub Milencki
Kierownictwo muzyczne: Eugeniusz Majchrzak
Teksty piosenek: Krzysztof Rześniowiecki
Piosenkę śpiewa: Grzegorz Wons
Wystąpili:
i inni
Wersja DVD.
Bohaterom głosów użyczyli:
i inni
Wersja polska: GMC Studio

</doc>
<doc id="1160738" url="https://pl.wikipedia.org/wiki?curid=1160738" title="Gare de Bordeaux Saint-Jean">
Gare de Bordeaux Saint-Jean

Gare de Bordeaux Saint-Jean – stacja kolejowa w Bordeaux, w regionie Nowa Akwitania. Stacja ma 6 peronów.

</doc>
<doc id="1160740" url="https://pl.wikipedia.org/wiki?curid=1160740" title="UCI ProTour 2008">
UCI ProTour 2008

4. edycja UCI ProTour 2008 rozpoczęła się w styczniu wyścigiem Tour Down Under. W stosunku do poprzednich lat w formule ProTour zaszły znaczące zmiany. Przede wszystkim od cyklu oderwali się organizatorzy trzech największych wyścigów wieloetapowych: Tour de France, Giro d’Italia oraz Vuelta a España. Co za tym idzie, również inne wyścigi organizowane przez te firmy zostały odłączone od ProTour (m.in. Paryż-Roubaix, Giro di Lombardia czy Paryż-Nicea). Dwa wyścigi wykupione przez koncern Lagardere (do którego należy 25% akcji ASO - organizatora Tour de France) a więc Deutschland Tour i Vattenfall Cyclassics pozostają na razie w kalendarzu ProTour. Cała sytuacja jest efektem kilkuletniego sporu między wspomnianymi firmami a UCI.
Drugą zmianą będą wprowadzane tzw. „paszporty biologiczne”, mające być narzędziem do walki z dopingiem. Polegać to ma na stworzeniu bazy danych zawierającej wyniki krwi i moczu wszystkich zawodników. Na podstawie tych danych będzie można porównać pierwotne wyniki krwi kolarza z wynikami uzyskiwanymi podczas kontroli antydopingowych w trakcie wyścigów. Paszporty będą obowiązywać także na Tour de France i innych wyścigach poza ProTour.
Trzecią zmianą jest rozszerzenie cyklu na wyścigi odbywające się poza granicami Europy. Pierwszym krokiem do tego jest przyznanie 4-letniej licencji ProTour australijskiemu Tour Down Under. Przewodniczący UCI, Pat McQuaid planuje włączyć do cyklu także wyścigi odbywające się w Azji i Ameryce Północnej. Wstępne rozmowy są prowadzone z Rosją i Chinami.
Zmniejszono także liczbę drużyn z licencją ProTour z 20 do 18 grup. UCI do końca stycznia przyzna również „dzikie karty” drużynom, które spełnią wymogi finansowe i organizacyjne. O status dzikiej karty ubiega się 20 teamów (nie ma w tym gronie grupy z Polski).
W dniu przerwy podczas Tour de France 2008 17 z 18 drużyn (a więc wszystkie poza Team Astana, która nie została zaproszona do udziału w TdF) wspólnie postanowiło nie przedłużać licencji ProTour na rok 2009 i wraz z organizatorami trzech największych wyścigów wieloetapowych (Amaury Sport Organisation (ASO), RCS Sport i Unipublic) stworzyć alternatywny system wyścigów. Stawia to istnienie cyklu pod znakiem zapytania.

</doc>
<doc id="1160743" url="https://pl.wikipedia.org/wiki?curid=1160743" title="Krzysztof Matyjaszewski">
Krzysztof Matyjaszewski

Krzysztof Matyjaszewski (ur. 8 kwietnia 1950 w Konstantynowie Łódzkim) – polsko-amerykański chemik specjalizujący się w chemii polimerów, twórca nowej metody kontrolowanej polimeryzacji rodnikowej z przeniesieniem atomu – ATRP.
Życiorys.
W latach 1963–1967 uczył się w liceum ogólnokształcącym w Zelowie. Studia magisterskie rozpoczął na Wydziale Chemicznym Politechniki Łódzkiej. W ich trakcie wyjechał na stypendium do Instytutu Petrochemicznego w Moskwie – tam też ukończył studia w 1973.
Po powrocie zatrudnił się w Centrum Badań Molekularnych i Makromolekularnych PAN (CBMiM PAN), gdzie w 1976 obronił pracę doktorską "Makroestry, pary jonowe i wolne jony w polimeryzacji tetrahydrofuranu". Promotorem jego rozprawy doktorskiej był Stanisław Penczek. Po uzyskaniu stopnia doktora wyjechał w 1977 na roczny staż na University of Florida. Po powrocie ze stażu pracował jako adiunkt w CBMiM PAN w zespole prof. Stanisława Penczka. W 1985 uzyskał na Politechnice Łódzkiej stopień naukowy doktora habilitowanego.
W latach 1984–1985 odbył staż w CNRS i jednocześnie pełnił funkcję "invited professor" na Uniwersytecie Paryskim. W 1985 przeniósł się na Carnegie Mellon University w Pittsburghu, gdzie początkowo pracował jako zwykły członek zespołu naukowego, następnie adiunkt ("assistant professor"), profesor nadzwyczajny ("associate professor"), aby w roku 1998 uzyskać tam pełne stanowisko profesora.
W latach 1994–1998 pełnił funkcję dziekana Wydziału Chemicznego Carnegie Mellon University. W 1998 utworzył i został kierownikiem "Center for Macromolecular Engeering" – wydzielonego, samodzielnego instytutu działającego w ramach Carnegie Mellon University. Na Carnegie Mellon University posiada swoją własną, niezależną grupę badawczą liczącą w różnych okresach od 15 do 20 osób. Oprócz tego od 2001 jest twórcą i kierownikiem "Controlled Radical Polymerisation Consortium". Jest to organizacja zajmująca się aktywnym gromadzeniem i wykorzystywaniem środków na badania w dziedzinie ATRP.
Od 2002 jest członkiem sekcji polimerowej komitetu nazewniczego IUPAC, kierownikiem zespołu zajmującego się ustalaniem terminologii w zakresie ATRP i innych form kontrolowanej polimeryzacji rodnikowej.
22 listopada 1999 uzyskał w Polsce tytuł naukowy profesora. Jest zagranicznym członkiem rzeczywistym PAN. Oprócz pracy na Carnegie Mellon University jest też zatrudniony na część etatu w Katedrze Fizyki Molekularnej Politechniki Łódzkiej, oraz na ¼ etatu profesorskiego w CBMiM PAN, gdzie co roku prowadzi kilkudniowe warsztaty naukowe o ATRP i innych aktualnych trendach w chemii polimerów.
W 2009 naukowiec został nagrodzony przez Amerykańską Agencję Ochrony Środowiska za opracowanie metody kontrolowanej polimeryzacji rodnikowej z przeniesieniem atomu (ATRP). Matyjaszewski otrzymał Presidential Green Chemistry Challenge Award w kategorii akademickiej.
Dokonania naukowe.
W ramach swojej pracy doktorskiej, we współpracy ze Stanisławem Penczkiem prowadził szczegółowe badania nad kinetyką i mechanizmem jonowej polimeryzacji tetrahydrofuranu, których efektem było głębsze zrozumienie wpływu równowagi różnego rodzaju par jonowych na ten proces.
Po wyjeździe do USA zajmował się m.in. pracami nad nowymi sposobami syntezy polisilanów, polisilazanów oraz ich kopolimerów metodą kondensacji Wurtza i polimeryzacji z otwarciem pierścienia z użyciem inicjowania ultradźwiękami. Prace te doprowadziły do lepszego zrozumienia mechanizmu tych reakcji, a także do opracowania skutecznych metod otrzymywania aktywnych optycznie form tych polimerów, które potencjalnie mogą być wykorzystywane w nanotechnologii.
W 1995 opublikował wraz z Jin-Shan Wangiem artykuł w Journal of the American Chemical Society. Została w nim opisana metoda kontrolowanej polimeryzacji rodnikowej z przeniesieniem atomu ("Atom Transfer Radical Polymerization").
Istota tej metody polega na zastosowaniu katalizatora, zazwyczaj z grupy metali przejściowych, który zapewnia wytworzenie stanu równowagi pomiędzy zdolnym do propagacji polimerem aktywnym a polimerem nieaktywnym. Dzięki kontrolowanemu przebiegowi polimeryzacji łańcuchowej można uzyskiwać polimery o wysokiej masie cząsteczkowej i niskim wskaźniku polidyspersji. Względnie długi czas wzrostu umożliwia projektowanie kształtu makrocząsteczki polimeru.
Stosunkowo łagodne warunki prowadzenia procesu wywołały duże zainteresowanie wykorzystaniem metody ATRP w praktyce przemysłowej. Dzięki temu Krzysztof Matyjaszewski znalazł się w pierwszej dziesiątce najczęściej cytowanych chemików na świecie. Na podstawie liczby cytowań w bazie danych Instytutu Filadelfijskiego Matyjaszewski typowany był w 2008 przez naukowy serwis Thomson Reuters jako poważny kandydat do Nagrody Nobla w dziedzinie chemii.

</doc>
<doc id="1160746" url="https://pl.wikipedia.org/wiki?curid=1160746" title="Biełyj płaszczik">
Biełyj płaszczik

Biełyj płaszczik (ros. Белый плащик) – pierwszy singel zespołu t.A.T.u. promujący trzeci rosyjskojęzyczny album "Wiesiołyje ułybki". Premiera teledysku miała miejsce 29 listopada 2007 na antenie MTV Russia.
Polska premiera odbyła się 8 lutego 2008 na platformie Teledyski.Onet.pl, gdzie klip zadebiutował na 1. miejscu. W polskiej telewizji klip pojawił się kilkanaście dni później – 20 lutego (był to jednocześnie dzień 23. urodzin wokalistki t.A.T.u. – Julii). Początkowo MTV Polska i VIVA Polska uznały, że wideo jest zbyt kontrowersyjne i nie trafi na antenę, po kilku dniach, gdy o decyzji kanałów doniosły inne media (w tym Onet.pl oraz szereg portali o tematyce muzycznej), MTV Networks Polska zmieniło zdanie, o czym poinformowano w komunikacie prasowym.
Wideoklip.
Wideo nagrano w październiku, kiedy Julija Wołkowa była w szóstym miesiącu ciąży. Wokalistka wcieliła się w rolę ciężarnej lesbijki, na którą zapada wyrok śmierci. Panią generał dokonującą egzekucji została druga wokalistka grupy – Lena Katina.
Całość miała premierę 29 listopada 2007 na antenie rosyjskiego oddziału MTV. Teledysk nawiązuje do czasów wojennych, ale pojawiają się tu przede wszystkim nawiązania do XXI wieku. Grupa na swojej stronie internetowej napisała, że wszelkie podobieństwa do jakichkolwiek mundurów i sytuacji są przypadkowe.
Oprócz MTV promocją wideo wyświetlała stacja Music Box Russia. Wiele telewizji oraz niektóre stacje radiowe zdecydowały się nie emitować singla, argumentując to kontrowersyjnym tekstem utworu i zbyt ostrym teledyskiem. Takie działanie odbiło się w notowaniach – "Biełyj płaszczik" doszedł zaledwie do 97 miejsca w Russian Airplay Charts. Dopiero po kilku tygodniach od premiery niektóre z pozostałych stacji muzycznych zaczęły promować utwór.
Poza Rosją klip można oglądać na Ukrainie (MTV Ukraine), w Polsce (MTV Polska, VIVA Polska) i w Bułgarii (MAD TV).
CD-singel.
Rosja.
W maju oficjalnie został wydany maxi-singel, na którym oprócz tytułowego utworu znajduje się także piosenka "220", która jako druga promuje album, oraz angielska wersja pt. "White Robe". Krążek można nabyć za pośrednictwem oficjalnego sklepu internetowego t.A.T.u. oraz w punktach z płytami wytwórni SOYUZ, która jest dystrybutorem wyprodukowanego przez T.A. Music materiału.
CD
DVD
Polska.
Oficjalnie w Polsce nie wydano utworu ani jako cd-singla, ani jako promo-cd, mimo to piosenka trafiła do oficjalnej sprzedaży poprzez składankę "MTV Summer Hits 2008", wydaną przez polski oddział MTV. Kompilacja zawiera największe przeboje wakacji znane z anteny stacji („Biełyj płaszczik” przez 3 miesiące znajdował się w czołówce listy przebojów MTV Polska)

</doc>
<doc id="1160749" url="https://pl.wikipedia.org/wiki?curid=1160749" title="MON-100">
MON-100

MON-100 (ros. "МОН-100") – odłamkowa mina przeciwpiechotna o działaniu kierunkowym produkcji radzieckiej. Pod koniec lat 60. wprowadzona na uzbrojenie Wojska Polskiego.
Mina MON-100 ma kształt płaskiego dysku. Wewnątrz korpusu znajduje się warstwa 400 prefabrykowanych odłamków mających postać walców o wysokości i średnicy 10 mm. Za warstwą odłamków znajduje się materiał wybuchowy. Pośrodku dysku znajduje się gniazdo zapalnika. Używane są zapalniki MUW-2 (odciągowy) i ERG (elektryczny).

</doc>
<doc id="1160750" url="https://pl.wikipedia.org/wiki?curid=1160750" title="Estanislao Esteban Karlic">
Estanislao Esteban Karlic

Estanislao Esteban Karlic (ur. 7 lutego 1926 w Olivie) – argentyński duchowny katolicki, kardynał, emerytowany arcybiskup Parany.
Życiorys.
Urodził się w rodzinie chorwackich emigrantów. Skończył kolegium Montserrat w Cordobie. Od młodości był członkiem argentyńskiej Akcji Katolickiej. W 1947 wstąpił do seminarium w Cordobie. Rok później wyjechał do Rzymu, gdzie studiował filozofię i teologię na Papieskim Uniwersytecie Gregoriańskim.
Święcenia kapłańskie otrzymał w Rzymie 8 grudnia 1954. W latach 1955–1963 uczył w seminarium w Cordobie. W 1965 uzyskał doktorat na Papieskim Uniwersytecie Gregoriańskim. Wykładał na Wydziale Teologii w Buenos Aires i na Katolickim Uniwersytecie w Cordobie.
6 czerwca 1977 został mianowany biskupem tytularnym Castrum i biskupem pomocniczym w Cordobie. Sakrę biskupią przyjął 15 sierpnia.
19 stycznia 1983 został koadiutorem w Paranie i administratorem apostolskim "sede plena". 1 kwietnia 1986 objął urząd arcybiskupa.
W 1987 Jan Paweł II mianował go członkiem komitetu redakcyjnego Katechizmu Kościoła Katolickiego. W latach 1996–2002 był przewodniczącym Konferencji Episkopatu Argentyny.
Reprezentował argentyński episkopat na Konferencji Episkopatu Ameryki Łacińskiej i Karaibów w Puebli (1979) oraz na Synodzie Biskupów o pojednaniu i pokucie (1983). Był konsultorem Papieskiej Komisji ds. Ameryki Łacińskiej (1989–2000), relatorem na IV Konferencji Ogólnej Episkopatu Ameryki Łacińskiej i Karaibów w Santo Domingo (1992), przewodniczącym Komisji ds. Papieskiego Kolegium Latynoamerykańskiego (1992–1994).
W 1997 Jan Paweł II mianował go specjalnym sekretarzem Specjalnego Zgromadzenia Synodu Biskupów poświęconego Ameryce.
27 maja 2004 otrzymał doktorat "honoris causa" Papieskiego Katolickiego Uniwersytetu "Santa María de los Buenos Aires".
Na konsystorzu z dnia 24 listopada 2007, z nominacji Benedykta XVI, został włączony do grona kardynałów prezbiterów z tytułem Beata Maria Vergine Addolorata a piazza Buenos Aires.

</doc>
<doc id="1160751" url="https://pl.wikipedia.org/wiki?curid=1160751" title="Swidger (biskup kujawski)">
Swidger (biskup kujawski)

Swidger łac. "Swidgerus" (XII wiek) – pierwszy historyczny biskup kujawski, prawdopodobnie Niemiec z zakonu norbertanów.
Jedyną pewną wzmianką źródłową na jego temat jest wpis w nekrologu benedyktyńskiego klasztoru św. Michała w Bambergu, co może wskazywać na jego powiązanie z misją pomorską Ottona z Bambergu. Jan Długosz w swojej kronice przypisuje mu konsekrowanie w dniu 16 marca 1133 klasztoru norbertanek w Strzelnie, nie ma jednak zgody co do wiarygodności tego przekazu. W każdym razie jednak w bulli Innocentego II z 4 czerwca 1133 po raz pierwszy została wymieniona diecezja kujawska, co pozwala przyjąć, że Swidger w tym roku rzeczywiście był już biskupem tej diecezji.
Nie jest znana dokładna data śmierci Swidgera. Nekrolog bamberski podaje jedynie dzień 10 marca bez daty rocznej. Jego następca Warner jest poświadczony po raz pierwszy 4 kwietnia 1148 w bulli protekcyjnej Eugeniusza III.

</doc>
<doc id="1160752" url="https://pl.wikipedia.org/wiki?curid=1160752" title="Cmentarz żydowski w Bytomiu">
Cmentarz żydowski w Bytomiu

Nowy cmentarz żydowski w Bytomiu – cmentarz żydowski założony w 1866 roku w Bytomiu, jeden z trzech czynnych cmentarzy żydowskich w województwie śląskim. Był wpisany do rejestru zabytków nieruchomych województwa śląskiego od 31 grudnia 2010 do 16 czerwca 2011. Ponownie wpisany do rejestru zabytków decyzją z 27 grudnia 2011.
Historia.
Cmentarz został założony w 1866 roku. Grunt został podarowany przez doktora Ottona Friedlaendera. Około 1890 postawiono dom przedpogrzebowy zbudowany w stylu neogotyckim ze środków fundacji Moritza i Ottona Friedlaenderów. W 1894 roku cmentarz został ogrodzony murem z cegły.
W 1939 roku zarządcą cmentarza zostało Zrzeszenie Żydów w Niemczech, podczas II wojny światowej kirkut nie uległ zniszczeniu.
Przy ogrodzeniu od strony północnej przy ul. B. Prusa architekt Marek Miodoński i rzeźbiarz Stanisław Pietrusa wznieśli Ścianę Pamięci, złożoną z macew uratowanych ze starego cmentarza żydowskiego w Bytomiu. W pobliżu umieszczono pomnik Żydów holenderskich, ofiar pracy przymusowej na Śląsku w czasie II wojny światowej.
Cmentarz był wpisany do rejestru zabytków nieruchomych województwa śląskiego od 31 grudnia 2010 roku. Zapis obejmował: budynek Bractwa Pogrzebowego, dom pogrzebowy z wozownią, ogrodzenie z bramami. 16 czerwca 2011 decyzja została uchylona przez ministra kultury i dziedzictwa narodowego. Obiekt ponownie wpisano do rejestru zabytków 27 grudnia 2011 (decyzja jest ostateczna i obowiązuje).
Architektura.
Założenie cmentarza jest oparte na liniach dwóch krzyżujących się alei, od których odchodzą mniejsze ścieżki. Na terenie kirkutu rosną stare kasztanowce, nagrobki częstokroć są pokryte bluszczem.
Zachowane macewy zostały wykonane w różnych stylach, np. renesansowym, secesyjnym czy modernistycznym.
Stary cmentarz.
Stary cmentarz żydowski w Bytomiu został założony w 1732 roku na wałach miejskich przy obecnej ulicy Piastów Bytomskich. Na cmentarzu pochowano czterech rabinów bytomskich: Rabi Moses Israel Freund (1743-1813), Mendel Cohn (1774-1829), Israel Deutsch (1800-1853), Jakub Jecheskel Levy (zmarł w roku 1864). Ostatni pochówek na starym cmentarzu miał miejsce w 1897 roku. Ostatecznie zlikwidowany został w latach sześćdziesiątych XX wieku a macewy zostały rzucone na stos na cmentarzu komunalnym. W 1991 roku wykonano z nich „ścianę pamięci”. Na bramie domu przy ulicy Piastów Bytomskich, który powstał na terenie byłego cmentarza wmurowano tablicę upamiętniającą jego istnienie.

</doc>
<doc id="1160753" url="https://pl.wikipedia.org/wiki?curid=1160753" title="Arg max">
Arg max

Argument maksimum (w skrócie arg max lub argmax) – zbiór argumentów funkcji dla jakich osiąga ona maksimum.
Definicja.
Funkcja jest zdefiniowana następująco:
Przyporządkowuje ona funkcji formula_2 zbiór argumentów dla jakich formula_2 osiąga maksimum na danym przedziale. Zwracany zbiór może zawierać jeden element, wiele elementów lub może być pusty.
Arg min.
Funkcja "arg min" jest zdefiniowana bardzo podobnie z taką różnicą, iż zwraca ona zbiór argumentów funkcji dla jakich przyjmuje ona minimum.

</doc>
<doc id="1160754" url="https://pl.wikipedia.org/wiki?curid=1160754" title="Jiří Parma (ur. 1963)">
Jiří Parma (ur. 1963)

Jiří Parma (ur. 9 stycznia 1963 we Frenštácie) – reprezentant Czechosłowacji, a potem Czech w skokach narciarskich, brązowy medalista olimpijski, czterokrotny medalista mistrzostw świata.
Przebieg kariery.
W Pucharze Świata zadebiutował w sezonie 1979/1980, zajmując 29. miejsce w pierwszym konkursie w Szczyrbskim Jeziorze. W 1981 wystąpił na mistrzostwach świata w lotach w Oberstdorfie, na których uplasował się na 26. pozycji.
Pierwsze punkty w karierze zdobył 8 stycznia 1983 podczas zawodów w Harrachovie, gdzie zajął 10. miejsce. W marcu tego samego roku wziął udział w mistrzostwach świata w lotach w Harrachovie, zajmując szóste miejsce. Do brązowego medalisty tamtych mistrzostw (Mattiego Nykänena) stracił 9 punktów. Sezon ten ukończył na 27. miejscu w klasyfikacji generalnej. 18 grudnia 1983 w swoim drugim starcie sezonu 1983/1984 stanął na podium, zajmując trzecie miejsce w Lake Placid. Było to pierwsze podium w jego karierze. 14 stycznia 1984 w Harrachovie po raz pierwszy zwyciężył w zawodach PŚ. Wystąpił także na igrzyskach olimpijskich w Sarajewie w 1984, gdzie na dużej skoczni zajął 23. miejsce, a na normalnym obiekcie był dziesiąty. W tym samym roku odbyły się ponadto mistrzostwa świata w Engelbergu i Rovaniemi, na których wspólnie z Ladislavem Dluhošem, Vladimírem Podzimkiem i Pavlem Plocem wywalczył brązowy medal w konkursie drużynowym. Dobre występy, między innymi dwa zwycięstwa i jedno trzecie miejsce dały mu piątą pozycję w klasyfikacji generalnej tego sezonu.
Sezon 1984/1985 przyniósł mu kolejne piąte miejsce w klasyfikacji generalnej. Trzykrotnie stawał na podium, po jednym razie na każdym jego stopniu. Swoje trzecie i jak się później okazało ostatnie zwycięstwo odniósł 5 marca 1985 w Örnsköldsvik. Po tym jak zajął 28. miejsce w Oberstdorfie, szóste w Garmisch-Partenkirchen, czwarte w Innsbrucku i 16. miejsce w Bischofshofen uplasował się na dziesiątym miejscu w klasyfikacji 33. Turnieju Czterech Skoczni. Na mistrzostwach świata w Seefeld in Tirol w 1985 był czwarty w konkursie na dużej skoczni, przegrywając walkę o brązowy medal z Mattim Nykänenem o 1,1 punktu. Czwarte miejsce zajął także wraz z kolegami w konkursie drużynowym, a w konkursie indywidualnym na normalnej skoczni zajął dziewiąte miejsce.
W sezonach 1985/1986 i 1986/1987 zajmował dziewiąte miejsce w klasyfikacji generalnej Pucharu Świata. W tym czasie czterokrotnie stawał na podium, za każdym razem na trzecim stopniu. Podczas mistrzostw świata w Oberstdorfie w 1987 osiągnął swój największy indywidualny sukces, zdobywając złoty medal w konkursie na normalnej skoczni. W konkursie drużynowym reprezentanci Czechosłowacji z Parmą w składzie zajęli ponownie czwarte miejsce; w walce o trzecie miejsce lepsi okazali się Austriacy. Na dużej skoczni indywidualnie Parma zajął dziewiątą lokatę.
Rok później, na igrzyskach w Calgary był piąty na normalnej skoczni, na dużej zajął 29. miejsce, a w konkursie drużynowym Czechosłowakom po raz kolejny przypadło czwarte miejsce. Kolejny sukces osiągnął w 36. Turnieju Czterech Skoczni, w którym zajął trzecie miejsce w klasyfikacji końcowej. Dokonał tego, mimo że nie stanął na podium żadnego z poszczególnych konkursów: był trzynasty w Oberstdorfie, ósmy w Ga-Pa, czwarty w Innsbrucku i jedenasty w Bischofshofen. Ponadto na mistrzostwach świata w lotach w Oberstdorfie w 1988 ponownie był szósty. W klasyfikacji generalnej sezonu 1987/1988 zajął czwarte miejsce, co było jego najlepszym wynikiem w karierze.
W sezonie 1988/1989 w klasyfikacji generalnej PŚ był szesnasty. Pięciokrotnie znajdował się w czołowej dziesiątce zawodów, jednak na podium nie stawał. Na mistrzostwach świata w Lahti (1989) zdobył brązowy medal w konkursie drużynowym (w drużynie skakali także: Martin Švagerko, Ladislav Dluhoš i Pavel Ploc). W indywidualnych startach plasował się w trzeciej dziesiątce. Kolejny medal zdobył podczas igrzysk olimpijskich w Albertville w 1992, gdzie w zawodach drużynowych razem z Tomášem Goderem, Františkiem Ježem i Jaroslavem Sakalą zajął 3. miejsce. W konkursach indywidualnych zajął piąte miejsce na dużej skoczni oraz dziesiąte na normalnej. W międzyczasie wystartował na mistrzostwach w Val di Fiemme w 1991, jednak bez sukcesów. W klasyfikacji generalnej sezonu 1991/1992 zajął ostatecznie 15. miejsce.
Od zakończenia sezonu 1991/1992 osiągał coraz słabsze wyniki w Pucharze Świata. Sezon 1993/1994 zakończył na 19. miejscu w klasyfikacji generalnej. Czterokrotnie plasował się w czołowej dziesiątce i tylko raz na podium, 6 marca 1993 w Lahti był trzeci. Na mistrzostwach świata w Falun w 1993 wraz z kolegami z reprezentacji zdobył drużynowe wicemistrzostwo świata. Medal ten był ostatnim sukcesem w jego karierze. W startach indywidualnych był szósty na dużej oraz ósmy na normalnej skoczni. 22 stycznia 1994 w Sapporo po raz ostatni stanął na podium, zajmując trzecie miejsce, ustępując jedynie Jensowi Weißflogowi oraz Andreasowi Goldbergerowi. W tym samym roku wystąpił na igrzyskach olimpijskich w Lillehammer, gdzie na normalnej skoczni był dziewiętnasty, a na dużej zajął 39. miejsce. W konkursie drużynowym reprezentacja Czech, dla której był to debiut na dużej imprezie międzynarodowej, zajęła siódme miejsce. Mistrzostwa świata w Thunder Bay w 1995 były jego ostatnią duża imprezą. Drużynowo Czesi zajęli ósme miejsce, a indywidualnie Parma był poza czołową dwudziestką. Ostatni oficjalny występ zaliczył 28 stycznia 1996 w Zakopanem na Wielkiej Krokwi, gdzie zajął 46. miejsce. W całej karierze łącznie 17 razy stawał na podium, w tym trzy razy zwyciężał, cztery razy był drugi oraz dziesięć razy trzeci.
W 1996 zakończył karierę.
Osiągnięcia.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)

</doc>
<doc id="1160760" url="https://pl.wikipedia.org/wiki?curid=1160760" title="Piotr Stachiewicz">
Piotr Stachiewicz

Piotr Stachiewicz (ur. 29 października 1858 w Nowosiółkach Gościnnych na Podolu, zm. 14 kwietnia 1938 w Krakowie) – polski malarz i ilustrator.
Życiorys.
W latach 1877–1883 kształcił się w krakowskiej Szkole Sztuk Pięknych u Jana Matejki, Władysława Łuszczkiewicza oraz Floriana Cynka. Studia w latach 1882–1885 kontynuował w Monachium (Akademii Sztuk Pięknych – Techn. Malklasse od 21 października 1882).
Od 1885 mieszkał w Krakowie, tworzył obrazy religijne, historyczne, rodzajowe oraz portrety. Znane są zwłaszcza portrety kobiety w stroju krakowskim do których pozowała mu „Piękna Zośka” – Zofia Paluchowa. Stachiewicz jest autorem dekoracji mozaikowej kościoła OO Jezuitów. Popularność przyniósł mu m.in. cykl obrazów „Królowa Niebios. Legendy o Matce Boskiej” z 1893, z którego wykonał też grafiki, sprzedawane później w dużych ilościach. Od 1889 był członkiem Towarzystwa Przyjaciół Sztuk Pięknych w latach 1900–1913 pełniąc w nim funkcję wiceprezesa. W latach 1912-1918 wykładał na Wyższych Kursach dla Kobiet im. Adriana Baranieckiego (jednocześnie był kierownikiem i opiekunem wydziału artystycznego).
Jego ulubionym tematem prac malarskich była Najświętsza Maria Panna z Dzieciątkiem Jezus, sceny z życia ludu krakowskiego oraz prześladowanie dawnych chrześcijan, stąd też stworzył ilustracje do powieści "Quo vadis" Henryka Sienkiewicza, a ponadto do poezji Adama Mickiewicza oraz Marii Konopnickiej oraz ilustracje do reklam. W 1892 namalował obraz „Śmierć górnika” uhonorowany nagrodą Akademii Umiejętności im. Probusa Barczewskiego. W latach 1893–1895 powstał, zaginiony obecnie, cykl dwunastu obrazów jego pędzla ilustrujących kopalnię w Wieliczce i pracę tamtejszych górników
Zainicjował powstanie krakowskiego dwutygodnika „Świat”, wraz z Włodzimierzem Tetmajerem w 1931 wydał Album kolorowych reprodukcji "Wieliczka". Przed 1923 był prezesem honorowym Związku Polskich Artystów Plastyków w Krakowie.
2 maja 1923 został odznaczony Krzyżem Oficerskim Orderu Odrodzenia Polski.
Pochowany został w grobowcu rodzinnym na Cmentarzu Rakowickim (kwatera RA, rząd wschodni). Na kamienicy przy ul. Wenecja 1, gdzie mieszkał, wmurowano tablicę pamiątkową.
Jego imieniem nazwana jest ulica na Azorach w Krakowie.
Piotr Stachiewicz był dwukrotnie żonaty. Z związku z pierwszą żoną Bronisławą z Heggenbergerów (1867–1910) miał czworo dzieci: Romana (1887–1956), inżyniera rolnictwa, Annę (1888–1942), zamężną z Michałem Siedleckim, Piotra Zdzisława (1897–1940), kapitana Wojska Polskiego, inżyniera, zamordowanego w Charkowie i Bronisławę (ok. 1900–ok. 1903).

</doc>
<doc id="1160764" url="https://pl.wikipedia.org/wiki?curid=1160764" title="Buckshot LeFonque">
Buckshot LeFonque

Buckshot LeFonque – zespół muzyczny stworzony przez Branforda Marsalisa. W założeniu Buckshot LeFonque miał stworzyć nowy gatunek, będący połączeniem klasycznego jazzu z rockiem i hip-hopem. Zespół wydał dwa albumy: "Buckshot LeFonque" (1994) i "Music Evolution" (1997). Pomimo przychylnych recenzji dla albumu "Music Evolution", zespół nie odniósł komercyjnego sukcesu.
Nazwa „Buckshot LeFonque” pochodzi od pseudonimu saksofonisty jazzowego Juliana Adderleya.
Dzięki popularności utworu „Another Day”, zespół Buckshot LeFonque zaliczany jest do grupy artystów jednego przeboju.

</doc>
<doc id="1160765" url="https://pl.wikipedia.org/wiki?curid=1160765" title="Stigma (litera)">
Stigma (litera)

Stigma (στίγμα, pisana Ϛϛ) – litera alfabetu greckiego, obecnie nieużywana w języku greckim. W greckim systemie liczbowym oznacza liczbę 6. Jest ona ligaturą liter sigma i tau. Współcześnie zamiast tej litery stosuje się dwa znaki στ.
Mała litera stigma (ϛ) ma kształt bardzo podobny do małej litery sigma końcowa (ς).
Kodowanie.
W Unicode litera jest zakodowana:
W LaTeX-u używa się znacznika:

</doc>
<doc id="1160767" url="https://pl.wikipedia.org/wiki?curid=1160767" title="Marcin Pliński">
Marcin Pliński

Marcin Józef Pliński (ur. 30 października 1943 w Łebczu) – polski naukowiec, biolog morza i fykolog, profesor nauk przyrodniczych, rektor Uniwersytetu Gdańskiego w latach 1996–2002.
Życiorys.
Ukończył Liceum Ogólnokształcące w Pucku, następnie w 1966 studia biologiczne na Uniwersytecie Łódzkim. W 1970 obronił doktorat, w 1979 habilitował się. W 1989 otrzymał tytuł profesora nauk przyrodniczych. Specjalizuje się w zakresie ochrony środowiska i hydrobiologii, a także algologii i toksycznych zakwitów sinic.
Od 1970 pracował na Uniwersytecie Gdańskim, był zatrudniony w Instytucie Oceanografii UG. W 1981 został dziekanem Wydziału Biologii i Nauk o Ziemi UG, funkcję tę pełnił przez dwie kadencje. W latach 1989–1993 był dyrektorem Centrum Biologii Morza Polskiej Akademii Nauk w Gdyni. Od 1996 do 2002 pełnił funkcję rektora Uniwersytetu Gdańskiego. Pracował również w Instytucie Morskim w Gdańsku. Powołany w skład Komitetu Badań Morza PAN, został ekspertem IOC-UNESCO, a także rektorem Kaszubsko-Pomorskiej Szkoły Wyższej w Wejherowie.
W 2006, 2009 i 2012 wybierany na trzyletnie kadencje na prezesa Polskiego Towarzystwa Hydrobiologicznego. Opublikował około dziewięćdziesięciu prac naukowych.
W wyborach parlamentarnych w 1993 bezskutecznie kandydował do Sejmu z listy NSZZ „Solidarność”. W wyborach do Parlamentu Europejskiego w 2004 był liderem pomorskiej listy Narodowego Komitetu Wyborczego Wyborców. Działał w Partii Centrum, od 2006 związany z Platformą Obywatelską. W 2005 objął mandat radnego sejmiku pomorskiego II kadencji, rok później bezskutecznie ubiegał się o reelekcję.
Odznaczenia i wyróżnienia.
Odznaczony Krzyżem Kawalerskim (1996) oraz Oficerskim (2014) Orderu Odrodzenia Polski. W 2006 odznaczony medalem „Za Zasługi dla Powiatu Wejherowskiego”. Otrzymał Medal im. Profesora Kazimierza Demela oraz Nagrodę Naukową Miasta Gdańska im. Jana Heweliusza.

</doc>
<doc id="1160771" url="https://pl.wikipedia.org/wiki?curid=1160771" title="Berlin Schöneweide">
Berlin Schöneweide

Berlin Schöneweide – stacja kolejowa w Berlinie, w dzielnicy Schöneweide, w Niemczech. Stacja posiada 3 perony.

</doc>
<doc id="1160774" url="https://pl.wikipedia.org/wiki?curid=1160774" title="Francisco Robles Ortega">
Francisco Robles Ortega

Francisco Robles Ortega (ur. 2 marca 1949 w Mascota) – meksykański duchowny katolicki, były arcybiskup Monterrey, od 2012 arcybiskup Guadalajary, od 2007 kardynał prezbiter.
Życiorys.
Filozofię studiował w seminarium w Guadalajarze, a teologię w seminarium w Zamorze.
20 lipca 1976 przyjął święcenia kapłańskie, po czym kontynuował studia w Rzymie, gdzie uzyskał doktorat z teologii dogmatycznej na Papieskim Uniwersytecie Gregoriańskim (1976-1979).
Był wikariuszem w parafii Matki Bożej z Guadalupe w Autlán i prefektem odpowiedzialnym za naukę i dyscyplinę w niższym seminarium w Autlán (1979-1980). Sprawował też funkcję kapelana sióstr zakonnych (1979), ojca duchownego w niższym seminarium w Autlán (1980), rektora seminarium w Autlán (1980-1985), konsultora diecezjalnego, przewodniczącego Rady Kapłańskiej i członka Komisji ds. Stałej Formacji Duchowieństwa oraz Diecezjalnej Komisji Nauki Wiary. Był wikariuszem generalnym diecezji Autlán (1985-1991), diecezjalnym promotorem sztuki sakralnej (1987), asystentem Diecezjalnej Komisji Spraw Ekonomicznych (1988), wykładowcą filozofii i teologii w seminarium w Autlán.
30 kwietnia 1991 Jan Paweł II mianował go biskupem pomocniczym w Toluca (tyt. Bossa), a 5 czerwca otrzymał sakrę biskupią. Był wiceprzewodniczącym synodu diecezjalnego.
Po śmierci bpa Torresa 15 października 1995, został mianowany administratorem diecezjalnym, a 15 czerwca 1996 ordynariuszem Toluki, w której rządy objął 15 lipca.
25 stycznia 2003 Jan Paweł II mianował go arcybiskupem Monterrey. Ingres odbył się 28 kwietnia 2003.
Na konsystorzu z dnia 24 listopada 2007, z nominacji Benedykta XVI, został włączony do grona kardynałów prezbiterów z tytułem Santa Maria della Presentazione.
7 grudnia 2011 mianowany arcybiskupem Guadalajary. Ingres miał miejsce 7 lutego 2012.
W latach 2012-2018 był przewodniczącym Konferencji Episkopatu Meksyku (Conferencia del Episcopado Mexicano).
Brał udział w konklawe 2013, które wybrało papieża Franciszka.

</doc>
<doc id="1160776" url="https://pl.wikipedia.org/wiki?curid=1160776" title="Skocznia narciarska w Klingenthal">
Skocznia narciarska w Klingenthal



</doc>
<doc id="1160777" url="https://pl.wikipedia.org/wiki?curid=1160777" title="Cork Hibernians F.C.">
Cork Hibernians F.C.

Cork Hibernians Football Club - irlandzki klub piłkarski z siedzibą w mieście Cork.
Historia.
Cork Hibernians powstał w 1957 roku i w sezonie 1957/58 zastąpił w pierwszej lidze klub Cork Athletic F.C., który zakończył swoje istnienie. O zwolnione miejsce w lidze ubiegały się także (choć bezskutecznie): Cork Celtic (inny klub niż znany obecnie Cork Celtic F.C., który wtedy nosił nazwę Evergreen United F.C.), Glasheen, St. Mary's (wszystkie z miasta Cork) oraz Bray Workman's Club i Chapelizod.
Z powodu trudności finansowych klub w 1977 roku zrezygnował z udziału w rozgrywkach ligowych. W następnym sezonie miejsce klubu Cork Hibernians w pierwszej lidze zajął klub Albert Rovers F.C.

</doc>
<doc id="1160778" url="https://pl.wikipedia.org/wiki?curid=1160778" title="Stan padaczkowy">
Stan padaczkowy

Stan padaczkowy (łac. "status epilepticus") – sytuacja, gdy napad padaczkowy utrzymuje się ponad 30 minut lub występuje seria napadów, między którymi chory nie odzyskuje przytomności. Według innych definicji za stan padaczkowy uznaje się napad trwający ponad pięć minut lub stan charakteryzujący się niejednolitymi lub krótkotrwałymi napadami padaczkowymi. 
Wyróżnia się:
Stan padaczkowy, niezależnie od typu, jest stanem zagrożenia życia i wymaga intensywnego leczenia. W trakcie długiego utrzymywania się napadu padaczkowego dochodzi do nagromadzenia wydzieliny w drzewie oskrzelowym, obturacji dróg oddechowych oraz zwiększonego ryzyka zachłyśnięcia. Każdy z tych czynników, po odpowiednio długim czasie, może doprowadzić do niewydolności oddechowej. Zmniejszenie wentylacji pogarsza perfuzję, co powoduje niedotlenienie mózgu.
Jednocześnie przedłużający się stan padaczkowy prowadzi do obrzęku mózgu, wzrostu ciśnienia płynu mózgowo-rdzeniowego oraz rozwoju kwasicy, która dodatkowo nasila powyższe procesy.
Stan padaczkowy z uogólnionymi napadami drgawkowymi.
Występuje z częstością 10–41 przypadków na 100 000, często u osób bez padaczki w wywiadzie. Jego przyczynami mogą być:
Stan padaczkowy niedrgawkowy.
Może przebiegać jako:
Stan padaczkowy z napadami częściowymi złożonymi najczęściej przybiera postać napadów ogniskowych z przedłużonymi zaburzeniami świadomości. Stan padaczkowy z napadami nieświadomości odnosi się do przedłużonego uogólnionego napadu nieświadomości, któremu towarzyszą zmiany w zapisie EEG (najczęściej typu iglica – fala wolna 3 Hz).
Stan padaczkowy z napadami częściowymi prostymi.
Cechuje się bardzo bogatą symptomatyką i bywa często błędnie traktowany jako zaburzenia zachowania, zatrucie lub, u osób starszych, jako zaburzenia psychiczne lub otępienie. W różnicowaniu decydującą rolę odgrywa badanie EEG.
Leczenie.
W postępowaniu przedlekarskim należy przede wszystkim zabezpieczyć chorego przed urazem oraz zapewnić drożność dróg oddechowych.
Postępowanie lekarskie obejmuje stosowanie leków, między innymi lorazepamu, diazepamu, klonazepamu, fenytoiny, fenobarbitalu, pentobarbitalu, tiopentalu.
Powyższe leki włącza się stopniowo, to znaczy kolejny w przypadku nieskuteczności poprzedniego. Dodatkowo można podać wlew dożylny glukozy z tiaminą. Jeśli postępowanie to jest nieskuteczne, stosuje się także znieczulenie ogólne i zwiotczenie pacjenta.

</doc>
<doc id="1160784" url="https://pl.wikipedia.org/wiki?curid=1160784" title="Partie polityczne Singapuru">
Partie polityczne Singapuru

Partie polityczne Singapuru – w Singapurze istnieje system partyjny, który można określić jako system partii dominującej. Partią dominującą jest rządząca nieprzerwanie od 1959 r. Partia Akcji Ludowej. Toleruje ona działalność partii opozycyjnych ponieważ są one słabe i nie zagrażają jej dominacji. Zabroniona jest działalność partii komunistycznych. Ustrojem politycznym panującym w Singapurze jest demokracja parlamentarna oparta na wzorze z Wielkiej Brytanii.

</doc>
<doc id="1160786" url="https://pl.wikipedia.org/wiki?curid=1160786" title="Mózg 5 lat">
Mózg 5 lat

Mózg 5 lat – album zawierający kompozycje różnych artystów związanych z bydgoskim klubem Mózg.

</doc>
<doc id="1160787" url="https://pl.wikipedia.org/wiki?curid=1160787" title="Telewizja Wejherowo">
Telewizja Wejherowo

Telewizja Wejherowo – lokalna stacja telewizyjna w Wejherowie, należąca do spółki Vectra S.A. Programy realizowane są w systemie Mini DV. TV Wejherowo nadaje 24h na dobę. Premierowe programy emitowane są w poniedziałki, środy i piątki o godz. 18.00. Telewizję można także oglądać w Internecie na jej stronie internetowej. Telewizja Wejherowo zastąpiła wcześniejsze stacje lokalne Vectry (chronologicznie): TV Oskar i TV BIS.
Linki zewnętrzne.
Oficjalna strona Telewizji Wejherowo

</doc>
<doc id="1160788" url="https://pl.wikipedia.org/wiki?curid=1160788" title="John Njue">
John Njue

John Njue (ur. w 1944 (dokładna data nie jest znana) w Kiriari w dystrykcie Embu w Kenii) – arcybiskup Nairobi w latach 2007–2021, arcybiskup senior archidiecezji Nairobi od 2021, przewodniczący Konferencji Episkopatu Kenii, od 24 listopada 2007 kardynał.
Życiorys.
Borykając się z wielkimi trudnościami w 1952 zaczął chodzić do Gitury Primary School. W 1959 przeniósł się do Kyaweru, do Nguviu Intermediate School, gdzie pozostał do końca 1960. W 1962 wstąpił do niższego seminarium, gdzie ukończył pierwszy cykl nauczania, a następnie w tym samym seminarium skończył szkołę średnią i w 1966 uzyskał "Cambridge school certificate".
Gdy zdecydował się odpowiedzieć na głos powołania, wyjechał do Rzymu, by studiować filozofię na Papieskim Uniwersytecie "Urbanianum". Studia te ukończył w 1969, a w 1974 skończył również teologię na Papieskim Uniwersytecie Laterańskim. 6 stycznia 1973 w bazylice św. Piotra został wyświęcony na kapłana przez Pawła VI.
Po powrocie do Kenii w 1974 najpierw pracował w parafii w diecezji Meru, a potem został profesorem filozofii i dziekanem ds. studentów w St. Augustine Senior Seminary w Mabandze. W latach 1978-1982 był rektorem tegoż seminarium.
W czerwcu 1982 uczestniczył w trwającym 6 miesięcy programie odnowy duchowej w Stanach Zjednoczonych. Po powrocie do Kenii był proboszczem w Chuka, a od 1985 rektorem St. Joseph's Philosophicum Seminary w Nairobi.
9 czerwca 1986 został mianowany pierwszym biskupem nowo powstałej diecezji Embu. Sakrę biskupią otrzymał 20 września 1986 z rąk kard. Jozefa Tomko. 23 stycznia 2002 został mianowany arcybiskupem koadiutorem Nyeri. Był także przez rok administratorem apostolskim wikariatu Isiolo.
Pełnił funkcję przewodniczącego Komisji Episkopatu Kenii ds. Seminariów Wyższych (1987-1991), przewodniczącego Komisji "Iustitia et Pax", przewodniczącego Wydziału ds. Rozwoju i Opieki Społecznej kenijskiego sekretariatu katolickiego. W latach 90. był rzecznikiem Konferencji Episkopatu Kenii, której obecnie przewodniczy. Jest także administratorem apostolskim diecezji Muranga. 6 października 2007 Benedykt XVI mianował go arcybiskupem Nairobi.
4 stycznia 2021 papież Franciszek przyjął jego rezygnację z pełnionej funkcji, złożoną ze względu na wiek.
Na konsystorzu z dnia 24 listopada 2007, z nominacji Benedykta XVI, został włączony do grona kardynałów prezbiterów z kościołem tytularnym Preziosissimo Sangue di Nostro Signore Gesù Cristo.
Brał udział w konklawe 2013, które wybrało papieża Franciszka.

</doc>
<doc id="1160791" url="https://pl.wikipedia.org/wiki?curid=1160791" title="Super Smash Bros. (seria)">
Super Smash Bros. (seria)

Super Smash Bros. (大乱闘スマッシュブラザーズ, Dairantō Sumasshu Burazāzu, Great Melee Smash Brothers) – seria bijatyk wydana przez Nintendo, w której występują postacie z wielu gier komputerowych. Seria powstała w 1999 roku kiedy to na konsolę Nintendo 64 została wydana gra "Super Smash Bros." Kontynuacja gry, "Super Smash Bros. Melee" z 2001 roku, odniosła jeszcze większy sukces, uzyskując tytuł najlepiej sprzedającej się gry na konsolę GameCube. Trzecia odsłona serii – "Super Smash Bros. Brawl", wydana została na konsolę Wii 31 stycznia 2008 w Japonii i 9 marca w Północnej Ameryce. W Europie gra ukazała się 27 czerwca. Producentem dwóch pierwszych gier było HAL Laboratory, natomiast trzeciej Sora Ltd. W 2014 zostały wydane dwa bliźniacze tytuły – "Super Smash Bros. for Nintendo 3DS" i "Super Smash Bros. for Wii U". 7 grudnia 2018 na konsolę Nintendo Switch ukazała się kolejna gra z serii – "Super Smash Bros. Ultimate".

</doc>
<doc id="1160792" url="https://pl.wikipedia.org/wiki?curid=1160792" title="Joanna Lichocka">
Joanna Lichocka

Joanna Katarzyna Lichocka (ur. 21 listopada 1969 w Warszawie) – polska publicystka, autorka filmów dokumentalnych i była dziennikarka telewizyjna i prasowa, posłanka na Sejm VIII i IX kadencji, od 2016 członek Rady Mediów Narodowych.
Życiorys.
Wykształcenie.
Jest absolwentką polonistyki na Uniwersytecie Warszawskim, odbyła także literackie studia podyplomowe na Uniwersytecie Jagiellońskim.
Działalność zawodowa.
Zadebiutowała w 1991 na łamach „Tygodnika Solidarność”, gdzie pracowała do 1993. Współpracowała również z „Życiem Warszawy” oraz "Teleexpressem" w TVP. Od 1994 prowadziła programy informacyjne i publicystyczne w Polsacie, z którego odeszła w 2001, co motywowała protestem przeciw powołaniu na szefa "Informacji" Dariusza Szymczychy.
Była następnie związana z „Życiem” (2001–2002) i „Przyjaciółką” (2003, jako zastępca redaktora naczelnego), „Ozonem” (2005), „Dziennikiem” (2006). W latach 2006–2009 była publicystką „Rzeczpospolitej”. W 2009 współpracowała z „Newsweek Polska”. Później publicystka tygodnika „Gazeta Polska”, zastępca redaktora naczelnego dziennika „Gazeta Polska Codziennie” i współpracownik tygodnika „Do Rzeczy”.
W latach 2004–2006 pracowała w telewizji TV Puls, gdzie prowadziła program publicystyczny "Puls Wieczoru". W latach 2007–2009 prowadziła, najpierw w TVP1, następnie w TVP Info, program "Forum". Do 2010 bywała także komentatorką w programie publicystycznym "Antysalon Ziemkiewicza" nadawanym w TVP Info. W 2010 prowadziła w TVP1 programy "Z refleksem" i "Kwadrans po ósmej". W tym samym roku była wśród prowadzących obie debaty prezydenckie między Bronisławem Komorowskim a Jarosławem Kaczyńskim. Rada Etyki Mediów uznała jej postawę w czasie jednej z tych debat za stronniczą. Z kolei dziennikarka wygrała proces cywilny z Grzegorzem Miecugowem, który sugerował, iż Jarosław Kaczyński znał wcześniej pytania, jakie zadawała kandydatom w trakcie tych programów.
Po odejściu w 2010 z TVP zajęła się realizacją filmów dokumentalnych poświęconych Lechowi Kaczyńskiemu. W 2013 dołączyła do zespołu Telewizji Republika jako prowadząca pasmo publicystyczne "Wolne głosy". Była członkiem zarządu warszawskiego oddziału Stowarzyszenia Dziennikarzy Polskich, zrezygnowała z tej funkcji w sierpniu 2015 w związku z zaangażowaniem się w działalność polityczną w ramach Prawa i Sprawiedliwości.
Działalność polityczna.
W październiku 2015 wystartowała w wyborach parlamentarnych, otrzymała 24 122 głosy, zdobywając tym samym mandat poselski z listy PiS w okręgu kaliskim. W lipcu 2016 została wybrana z rekomendacji PiS przez Sejm w skład Rady Mediów Narodowych. Bez powodzenia kandydowała w wyborach do Parlamentu Europejskiego w 2019, uzyskując 72 769 głosów.
W wyborach w 2019 z powodzeniem ubiegała się o poselską reelekcję, kandydując w okręgu sieradzkim i otrzymując 45 823 głosy. W lipcu 2022 została ponownie powołana przez Sejm do Rady Mediów Narodowych.
Kontrowersje.
W 2016 straciła prawo jazdy za jazdę z prędkością 101 km/h na obszarze zabudowanym.
13 lutego 2020, podczas 5. posiedzenia Sejmu IX kadencji, pokazała środkowy palec w kierunku ław opozycji. Gest był szeroko komentowany przez polskie i zagraniczne media. Sama posłanka początkowo tłumaczyła, że nie pokazywała środkowego palca, lecz energicznie pocierała nim oko oraz odruchowo odgarniała włosy z czoła, a zdjęcia, na których widać rzekomy gest, uznała za rozpowszechnianie fałszerstwa oraz manipulację stopklatkami z nagrania filmowego. Ostatecznie publicznie przeprosiła za swoje zachowanie, stwierdzając, że „mogła być bardziej ostrożna z ekspresją” oraz że gest „nie miał złych intencji”.
Gest doprowadził w lipcu 2020 do odwołania Lichockiej z funkcji zastępcy przewodniczącego sejmowej Komisji Kultury i Środków Przekazu, na które to stanowisko została ponownie wybrana prawie dwa tygodnie później. W sierpniu Komisja Etyki Poselskiej podjęła decyzję o ukaraniu jej naganą. Posłanka zdecydowała się odwołać od nałożonej na nią kary do Prezydium Sejmu, stwierdzając, że nie dopuściła się naruszenia Zasad Etyki Poselskiej, a wulgarne znaczenie jej gestowi „nadaje jedynie manipulacja polegająca na zwolnieniu tempa materiału filmowego z tego zdarzenia lub stopklatki”. Na początku września 2020 Prezydium Sejmu głosami Elżbiety Witek, Małgorzaty Gosiewskiej i Ryszarda Terleckiego anulowało karę Lichockiej.
W sondażu Instytutu Badań Pollster, przeprowadzonym w dniach 24–26 lutego 2020, 63 proc. respondentów uznało, że Lichocka za swoje zachowanie powinna złożyć mandat poselski, 16 proc. badanych było przeciw tej decyzji. Zwrot „pokazać komuś gest Lichockiej” przeniknął zaś do języka, stając się eufemistycznym określeniem wulgarnego gestu. Wizerunek posłanki wykonującej gest został wykorzystany przez Fundację Otwarty Dialog i umieszczony na ponad 170 billboardach w całym kraju, które zostały sfinansowane ze zbiórki uruchomionej specjalnie na ten cel. Prawnicy reprezentujący Joannę Lichocką we wrześniu 2020 wystosowali do organizatorów akcji wezwanie do usunięcia zbiórki, wpłaty 40 tys. złotych na rzecz jednej z fundacji działającej na rzecz osób chorych na raka i przeprosin posłanki. Owe żądania nie zostały spełnione, w związku z czym w lutym 2021 posłanka zdecydowała o złożeniu aktu oskarżenia przeciwko dwójce organizatorów kampanii.
Życie prywatne.
Jej matką jest profesor Halina Lichocka. Ma córkę.
Nagrody.
Dwukrotnie przez Stowarzyszenie Dziennikarzy Polskich wyróżniona Główną Nagrodą Wolności Słowa: w 2013 otrzymała wraz z Marią Dłużewską (za film dokumentalny "Pogarda"), a w 2014 wspólnie z Jarosławem Rybickim (za film dokumentalny "Prezydent").

</doc>
<doc id="1160793" url="https://pl.wikipedia.org/wiki?curid=1160793" title="Jason Dolley">
Jason Dolley

Jason Scott Dolley (ur. 5 lipca 1991 w Los Angeles) – amerykański aktor. Występował w roli Newtona „Newta” Livingstona III w sitcomie familijnym Disney Channel "Cory w Białym Domu" ("Cory in the House", 2007–2008) i jako PJ Duncan w serialu Disney Channel "Powodzenia, Charlie!" ("Good Luck Charlie", 2010–2014).
Życiorys.
Urodził się w Los Angeles w Kalifornii jako syn Michelle i Larry’ego Dolleyów. Jego rodzina miała pochodzenie angielskie, szkockiego, niemieckiego, szwedzkiego i norweskie. Wychowywał się z trzema braćmi: Benem, Larrym i Jeffreyem, z którym po raz pierwszy wystąpił na scenie na szkolnym pokazie talentów, gdzie wykonał utwór Abbott i Costello „Who’s On First”. Aktywnie uczestniczył w kościelnej grupie młodzieżowej. Ukończył Moorpark College w Moorpark. Uczęszczał na kursy filozofii na California Lutheran University w Thousand Oaks.
Karierę rozpoczął w wieku 11 lat grając postać Dylana Foxa, próbującego poradzić sobie ze stratą swojego najlepszego przyjaciela, w nagradzanym dramacie krótkometrażowym "Chasing Daylight" (2004), za którą był nominowany do Young Artist Awards za najlepszy występ w filmie krótkometrażowym. Przełom nastąpił w 2004, kiedy pracował z Melem Gibsonem nad krótkotrwałym sitcomem ABC "Świat według Dzikich" ("Complete Savages", 2004–2005) z Keithem Carradine, a za rolę jako trzynastoletni T.J., najmłodszy z pięciu braci Savage, został uhonorowany Young Artist Awards w kategorii najlepszy występ w serialu telewizyjnym (komedii lub dramacie) – młody aktor drugoplanowy.
Był obsadzony także w dramacie familijnym "Shiloh w opałach" ("Saving Shiloh", 2006) z Geraldem McRaneyem. W komedii "Tajmiaki" ("Minutemen", 2008) wystąpił w roli Virgila Foksa, premiera filmu odbyła się 29 lutego 2008 w stacji Disney Channel. W tej samej stacji zagrał także główną rolę jako Pete w filmie "O, kurczę!" ("Hatching Pete", 2009).
Nagrał też kilka piosenek, w tym „Baby It’s You” i „Stupid Cupid”.

</doc>
<doc id="1160794" url="https://pl.wikipedia.org/wiki?curid=1160794" title="Kaunas (stacja kolejowa)">
Kaunas (stacja kolejowa)

Kaunas – stacja kolejowa w Kownie, na Litwie.

</doc>
<doc id="1160795" url="https://pl.wikipedia.org/wiki?curid=1160795" title="Carnegie Mellon University">
Carnegie Mellon University

Carnegie Mellon University (Uniwersytet Carnegiego i Mellonów) – amerykański uniwersytet niepubliczny w Pittsburghu.
Historia.
W roku 1900 Andrew Carnegie założył zespół szkół o profilu technicznym, które w 1912 przekształciły się w "Carnegie Institute of Technology". W 1967 został on połączony z "Mellon Institute of Industrial Research" i nowej jednostce nadano obecną nazwę (pochodzi ona od nazwisk fundatorów obu części składowych – odpowiednio Andrew Carnegiego oraz braci Andrew Mellona i Richarda Mellona).
Uniwersytet składa się z siedmiu szkół i college’ów:
Sport.
Przy uczelni działa akademicki klub sportowy Carnegie Mellon Tartans, zrzeszony w National Collegiate Athletic Association i występujący w NCAA Division III, a dokładniej w konferencji University Athletic Association.

</doc>
<doc id="1160799" url="https://pl.wikipedia.org/wiki?curid=1160799" title="Park miejski w Bytomiu">
Park miejski w Bytomiu

Park miejski im. Franciszka Kachla w Bytomiu (w PRL-u park im. gen. Karola Świerczewskiego) – park założony w 1840 roku w Bytomiu, wpisany do rejestru zabytków nieruchomych województwa śląskiego.
Park został założony około 1840 roku w północno-zachodniej części centrum miasta, pomiędzy dzisiejszymi ul. Tarnogórską, ul. Wrocławską i ul. Olimpijską, dzięki donacji Huberta von Tiele-Winckler. Do 330 mórg przeznaczonych na park przez Tiele-Winklera dołączono teren pogórniczy, który należał do kopalni galmanu Teresa. Za właściwego założyciela parku i ogrodu zoologicznego uznaje się Adolfa Wermunda, mydlarza i świecarza, radnego miejskiego, które powstały według jego projektów w 1870 roku.
Obecnie park zajmuje powierzchnię 43 hektarów.
Na terenie parku znajdowała się łaźnia miejska, obecnie w tym miejscu znajduje się kąpielisko miejskie postawione w 1934 roku i zaprojektowane przez Carla Schmidta. W latach 1898−1957 funkcjonował na terenie parku Miejski Ogród Zoologiczny. Było to pierwsze ZOO na Górnym Śląsku, w którym znajdowało się 89 zwierząt z 25 gatunków.
W dwudziestoleciu międzywojennym w parku ustawiono pomnik pamięci poległych żołnierzy bytomskiego 156 Pułku Piechoty; po II wojnie światowej na jego miejscu stanął pomnik gen. Karola Świerczewskiego, po jego likwidacji na jego miejscu urządzono kwietnik.
Ponadto na obszarze parku znajdują się:
W 1992 roku park miejski został wpisany do rejestru zabytków z numerem A/1465/92.

</doc>
<doc id="1160801" url="https://pl.wikipedia.org/wiki?curid=1160801" title="Cork Hibernians FC">
Cork Hibernians FC



</doc>
<doc id="1160802" url="https://pl.wikipedia.org/wiki?curid=1160802" title="Sanatana Goswamin">
Sanatana Goswamin

Sanatana Goswamin (ang. Sanatana Goswami) (ur. w 1488 w Jessore, zm. w 1558 n.e. we Vrindavanie) to święty w gaudija wisznuizmie, jeden z przywódców grupy Sześciu Goswaminów, popularyzator "bhaktijogi", pisarz i teolog.
Życiorys.
Był najstarszym synem Mukundy- prywatnego sekretarza sułtana Bengalu- Dżalaluddina Fateha Szacha. Nadano mu imię Amara (imię „Sanatana” otrzymał później od Ćajtanji Mahaprabhu), a jego braćmi byli: Rupa Goswamin i Śriwallabha- ojciec Dżiwy Goswamiego. Studiował retorykę i wedantę. Po śmierci ojca zmuszono go do objęcia stanowiska skarbnika ("sakara mallika") na dworze nowego sułtana- Aluddina Hussajna Szacha, a jego brat Rupa musiał zostać prywatnym sekretarzem sułtana. Za pracę dla muzułmańskiego władcy Sanatana został wykluczony z ortodoksyjnej kasty bramińskiej.
W 1510 w Ramakeli Sanatana i jego dwaj bracia poznali Ćajtanję Mahaprabhu (uznawanego za jednego z awatarów Kryszny). Podczas tego spotkania bracia postanowili porzucić kariery i bogactwa oraz poświęcić się służbie Najwyższej Osobie Boga ("Bhagawan"), czyli Krysznie. Rupa zrezygnował ze stanowiska, jednak sułtan odmówił przyjęcia rezygnacji Sanatany i za nieposłuszeństwo wtrącił go do więzienia. Rupa przekupił strażników i umożliwił Sanatanie ucieczkę do Vrindavanu. W drodze Sanatana postanowił udać się do Varanasi, gdzie przebywał Ćajtanja. Przekazał on Sanatanie swoją doktrynę religijną w trzech punktach: "sambandha" (osobista relacja z Bogiem), "abhidheja" (metoda ożywienia tej relacji) i "prajodżana" (ostateczne osiągnięcie najwyższego celu w życiu). Polecił też Sanatanie, aby wyjechał do Vrindavanu i tam wykonał cztery zadania:
1) Napisać książki o nauce "bhaktijogi", czyli wielbienia Kryszny
2) Odkryć miejsca boskich rozrywek Kryszny wokół Vrindavanu
3) Ustanowić stały kult wizerunku ("murti") Kryszny we Vrindavanie
4) Opisać zasady właściwego postępowania dla wielbicieli Kryszny
Sanatana wykonał powierzone mu zadania i odkrył starożytny posąg Kryszny, dla którego pomógł wybudować świątynię "Madana-mohana" (jedną z siedmiu głównych świątyń Vrindavanu). Grób Sanatany znajduje się koło tej świątyni.
Dzieła.
Sanatana Goswamin napisał cztery ważne dzieła teologiczne gaudija wisznuizmu:

</doc>
<doc id="1160804" url="https://pl.wikipedia.org/wiki?curid=1160804" title="Number 96">
Number 96

Number 96 – australijska opera mydlana nadawana w latach 1972-1977, znana głównie z bardzo kontrowersyjnych jak na owe lata wątków. Serial ten był pierwszym na świecie, w którym pojawiła się para gejów. Wyemitowano łącznie 1218 odcinków.
Wątki.
Serial poruszał kontrowersyjne tematy, takie jak: rasizm, narkotyki, gwałt, problemy małżeńskie, homoseksualizm. W 1977 r., czyli pod koniec jego emisji, pojawiły się wątki związane grupą motocyklistów nazistów i psychopatycznym szantażystą.
Oglądalność.
Od 1973 r. do 1974 r. był to najpopularniejszy program w Australii. Oglądalność zaczęła jednak spadać, w końcu tak bardzo, że w 1977 r. zdjęto go z anteny.

</doc>
<doc id="1160807" url="https://pl.wikipedia.org/wiki?curid=1160807" title="Velociraptorinae">
Velociraptorinae



</doc>
<doc id="1160811" url="https://pl.wikipedia.org/wiki?curid=1160811" title="TM-41">
TM-41

TM-41 (ros. "ТМ-41") – sowiecka przeciwgąsienicowa mina przeciwpancerna pochodząca z początkowego okresu II wojny światowej.
Mina TM-41 miała cylindryczny korpus z blachy stalowej. Wewnątrz korpusu znajdował się ładunek 4 kg trotylu. W centralnej części pokrywy znajdował się wykręcany korek zaślepiający otwór, w który wkręcany był zapalnik MW-5 z zapałem MD-2.

</doc>
<doc id="1160812" url="https://pl.wikipedia.org/wiki?curid=1160812" title="Alija">
Alija

Alija (hebr. עלייה, dosłownie: "wstąpienie") – żydowska imigracja do Palestyny, a po 1948 roku do współczesnego państwa Izrael. Tak Żydzi określają „powrót do ojczyzny swoich ojców”.
Pierwsza alija (1881–1903).
W latach 1881–1914 doszło do serii 223 pogromów Żydów w Imperium Rosyjskim. Wielu z Żydów ruszyło w poszukiwaniu lepszego świata, głównie za ocean, do Ameryki. Pewna część imigrantów skierowała się do Palestyny. Była to tzw. pierwsza alija. Szacuje się, że w tym okresie osiedliło się w Palestynie około 25 tysięcy Żydów, pochodzących głównie z Rosji i Jemenu.
W 1882 roku rumuńscy Żydzi osiedlili się w pobliżu Safedu i założyli tam kolonię Rosz Pina oraz pod Hajfą, zakładając Zichron Ja’akow. Żydzi z Charkowa założyli kolonię Riszon le-Cijjon.
Druga alija (1904–1913).
W latach 1904–1913 do Palestyny przybyła kolejna fala żydowskich imigrantów. Przeważali zwolennicy socjalistyczno-syjonistycznych ideologii z Europy Wschodniej, którzy po klęsce rewolucji w 1905 roku i po kolejnej fali pogromów pochwycili teraz ideę państwa żydowskiego stworzoną przez Herzla. W drugiej aliji do Palestyny przybyło około 40 tysięcy Żydów pochodzących głównie z Rosji (w tym z ziem polskich) i Jemenu.
Owi "pionierzy" (hebr. חלוצים ["chalucim"]) zakładali wspólnoty rolnicze, rekultywowali bagna w dolinie Hula, Pustynię Judzką i nadmorski pas wydm. Założyli nadmorskie miasto Tel Awiw i sieć małych osad rolniczych.
W 1914 roku w Palestynie istniały już 43 żydowskie kolonie rolnicze, z czego 14 było kibucami.
Trzecia alija (1919–1923).
W latach 1919–1923 do Palestyny przybyła kolejna fala żydowskich imigrantów.
Osuszono wówczas i skolonizowano tereny Doliny Jezreel.
Czwarta alija (1924–1931).
W latach 1924–1931 do Palestyny przybyła kolejna fala żydowskich imigrantów. Szacuje się, że w tym okresie w Palestynie osiedliło się około 80 tysięcy Żydów (w tym prawie 62 tysięcy Żydów polskich). Byli to rzemieślnicy i drobni przedsiębiorcy, którzy nie widzieli możliwości działania politycznego w Polsce. Ich napływ do Palestyny był silnym impulsem rozwoju.
Piąta alija (1931–1940).
W latach 1931–1940 piąta fala żydowskich imigrantów przybyła do Palestyny. Szacuje się, że w tym okresie około 250 tysięcy Żydów osiedliło się w Palestynie. W tej liczbie znajdowało się około 100 tysięcy Żydów niemieckich, którzy uciekali przed nazizmem z Europy.
Alija Bet (1941–1947).
Szósta fala żydowskich imigrantów przybywała do Palestyny w trudnych wojennych latach 1941–1947.
W tej szóstej aliji przybyli nieliczni, którym udało się uciec przed Zagładą w Europie.
Alija w XXI w..
Prawem powrotu do Izraela objęte są rodziny, w których przynajmniej jedno z dziadków lub dwoje pradziadków było Żydem i wtedy obejmuje także zstępnych tych rodzin. Prawo to przysługuje także konwertytom na judaizm ortodoksyjny, a od 1994 roku także konwertytom na judaizm reformowany i judaizm konserwatywny.

</doc>
<doc id="1160813" url="https://pl.wikipedia.org/wiki?curid=1160813" title="Cork Hibernians Football Club">
Cork Hibernians Football Club



</doc>
<doc id="1160814" url="https://pl.wikipedia.org/wiki?curid=1160814" title="(4252) Godwin">
(4252) Godwin

(4252) Godwin – planetoida z pasa głównego asteroid okrążająca Słońce w ciągu 4 lat i 117 dni w średniej odległości 2,65 j.a. Została odkryta 11 września 1985 roku w Europejskim Obserwatorium Południowym przez Henriego Debehogne. Nazwa planetoidy pochodzi od Richarda Godwina (ur. 1955), członka "Space Frontier Foundation", pracującego jako dyrektor wykonawczy "The Watch", organizacji zajmującej się wykrywaniem planetoid bliskich Ziemi (NEO). Przed nadaniem nazwy planetoida nosiła oznaczenie tymczasowe (4252) 1985 RG4.

</doc>
<doc id="1160817" url="https://pl.wikipedia.org/wiki?curid=1160817" title="Neutrony">
Neutrony



</doc>
<doc id="1160818" url="https://pl.wikipedia.org/wiki?curid=1160818" title="Przemysław Mazur">
Przemysław Mazur

Przemysław Mazur (ur. 23 maja 1978 w Krakowie) – polski pilot rajdowy, absolwent studiów magisterskich Wyższej Szkoły Zarządzania – Polish Open University, uzyskał tytuł MBA w Oxford Brookes University.
Życiorys.
Jeden z najbardziej doświadczonych pilotów rajdowych w Polsce. Karierę pilota rajdowego rozpoczął w roku 1998 i od tego momentu do końca 2015 roku wystartował w ponad 170 rajdach samochodowych zaliczanych do Rajdowych Samochodowych Mistrzostw Polski, Rajdowych Mistrzostw Europy, a także Rajdowych Mistrzostw Świata. Na przestrzeni lat pilotował wielu utytułowanych kierowców rajdowych, a wśród nich: Grzegorz Grzyb, Maciej Lubiak, Leszek Kuzaj, Robert Kubica, Maciej Rzeźnik, Szymon Kornicki, Dominykas Butvilas a obecnie Łukasz Pieniążek.
W trakcie kariery rajdowej startował następującymi samochodami:
Za zasługi dla rozwoju sportów motorowych, postanowieniem Zarząd Polskiego Związku Motorowego w roku 2004 został odznaczony Brązową Odznaką Polskiego Związku Motorowego.
Przemysław Mazur użyczył swojego głosu jako pilot rajdowy w grze komputerowej Rajd Polski – Rally Poland wydanej przez IQ Publishing.
Wraz z kierowcą Łukaszem Pieniążkiem występują jaki załoga startująca Citroen DS3 R3T Max w grze popularnej grze WRC 6.
Przemysław Mazur jest członkiem Polskiego Związku Motorowego. Od roku 2012 reprezentuje Automobilklub Polski.
Od 2015 roku Przemysław Mazur jest pilotem śmigłowcowym, prowadzi firmę POLCOPTER, świadcząca usługi transportu helikopterami. Posiada uprawnienia pilotażu śmigłowców Robinson R-44 oraz Robinson R-66.
Rajdy samochodowe – najważniejsze osiągnięcia.
IV Miejsce w klasyfikacji Mistrzostw Świata WRC-2 (co-drivers)
13. Miejsce w klasyfikacji Mistrzostw Świata WRC-2 (co-drivers)
III Miejsce w klasyfikacji Mistrzostw Europy Juniorów
Wicemistrz Polski w Klasyfikacji Generalnej Rajdowych Samochodowych Mistrzostw Polski
Wicemistrz Polski w klasie 2
Wicemistrz Europy Strefy Centralnej w klasie S2000
II Wicemistrz Słowacji w klasie S2000
6. miejsce w Klasyfikacji Generalnej Rajdowych Samochodowych Mistrzostw Polski
5. miejsce w klasie S2000 w Rajdowych Samochodowych Mistrzostwach Polski
Wicemistrz Słowacji w Klasyfikacji Generalnej (Zespół Rufa Rally Team)Wicemistrz Słowacji w klasie N4 (Zespół Rufa Rally Team)
II Wicemistrz Europy Strefy Centralnej w klasie S2000II Wicemistrz Słowacji w Klasyfikacji Generalnej (Zespół Fiat-Rufa Rally Team)Wicemistrz Słowacji w klasie N4 (Zespół Fiat-Rufa Rally Team)
Wicemistrz Słowacji w Klasyfikacji GeneralnejWicemistrz Słowacji w klasyfikacji Super 1600
Mistrz Polski w klasyfikacji Super 1600 (Zespół Suzuki-Shell Helix Rally Team)
Mistrz Polski w klasyfikacji Super 1600 (Zespół Peugeot Sport Polska Rally Team)
Wicemistrz Polski w Markowym Pucharze Peugeot 106 RallyTalent Roku wśród Pilotów Rajdowych
Góry – najważniejsze osiągnięcia.
Drugą pasją, której Przemysław Mazur poświęca czas i przygotowania kondycyjne to wspinaczka wysokogórska. Na swoim koncie ma między innymi zdobycie szczytów zaliczanych do Korony Ziemi:

</doc>
<doc id="1160820" url="https://pl.wikipedia.org/wiki?curid=1160820" title="Aleksander Paweł Zatorski">
Aleksander Paweł Zatorski

Aleksander Paweł Marian Zatorski, inna forma nazwiska: "Zathorski", pseud.: "Laupi Trazkosy (Traskoshy, Trazkosi); Pogórzanin", (ur. 22 stycznia 1722, zm. 1752 w Lublinie) – prozaik związany z kręgiem Biblioteki Załuskich. Powieściopisarz, poeta i autor poradnika miłosnego.
Życiorys.
Urodził się w roku 1722, w rodzinie drobnej szlachty mazowieckiej. W wieku 15 lat (12 lipca 1737), wstąpił do zakonu pijarów przyjmując imię Mariana od Najświętszego Imienia Marii. Po 2-letnim nowicjacie i rocznym kursie retoryki – do roku 1742 nauczał w syntaksie kolegium pijarskiego w Łowiczu, a następnie (1743-1744) podjął studia filozoficzne w seminarium zakonnym w Rzeszowie. Po powrocie do Łowicza (1745), obejmuje tam stanowisko profesora poetyki. Z początkiem roku 1746 wystąpił z zakonu. Miało to miejsce w Krakowie, krótko po wizytacji apostolskiej ks. Cypriana Komorowskiego.
Twórczość.
W roku 1746 wydał poradnik „"Uwagi do zupełnego zabierających się w stan małżeński szczęścia służące, ..."” oraz "Przydatek do „Uwag zupełnemu stanowiących się szczęściu...”". Proza ta łączy rysy barokowe z wpływami angielskiej powieści sentymentalnej. Mieczysław Klimowicz uważa "Przydatek..." za pierwszą polską próbę powieści listownej.

</doc>
<doc id="1160821" url="https://pl.wikipedia.org/wiki?curid=1160821" title="Powierzchnia Roche’a">
Powierzchnia Roche’a

Powierzchnia Roche’a – powierzchnia okalająca obszar grawitacyjnej dominacji danej gwiazdy w układzie podwójnym. Materia znajdująca się poza powierzchnią Roche’a może opuścić gwiazdę bez konieczności uzyskania dodatkowej energii. Pojęcie to jest niezwykle ważne w interpretacji takich obiektów jak układy typu Algola, rentgenowskie układy podwójne, zmienne kataklizmiczne czy pulsary milisekundowe.
Powierzchnia Roche’a jest jedną z powierzchni ekwipotencjalnych wokół gwiazdy, ale bardzo szczególną. Bliżej gwiazdy powierzchnie ekwipotencjalne mają w przybliżeniu kształt sferyczny, jak dla pojedynczej gwiazdy. Nieco dalej ważny staje się efekt obecności towarzysza oraz efekt ruchu orbitalnego obu gwiazd wokół ich środka masy. Powoduje to, że powierzchnie ekwipotencjalne są wydłużone w kierunku towarzysza. Powierzchnie o mniejszym potencjale otaczają każdą z gwiazd układu z osobna, ale w miarę zwiększania energii potencjalnej dochodzi do połączenia oddzielnych powierzchni obu gwiazd w jedną, o kształcie przekroju przypominającym cyfrę osiem. Powierzchnię o tym potencjale, okalającą jedną z gwiazd, nazywamy powierzchnią Roche’a tej gwiazdy. Punkt pomiędzy gwiazdami, gdzie stykają się powierzchnie Roche’a obu gwiazd, to wewnętrzny punkt Lagrange’a L1, leżący na osi łączącej środki obu gwiazd.
Równania opisujące położenie powierzchni Roche’a dla gwiazdy w zależności od stosunku mas gwiazd w układzie podwójnym oraz separacji gwiazd oparte są o założenie, że ruch gwiazd odbywa się po orbicie kołowej, a gwiazdy korotują, to znaczy ich ruch obrotowy względem osi odbywa się z tą samą prędkością kątową co ruch orbitalny.
Jeżeli gwiazda w wyniku ewolucji, np. utraty momentu pędu orbitalnego lub masy, wypełnia swoją powierzchnię Roche’a, a jej górne warstwy atmosfery wystają nieco ponad tę powierzchnię, to materia z gwiazdy zaczyna wypływać przez punkt L1 w kierunku drugiej towarzyszki. Wypływająca struga nie płynie wzdłuż osi łączącej środki obu gwiazd, ale ze względu na ruch orbitalny i wywołaną nim siłę Coriolisa odchyla się. Jeżeli gwiazda, na którą opada materia, ma rozmiar niewielki w stosunku do promienia swojej powierzchni Roche’a, a jej pole magnetyczne jest niezbyt silne , materia tworzy wokół obiektu centralnego dysk akrecyjny. Przepływ masy pomiędzy gwiazdami, zachodzący w wyniku wypełniania przez jedną z nich swojej powierzchni Roche’a, ma duży wpływ na dalszą ewolucję gwiazd.
Pokrewnym, ale odrębnym pojęciem jest granica Roche’a. W obu przypadkach nazwa pochodzi od nazwiska francuskiego astronoma, Édouarda Roche’a.
Przybliżone wzory na rozmiar powierzchni Roche’a.
Przybliżony rozmiar powierzchni Roche’a oszacował Bohdan Paczyński w pracy opublikowanej w „Annual Reviews of Astronomy and Astrophysics” w 1971 roku:
dla
oraz
dla
W powyższej zależności, A oznacza separację składników, formula_5 jest promieniem sfery Roche’a wokół składnika o masie formula_6 zaś formula_7 oznacza masę towarzysza. Wzory te są zgodne z wynikami obliczeń numerycznych z dokładnością do 2%, a wspomniana praca doczekała się już ponad 800 cytowań w literaturze astrofizycznej.

</doc>
<doc id="1160824" url="https://pl.wikipedia.org/wiki?curid=1160824" title="Twierdzenie Mertensa">
Twierdzenie Mertensa



</doc>
<doc id="1160825" url="https://pl.wikipedia.org/wiki?curid=1160825" title="Botifarra (gra)">
Botifarra (gra)

Botifarra () – gra karciana popularna w Katalonii oraz w niektórych rejonach Kastylii i Aragonii.
Występuje w dwóch wariantach:

</doc>
<doc id="1160832" url="https://pl.wikipedia.org/wiki?curid=1160832" title="Ny (dwuznak)">
Ny (dwuznak)

Ny ny – dwuznak złożony z liter alfabetu łacińskiego używany w języku węgierskim i katalońskim. W obu językach oznacza zmiękczone n (dokładniej: [ɲ]).

</doc>
<doc id="1160833" url="https://pl.wikipedia.org/wiki?curid=1160833" title="Andrea Guasch">
Andrea Guasch

Andrea Guasch (ur. 20 grudnia 1990 w Barcelonie) – hiszpańska aktorka, piosenkarka i tancerka. Brała udział w Igrzyskach Disney Channel 2007.

</doc>
<doc id="1160834" url="https://pl.wikipedia.org/wiki?curid=1160834" title="Bitwa pod Komarnem">
Bitwa pod Komarnem

Bitwa pod Komarnem miała miejsce 9 października 1672 podczas wyprawy Sobieskiego na czambuły tatarskie w ramach wojny polsko-tureckiej (1672–1676).
Po pokonaniu Tatarów pod Niemirowem hetman wielki koronny Jan Sobieski (2,5–3 tysiące jazdy i dragonów) ruszył 9 października na Gródek Jagielloński. Gdy minął Jaworów zorientował się po łunach pożarów, że główne siły tatarskie znajdują się w kierunku na Przemyśl i Sambor. W tej sytuacji wysłał w kierunku Gródka Jagiellońskiego niewielki oddział (20 żołnierzy), natomiast sam z głównymi siłami ruszył na południowy zachód w kierunku Hoszan i Rudek w celu przecięcia Tatarom odwrotu na południe. Pod Hoszanami Sobieski rozbił jeden z czambułów, a od jeńców dowiedział się, że w dolinie pod Komarnem na zachodnim brzegu Stawu Kliteckiego znajduje się nieubezpieczony kosz tatarski armii nurredin sułtana (10 tysięcy Tatarów, 400 Lipków oraz 400 Kozaków Doroszenki).
Chcąc szybkim uderzeniem zaskoczyć nieprzyjaciela, Sobieski, nie zważając na deszcz i fatalne drogi, przebył bez odpoczynku 57 kilometrów. Częścią sił hetman zamierzał związać czoło armii tatarskiej, natomiast główne siły miały uderzyć na lewe skrzydło, by odciąć Tatarów od przeprawy na Wereszycy i zamykającej staw grobli. Dowództwo grupy wiążącej, liczącej tysiąc żołnierzy, objął Stefan Bidziński. Sam Sobieski stanął na czele głównej grupy uderzeniowej liczącej 1,5 tysiąca żołnierzy, w skład której wchodziła cała husaria.
Około godziny 16:00 Tatarzy dostrzegli grupę Bidzińskiego i rzucili przeciw niemu swoje główne siły. Grupę Sobieskiego Tatarzy zauważyli dopiero wtedy, gdy ta szarżowała na ich skrzydło. W tej sytuacji Tatarzy rzucili się do ucieczki w kierunku zachodnim, między grupami Sobieskiego i Bidzińskiego. Ta część, która usiłowała ujść przez groblę, została wycięta. Reszta, choć atakowana z obu stron, zdołała przedrzeć się w kierunku Bieńkowej Wiszni i Rudek. W nocy udało się wojskom koronnym dopaść Tatarów u przeprawy przez Wisznię i dokończyć pogromu. Z potężnej armii nurredina sułtana jedynie 1,5 tysiąca Tatarów zdołało przeprawić się przez Dniestr i dołączyć do jednego z czambułów armii syna chańskiego Hadżi Gireja.
W dniu bitwy pod Komarnem żołnierze polscy przebyli około 100 kilometrów i uwolnili z jasyru 20 tysięcy ludzi.

</doc>
<doc id="1160836" url="https://pl.wikipedia.org/wiki?curid=1160836" title="Hans Grisebach">
Hans Grisebach

Hans Otto Friedrich Julius Grisebach (także Griesebach) (ur. 26 lipca 1848 w Hanowerze, zm. 11 maja 1904 w Berlinie) – niemiecki architekt, przedstawiciel historyzmu, działający głównie w Berlinie i na Dolnym Śląsku.
Życiorys.
Ukończył architekturę na politechnice w Hanowerze. W latach 1873–1876 działał w Wiedniu, gdzie pracował dla budowniczego katedry św. Szczepana Friedricha von Schmidta. W 1876 przeniósł się do Wiesbaden, skąd wyjechał w 1879 na roczną podróż, studiując dzieła architektury w takich krajach, jak: Hiszpania, Włochy i Francja. Od 1880 do śmierci mieszkał i pracował w Berlinie, wykonując także rozmaite zamówienia dla innych rejonów. W 1888 przyjęty w poczet berlińskiej Akademii Sztuk Pięknych. Jednocześnie zgromadził znaczący zbiór starych inkunabułów, przechowywany dziś w berlińskiej Bibliotece Sztuki. W latach 1889–1901 pracował razem z Augustem Georgiem Dinklagem.
Do ważniejszych osiągnięć architektonicznych Grisebacha należy zaprojektowanie pawilonu na wystawę światową w Chicago (1893) i w Paryżu (1900) i udział w projektowaniu zamku Schnitzlera koło Waren (Müritz) (Meklemburgia) w latach 1896–1898. W Berlinie zaprojektował dom własny (1891/1892), w której mieszkał, a wraz z Dinklagem stację Schlesisches Tor (Śląską) linii U1 metra w Berlinie (1899–1901). Był też twórcą zrealizowanego w 1894 projektu pracowni Libermanna na Placu Paryskim.
Na Dolnym Śląsku zaprojektował willę profesora Neissera we Wrocławiu na obrzeżu Parku Szczytnickiego (dziś ul. Różyckiego) (1898–1899, zniszczona w 1945) oraz willę noblisty Gerharta Hauptmanna (tzw. dom Gerharta Hauptmanna) w Jagniątkowie w 1899, zachowaną do dziś. Obecnie mieści się tam Muzeum Miejskie "Dom Gerharta Hauptmanna".

</doc>
<doc id="1160838" url="https://pl.wikipedia.org/wiki?curid=1160838" title="Jezioro Piecnik">
Jezioro Piecnik



</doc>
<doc id="1160841" url="https://pl.wikipedia.org/wiki?curid=1160841" title="Sumile">
Sumile



</doc>
<doc id="1160842" url="https://pl.wikipedia.org/wiki?curid=1160842" title="Jezioro Trzebieszki">
Jezioro Trzebieszki



</doc>
<doc id="1160844" url="https://pl.wikipedia.org/wiki?curid=1160844" title="Pierwsza alija">
Pierwsza alija

Pierwsza alija – pierwsza masowa imigracja pobudzonych ideami syjonizmu Żydów do Palestyny, która trwała w latach 1881–1903. Szacuje się, że w tym okresie osiedliło się w Palestynie około 25 000 – 35 000 Żydów, pochodzących w większości z Rosji i Jemenu.
Historia.
W latach 1881–1914 doszło do serii 223 pogromów Żydów w Rosji. Wielu z Żydów (około 3,5 mln ludzi) uciekało przed pogromami. Około 2 mln wyemigrowało do USA. Jednak pewna część imigrantów skierowała się do Palestyny.
Od roku 1881 baron Edmond de Rothschild, kryjąc się pod pseudonimem „Znanego dobroczyńcy” (hebr. "Ha-Nadiw ha-Jadua"), wspierał materialnie nowo tworzone żydowskie osady rolnicze w Palestynie.
W 1882 roku rumuńscy Żydzi osiedlili się w pobliżu Safedu i założyli tam kolonię Rosz Pina (130 rodzin) oraz pod Hajfą, zakładając Zichron Ja’akow. Natomiast Żydzi rosyjscy z Charkowa założyli kolonię Riszon le-Cijjon (10 rodzin). Nowo powstałe osady miały charakter rolniczy i miały na celu osiągnięcie pełnej samowystarczalności. Ci żydowscy pionierzy byli zjednoczeni przez wspólne hasło: „Domie Jakuba powstań, a pójdziemy” (po hebrajsku: בית יעקב לכו ונלכה ["Bet Jaakow, lechu we-nelcha"]; cytat z Księgi Izajasza 2,5). Od początkowych liter tego hasła powstał skrót ביל"ו ("Bilu"), który stał się nazwą ruchu osadników. Pozostali żydowscy osadnicy w Palestynie sprzeciwiali się ruchowi „Bilu”, gdyż utrzymywali się głównie z tzw. „chaluki”, czyli datków od diaspory. Idea nowych, samowystarczalnych osad bardzo spodobała się baronowi Edmondowi de Rothschildowi, który udzielał im wsparcia finansowego.
W 1885 roku powstała kolonia Gedera. W chwilach ciężkiego kryzysu osada przetrwała dzięki wsparciu materialnemu i duchowemu Jechwela Michaela Pinesa. W 1903 roku w żydowskiej osadzie Chowewej Cijon, rozpoczął swoją działalność Aharon Dawid Gordon. Prowadził on badania naukowe nad nowoczesnymi metodami upraw rolniczych, wprowadzając ruch syjonistyczny w nową zaawansowaną erę.

</doc>
<doc id="1160847" url="https://pl.wikipedia.org/wiki?curid=1160847" title="Troiano Acquaviva d’Aragona">
Troiano Acquaviva d’Aragona

Troiano Acquaviva d’Aragona (ur. 15 stycznia 1695 w Neapolu, zm. 20 marca 1747 w Rzymie) – włoski kardynał.
Pochodził z neapolitańskiej rodziny patrycjuszowskiej. Jego ojciec, Girolamo Acquaviva d'Aragona, był księciem Atri. Poza tym niewiele wiadomo o jego dzieciństwie. Od 1721 pracował w kurii i administracji papieskiej (m.in. jako gubernator Ankony i protonotariusz apostolski). W kwietniu 1729 przyjął święcenia kapłańskie i został mianowany tytularnym biskupem Filippopoli di Arabia. Kilka miesięcy później objął stanowisko prefekta Pałacu Apostolskiego. W sierpniu 1730 promowano go do rangi arcybiskupa tytularnego Larissy.
Papież Klemens XII w 1732 kreował go kardynałem. Od 1734 pełnił funkcję hiszpańskiego ambasadora przy Stolicy Apostolskiej. W 1738 został ambasadorem Królestwa Sycylii i Neapolu przy Stolicy Apostolskiej, a w kwietniu 1743 – protektorem Hiszpanii. W 1739 objął arcybiskupstwo Monreale i archidiakonat Toledo. Na konklawe 1740 był oficjalnym reprezentantem króla Hiszpanii Filipa V. Kamerling Św. Kolegium Kardynałów 1744-45. Zmarł w wieku 52 lat.

</doc>
<doc id="1160848" url="https://pl.wikipedia.org/wiki?curid=1160848" title="Jezioro Zdbiczno">
Jezioro Zdbiczno



</doc>
<doc id="1160849" url="https://pl.wikipedia.org/wiki?curid=1160849" title="Ostrowiec Wielki">
Ostrowiec Wielki



</doc>
<doc id="1160850" url="https://pl.wikipedia.org/wiki?curid=1160850" title="(4913) Wangxuan">
(4913) Wangxuan

(4913) Wangxuan (1965 SO) – planetoida z grupy pasa głównego asteroid okrążająca Słońce w ciągu 3 lat i 299 dni w średniej odległości 2,44 j.a. Została odkryta 20 września 1965 roku przez Obserwatorium Astronomiczne Zijinshan. Nazwa planetoidy pochodzi od "Wanga Xuana" (1937-2006), profesora Uniwersytetu Pekińskiego, chińskiego naukowca specjalizującego się w informatyce.

</doc>
<doc id="1160852" url="https://pl.wikipedia.org/wiki?curid=1160852" title="Lewy przedsionek serca">
Lewy przedsionek serca

Lewy przedsionek serca (łac. "atrium cordis sinistrum") – jeden z dwóch przedsionków serca.
Topografia.
Lewy przedsionek położony jest w tylnej części serca, a po lewej stronie u góry, biorąc pod uwagę opisowe położenie serca. Od przedsionka prawego oddziela go przegroda międzyprzedsionkowa (łac. "septum interatriale"), od leżącej pod nim lewej komory natomiast pierścień włóknisty (łac. "annulus fibrosus"). Uchodzą do niego cztery żyły płucne, których krew przekazuje on komorze lewej. Pomiędzy lewym przedsionkiem a komorą lewą znajduje się zastawka dwudzielna zwana także przedsionkowo-komorową lewą (łac. "valva bicuspidalis s. atrioventricularis sinistra s. mitralis").
Anatomia.
Lewy przedsionek serca ma 6 ścian
Fizjologia.
Krew po wyrzuceniu podczas skurczu z prawej komory przepływa pniem płucnym poprzez żyły płucne powraca do serca do jego lewego przedsionka. Z lewego przedsionka krew jest wyrzucana do lewej komory. Zadaniem przedsionków jest zapewnienie nieprzerwanego dopływu krwi żylnej do serca.
W życiu płodowym krew przepływa z prawego do lewego przedsionka serca poprzez otwór owalny. Po urodzeniu zastawka otworu owalnego zamyka ten otwór w wyniku wzrostu ciśnienia w lewym przedsionku po wypełnieniu się krążenia płucnego. 
Histologia.
Ściana przedsionka składa się z trzech warstw: 
Rozwój płodowy.
W 3 tygodniu cewa sercowa dzieli się na parzysty przedsionek z zatoką żylną jako częścią dopływową. W 4-5 tygodniu połączenie między przedsionkiem i komorą zwęża się tworząc pojedynczy kanał przedsionkowo-komorowy. Podział przedsionka rozpoczyna się w 5-7 tygodniu od rozwoju przegrody pierwszej (pierwotnej), która wyrasta od górno-grzbietowej ściany ograniczając otwór pierwszy (pierwotny). W górnym odcinku w wyniku apoptozy powstaje otwór drugi (wtórny). Po prawej stronie przegrody pierwszej rozwija się przegroda druga (wtórna). Przegroda pierwsza (pierwotna) tworzy zastawkę otworu owalnego. 

</doc>
<doc id="1160855" url="https://pl.wikipedia.org/wiki?curid=1160855" title="Kret (rodzaj ssaka)">
Kret (rodzaj ssaka)

Kret ("Talpa") – rodzaj ssaka z podrodziny kretów (Talpinae) w obrębie rodziny kretowatych (Talpidae).
Zasięg występowania.
Rodzaj obejmuje gatunki występujące w Europie i zachodniej Azji.
Morfologia.
Długość ciała (bez ogona) 82–232 mm, długość ogona 18–42 mm, długość tylnej stopy 14,5–24,6 mm; masa ciała 21–225 g.
Systematyka.
Podział systematyczny.
Do rodzaju należą następujące występujące współcześnie gatunki zgrupowane w dwóch podrodzajach:
Opisano również gatunki wymarłe:

</doc>
<doc id="1160857" url="https://pl.wikipedia.org/wiki?curid=1160857" title="Jenny von Pappenheim">
Jenny von Pappenheim

Jenny von Pappenheim (właściwie Jenny Rabe von Pappenheim) (ur. 7 września 1811 w Stammen koło Kassel, Hesja-Kassel; zm. 29 czerwca 1890 w Lablacken koło Labiawy, Prusy Wschodnie) – niemiecka pisarka.
Jenny była jedną z dwóch nieślubnych córek Hieronima Bonaparte (1784-1860), króla Westfalii i arystokratki Diany von Pappenheim, hrabiny Waldner von Freundstein (1788–1844), żony Wilhelma von Pappenheima. Jenny była więc bratanicą Napoleona Bonapartego, francuskiego cesarza.
W Weimarze Jenny poznała przyjaciół matki: Goethego, który wywarł na nią silny wpływ, oraz Friedricha Schillera. Zaprzyjaźniła się z synem Goethego, Augustem i była pierwszą nauczycielką jego synów, Wolfa i Waltera. Jenny była też blisko zaprzyjaźniona z księżniczką Augustą Sachsen-Weimar, późniejszą żoną cesarza Wilhelma I Hohenzollerna.
6 marca 1838 roku w Weimarze wyszła za mąż za Wernera von Gustedta (1813–1864), od 1850 starostę powiatu Rosenberg (obecnie Susz) w Prusach Wschodnich, a od 1860 powiatu Halberstadt. W latach 1838-1864 Jenny mieszkała z mężem okresowo w pałacu w Gardzieniu niedaleko Iławy.
Syn Jenny, Otto von Gustedt, był pruskim rotmistrzem i adiutantem Fryderyka III Hohenzollerna. Na wojnę przeciw Francji udał się z szablą swojego stryjecznego dziadka, Napoleona. Za zasługi bojowe, szczególnie w bitwie pod Froeschwiller, otrzymał Krzyż Żelazny. W 1870 cesarzowa Augusta Wiktoria była matką chrzestną wnuczki Jenny, Augusty Wiktorii von Gustedt.

</doc>
<doc id="1160858" url="https://pl.wikipedia.org/wiki?curid=1160858" title="Kret">
Kret



</doc>
<doc id="1160860" url="https://pl.wikipedia.org/wiki?curid=1160860" title="Andrzej Koszewski">
Andrzej Koszewski

Andrzej Koszewski (ur. 26 lipca 1922 w Poznaniu, zm. 17 lutego 2015 tamże) – polski kompozytor, teoretyk muzyki, muzykolog, profesor Akademii Muzycznej w Poznaniu.
Życiorys.
W latach 1935–1939 był członkiem Poznańskiego Chóru Katedralnego pod dyrekcją Wacława Gieburowskiego.
W latach 1946–1953 studiował w Państwowej Wyższej Szkole Muzycznej w Poznaniu w klasie Stefana Bolesława Poradowskiego (1948 dyplom w zakresie teorii, 1953 kompozycji). W 1950 ukończył studia muzykologiczne pod kier. Adolfa Chybińskiego na uniwersytecie w Poznaniu. W latach 1953–1958 odbył aspiranturę u Tadeusza Szeligowskiego w Państwowej Wyższej Szkole Muzycznej w Warszawie.
Od 1948 działał jako pedagog w szkolnictwie muzycznym. Początkowo uczył w Państwowej Średniej Szkole Muzycznej (1948–1961) oraz w Liceum Muzycznym w Poznaniu (1950–1963). Od 1957 wykładał w Państwowej Wyższej Szkole Muzycznej (obecnie Akademia Muzyczna) w Poznaniu. Prowadził klasę kompozycji od 1967. W latach 1984–1987 kierownik katedry kompozycji i teorii, od 1965 docent, od 1978 profesor nadzwyczajny, od 1985 profesor zwyczajny.
Główne zainteresowania naukowe to twórczość Fryderyka Chopina, kompozytorów polskich XIX wieku, muzyka współczesna oraz improwizacja fortepianowa. Był autorem podręcznika "Materiały do nauki improwizacji fortepianowej" (1968). 
Był znany również jako twórca wielu znanych utworów z literatury chóralnej, wykonywanych przez zespoły chóralne w kraju i za granicą.
Został pochowany na Cmentarzu Junikowo w Poznaniu.
Twórczość.
W twórczości Andrzeja Koszewskiego można wyróżnić trzy okresy:
Kompozytor pisał wprawdzie na różne obsady wykonawcze, lecz najważniejszy jest jego dorobek chóralny – oryginalny, a równocześnie efektowny, wykonywany przez ponad setkę chórów w całej Europie, w obu Amerykach, w Azji i Australii.
Wczesne utwory instrumentalne.
W latach 1947-1956 powstawały większe formy instrumentalne: "Allegro symfoniczne" i "Sinfonietta" na orkiestrę, "Concerto grosso" na orkiestrę smyczkową, "Trio na skrzypce, wiolonczelę i fortepian" i utwory fortepianowe, w znacznym stopniu nawiązujące do muzyki Chopina. Muzyka Chopina szczególnie interesowała kompozytora, na jej temat pisał również prace muzykologiczne.
Utwory inspirowane folklorem wielkopolskim.
Od końca lat 40. komponował utwory chóralne, na ogół inspirowane folklorem. W tych latach poznańska muzykologia była ważnym ośrodkiem badań etnograficznych, prowadzonych przez Mariana i Jadwigę Sobieskich. Studenci uczestniczyli w ogólnopolskiej akcji zbierania folkloru, mając dzięki temu okazję poznać muzykę ludową bezpośrednio, a nie jedynie za pośrednictwem literatury i nagrań. O ile nawiązywanie do folkloru nie było w tych latach niczym niezwykłym, to nietypowe było zainteresowanie Koszewskiego muzyką regionu wielkopolskiego, który rzadko interesował polskich kompozytorów, zdecydowanie chętniej ulegających inspiracji muzyków Kurpiów i zwłaszcza górali podhalańskich. Tymczasem w jego dorobku spotykamy:
Sonorystyczne utwory chóralne.
W 1960 roku powstała serialna "Muzyka fa-re-mi-do-si" na chór. Sylaby "fa-re-mi-do-si" były solmizacyjnymi nazwami dźwięków. Nawiązywały do liter w imieniu i nazwisku Chopina, którego 150. rocznicę urodzin obchodzono w 1960 roku. Utwór ten przyniósł przełom w jego stylu i zapoczątkował indywidualny wkład Koszewskiego do polskiej szkoły kompozytorskiej. Było to zjawisko nietypowe na tle twórczości innych kompozytorów polskich – w muzyce chóralnej.
Charakterystyczną cechą muzyki Koszewskiego stały się niekonwencjonalne sposoby śpiewu, takie jak glissanda, recytacja, szept, krzyk oraz gwizd. Tekst stanowiły często sylaby lub pojedyncze głoski. Pozwalało to na liczne efekty onomatopeiczne – często dowcipne, jak w popularnym cyklu "Gry".
Utwory religijne.
Utwory pisane od końca dekady lat 80. zdominowała tematyka religijna. Przykłady takich utworów chóralnych:

</doc>
<doc id="1160864" url="https://pl.wikipedia.org/wiki?curid=1160864" title="Ulica Siedmiogrodzka w Warszawie">
Ulica Siedmiogrodzka w Warszawie

Ulica Siedmiogrodzka – ulica na warszawskiej Woli.
Przebieg.
Ulica rozpoczyna swój bieg od skrzyżowania z ulicą Karolkową i biegnie na zachód, krzyżując się jedynie od południa z ulicą Rogalińską, wpada w ulicę Skierniewicką i kończy swój bieg. Całą północną pierzeję ulicy zajmuje Zajezdnia Tramwajowa Wola.
Historia.
Nazwa ulicy nawiązuje do Siedmiogrodu, krainy historycznej położonej na Wyżynie Siedmiogrodzkiej w centralnej Rumunii. 
Ulica Siedmiogrodzka powstała w latach 30. XX z wydłużenia ulicy Grzybowskiej w kierunku zachodnim, wtedy to doprowadzono ją do Skierniewickiej, odcinek między Karolkową a Skierniewicką nazwano ulicą Siedmiogrodzką. 27 lutego 1958 Siedmiogrodzką poprowadzono pierwszą regularną komunikacje miejską, kursował tu wóz autobusowy o oznaczeniu linii „105”.

</doc>
<doc id="1160865" url="https://pl.wikipedia.org/wiki?curid=1160865" title="Marcos Assunção">
Marcos Assunção

Marcos Assunção, właśc. Marcos do Santos Assunção (ur. 25 lipca 1976 w Caieiras) – piłkarz brazylijski grający na pozycji defensywnego pomocnika w Figueirense.
Kariera klubowa.
Wczesne lata.
Assunção rozpoczął piłkarską karierę w klubie Rio Branco Esporte Clube wywodzącego się z miasta Americana. Przez dwa sezony grywał w nim w Serie C, a w 1996 roku przeszedł do Santos FC. W barwach Santosu zadebiutował w pierwszej lidze brazylijskiej. Grał tam przez dwa lata, ale tylko w 1997 roku wystąpił w fazie play-off, w której Santos zajął ex-aequo 3.-4. miejsce. W 1998 roku wyjechał do Rio de Janeiro i przez cały sezon występował w tamtejszym CR Flamengo.
Roma.
W 1999 roku Marcos wyjechał do Europy, a jego pierwszym klubem została włoska AS Roma. W składzie drużyny widniało wówczas jego czterech rodaków: Cafu, Aldair, Fabio Junior oraz Antônio Carlos Zago. W Serie A zadebiutował 29 sierpnia w zremisowanym 1:1 wyjazdowym spotkaniu z Piacenzą. W Romie występował w pierwszym składzie tworząc środek pomocy z Damianem Tommasim. Swój pierwszy sukces na włoskich boiskach osiągnął jednak rok później, w sezonie 2000/2001, gdy wywalczył mistrzostwo Włoch, pierwsze od 1983 roku dla tego klubu. W mistrzowskim sezonie Assunção wystąpił w 12 spotkaniach i strzelił 2 gole. W sezonie 2001/2002 został wicemistrzem kraju, wywalczył Superpuchar Włoch oraz wystąpił w dwóch fazach grupowych Ligi Mistrzów. Przez trzy sezony wystąpił w 55 ligowych spotkaniach Romy i strzelił w nich 9 goli.
Betis.
W sierpniu 2002 roku Assunção przeszedł do hiszpańskiego Realu Betis. W Primera División zadebiutował 1 września w wygranym 4:2 wyjazdowym meczu z Deportivo La Coruña. Zdobył w nim pierwszego gola pokonując strzałem z około 35 metrów bramkarza „Depor” José Francisco Molinę. W Betisie przez całe 5 lat był podstawowym zawodnikiem, a największym sukcesem w tym okresie było zajęcie 4. miejsca w La Liga w sezonie 2004/2005. W sezonie 2005/2006 wystąpił w dwóch spotkaniach kwalifikacyjnych do Ligi Mistrzów oraz w pięciu na sześć w fazie grupowej. Następnie Betis wystąpił w Pucharze UEFA, jednak Marcos opuścił te spotkania z powodu kontuzji. W barwach sewilskiej drużyny zagrał w 137 spotkaniach i strzelił 23 gole.
Zjednoczone Emiraty Arabskie.
Latem 2007 roku Assunção wyjechał do Zjednoczonych Emiratów Arabskich i podpisał kontrakt z tamtejszym Al-Ahli Dubaj. Po roku przeszedł do lokalnego rywala - Al-Shabab. Po dwóch latach gry w UAE Pro League i strzeleniu łącznie 4 goli w rozgrywkach ligowych zawodnik zdecydował się na wyjazd z kraju.
Powrót do Brazylii.
W połowie 2009 roku Assunção powrócił do Brazylii, gdzie został zawodnikiem pierwszoligowego Grêmio Prudente Futebol. Na początku 2010 został zawodnikiem SE Palmeiras, podpisując roczny kontrakt.
Assunção został wybrany przez Luiza Felipe Scolariego na jednego z „liderów” swojego zespołu, obok Danilo, Edimo, Marcosa. W Copa Sudamericana 2010 zaliczył jedną asystę i zdobył też pięknego gola z rzutu wolnego w meczu wygranym przez jego zespół 3-0 z Vitória Salvador (ostatecznie jego drużyna w dwumeczu wygrała 3-2). W Copa do Brasil 2012 był również ważnym elementem zespołu, który ostatecznie wygrał i te rozgrywki.
6 stycznia 2013 roku z powodu braku zgody w kwestii nowego kontraktu obrońca opuścił Palmeiras. Pięć dni później, po 14 latach wrócił do Santosu FC, podpisując z nowym klubem umowę do grudnia. W barwach tego zespołu w ciągu całego sezonu wystąpił jednak w zaledwie czterech meczach i ostatecznie opuścił Santos.
Nowym zespołem Brazylijczyka zostało Figueirense, z którym to zawodnik 14 stycznia 2014 podpisał roczny kontrakt.
Kariera reprezentacyjna.
W reprezentacji Brazylii Assunção zadebiutował 8 lutego 1998 roku w wygranym 4:0 spotkaniu z Salwadorem. Natomiast swojego pierwszego i zarazem jedynego gola w kadrze narodowej strzelił 18 listopada tego samego roku w wygranym 5:1 meczu z Rosją. W drużynie "canarinhos" wystąpił łącznie w 11 spotkaniach.

</doc>
<doc id="1160866" url="https://pl.wikipedia.org/wiki?curid=1160866" title="Damodara">
Damodara

Damodara lub Damodar (w sanskrycie: दामोदर) to jedno z imion Kryszny- awatary boga Wisznu lub Najwyższej Osoby Boga ("Bhagawan").
Imię składa się z dwóch słów z sanskrytu: दाम ("dama") „sznur” i उदर ("udara") „brzuch” i dosłownie znaczy: „Sznur wokół brzucha”. To imię powstało w związku z wydarzeniem z dzieciństwa Boga: Jaśoda- przybrana matka Kryszny była zmęczona ciągłymi psotami i żartami Boga, który pod postacią małego dziecka wyjadał masło i karmił nim małpy. Jaśoda myślała, że łatwo go będzie związać sznurem. Jednak wszelkie próby związania Kryszny nie udawały się- sznur ciągle wydawał się zbyt krótki, mimo tego, że Jaśoda związała razem wszystkie sznury, jakie miała. W końcu Kryszna pozwolił się związać i przywiązać do drewnianego moździerza. Bogu znudziło się wkrótce siedzenie w jednym miejscu i zaczął raczkować po ziemi w kierunku dwóch ogromnych drzew o które zaczepił moździerzem i wyrwał bez trudu z korzeniami. W drzewach tych były uwięzione dusze bogów, przeklętych przez mędrca Naradę, które dzięki Krysznie osiągnęły wyzwolenie. Ten czyn ma pokazywać wszechmoc Najwyższej Osoby Boga, który pod postacią maleńkiego dziecka dokonuje nadnaturalnych czynów.
W gaudija wisznuizmie „Damodara” jest tłumaczone jako „Związany miłością Jaśody” lub „Związany miłością Radhy”, ponieważ Kryszna, mimo że jest Najwyższą Osobą Boga, jest zawsze związany wzajemnym uczuciem z osobami, które kochają go szczerą miłością.

</doc>
<doc id="1160867" url="https://pl.wikipedia.org/wiki?curid=1160867" title="Marcos Assuncao">
Marcos Assuncao



</doc>
<doc id="1160868" url="https://pl.wikipedia.org/wiki?curid=1160868" title="19. ceremonia wręczenia Europejskich Nagród Filmowych">
19. ceremonia wręczenia Europejskich Nagród Filmowych

19. ceremonia Europejskich Nagród Filmowych miała miejsce 2 grudnia 2006 w Warszawie. Nominacje do nagród zostały ogłoszone 4 listopada tegoż roku. Imprezę wspierali Miasto Stołeczne Warszawa, Ministerstwo Kultury i Dziedzictwa Narodowego oraz Polski Instytut Sztuki Filmowej.
Laureaci i nominowani.
Laureaci nagród wyróżnieni są wytłuszczeniem.
Najlepszy Europejski Film Dokumentalny - Prix ARTE.
Jury: Adela Peeva (Bułgaria), Thomas Riedelsheimer (Niemcy), Dorota Roszkowska (Polska)

</doc>
<doc id="1160869" url="https://pl.wikipedia.org/wiki?curid=1160869" title="Kjartan Poskitt">
Kjartan Poskitt

Kjartan Poskitt (ur. 15 maja 1956) - autor książek dla dzieci i młodzieży, prezenter telewizyjny. Znany głównie jako autor serii "Murderous Maths (Zabójcza matma)", w Polsce wydawanej w ramach serii "Monstrrrualna erudycja". Napisał także książki "Ta porażająca Galaktyka" (ang. "The Gobsmacking Galaxy") w serii "The Knowledge" (w Polsce w ramach serii "Monstrrrulna erudycja") oraz "Isaac Newton i jego jabłko" (ang. "Isaac Newton and His Apple") w serii "Sławy z krypty" (książka w Polsce nie została jeszcze wydana).
Poskitt jest także prezenterem telewizyjnym BBC, gdzie prowadzi programy edukacyjne dla dzieci.
Linki zewnętrzne.
oficjalna strona

</doc>
<doc id="1160873" url="https://pl.wikipedia.org/wiki?curid=1160873" title="Rogownica alpejska">
Rogownica alpejska

Rogownica alpejska ("Cerastium alpinum" L.) – gatunek rośliny należący do rodziny goździkowatych. Gatunek arktyczno-alpejski o zasięgu wokółbiegunowym. Występuje w północnej części Europy i Ameryki Północnej, gdzie ma zwarty zasięg. Ponadto w Europie występuje w górach od Hiszpanii do Grecji. W Polsce jedyne jej stanowiska znajdują się na Babiej Górze. Jest też uprawiana jako roślina ozdobna 
Biologia i ekologia.
Bylina, chamefit. Występuje głównie w murawach na podłożu kwaśnym. Na Babiej Górze występuje w piętrze kosówki, na wysokości 1500-1724 m n.p.m., na obszarze o powierzchni ok. 20 ha. Kwitnie od czerwca do sierpnia. Jest rośliną jednopienną, kwiaty są albo zapylane przez owady (zapylenie krzyżowe), albo zapylają się same. U okazów rosnących na Babiej Górze jedna torebka nasienna zawiera przeciętnie 21 nasion. Rozsiewają się one w najbliższym otoczeniu rośliny (barochoria). Rogownica alpejska może też rozmnażać się wegetatywnie. Liczba chromosomów u osobników babiogórskich 2n = 72.
Zagrożenia i ochrona.
Kategorie zagrożenia gatunku:
Wszystkie stanowiska rogownicy alpejskiej w Polsce znajdują się na obszarze Babiogórskiego Parku Narodowego. Gatunek jest też uprawiany w Ogrodzie Roślin Babiogórskich w Zawoi-Barańcowej oraz w Ogrodzie Botanicznym w Warszawie.

</doc>
<doc id="1160882" url="https://pl.wikipedia.org/wiki?curid=1160882" title="Bernardo Maria Conti">
Bernardo Maria Conti

Bernardo Maria Conti (ur. 29 marca 1664 − zm. 23 kwietnia 1730) − włoski kardynał. Brat papieża Innocentego XIII.
Życiorys.
Pochodził ze starej rzymskiej rodziny arystokratycznej, z której wywodzili się XIII-wieczni papieże Innocenty III i Grzegorz IX. W wieku 16 lat wstąpił do zakonu benedyktynów. 21 grudnia 1689 przyjął święcenia kapłańskie. Był opatem klasztorów S. Maria di Gangi na Sycylii i S. Maria di Farfa w Rzymie oraz wizytatorem prowincji benedyktyńskich Rzym, Etruria i Neapol. 1 grudnia 1710 wybrano go na biskupa Terracina, jednak po niespełna 10 latach (3 czerwca 1720) zrezygnował z przyczyn zdrowotnych.
Kiedy w maju 1721 jego starszy brat Michelangelo został papieżem Innocentym XIII, na swoim pierwszym konsystorzu 16 czerwca tegoż roku mianował go kardynałem prezbiterem S. Bernardo alle Terme, jednak z obawy przed oskarżeniami o nepotyzm nie powierzył mu żadnej realnej władzy. Jedynym ważnym urzędem, jaki otrzymał od brata, było stanowisko wielkiego penitencjariusza, które sprawował od czerwca 1721 aż do śmierci. Uczestniczył w konklawe 1724. Opat komendatoryjny S. Maria de Mentorella od 1724. Zmarł w trakcie sediswakancji po śmierci papieża Benedykta XIII.

</doc>
<doc id="1160885" url="https://pl.wikipedia.org/wiki?curid=1160885" title="Rogownica drobnokwiatowa">
Rogownica drobnokwiatowa

Rogownica drobnokwiatowa ("Cerastium brachypetalum" Pers.) – gatunek rośliny należący do rodziny goździkowatych ("Caryophyllaceae").
Rozmieszczenie geograficzne.
Zwarty zasięg występowania obejmuje Europę; ponadto rośnie w południowo-zachodniej Azji, północnej Afryce i Ameryce Północnej. W Polsce jest gatunkiem bardzo rzadkim; rośnie tylko na Wyżynie Krakowsko-Częstochowskiej.
Biologia i ekologia.
Roślina dwuletnia. Kwitnie od kwietnia do czerwca. Gatunek charakterystyczny muraw kserotermicznych z klasy "Festuco-Brometea". Liczba chromosomów 2n = 72, 88, 90.
Zmienność.
Gatunek zróżnicowany na kilka podgatunków:
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia E). W wydaniu z 2016 roku otrzymała kategorię CR (krytycznie zagrożony).

</doc>
<doc id="1160886" url="https://pl.wikipedia.org/wiki?curid=1160886" title="Michael Coleman">
Michael Coleman

Michael Coleman - (ur. 12 maja 1946) - autor książek dla dzieci i młodzieży. Zasłynął jako autor serii "Foul Football" wydawanej w Polsce w ramach serii "Monstrrrualna erudycja". Napisał także: "Katastrofalne komputery" oraz "Złota dziesiątka - opowieści biblijne" i inne.
Linki zewnętrzne.
Oficjalna strona

</doc>
<doc id="1160889" url="https://pl.wikipedia.org/wiki?curid=1160889" title="Marcus Kimball">
Marcus Kimball

Marcus Kimball (ur. 18 października 1928, zm. 26 marca 2014) – brytyjski polityk Partii Konserwatywnej.
Uczył się w Eton College i Trinity College na Uniwersytecie Cambridge. 
Był deputowanym w Izbie Gmin z okręgu wyborczego Gainsborough od 1956 do 1983 roku. Jego następcą był Edward Leigh. Otrzymał dożywotnie szlachectwo jako Baron Kimball Easton w hrabstwie Leicestershire w 1985.

</doc>
<doc id="1160893" url="https://pl.wikipedia.org/wiki?curid=1160893" title="Oskar szachowy">
Oskar szachowy



</doc>
<doc id="1160894" url="https://pl.wikipedia.org/wiki?curid=1160894" title="Tirana, rok zerowy">
Tirana, rok zerowy

Tirana, rok zerowy – albańsko-francuski film z 2001. Film o problemach życia codziennego młodych Albańczyków, którym nie udało się wyjechać za granicę i szukają możliwości przystosowania się do warunków życia w zmieniającej się Tiranie okresu transformacji. Albanię oglądamy głównie z perspektywy kierowcy jeżdżącego po kraju zdezelowanym samochodem dostawczym.
Film był prezentowany przez TVP Kultura 31 marca 2007 r. w ramach poświęconego Albanii bloku programowego "Korzenie kultury".

</doc>
<doc id="1160895" url="https://pl.wikipedia.org/wiki?curid=1160895" title="4 Syfon">
4 Syfon

4 Syfon – polski zespół kojarzony ze sceną yassową. Grupę założył Janusz Zdunek w 1996 roku. W 1999 roku ukazał się debiutancki album "Jestem w kinie", w 2000 roku drugi, "To Prawda". W ankiecie czytelników Jazz Forum znalazł się na liście JAZZ TOP 2000.
Pod koniec 2001 roku wydany został trzeci album "Baterie". Utwory grupy znalazły się też na składankach "Mózg 5 lat" i "Cały ten yass!".

</doc>
<doc id="1160897" url="https://pl.wikipedia.org/wiki?curid=1160897" title="Maria Sanchez Lorenzo">
Maria Sanchez Lorenzo



</doc>
<doc id="1160898" url="https://pl.wikipedia.org/wiki?curid=1160898" title="Rogownica lepka">
Rogownica lepka

Rogownica lepka ("Cerastium dubium") – gatunek rośliny, należący do rodziny goździkowatych.
Rozmieszczenie geograficzne.
Występuje w Europie, Azji i Ameryce Północnej. W Polsce jest gatunkiem bardzo rzadkim; rośnie tylko na Dolnym Śląsku.
Biologia i ekologia.
Roślina jednoroczna. Rośnie na wilgotnych piaskach i łąkach. Kwitnie w maju i czerwcu. Liczba chromosomów 2n = 36, 38.
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków rzadkich, potencjalnie zagrożonych (kategoria zagrożenia R). W wydaniu z 2016 roku otrzymała kategorię DD (stopień zagrożenia nie może być określony).

</doc>
<doc id="1160904" url="https://pl.wikipedia.org/wiki?curid=1160904" title="Rogownica drobna">
Rogownica drobna

Rogownica drobna ("Cerastium pumilum" Curtis s. s.) – gatunek rośliny należący do rodziny goździkowatych.
Rozmieszczenie geograficzne.
Występuje w Europie, północnej Afryce, południowo-zachodniej Azji i Ameryce Północnej. W Polsce jest gatunkiem rzadkim.
Biologia i ekologia.
Roślina jednoroczna lub dwuletnia. Kwitnie od kwietnia do czerwca. Gatunek charakterystyczny muraw kserotermicznych z klasy "Festuco-Brometea". Liczba chromosomów 2n = 72.
Zagrożenia.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia VU).

</doc>
<doc id="1160906" url="https://pl.wikipedia.org/wiki?curid=1160906" title="Józef Kruźlewski">
Józef Kruźlewski

Józef Edward Kruźlewski (ur. 7 października 1856 w Czerniowcach, zm. 1937 tamże) – generał brygady Wojska Polskiego.
Życiorys.
W 1879 roku ukończył Szkołę Kadetów Piechoty w Budapeszcie. W maju 1880 roku rozpoczął zawodową służbę w piechocie cesarskiej i królewskiej armii. Kapitan i dowódca kompanii w 1892 roku. W 1912 roku wyznaczony został na stanowisko dowódcy 80 pułku piechoty we Lwowie z mianowaniem do stopnia pułkownika. Na jego czele walczył przeciwko Rosji. W 1914 ranny. Po wyleczeniu ran w 1915 roku powierzono mu obowiązki komendanta Komendy Powiatu w Wierzbniku, a później od 1916 roku komendant Komendy Powiatu w Chełmie. Na tym stanowisku, w strukturze Generalnego Gubernatorstwa Lubelskiego, pełnił służbę okupacyjną na terenach Królestwa Kongresowego. 1 lipca 1916 roku wyznaczony został wojskowym zastępcą przewodniczącego komisji świadczeń i szkód wojennych dla powiatów w Rawie Ruskiej i Cieszynowie. W latach 1917–18 służył w centralnej administracji wojskowej w Wiedniu. Zgłosił swój akces do służby w Wojsku Polskim. 15 lutego 1919 roku został kierownikiem oddziału w Polskiej Wojskowej Komisji Likwidacyjnej w Wiedniu.
6 października 1919 roku został przyjęty do Wojska Polskiego z zatwierdzeniem posiadanego stopnia pułkownika piechoty, zaliczony do Rezerwy armii, powołany do służby czynnej na czas wojny i przydzielony do Polskiej Wojskowej Komisji Likwidacyjnej w Wiedniu. 22 maja 1920 roku został zatwierdzony z dniem 1 kwietnia 1920 roku w stopniu pułkownika, w piechocie, w grupie oficerów byłej armii austro-węgierskiej. W dalszym ciągu pełnił służbę w PWKL w Wiedniu. 10 sierpnia 1920 roku, w ramach przygotowań do bitwy warszawskiej powierzono mu obronę mostów kolejowych na Wiśle w Warszawie. 15 sierpnia tego roku stanął na czele Inspektoratu Mostów na Wiśle, który powstał w wyniku przekształcenia dotychczasowego dowództwa obrony mostów. We wrześniu 1920 roku został dowódcą Obozu Warownego „Łuck”. 1 czerwca 1921 roku pełnił służbę w dowództwie 6 Armii, a jego oddziałem macierzystym był 41 pułk piechoty.
Z dniem 1 października 1921 roku został przeniesiony w stały stan spoczynku z prawem noszenia munduru, w stopniu tytularnego generała podporucznika. 26 października 1923 roku Prezydent RP Stanisław Wojciechowski zatwierdził go w stopniu rzeczywistego generała brygady w korpusie generałów stanu spoczynku. Później został zweryfikowany w stopniu generała brygady ze starszeństwem z dniem 1 czerwca 1919 roku w korpusie generałów stanu spoczynku.
Na emeryturze mieszkał w Łucku. W 1935 roku przeniósł się do Czerniowiec, gdzie zmarł. Pochowany w Czerniowcach. Był żonaty. Miał troje dzieci.
Odznaczenia.
W marcu 1915 został odznaczony odznaką honorową Czerwonego Krzyża II klasy

</doc>
<doc id="1160918" url="https://pl.wikipedia.org/wiki?curid=1160918" title="Masło (zespół muzyczny)">
Masło (zespół muzyczny)

Masło – wspólny projekt muzyczny Tymona Tymańskiego (Miłość, Kury, Trupy, Czan) i Mikołaja Trzaski (Łoskot), założony w kwietniu 1994 roku. Duet koncertował od połowy lat 90., szczególnie często w bydgoskim Klubie Mózg, gdzie dokonywał też nagrań. Niektóre z nich trafiły na składanki poświęcone muzyce yassowej ("Mózg 5 lat", "Cały ten yass!"). W repertuarze Masła znajdowały się standardy jazzowe i rockowe, nowe kompozycje. Jak dotąd nie wydano płyty koncertowej duetu, aczkolwiek jest od lat zapowiadana. W wywiadzie z 2005 roku dla "Lampy" Trzaska mówił:

</doc>
<doc id="1160923" url="https://pl.wikipedia.org/wiki?curid=1160923" title="Fale mobilizacyjne Wehrmachtu">
Fale mobilizacyjne Wehrmachtu

Fale mobilizacyjne w niemieckich siłach zbrojnych 1939-1945 – w czasie II wojny światowej dywizje Wehrmachtu mobilizowane były w systemie tzw. fal (niem. "Wellen").
Były to grupy dywizji, których tworzenie przebiegało mniej więcej w tym samym momencie. Dywizje te dysponowały podobnym składem, uzbrojeniem i poziomem wyszkolenia. W trakcie II wojny światowej było 35 takich fal; dodatkowo część dywizji formowana była poza tym systemem. Szkolenie dywizji nadzorowało Dowództwo Armii Rezerwowej.

</doc>
<doc id="1160924" url="https://pl.wikipedia.org/wiki?curid=1160924" title="Fale mobilizacyjne w niemieckich siłach zbrojnych 1939 - 1945">
Fale mobilizacyjne w niemieckich siłach zbrojnych 1939 - 1945



</doc>
<doc id="1160933" url="https://pl.wikipedia.org/wiki?curid=1160933" title="Powtarzalne źródła miękkich promieni gamma">
Powtarzalne źródła miękkich promieni gamma

Powtarzalne źródła miękkich promieni gamma (ang. "Soft Gamma Repeaters", SGR) – obiekty astronomiczne należące do rzadkiej klasy obiektów wysyłających krótkie, powtarzalne rozbłyski promieniowania gamma w nieregularnych odstępach czasu. Obiekty te są interpretowane jako magnetary, czyli gwiazdy neutronowe o niezwykle silnym polu magnetycznym.
Cztery najwcześniej odkryte i najbardziej znane takie obiekty (trzy w naszej Galaktyce i jeden w kierunku Małego Obłoku Magellana) oraz dwaj kandydaci to:
Odkrywane są też kolejne takie obiekty:
W sumie w naszej Galaktyce odkryto jak dotychczas kilkanaście obiektów tej klasy, a szacowana ich liczba w Galaktyce to około kilkadziesiąt.
Nie jest wykluczone, że pewna część populacji obserwowanych krótkich błysków gamma to właśnie w rzeczywistości powtarzalne źródła miękkich promieni gamma.

</doc>
<doc id="1160944" url="https://pl.wikipedia.org/wiki?curid=1160944" title="Spe Salvi">
Spe Salvi



</doc>
<doc id="1160948" url="https://pl.wikipedia.org/wiki?curid=1160948" title="Andrzej Wakar">
Andrzej Wakar

Andrzej Wakar (ur. 30 listopada 1920 w Warszawie, zm. 21 maja 1995 w Olsztynie) – historyk, literat.
Życiorys.
Urodził się w rodzinie znanego demografa Włodzimierza Wakara. Po ukończeniu szkoły średniej rozpoczął studia historyczne na Uniwersytecie Warszawskim. W tym czasie był członkiem Niezależnej Młodzieży Socjalistycznej. II wojna światowa przerwała jego edukację na uniwersytecie.
W 1945 zamieszkał w Bartoszycach. Tutaj przez trzy lata pełnił funkcję wicestarosty i przewodniczącego Prezydium Powiatowej Rady Narodowej. W styczniu 1949 roku przeniósł się do Olsztyna, gdzie podjął pracę w Zarządzie Miejskim. Aktywnie włączył się w poznawanie historii regionu oraz jej popularyzację. Był sekretarzem Zarządu Wojewódzkiego Towarzystwa Wiedzy Powszechnej (1952-1956).
W 1954 opublikował swoją pierwszą pracę historyczną pt. "Kultura Warmii i Mazur w dobie Odrodzenia". Łącznie opublikował kilkanaście opowiadań o tematyce regionalnej. Napisał wiele szkiców o wybitnych Warmiakach i Mazurach, o plebiscycie z roku 1920 i o polskim szkolnictwie na Warmii i Mazurach. Jest autorem wielu książek oraz artykułów naukowych i popularnonaukowych. Drukował też reportaże z Kuby. Pracował w redakcjach tygodnika „Panorama Północy” i miesięcznika „Warmia i Mazury”.
W 1954 podjął przerwane w czasie wojny studia, które ukończył w 1962. W 1988 obronił pracę doktorską na Uniwersytecie Mikołaja Kopernika w Toruniu i otrzymał stopień naukowy doktora nauk humanistycznych. Tematem rozprawy doktorskiej były dzieje „Gazety Olsztyńskiej” w okresie 1886–1918.
Był aktywny społeczno-politycznie. Przez 4 lata zasiadał w Komitecie Wojewódzkim PZPR.
Był jednym z współzałożycieli Stowarzyszenia Społeczno-Kulturalnego „Pojezierze”, a w latach 1966–1987 redaktorem naczelnym i dyrektorem Wydawnictwa „Pojezierze”.
Był inicjatorem wydawania serii monograficznej „Z dziejów miast i powiatów” oraz współzałożycielem Stowarzyszenia Społeczno-Kulturalnego „Pojezierze”, które zainicjowało powstanie czasopism „Panorama Północy” oraz „Warmia i Mazury”. Ukoronowaniem jego prac historycznych było wydanie drukiem w 1971 książki pt. "Olsztyn 1353–1945". Była to pierwsza monografia o Olsztynie w języku polskim.
W 1955 odznaczony Medalem 10-lecia Polski Ludowej.
Miejsce spoczynku.
Zmarł 21 maja 1995 w Olsztynie, spoczywa na cmentarzu komunalnym w tym mieście.
Upamiętnienie.
Od 2003 r. w Olsztynie znajduje się plac (skwer) nazwany jego imieniem, położony pomiędzy gmachem Rejencji, dawnej Dyrekcji Okręgowej PKP (na północ), ulicą Kościuszki (na zachód), ulicą Reja (na południe) i ulicą Emilii Plater (na zachód). Na placu planowany jest pomnik (popiersie) Andrzeja Wakara wykonany przez olsztyńskiego rzeźbiarza Tomasza Witkowskiego. Data odsłonięcia pozostaje nieustalona, ponieważ w listopadzie 2007 radni miasta Olsztyn postanowili przed ustawieniem popiersia zapoznać się z materiałami IPN dotyczącymi Wakara.
Publikacje.
Debiutował w 1954 r. na łamach „Głosu Olsztyńskiego” szkicem historycznym "Kultura Warmii i Mazur w dobie Odrodzenia". Jego debiutem książkowym była broszura "Sto lat walki o szkołę polską na Mazurach i Warmii" (1955). Na łamach „Warmii i Mazur” opublikował kilkanaście opowiadań o tematyce regionalnej. Wynikiem podróży na Kubę był cykl reportaży, najpierw drukowanych w „Panoramie Północy”, później wydanych w książce. Napisał szkice i portrety wybitnych Warmiaków i Mazurów oraz wiele popularnonaukowych opracowań historycznych, m.in. na temat walki o polską szkołę, plebiscytów w 1920 r. Edytorsko opracował i poprzedził wstępami m.in. prozę E. Wiecherta, K. Małłka, A. Łubieńskiej, W. Kętrzyńskiego. Wiele uwagi poświęcił dziejom „Gazety Olsztyńskiej”, oprócz artykułów naukowych i popularnonaukowych owocem tych zainteresowań była obszerna monografia tego czasopisma, w której omówił lata 1886–1918 (lata międzywojenne opracował W. Wrzesiński). Jako dyrektor wydawnictwa był inicjatorem wydawania serii monografii "Miasta Warmii i Mazur" (w serii ukazało się 19 praca w latach 1966-1983) i "Literatura Warmii i Mazur w dawnych wiekach" (11 prac w latach 1973–1988). Samodzielnie opublikował m.in.:

</doc>
<doc id="1160950" url="https://pl.wikipedia.org/wiki?curid=1160950" title="Kay Panabaker">
Kay Panabaker

Kay Panabaker (ur. 2 maja 1990 w Orange, w Teksasie) – amerykańska aktorka.
Brała udział w Igrzyskach Disney Channel 2006 w drużynie czerwonych. Wystąpiła w serialu "Nie ma to jak hotel" oraz filmie "Książę i żebrak – hollywoodzka opowieść" jako Elizabeth. Najbardziej znana jest z roli Jenny Garrison w filmie "Fame" z 2009 roku. Jej siostra, Danielle Panabaker, także jest aktorką.
Pozostałe role:

</doc>
<doc id="1160956" url="https://pl.wikipedia.org/wiki?curid=1160956" title="Pepernoten">
Pepernoten



</doc>
<doc id="1160958" url="https://pl.wikipedia.org/wiki?curid=1160958" title="Henryk VIII Angielski">
Henryk VIII Angielski



</doc>
<doc id="1160962" url="https://pl.wikipedia.org/wiki?curid=1160962" title="Leon Wolf">
Leon Wolf

Leon Wolf (ur. 11 kwietnia 1883 w Szonychlu, zm. 8 marca 1968 w Cieszynie) – polski i czechosłowacki polityk i adwokat, poseł do parlamentu Czechosłowacji (1925–1929 i 1935–1939), senator V kadencji w II RP, działacz polski na Zaolziu w latach 1920–1938, członek Rady Narodowej Księstwa Cieszyńskiego w 1918 roku.
Życiorys.
Młodość i wykształcenie.
Pochodził z zamożnej katolickiej rodziny chłopskiej. Rozpoczął naukę w szkole w Szonychlu. Kolejnym etapem edukacji był rok edukacji w sześcioklasowej niemieckiej szkole ludowej w Boguminie Dworcu. W roku szkolnym 1896/1897 zaczął uczęszczać do Gimnazjum. Naukę ukończył w roku szkolnym 1903/1904. Po zdaniu matury wyruszył do Wiednia studiować prawo. W stolicy Austrii zaangażował się w działalność Polskiego Zrzeszenia Studentów „Znicz” jednoczącego polskich uczniów ze Śląska przebywających w Wiedniu. Brał udział w redagowaniu „Zarania”. Opublikował opowiadania m.in. „Wrażenia cichej nocy” i „Niewolnik”.
Na przełomie lat 1906–1907 był również słuchaczem Uniwersytetu Karola w Pradze, zetknął się tam z czeskimi środowiskami politycznymi i opanował język czeski w stopniu biegłym.
26 stycznia 1909 doktoryzował się z prawa, a 26 marca poślubił Austriaczkę Zofię Selinger, z którą miał trójkę dzieci: Wandę (1909), Aleksandrę (1912) i Leona (1918).
Po studiach podjął pracę jako koncypient w kancelarii adwokackiej we Frysztacie, z którym odtąd związał się na dłużej.
Prezes Związku Ślązaków Katolików.
Po rozstrzygnięciu problemu przynależności Zaolzia na niekorzyść Polski w 1920 roku, pozostał w Czechosłowacji, gdzie przewodniczył regionalnemu oddziałowi Związku Polaków. 3 grudnia 1921 został wybrany prezesem Związkowi Ślązaków Katolików (ZŚlK). W tym samym miesiącu rozpoczął objazd gmin w powiecie frysztackim i czeskocieszyńskmi organizując spotkania i wiece zwłaszcza w okolicach Frysztatu.
Podczas wieców pojawiały się żądania oddania parafii zajętych przez czeskich księży. W 1922 nawiązał kontakt z działaczami którzy założyli Ligę Polsko-Słowacką. Domagał się powrotu do granic do stanu z października 1918 roku rozpisania wyborów i powrotu nauczycieli do pracy.
Poseł do sejmu Czechosłowacji.
1 listopada PZL-R w odezwie „Ludu Śląski” wezwało głosowania na listę nr 10. Podczas kampanii wyborczej wziął udział w wiecu wyborczym w Sibicy. 8 listopada zrezygnował z prezesury Związku Polaków Katolików. W 15 listopada 1925 został wybrany na posła parlamentu Czechosłowacji. Przyłączył się do frakcji republikanów-agrariuszy jako hospitant. Początek kadencji poświęcił na spotkania z pozostałymi przedstawicielami kół poselskich. Pierwsze wystąpienie przed Czechosłowackim parlamentem poświęcił szkołom w czeskich gminach w których większość stanowili Polacy. 17 marca 1926 zabrał głos w debacie poselskiej na temat tekstu ustawy likwidacyjnej. W wystąpieniu poparł ideę zbliżenia obu krajów i poprawne współżycie Zaolzian z Czechami. Przypomniał sprawę niezałatwionych podań o obywatelstwo Czechosłowackie domagając się by otrzymanie liczyło się od dnia złożenia podania.
W 1935 ponownie wybrano go posłem – Związek Polaków zawarł wówczas sojusz wyborczy ze Słowacką Partią Narodową księdza Hlinki i Karpatorusinami.
8 października 1938 stał na czele komitetu witającego polskie wojska i reprezentantów państwa na Zaolziu, dzień później objął posadę starosty powiatu frysztackiego.
13 listopada 1938, po zrzeczeniu się przez Wolfa funkcji starosty na rzecz Ernesta Sembola, prezydent Ignacy Mościcki mianował go senatorem V kadencji. Jako marszałek senior przewodził 30 listopada 1938 pierwszym obradom ostatniego Senatu II RP. Swoje pierwsze wystąpienie poświęcił na przypomnienie krzywdy zaolziańskich emerytów.
2 września 1939 uczestniczył w ostatnim posiedzeniu Senatu V kadencji.
Był na tyle popularną na Śląsku postacią, że władze sanacyjne zdecydowały się w lutym 1939 na nazwanie jego imieniem ulicy we Frysztacie (przy której znajdował się dom rodziny Wolfów).
II wojna światowa.
Po wejściu na tereny Śląska wojsk niemieckich Wolf ewakuował się wraz z częścią warstw rządzących do Włodzimierza Wołyńskiego, by po kilku tygodniach wrócić przez Lwów do centralnej Polski. Na parę miesięcy zamieszkał w Warszawie. 5 lutego 1940 był przesłuchiwany przez granatową policję. W grudniu 1943 razem z Jerzym Korzeniowskim uczestniczył w tworzeniu grupy osób odpowiedzialnych za wypracowanie postulatów terytorialnych względem Czechosłowacji. Po 1947, gdy stało się jasne, że Zaolzie znów przypadnie Czechosłowacji, zamieszkał na terenie polskiej części Śląska, w 1965 przeprowadził się ostatecznie do Cieszyna. Jego willę we Frysztacie władze czechosłowackie skonfiskowały, podjęły też starania o wydanie Wolfa jako zdrajcy ojczyzny.
PRL.
20 października 1950 został aresztowany przez Urząd Bezpieczeństwa pod zarzutem „faszyzacji życia w przedwojennej Polsce”. Podstawą do przedłużenia aresztu były dokumenty znalezione podczas rewizji. Został oskarżony o sianie nienawiści pomiędzy Polakami a Czechosłowakami. Po zaskarżeniu do wyroku do Sądu Najwyższego 22 listopada 1951 został uniewinniony. W 1960 podjął starania o zwrot domu we Frysztacie. Ze względu na wiek został zwolniony przez Ministerstwo Sprawiedliwości z funkcji notariusza. Po zabiegach ze strony ziomkostwa oraz córki otrzymał rentę specjalną. W listopadzie 1965 przeniósł się do córki Wandy do Cieszyna.
Zmarł w Cieszynie, pochowany został w grobowcu Halfarów na tamtejszym cmentarzu komunalnym (żoną Halfara, prezydenta Cieszyna, była jego córka Wanda).

</doc>
<doc id="1160969" url="https://pl.wikipedia.org/wiki?curid=1160969" title="Kruidnootjes">
Kruidnootjes



</doc>
<doc id="1160971" url="https://pl.wikipedia.org/wiki?curid=1160971" title="Rudolf Wiesner">
Rudolf Wiesner

Rudolf Wiesner (ur. 11 grudnia 1890 w Aleksandrowicach, zm. 14 czerwca 1974 we Fritzlar) – niemiecki polityk nazistowski, działacz mniejszości niemieckiej w II Rzeczypospolitej, założyciel i wieloletni lider Partii Młodoniemieckiej w Polsce, SS-Oberführer.
Życiorys.
Urodził się w 1890 w Aleksandrowicach – obecnie dzielnicy Bielska-Białej, a wówczas odrębnej wsi – jako syn ubogiego robotnika w przędzalni Andreasa Wiesnera i Marianny z domu Gura. Uczęszczał do szkoły ludowej w Aleksandrowicach, a następnie do szkoły realnej w Bielsku, gdzie zdał maturę w 1910. Później studiował inżynierię lądową na politechnice w Grazu. Podczas I wojny światowej walczył jako ochotnik, dochodząc do stopnia porucznika i funkcji komendanta baterii. W 1920 zakończył studia, uzyskując dyplom w dziedzinie: statyka. Pracował później jako nadinżynier w firmie budowlanej potomków Carla Korna, a w 1929 otworzył własne biuro. W 1921 ożenił się z Freyą z domu Schoppa, z którą miał dwójkę dzieci: Jörga (1926–2005) i Lore (1928–?).
W działalność polityczną angażował się od początku lat 20. Był członkiem Deutschbundu, a w 1921 wraz z Theodorem Schoppą współzakładał Niemieckie Stowarzyszenie Narodowosocjalistyczne dla Polski ("Deutscher Nationalsozialistischer Verein für Polen"), którym od 1923 kierował. Na jego bazie powstała w 1931 Partia Młodoniemiecka w Polsce ("Jungdeutsche Partei in Polen") z Wiesnerem na czele. Od 1922 zasiadał w Radzie Gminnej Bielska, uzyskując mandaty kolejno z ramienia Niemieckiego Zjednoczenia Wyborczego (1922), Niemieckiego Bloku Wyborczego (1925), Niemiecko-Społeczno-Bloku Wyborczego (1929) i w końcu Partii Młodoniemieckiej w Polsce (1934). Po tych ostatnich wyborach został od marca 1935 jednym z dwóch zastępców burmistrza Wiktora Przybyły. Startował też bez powodzenia w wyborach do Sejmu w 1922 i 1930, natomiast w 1935 został z nominacji Prezydenta RP senatorem IV kadencji.
Partia Młodoniemiecka w Polsce budowana była przez Wiesnera na zasadzie wodzostwa i bezpośrednio naśladowała NSDAP. Wiesnera nazywano „führerem” i witano w sposób podobny Hitlerowi. Członkowie partii aktywnie współpracowali z wywiadem III Rzeszy. Jedną z planowanych prowokacji przygotowanych przed wybuchem II wojny światowej – podobnych do prowokacji gliwickiej – był zamach bombowy na willę Rudolfa Wiesnera przy ulicy Sobieskiego na Górnym Przedmieściu. Akcję udaremnił polski kontrwywiad 24 sierpnia 1939. Sam Wiesner został jako podejrzany o zdradę stanu aresztowany 15 lub 16 sierpnia 1939, a następnie po pięciu lub dziesięciu dniach zwolniony dzięki osobistej interwencji ambasadora brytyjskiego. Udał się do Gdańska, gdzie wydał oświadczenie przeciwko prześladowaniom bielskich Niemców.
Po wybuchu wojny i zajęciu Bielska przez wojska niemieckie Wiesner powrócił do miasta, gdzie brał udział w rozmaitych manifestacjach i wygłaszał okolicznościowe przemówienia. 20 września został przyjęty przez gauleitera prowincji śląskiej Josefa Wagnera i odznaczony Odznaką Złotą Partii. Popularność i ambicje Wiesnera nie znalazły jednak oddzwierciedlenia w rozwoju kariery w hitlerowskim aparacie partyjnym, który stawiał na działaczy z głębi Niemiec, a nie ludność miejscową. Przedwojennego lidera symbolicznie uhonorowano miejscem w Reichstagu od stycznia 1940, poza tym jednak nie uzyskał już żadnych awansów i w kolejnych latach był głosem miejscowych Niemców rozczarowanych polityką sprowadzania osadników ze „starej Rzeszy”. Pełnił natomiast funkcje w SS, od 1 maja 1940 w stopniu oberführera. Za zasługi otrzymał w dzierżawę majątek w okolicach Oświęcimia. Pod koniec wojny kierował budową umocnień w rejonie Cieszyna.
Po wojnie wyjechał do Fritzlar w Hesji, gdzie prowadził biuro architektoniczne pod fałszywym nazwiskiem Rudolf Wendtorf, podając się za przesiedleńca z Opawy. W grudniu 1965 ukazał się artykuł w dzienniku Bild ujawniający w atmosferze skandalu prawdziwą tożsamość Wiesnera. Miał on ze strachu przed wydaniem do Polski przygotować oszustwo w porozumieniu z żoną, która zgłosiła go jako osobę zaginioną i pobierała rentę, podczas gdy w rzeczywistości małżonkowie spotykali się potajemnie. Zmarł w wieku 84 lat.

</doc>
<doc id="1160972" url="https://pl.wikipedia.org/wiki?curid=1160972" title="Marta Bizoń">
Marta Bizoń

Marta Bizoń (ur. 3 lutego 1971 w Wadowicach) – polska aktorka teatralna i filmowa.
Życiorys.
Absolwentka Liceum Ogólnokształcącego im. Marcina Wadowity w Wadowicach i PWST w Krakowie (1994). Jest aktorką krakowskiego Teatru Ludowego. Współpracuje z Teatrem im. J. Słowackiego w Krakowie i Teatrem Polskim we Wrocławiu. Żona Roberta Lubery.

</doc>
<doc id="1160973" url="https://pl.wikipedia.org/wiki?curid=1160973" title="James Ogilvy, 7. Earl of Findlater i 4. Earl of Seafield">
James Ogilvy, 7. Earl of Findlater i 4. Earl of Seafield



</doc>
<doc id="1160974" url="https://pl.wikipedia.org/wiki?curid=1160974" title="Siergiej Szypow">
Siergiej Szypow

Siergiej Szypow, ros. Сергей Юрьевич Шипов (ur. 17 kwietnia 1966 w Muromie) – rosyjski szachista, arcymistrz od roku 1996.
Kariera szachowa.
Pierwsze sukcesy na arenie międzynarodowej zaczął odnosić na początku lat 90. XX wieku. W roku 1992 zwyciężył (wraz z Branko Damljanoviciem) w Belgradzie. W kolejnych latach odniósł szereg sukcesów w turniejach międzynarodowych, m.in. w Aalborgu (1993, dz. I m. wraz z Siergiejem Rublewskim), Moskwie (1994, I m.), Groningen (1994, dz. I m. wraz z m.in. Arielem Sorinem, Ildarem Ibragimowem i Siemionem Dwojrisem), Czerepowcu (1997, I m.), Karsten Kold (1997, I m.), Mińsku (1997, II m. za Wołodymyrem Małaniukiem), Aarhus (1997, II m. za Aleksandrem Wołżynem), Port Erin (1999, dz. I m. wraz z Emilem Sutowskim), Ano Liosia (2000/01, z m.in. Lenidem Judasinem, Igorem Chenkinem, Hristosem Banikasem, Janem Gustafssonem i Władimirem Bakłanem), Guelph (2005, dz. I m. wraz z Abhijitem Kunte i Igorem Zugiciem) oraz w Tromsø (2006, I m. przed m.in. Magnusem Carlsenem i Michałem Krasenkowem).
W roku 1998 zajął IV miejsce (za Aleksandrem Morozewiczem, Piotrem Swidlerem i Konstantinem Sakajewem) w mistrzostwach Rosji, rozegranych w Petersburgu. Dwukrotnie brał udział w pucharowych turniejach o mistrzostwo świata: w 1999 wystartował od rundy II, w której pokonał Hannesa Stefanssona (w kolejnej przegrał z Wasilijem Iwanczukiem), natomiast w 2001 w I rundzie wyeliminował Alexandre Lesiege, ale w II uległ Joëlowi Lautierowi.
Najwyższy wynik rankingowy w karierze osiągnął 1 stycznia 1999; mając 2662 punktów, zajmował wówczas 24. miejsce na światowej liście FIDE, jednocześnie zajmując 9. miejsce wśród rosyjskich szachistów.

</doc>
<doc id="1160976" url="https://pl.wikipedia.org/wiki?curid=1160976" title="Real Club Deportivo Español">
Real Club Deportivo Español



</doc>
<doc id="1160978" url="https://pl.wikipedia.org/wiki?curid=1160978" title="Papillon (film 1973)">
Papillon (film 1973)

Papillon lub Motylek – amerykański film fabularny z 1973 roku, w reżyserii Franklina J. Schaffnera, ze Steve’em McQueenem i Dustinem Hoffmanem w rolach głównych.
Film jest oparty na autentycznych wydarzeniach zawartych w autobiograficznej książce Henriego Charrière’a.
Fabuła.
Niesłusznie skazany na dożywocie Henri Charrière (Steve McQueen) zostaje wysłany do kolonii karnej na Diabelskiej Wyspie znajdującej się w Gujanie Francuskiej, która słynie z tego, że nie można z niej uciec. Na statku poznaje Louisa Degę (Dustin Hoffman), który oferuje mu pieniądze w zamian za pomoc w przetrwaniu. Henri, pomimo wszelakich przeciwności i mimo drakońskich kar za próbę ucieczki (za jedną z prób ląduje na dwa lata w izolatce), usiłuje uciec z miejsca kaźni.

</doc>
<doc id="1160980" url="https://pl.wikipedia.org/wiki?curid=1160980" title="Fnin">
Fnin



</doc>
<doc id="1160981" url="https://pl.wikipedia.org/wiki?curid=1160981" title="FNIN">
FNIN



</doc>
<doc id="1160982" url="https://pl.wikipedia.org/wiki?curid=1160982" title="FNiN">
FNiN



</doc>
<doc id="1160985" url="https://pl.wikipedia.org/wiki?curid=1160985" title="Georg Heinrich von Görtz">
Georg Heinrich von Görtz

Georg Heinrich von Görtz, Baron of Schlitz (ur. 1668, zm. 19 lutego 1719) – dyplomata w służbie Szwecji urodzony w Holsztynie i wykształcony na Uniwersytecie w mieście niemieckim Jena. Minister księstwa Holsztynu.
Kariera.
Wszedł na służbę księstwa Holstein-Gottorp i po śmierci Jadwigi Zofii, siostry Karola XII, króla Szwecji, swoje wpływy na dworze zawdzięczał zaufaniu syna Jadwigi Zofii, Karola Fryderyka.
Görtz starał się wzmocnić księstwo Holstein-Gottorp kosztem Danii. Gdy Karol XII przebywał w Altranstädt (1706–1707), Görtz próbował pozyskać jego pomoc. Sześć lat potem, gdy szwedzki dowódca Magnus Stenbock przekraczał Łabę Görtz, służył mu swą radą i był z nim przy oblężeniu duńskiej twierdzy Tönning. Następnie próbował stworzyć sojusz antyduński, w którym znalazłyby się: Imperium Rosyjskie, Królestwo Prus i Saksonia. Karol XII odmówił jednak wydania Szczecina Prusom, by ratować resztki swych niemieckich posiadłości, a co otworzyłoby drogę do sojuszu z Prusami. Görtzowi nie udało się też uczynić Karola Fryderyka Holsztyńskiego małżonkiem carówny Anny.
Karol XII.
Gdy Karol XII wrócił z Turcji do Stralsundu, Görtz odwiedził go jako pierwszy i został jego ministrem lub „wielkim wezyrem”, jak Karol XII wolał go nazywać. Sam niezwykle śmiały Görtz był zafascynowany heroizmem wojennym króla. Był jedynym doradcą króla, który uważał, że Szwecja wyczerpana wojną północną nadal jest zdolna do walki i zwycięstwa.
Plenipotent Królestwa Szwecji.
Pozycja Görtza była niecodzienna; nie był szwedzkim poddanym, lecz był też niemal dyktatorem, odpowiedzialnym jedynie przed królem. Jego sposób prowadzania spraw finansowych był rewolucyjny. Kazał bić miedziane żetony, by wywołać dewaluację pieniądza, co miało pozwolić na znalezienie pieniędzy na wojnę. W tym celu powstała tak zwana „Deputacja Zakupów”. Karol XII podczas nieobecności „wezyra” w Szwecji wybił zbyt wiele monet, co doprowadziło do niepokojów społecznych.
W 1717 został przejściowo zaaresztowany w Holandii przez Duńczyków (hr. Heinrich Reventlow) i Holendrów.
Gdy w 1718 roku „system Görtza” zaczął się walić, powszechnie znienawidzono go w Szwecji, na równi z tyrańskimi posunięciami króla nie potrafiącego pogodzić się z przegraną wojenną i zmuszającego Szwedów do wyrzeczeń ponad siły.
Upadek.
Görtz rozwinął szeroką sieć dyplomacji międzynarodowej, którą w wiek potem podziwiali Metternich i Talleyrand. Görtz negocjował za pośrednictwem Theodora von Neuhoffa, późniejszego króla Korsyki z kardynałem ministrem Giulio Alberonim i z brytyjskimi opozycyjnymi Torysami, a także z Jakobitami. Z powodu jego działań podejrzliwi Brytyjczycy zatrzymali szwedzkiego ambasadora w Londynie, którym był Carl Gyllenborg, korespondujący z Görtzem. Wszystkie wysiłki Görtza zaprzepaściła nagła śmierć Karola XII w 1718 roku. Görtz padł ofiarą wściekłości Szwedów – w wyniku procesu został ścięty.

</doc>
<doc id="1160989" url="https://pl.wikipedia.org/wiki?curid=1160989" title="Edmund Wilkosz">
Edmund Wilkosz

Edmund Andrzej Wilkosz (ur. 30 listopada 1912 w Oświęcimiu, zm. 18 maja 1944 pod Monte Cassino) – harcmistrz, podporucznik piechoty Polskich Sił Zbrojnych, kawaler Orderu Virtuti Militari.
Życiorys.
Urodził się w rodzinie Stanisława i Elżbiety. Mieszkał w Babicach koło Oświęcimia. Po ukończeniu szkoły powszechnej naukę kontynuował w Prywatnym Gimnazjum Koedukacyjnym im. ks. Stanisława Konarskiego przy ul. Zatorskiej w Oświęcimiu (dzisiejsze Liceum Ogólnokształcące im. Stanisława Konarskiego w Oświęcimiu), które ukończył w 1931. Po maturze rozpoczął studia na Wydziale Filozoficznym Uniwersytetu Jagiellońskiego. Absolutorium, po którym zaczął pisać pracę magisterską, uzyskał w 1936. Po ukończeniu studiów podjął pracę jako urzędnik w starostwie powiatu stryjskiego, gdzie pracował do 18 września 1939.
Działalność w harcerstwie.
Pasją E. Wilkosza było harcerstwo, w którym intensywnie działał od lat szkolnych. Do Związku Harcerstwa Polskiego wstąpił 1 lutego 1929, zostając członkiem zastępu "Szarych Żubrów" w 1. Męskiej Drużynie Harcerskiej (1 MDH) im. ks. Józefa Poniatowskiego w Oświęcimiu. 
Bardzo szybko zdobywał kolejne stopnie harcerskie, a w dniu uzyskania stopnia podharcmistrza (12 marca 1932) objął dowodzenie 1 MDH.
Był uczestnikiem obozów i kursów kadry. Na obozie w Porzeczu koło Grodna otrzymał imię (pseudonim) "Czarny Żubr", a rozkazem komendanta Chorągwi Krakowskiej dr. Władysława Szczygła z 18 grudnia 1933 mianowany został komendantem Hufca Męskiego w Oświęcimiu. Jego poprzednik, hm. Rudolf Korzeniowski, przeszedł do Chorągwi Śląskiej.
Funkcję hufcowego E. Wilkosz pełnił do 1938. W roku tym z powodu studiów i służby wojskowej (Szkoła Podchorążych Rezerwy Piechoty) złożył rezygnację; zastąpił go phm. Feliks Klaja.
W roku 1940, prawdopodobnie na Węgrzech, zdobył stopień harcmistrza. Członek pierwszej komendy ZHP na Wschodzie w którym działał do roku 1944.
Szlak bojowy.
We wrześniu 1939 ewakuowany został do Rumunii, skąd przedostał się do Węgier, a następnie przez Jugosławię, Grecję i Turcję do Palestyny. Tam w sierpniu 1940 został w stopniu podporucznika wcielony do utworzonej 12 kwietnia 1940 drugiej kompanii Brygady Strzelców Karpackich, której dowódcą był pułkownik dyplomowany Stanisław Kopański. Brygadę zreorganizowano i przemianowano 12 stycznia 1941 na Samodzielną Brygadę Strzelców Karpackich (SBSK).
Od drugiej połowy sierpnia 1941 do 10 grudnia 1941 SBSK brała udział w ciężkich walkach o Tobruk. Wyróżnił się w nich Edmund Wilkosz. Za udział w tej bitwie odznaczony został Krzyżem Walecznych.
17 marca 1942 SBSK została wycofana z linii frontu; odeszła do Palestyny, gdzie 3 maja 1942 została rozformowana; na bazie jej oddziałów powstała 3 Dywizja Strzelców Karpackich (3 DSK), która weszła w skład Armii Polskiej na Wschodzie. 21 lipca 1943 rozkazem Naczelnego Wodza wydzielono z Armii Polskiej na Wschodzie 2 Korpus Polski, którego dowódcą został gen. dyw. Władysław Anders. Na przełomie 1943 i 1944 3 DSK, której żołnierzem był ppor. Edmund Wilkosz, wraz z 2 Korpusem Polskim została przetransportowana do Włoch. Korpus podporządkowano dowództwu alianckiej 15 Grupy Armii, walczącej na Półwyspie Apenińskim.
Od dnia 2 lutego 1944 3 Dywizja Strzelców Karpackich zaczęła luzować brytyjską 78 Dywizję Piechoty i zajęła obronę nad rzeką Sangro. Wzięła ona udział w walkach o przełamanie Linii Gustawa, której kluczowym punktem oporu był klasztor na Monte Cassino.
Walki toczyły się w dniach 11 –29 maja. Natarcie rozpoczęło się w nocy z 11 na 12 maja 1944. Dywizja miała za zadanie opanować wzgórze 593 i farmę Massa Albaneta. Mimo zaciętego oporu Niemców udało się przejąć kontrolę nad wzgórzem, lecz straty w pierwszym rzucie wynosiły od 30 do 70 procent stanu osobowego. Nocą zarządzono odwrót. W dniach 13–16 maja jednostka prowadziła działania rozpoznawcze i likwidowała liczne pola minowe. Wtedy to właśnie, 14 maja, ppor. Edmund Wilkosz został ciężko ranny – w wyniku odniesionych ran zmarł 18 maja 1944 w szpitalu polowym.
W tym też dniu patrol 12 Pułku Ułanów Podolskich zatknął biało-czerwoną flagę na ruinach klasztoru. Na Monte Cassino odegrany został hejnał Mariacki, co stanowiło obwieszczenie zwycięstwa polskich żołnierzy.
Ppor. Edmund Wilkosz spoczął wśród 1 072 poległych wówczas żołnierzy Rzeczypospolitej różnych narodowości na najwyższym stopniu Polskiego Cmentarza Wojennego na Monte Cassino.
Ppor. Wilkosza wymienia Melchior Wańkowicz w części "593 – Góra Ofiarna" i rozdziale "Karpacka rozpoczyna natarcie" w swoim reportażu spod Monte Cassino.

</doc>
<doc id="1160991" url="https://pl.wikipedia.org/wiki?curid=1160991" title="Edward Drozdowsky">
Edward Drozdowsky

Edward Drozdowsky (lub Eduard Drazdauskas, ur. ok. 1917, zm. ?) – zbrodniarz hitlerowski, członek załogi obozu koncentracyjnego Gross-Rosen, oraz SS-Oberscharführer.
Życiorys.
Przybył do Gross-Rosen w 1942 roku, kiedy to jeszcze miał rangę SS-Rottenführera. Był wyjątkowo brutalnym esesmanem. Lubił robić spustoszenie w polskich blokach. Lubił mordować więźniów, więc nie dawał kapo się wyręczyć. Mordował ich do końca różnymi metodami. Lubił ich zabijać w sposób następujący: niespodziewanie uderzał więźnia w żołądek i pod szczękę, co „zwalało” z nóg. Wtedy kładł na gardle ofiary kij i urządzał sobie „huśtawkę", co przedłużało agonię więźnia, gdyż stawał na nim i raz naciskał na lewy koniec kija a raz na prawy. Był bardzo zawzięty w wyszukiwaniu ofiary, która raz wpadła mu w oko. Lubił się wyłaniać w sytuacjach, które zaskakiwały więźniów w chwili niemożności oddania regulaminowych honorów. Wówczas całą grupę więźniów zapędzał do morderczej pracy, np. do noszenia bloków kamiennych lub męczył śmiertelnymi ćwiczeniami. W pierwszych dwóch latach nie darował nawet na wpół przytomnym więźniom, którzy słaniali się z utraty sił na nogach. Wtedy mordował ich, by już „darmo chleba nie jedli”. Potem był jeszcze lagerführerem w podobozie Gross-Rosen w Jaworze.
Według książki "Gross-Rosen-obóz koncentracyjny na Śląsku" po wojnie został ujęty przez byłego więźnia obozu. Sądzony był w Hamburgu razem z byłym komendantem obozu Johannesem Hassebroekiem i rapportführerem Hellmutem Eschnerem i miał został skazany na karę śmierci i najprawdopodobniej stracony w 1948 roku. Oficjalne źródła mówią, iż został skazany 7 października 1948 roku wraz z Eschnerem na karę dożywotniego pozbawienia wolności. O jego dalszych losach nic nie wiadomo.

</doc>
<doc id="1160995" url="https://pl.wikipedia.org/wiki?curid=1160995" title="Gard bohowy">
Gard bohowy

Gard Bohowy – według Słownika geograficznego Królestwa Polskiego jeszcze w końcu XVIII wieku nazywano tak obszary południowo-wschodnich rubieży I Rzeczypospolitej na lewym brzegu Bohu, pomiędzy wioską Konstantynówka i m. Wozneseńskiem i pomiędzy rzeczkami Suchym Taszłykiem, Harbuźnią i Martwą Wodą, wpadającymi do Bohu. Było to główne stanowisko kozaków zaporoskich dla połowu ryby w rzece Bohu, którą „zagardywano”, czyli przegradzano płotami lub grobelkami z faszyn i chrustu.
Po traktacie grzymułtowskim Gard był też świetnym miejscem wypadów łupieskich na tereny Rzeczypospolitej.

</doc>
<doc id="1160996" url="https://pl.wikipedia.org/wiki?curid=1160996" title="Sinterklaas">
Sinterklaas

Sinterklaas ( () lub krótko , ) – główna postać i jednocześnie nazwa święta dla dzieci, które jest obchodzone w Holandii w wigilię urodzin Mikołaja, czyli 5 grudnia, zaś w Belgii oraz w niektórych byłych koloniach holenderskich 6 grudnia, czyli we właściwym dniu imienin Mikołaja. Na wyspę Curaçao "Sinterklaas" przybywa statkiem do zatoki Sint Annabaai tydzień po tym, jak przybędzie do Holandii.
"Sinterklaas" tradycyjnie przybywa do Holandii statkiem parowym, zawsze w pierwszą sobotę po dniu świętego Marcina, który zmarł 8 listopada. Holenderskie dzieci wierzą, że "Sinterklaas" przybywa specjalnie z Hiszpanii, aby je odwiedzić. W 2007 odwiedził jako pierwszą miejscowość Kampen w prowincji Overijssel, w 2006 został uroczyście powitany w Middelburgu w prowincji Zelandia. W 2009 "Sinterklaas" zaplanował przyjazd na 14 listopada do Schiedamu.
Przybycie "Sinterklaasa" oznacza, że od tego momentu dzieci mogą każdego wieczoru przed pójściem spać ustawić swój bucik przy kominku (niderl. "De schoen zetten"), aby rankiem następnego dnia znaleźć małe podarunki (głównie drobne słodycze), pod warunkiem, że były grzeczne. Natomiast wieczorem 5 grudnia "Sinterklaas" przynosi dzieciom, które były przez cały rok posłuszne, paczkę z okazałym prezentem (niderl. "Pakjesavond").
Święto Sinterklaas jest uroczyście obchodzone w całej Holandii, z wyjątkiem miejscowości Grouw (Grou) w prowincji Fryzja, gdzie 21 lutego jest obchodzone święto "Sint Piter".
Odpowiednikiem holenderskiego święta "Sinterklaas" jest obchodzony w Polsce 6 grudnia Dzień Świętego Mikołaja.
Dzień Świętego Mikołaja, choć nieco mniej powszechnie, jest także obchodzony w innych krajach: Luksemburgu (pod nazwą "Kleeschen"), Austrii, Szwajcarii ("Samichlaus"), Francji ("Saint Nicolas"), Niemczech, Rumunii, Słowenii ("Sv. Miklavž"), Serbii ("Sveti Nikola"), Turcji ("Noel Baba"), Brazylii ("Papai Noel"), Czechach ("Mikuláš") oraz na Węgrzech. W Stanach Zjednoczonych oraz Wielkiej Brytanii spotykamy odpowiednio postaci "Santa Claus" i "Father Christmas" o charakterze baśniowo-komercyjno-reklamowym, a okres wręczania prezentów rozciągnął się od imienin Mikołaja do Nowego Roku.
Święto współcześnie.
Według przeprowadzonych badań opinii publicznej Holendrzy uważają "Sinterklaas" za najpopularniejsze święto, w związku z tym pojawiły się postulaty, aby 5 grudnia stał się oficjalnym dniem wolnym od pracy.
W 2009 roku 55% Holendrów zadeklarowało, że będzie obchodzić uroczyście "Sinterklaas". Średnio na zakup prezentów zostanie wydanych 122 euro. Święto jest najbardziej popularne wśród osób w przedziale wiekowym od 18 do 34 lat (64%). Zdecydowanie najbardziej popularnymi słodyczami są litery z czekolady.
Holenderskie dzieci przeżywają emocjonalnie przybycie Sinterklaasa, co objawia się symptomami stresopodobnymi. Psycholodzy ostrzegają, aby nie straszyć dzieci, że jeśli będą niegrzeczne, to zostaną zabrane w worku do Hiszpanii przez "Sinterklaasa" lub nie otrzymają prezentu. Także teksty piosenek o "Sinterklaasie" mogą wywoływać lęk u najmłodszych.
Ze względów komercyjnych "Sinterklaaas" przybywa prawie miesiąc wcześniej (15 listopada w 2008), a na półkach sklepowych czasami już w pod koniec września pojawiają się charakterystyczne dla tego okresu słodycze i wypieki, co powoduje mętlik w głowie przedszkolaków ze względu na nie w pełni rozwinięte poczucie czasu, zaś telewizja już pod koniec października rozpoczyna nadawanie programów o Sinterklaasie. Rodzice dzieci z zespołem ADHD narzekają, że dzieci podniecają się na widok folderów reklamowych z zabawkami, które są wrzucane do skrzynki na listy, co prowadzi do dodatkowych napięć i złego zachowania. Problem dziecięcego stresu związanego ze świętem Sinterklaas (niderl. "Sinterklaasstress" lub "Sintstress") jest komentowany w mediach.
Do tej pory "Sinterklaas" opuszczał „po cichu” Holandię 6 grudnia i powracał statkiem do Hiszpanii. Od niedawna pojawił się nowy trend – organizowanie uroczystego pożegnania z "Sinterklaasem" (niderl. "Sinterklaas uittocht"). Szczególnie dzieci autystyczne mają potrzebę pożegnać się z "Sinterklaasem".
Pochodzenie święta.
Tradycja obchodów "Sinterklaas" jest związana z postacią Mikołaja z Miry, który był biskupem w Mirze, stolicy Licji, na początku IV wieku, a nawet zawiera starsze elementy historyczne. Historykom nie udało się potwierdzić, czy biskup Mikołaj miał długą, siwą brodę, tak jak "Sinterklaas". Według wierzeń "Sinterklaas" przemieszcza się ponad dachami domów na siwym koniu o imieniu Amerigo, zaś Walonowie uważają, że na osiołku. "Sinterklaas" jest odziany w biskupią szatę i czapkę, która po łacinie nazywa się mitra, a w ręce trzyma ozdobną biskupią laskę, czyli pastorał.
Początkowo Dzień Świętego Mikołaja obchodzony był jedynie w Europie Wschodniej. Dopiero w XIII wieku postanowiono obchodzić uroczyście imieniny Mikołaja także w Europie Zachodniej; mniej więcej w tym czasie wypełniono w Utrechcie monetami buciki czworga ubogich dzieci, a także w innych miastach postarano się zorganizować drobne podarunki dla biednych.
W początkach wojny osiemdziesięcioletniej księża kalwińscy próbowali zaniechać uroczystego obchodzenia Dnia Świętego Mikołaja ze względu na zbyt dużą zawartość elementów herezji. Święto było jednak już tak popularne, że wezwanie do bojkotu nie spotkało się z pozytywnym przyjęciem nawet u protestanckiej części społeczeństwa.
Między postaciami Mikołaja z Miry i pogańskiego boga germańskiego o imieniu Wodan można doszukać się wielu podobieństw. Wodan również jeździ na siwym koniu ("Sleipnir") o ośmiu nogach, trzymając w ręku włócznię i przemieszczając się po niebiosach. Podczas święta związanego ze zjawiskiem astronomicznym przesilenia zimowego, młode dziewczyny zwracały się z prośbą do Wodana o podarowanie wizerunku przyszłego narzeczonego, stąd na ciasteczkach ("speculaaspoppen") znajduje się wizerunek panicza. Wodanowi towarzyszyły zawsze dwa kruki: Hugin i Munin, prawdopodobnie dlatego pomocnik holenderskiego Świętego Mikołaja nosi pióro na czapce.
Przekonanie, że "Sinterklaas" przybywa z Hiszpanii do Holandii, jest najprawdopodobniej uwarunkowane historycznie: w XVI wieku statki handlowe przywoziły do Holandii drogie przedmioty, smakołyki, przyprawy i pomarańcze z Hiszpanii, pomimo toczącej się wojny pomiędzy obydwoma państwami (1568–1648). Kwitł handel, a Holendrzy byli przekonani, że wszystko co z południa pochodzi z Hiszpanii, także "Sinterklaas". Być może pewną rolę odegrał też fakt, że w 1087 szczątki świętego Mikołaja zostały przeniesione z Myry zajętej przez muzułmanów i złożone do grobu w Bari, które znajdowało się w tym czasie pod panowaniem Hiszpanów. Jeszcze inna koncepcja mówi, że Holendrzy utożsamili "Sinterklaasa", jako katolickiego świętego, z rzymskokatolickimi Hiszpanami, którzy w średniowieczu panowali nad terytorium dzisiejszej Holandii. Smakołyki, którymi obdarowywano się w owych czasach, tj. mandarynki, słodkie migdały i figi pochodziły z Hiszpanii, więc ludzie wręczając sobie podarunki mówili, że "Sinterklaas" przywiózł dla nich te delikatesy specjalnie z Hiszpanii. W drugiej połowie XIX wieku o przybyciu "Sinterklaasa" z Hiszpanii do Holandii pisał w książeczce obrazkowej dla dzieci nauczyciel Jan Schenkman, opisując obchody święta w dużych miastach.
Wystawianie bucików podczas "Sinterklaas".
W Holandii podarunki z okazji Dnia Świętego Mikołaja, czyli "Sinterklaasa", są wkładane dzieciom do uprzednio wystawionych przy kominku bucików. W okresie między oficjalnym przybyciem "Sinterklaasa" do Holandii a 5 grudnia, czyli przez kilkanaście dni, dzieci ustawiają wieczorem przed pójściem spać swoje buciki na kominku, aby rankiem następnego dnia sprawdzić, co dostały w prezencie. Jeżeli zachowywały się grzecznie, to w bucikach znajdują drobne upominki, np. czekoladki, cukierki, marcepanowe figurki lub ciasteczka. Czasami dzieci wkładają do bucika marchewkę lub szklankę z mlekiem dla Amerigo, konia "Sinterklaasa".
Tradycja ta sięga XV wieku, kiedy to początkowo jedynie ubodzy wystawiali swoje buty w kościele, w wieczór "Sinterklaasa", czyli 5 grudnia, a bogaci wkładali do butów co nieco, natomiast 6 grudnia, który jest oficjalnym dniem śmierci Świętego Mikołaja, dochód był rozdzielany pomiędzy biedaków i żebraków. Zachowały się materiały archiwalne potwierdzające istnienie tego obyczaju już w 1427 w kościele Świętego Mikołaja w Utrechcie. Wraz z upływem czasu "Sinterklaas" stał się świętem rodzinnym i mniej więcej już w XVI wieku dzieci zaczęły wystawiać swoje buciki w największym pokoju rodzinnego domu, aby "Sinterklaas" schował w nich prezenty.
XVII-wieczny malarz holenderski Jan Steen uwiecznił na dwóch obrazach poranek święta "Sinterklaasa". Na obrazie pt. "Dzień św. Mikołaja" widać, co przyniósł dzieciom w prezencie Święty Mikołaj. Najszczodrzej została obdarowana mała dziewczynka, która dostała od Mikołaja lalkę oraz wiaderko pełne zabawek i słodyczy. Stojący po lewej stronie chłopiec ociera łzy, albowiem znalazł w bucie rózgę. Starsza dziewczynka uniosła triumfalnie jego bucik do góry, a inny chłopiec śmieje się, wskazując ręką na bucik z rózgą. Tylko stojąca z tyłu babcia patrzy przychylnie na płaczącego chłopca i sięga za zasłonkę, gdyż być może ukryła tam prezent dla niego. W owych czasach chłopcy często znajdowali w bucikach rózgę lub woreczek z solą.
Wieczór paczek z prezentami.
Wieczorem 5 grudnia "Sinterklaas" zostawia, najczęściej przy kominku, paczki z okazałymi prezentami dla dzieci w nagrodę, że były grzeczne przez cały rok.
W latach kryzysu ekonomicznego przez wybuchem II wojny światowej tradycja wręczania upominków z okazji "Sinterklaas" nie była jeszcze w Holandii zjawiskiem powszechnym. Dopiero wzrost dobrobytu po zakończeniu II wojny światowej przyczynił się do upowszechnienia i dalszego rozwoju obyczaju wzajemnego obdarowywania się prezentami 5 grudnia. Tuż po wojnie w wielu holenderskich rodzinach prezenty kładziono na krześle przynależącym do danej osoby, a rytuał był otoczony mgiełką wielkiej tajemnicy.
W miarę upływu czasu przeobrażeniu uległ wizerunek "Sinterklaasa": od niewidzialnego, magicznego dawcy prezentów do wielkiego przyjaciela dzieci o wyglądzie dobrodusznego dziadka, który z workiem pełnym prezentów odwiedza dzieci w rodzinnym domu, a któremu towarzyszą i pomagają czarnoskórzy pomocnicy.
Początkowo rodzice obdarowywali dzieci własnoręcznie wykonanymi drobiazgami, później prawie wyłącznie rzeczami kupionymi w sklepie. Także duże przedsiębiorstwa oraz związki zawodowe przejęły obyczaj dawania paczek dzieciom swoich pracowników lub członków. W dużych miastach popularne stało się wśród studentów, przyjaciół i współpracowników ciągnięcie losów oraz wzajemne obdarowywanie się drobnymi upominkami z okazji "Sinterklaas". W ten sposób tradycja ta przestała być jedynie przywilejem wręczania prezentów dzieciom przez rodziców. W Internecie pojawiła się nawet możliwość elektronicznego ciągnięcia losów.
Słodycze i wypieki typowe dla okresu "Sinterklaas".
W okresie pobytu "Sinterklaasa" w Holandii, w sklepach z pieczywem oraz na stoiskach spożywczych w domach handlowych i supermarketach pojawiają się tradycyjne słodycze i wypieki, które nie są dostępne na rynku przez pozostałą część roku. Przykłady słodyczy i wypieków związanych ze świętem "Sinterklaas":
Zwarte Piet.
"Sinterklaasowi" towarzyszy i pomaga jeden lub kilku "Zwarte Pietów" (Zwarte Piet, czytaj: pit). Zadaniem "Zwarte Pieta" (wolne tłumaczenie: Czarny Piotrek) jest dźwiganie worka z prezentami i wdrapywanie się przez kominy do domów, aby ukradkiem włożyć prezenty do butów wystawionych przez dzieci przy kominku. Czarny pomocnik "Sinterklaasa" jest ubrany w kostium pazia z przełomu XVI i XVII wieku, podobny do odzienia noszonego przez dworzan na dworach królewskich.
Do II wojny światowej "Sinterklaasowi" towarzyszył tylko jeden czarny pomocnik. Po wyzwoleniu kanadyjscy żołnierze, którzy wzięli udział w organizowaniu obchodów pierwszego po wojnie święta "Sinterklaas", nieograniczeni rygorami tradycji, zainicjowali udział kilku "Zwarte Pietów". Od tego czasu "Sinterklaasowi" towarzyszy zawsze kilku, a nawet kilkunastu czarnoskórych pomocników, z których każdy pełni inną funkcję.
Podczas gdy "Sinterklaas" jest spokojnym i dystyngowanym starszym panem, jego słudzy zachowują się w sposób żartobliwy, psocą, stroją sobie żarty i wykonują akrobatyczne sztuczki, a także rozdają dzieciom i przechodniom na ulicy, jedyne w swoim rodzaju, malutkie ciasteczka z przyprawami korzennymi, które nazywają się: kruidnootjes i pepernoten.
Kruidnootjes są malutkimi, okrągłymi, ciemnobrązowymi, suchymi ciasteczkami o płaskim spodzie. Pepernoten są ciasteczkami z anyżem w postaci jasnobrązowych, nieforemnych kostek.
Pochodzenie czarnoskórego sługi "Sinterklaasa" nie jest precyzyjnie określone, istnieje na ten temat wiele teorii, np. że jest on:
Czarny kolor skóry pomocników "Sinterklaasa" oraz złote kolczyki, które "Zwarte Piety" mają w uszach, są często przedmiotem krytyki z powodu rzekomego propagowania rasizmu poprzez nawiązanie do tradycji niewolnictwa.
We Flandrii "Zwarte Pieta" dzieci nazywają "Pieterknecht", czyli Pieter-pomocnik. "Pieterknecht" (czytaj:piterknecht) jest politycznie poprawnym określeniem, które nie nawiązuje do koloru skóry.
Piosenki o Sinterklaasie.
W Holandii istnieją liczne piosenki o "Sinterklaasie" śpiewane przez dzieci podczas tego święta.
Przykłady piosenek:
Szaty Sinterklaasa.
Szaty "Sinterklaasa" są wzorowane na szatach noszonych przez biskupów, łącznie z przynależnymi biskupom atrybutami. Ze względów praktycznych szaty "Sinterklaasa" są w rzeczywistości często skromniejsze. "Sinterklaas" nosi najczęściej długą purpurową sutannę zapinaną na liczne guziki, na którą wkłada długą albę, zaś na szyi ma zarzuconą czerwoną stułę.
Na ten ubiór narzucona jest bogato zdobiona złotymi ornamentami kapa zapinana z przodu na łańcuszek i dwa haczyki, której wewnętrzna strona jest w kolorze złotożółtym lub białym. Kiedy "Sinterklaas" siedzi na koniu, jego kapa opada na grzbiet zwierzęcia.
Na głowie "Sinterklaas" ma czerwoną czapkę, która kształtem przypomina do złudzenia mitrę, nakrycie głowy biskupów, natomiast w ręku trzyma pastorał.
Na nogach ma czarne buty, a na rękach długie, białe lub rzadziej purpurowe rękawiczki.
Na palcu serdecznym nosi duży, biskupi, złoty sygnet z rubinem.
Kontrowersje, krytyka i konkurencja.
Wzajemne obdarowywanie się prezentami z okazji "Sinterklaas" spotykało się w historii ze sprzeciwem ze strony Kościoła protestanckiego, np. w Delfcie około 1600 zabroniono obchodzenia tego święta. Marcin Luter był przeciwny temu katolickiemu zwyczajowi. Jeszcze w 1895 burmistrz miasteczka Sluis wypowiedział się przeciwko obchodzeniu uroczystości "Sinterklaas" w szkołach państwowych. Współcześnie w Kościele Katolickim słychać głosy protestu – przeciwnicy obchodów "Sinterklaas" oraz "Santa Claus" wskazują na odejście od tradycji i całkowitą komercjalizację święta.
Pod koniec XX wieku święty Mikołaj w Polsce, a "Sinterklaas" w Holandii, został skonfrontowany z konkurencją ze strony samego siebie w postaci amerykańskiego "Santa Claus", który znany jest w języku niderlandzkim jako "kerstman". "Santa Claus" początkowo zadomowił się w Wielkiej Brytanii, gdzie jest nazywany "Father Christmas", a następnie objął swoim zasięgiem prawie całą Europę jako "Santa".
Nazwa "Santa Claus" pochodzi od niderlandzkiego słowa "Sinterklaas", które zostało włączone do języka amerykańskiego i zamerykanizowane przez emigrantów holenderskich, którzy przybyli do Ameryki w 1614 i m.in. założyli Nowy Jork, który początkowo nazywał się Nowym Amsterdamem.
W błyskawicznym tempie historyczna postać Mikołaja z Miry została przekształcona w atrakcyjną komercyjnie postać "Santa Clausa".
Skrajnym przykładem komercjalizacji oraz całkowitego odejścia od tradycji było zastąpienie w lutym 2005 rzeźby Świętego Mikołaja (ważnego świętego w rosyjskim Kościele Prawosławnym) w tureckim mieście Demre (zbudowanym na ruinach antycznej Miry, stąd często odwiedzanego przez rosyjskich pielgrzymów i turystów) przez plastikową figurkę "Noel Baba". Burmistrz Demre – Suleyman Topcu – motywując swoją decyzję, stwierdził, że wizerunek "Santa Claus" bardziej przemawia do publiczności i przyciąga znacznie większe masy turystów. Po protestach ze strony rosyjskiej rzeźbę Świętego Mikołaja z aureolą przywrócono, lecz umieszczono w znacznie mniej prominentnym miejscu placu, między pozostałościami po średniowiecznym kościele Świętego Mikołaja.
Bibliografia.
Opracowano na podstawie tłumaczenia artykułu z niderlandzkojęzycznej Wikipedii opartego o następujące materiały źródłowe:

</doc>
<doc id="1161001" url="https://pl.wikipedia.org/wiki?curid=1161001" title="Boguszowski Wygon">
Boguszowski Wygon

Boguszowski Wygon – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161009" url="https://pl.wikipedia.org/wiki?curid=1161009" title="Dąbrówka (gmina Sokółka)">
Dąbrówka (gmina Sokółka)

Dąbrówka – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161011" url="https://pl.wikipedia.org/wiki?curid=1161011" title="Gnidzin">
Gnidzin

Gnidzin – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="1161013" url="https://pl.wikipedia.org/wiki?curid=1161013" title="Kantarek">
Kantarek

Kantarek – część upierzenia ptaków. Są to pióra na odcinku między przednim kącikiem oka a dziobem, często kontrastowo ubarwione.

</doc>
<doc id="1161014" url="https://pl.wikipedia.org/wiki?curid=1161014" title="Halańskie Ogrodniki">
Halańskie Ogrodniki

Halańskie Ogrodniki – kolonia wsi Hałe w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 Halańskie Ogrodniki administracyjnie należały do województwa białostockiego.

</doc>
<doc id="1161015" url="https://pl.wikipedia.org/wiki?curid=1161015" title="Karcze (województwo podlaskie)">
Karcze (województwo podlaskie)

Karcze – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Antoniego Padewskiego w Sokółce.

</doc>
<doc id="1161017" url="https://pl.wikipedia.org/wiki?curid=1161017" title="Zwarte Piet">
Zwarte Piet

Zwarte Piet (wym. , z niderl. „Czarny Piotruś“) – pomocnik Sinterklaasa, którego łatwo można rozpoznać po twarzy i rękach pomalowanych koloryzującą pastą na czarno lub brązowo oraz po kostiumie w jaskrawych barwach, wzorowanym na modzie z początków XVII wieku. 
Tradycja.
Według niderlandzkiej tradycji w nocy, gdy wszyscy już śpią "Zwarte Piet" wspina się na dachy i wchodzi przez kominy do domów, aby przy kominku postawić prezenty dla dzieci od "Sinterklaasa", natomiast w ciągu dnia rozdaje dzieciom i przechodniom na ulicy słodycze i ciasteczka. "Zwarte Piet" dźwiga także worek z prezentami oraz opiekuje się koniem "Sinterklaasa".
Dawniej rodzice straszyli swoje pociechy mówiąc, że "Zwarte Piet" wkłada niegrzeczne dzieci do worka i zabiera ze sobą do Hiszpanii (do XVI w. tereny współczesnej Holandii należały do Hiszpanii, więc kraj ten kojarzył się Holendrom niezbyt przyjemnie), gdzie przez cały rok będą musiały ciężko pracować. Ze względów pedagogicznych stosowanie tej metody wychowawczej było mocno krytykowane i ma obecnie wartość jedynie historyczną, gdyż praktycznie wyszło z użycia. 
Osoby odgrywające rolę "Zwarte Pieta" zachowują się w sposób żartobliwy, psocą i wykonują akrobatyczne sztuczki, a także rozdają wszystkim dookoła, jedyne w swoim rodzaju, malutkie ciasteczka z przyprawami korzennymi, które nazywają się: kruidnootjes i pepernoten. 
Zbliżone pod względem etnograficznym postacie występowały w folklorze dawnego Gdańska, w którym dzieci straszono "czarnym (złym) panem", mężczyzną w czarnym stroju lub o czarnej karnacji.
Historia i pochodzenie postaci.
Postać "Zwarte Pieta" pojawiła się w folklorze dopiero na początku XIX wieku. Wcześniej "Sinterklaas" sam rozdawał dzieciom prezenty lub towarzyszył mu diabeł, np. do tej pory pomocnik św. Mikołaja w Austrii wykazuje wyraźne cechy diabelskie w wyglądzie zewnętrznym oraz zachowaniu. W ówczesnej świadomości mieszkańców Europy stawiano znak równości między diabłem a Mauretańczykiem, najprawdopodobniej ze względu na ciemniejszy kolor skóry.
Inni twierdzą, że "Zwarte Piet" był pomocnikiem włoskiego kominiarza, ze względu na posiadaną umiejętność chodzenia po dachach, strój przypominający kombinezon kominiarski oraz miotełkę, którą ma przy sobie.
Według innej legendy "Zwarte Piet" był etiopskim chłopcem o imieniu Petrus, którego "Sinterklaas" kupił na targu niewolników w Mirze, i któremu podarował wolność, zaś chłopiec z wdzięczności pozostał u boku swojego wybawcy. Z biegiem czasu jego imię zostało uproszczone do "Piet".
W miarę jak upowszechniła się w Niderlandach wiara o pochodzeniu "Sinterklaasa" z Hiszpanii, coraz częściej utożsamiano "Zwarte Pieta" z mauretańskim, nieporadnym młodzieńcem mówiącym na migi. Taki wizerunek "Zwarte Pieta" był popularny aż do połowy XX wieku. 
Coraz powszechniejsza emigracja Afrykańczyków do Europy oraz rozwój wzajemnych kontaktów przyczyniły się do zmiany wizerunku. "Zwarte Piet" stał się respektowanym asystentem "Sinterklaasa", praktycznie pozbawionym elementów łączących tę baśniową postać z niewolnictwem i przeszłością kolonialną Holandii.
Do II wojny światowej "Sinterklaasowi" towarzyszył tylko jeden czarny pomocnik. Po wyzwoleniu kanadyjscy żołnierze, którzy wzięli udział w organizowaniu obchodów pierwszego po wojnie święta "Sinterklaas", nieograniczeni rygorami tradycji, zainicjowali udział kilku "Zwarte Pietów". Od tego czasu "Sinterklaasowi" towarzyszy zawsze kilku, a nawet kilkunastu czarnoskórych pomocników, z których każdy pełni inną funkcję.
Krytyka postaci.
Pomimo metamorfozy, którą "Zwarte Piet" przeszedł w ostatnich kilkudziesięciu latach, jego postać pozostaje w dalszym ciągu obiektem kontrowersji. Pewne kręgi społeczeństwa, np. Niderlandczycy pochodzenia surinamskiego oraz członkowie Partii Socjalistycznej (SP) krytykują "Zwarte Pieta" za "kultywowanie tradycji rasistowskiej" oraz uważają za "symbol uciemiężenia krajów Trzeciego Świata przez zachodni imperializm".
Czarny kolor skóry, złote kolczyki w uszach, typowe dla osób czarnoskórych usta i włosy, które odnajdujemy w postaci "Zwarte Pieta" oraz jego funkcja są odbierane przez wyżej wymienione grupy jako wyraz "nostalgii za kolonialną przeszłością Królestwa Niderlandów oraz nawiązywanie do czasów niewolnictwa".
Fragment wypowiedzi Harry'ego van Bommela, polityka i członka niderlandzkiego parlamentu "Tweede Kamer", udzielonej podczas wywiadu: "W tradycji święta "Sinterklaas" istnieje stały podział ról: "Sinterklaas" jest szefem, a "Zwarte Piet" sługą, to stwarza wrażenie, że osoby czarnoskóre są zawsze służącymi, zawsze pełnią funkcje pomocnicze. Jeżeli chcemy pozbyć się tego wizerunku, to nie powinniśmy wychowywać dzieci na tym wizerunku". 
Verene Shepherd profesor karaibskiego Uniwersytetu West Indies zgłosiła sprawę postaci do Rady Praw Człowieka ONZ w Genewie, w związku z czym powołano komisję, której zadaniem było zbadanie holenderskiej tradycji dotyczącej świętego Mikołaja (ONZ sugerowała nawet ingerencję w święto "Sinterklaas", celem wprowadzenia zmian lub całkowitej jego likwidacji). Przedsięwzięte przez Shepherd kroki wywołały w Holandii falę dyskusji na ten temat. Zarzucano jej przede wszystkim skrajną lewicowość, nieznajomość kultury holenderskiej oraz włączenie sprawy "Zwarte Pieten" do szerszej kampanii mającej na celu uzyskanie możliwie największych odszkodowań dla dawnych kolonii. 
Artysta Quinsy Gario (pochodzący z Antyli Holenderskich) w 2011, w trakcie obchodów święta w Amsterdamie pokazał się w podkoszulku z napisem "Zwarte Piet is racisme" ("Czarny Piotruś to rasizm"). Ineke Strouken z Holenderskiego Centrum Kultury Ludowej i Dziedzictwa Niematerialnego w Utrechcie uważała, "że zmiana w wyglądzie tych postaci byłaby czymś naturalnym". Stwierdziła m.in.: "Tradycje są z definicji dynamiczne. Dopasowują się nieustannie do ducha czasów".
Przedstawiciele części środowiska naukowego Holandii wskazywali, że podczas międzynarodowych spotkań postać "Zwarte Pieten" "jest zawsze tematem tabu oraz główną przyczyną tego, że święto "Sinterklaas" nie znajduje się na liście dziedzictwa niematerialnego UNESCO".
Przedstawiciele rządu holenderskiego dystansowali się od dyskusji. Jedyny wyraźny wyjątek stanowiła partia PVV (Partia Wolności), która broniła istniejącej tradycji w niezmiennej formie. Szesnastoletnia Holenderka Mandy Roos, zainicjowała powstanie facebookowej strony "Zwarte Piet moet blijven" ("Zwarte Piet musi pozostać"). Strona miała charakter petycji. W ciągu dwóch dni podpisało się pod nią około dwóch milionów osób. Dziewczyna zorganizowała również w Hadze demonstrację poparcia dla zachowania tradycji w niezmiennej formie. 
We Flandrii pomocnik "Sinterklaasa" określany jest jako „Pieterknecht“ (Pieter-pomocnik), więc nie nawiązuje do koloru skóry.
Bibliografia.
Opracowano na podstawie tłumaczenia artykułu z niderlandzkojęzycznej Wikipedii opartego na następujących materiałach źródłowych:

</doc>
<doc id="1161018" url="https://pl.wikipedia.org/wiki?curid=1161018" title="Kundzin Kościelny">
Kundzin Kościelny

Kundzin Kościelny – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161023" url="https://pl.wikipedia.org/wiki?curid=1161023" title="Lipowa Góra (województwo podlaskie)">
Lipowa Góra (województwo podlaskie)

Lipowa Góra – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Nieustającej Pomocy i św. Rocha w Lipinie.

</doc>
<doc id="1161027" url="https://pl.wikipedia.org/wiki?curid=1161027" title="Maślanka (województwo podlaskie)">
Maślanka (województwo podlaskie)

Maślanka – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="1161028" url="https://pl.wikipedia.org/wiki?curid=1161028" title="Mićkowa Hać">
Mićkowa Hać

Mićkowa Hać – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="1161030" url="https://pl.wikipedia.org/wiki?curid=1161030" title="Nowa Moczalnia">
Nowa Moczalnia

Nowa Moczalnia – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Nieustającej Pomocy i św. Rocha w Lipinie.

</doc>
<doc id="1161032" url="https://pl.wikipedia.org/wiki?curid=1161032" title="Nowinka (Miejskie Nowiny)">
Nowinka (Miejskie Nowiny)

Nowinka – kolonia kolonii Miejskie Nowiny w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 Nowinka administracyjnie należała do województwa białostockiego.

</doc>
<doc id="1161033" url="https://pl.wikipedia.org/wiki?curid=1161033" title="Adolf Ott">
Adolf Ott

Adolf Ott (ur. 29 grudnia 1904, zm. 10 października 1973) – zbrodniarz hitlerowski, dowódca Sonderkommanda 7b w czasie II wojny światowej, Obersturmbannführer.
W 1922 roku wstąpił do NSDAP (numer 2433), a w 1931 do SS (numer 13 294). Od lutego 1942 roku był dowódcą Sonderkommanda 7b działającego w ramach Einsatzgruppe B.
Po wojnie został aresztowany i postawiony przed sądem. Sądzony w Procesie Einsatzgruppen, w wyniku przewodu sądowego został skazany na karę śmierci. Wyrok zamieniono mu na dożywocie. Wypuszczony na wolność został w 1958 roku.

</doc>
<doc id="1161034" url="https://pl.wikipedia.org/wiki?curid=1161034" title="Ostrówek (gmina Sokółka)">
Ostrówek (gmina Sokółka)

Ostrówek – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Przez miejscowość przepływa Sokołda, niewielka rzeka dorzecza Narwi, dopływ Supraśli
Wierni kościoła rzymskokatolickiego należą do parafii Matki Bożej Nieustającej Pomocy i św. Rocha w Lipinie.

</doc>
<doc id="1161036" url="https://pl.wikipedia.org/wiki?curid=1161036" title="Pawłowszczyzna (województwo podlaskie)">
Pawłowszczyzna (województwo podlaskie)

Pawłowszczyzna – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161037" url="https://pl.wikipedia.org/wiki?curid=1161037" title="Podjałówka (Jałówka)">
Podjałówka (Jałówka)

Podjałówka – kolonia wsi Jałówka w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 Podjałówka administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="1161039" url="https://pl.wikipedia.org/wiki?curid=1161039" title="Podjanowszczyzna">
Podjanowszczyzna

Podjanowszczyzna – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161040" url="https://pl.wikipedia.org/wiki?curid=1161040" title="Podkantorówka">
Podkantorówka

Podkantorówka – kolonia wsi Kantorówka w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 Podkantorówka administracyjnie należała do województwa białostockiego.

</doc>
<doc id="1161041" url="https://pl.wikipedia.org/wiki?curid=1161041" title="Pogibło">
Pogibło

Pogibło – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Nieustającej Pomocy i św. Rocha w Lipinie.
Linki zewnętrzne.
 

</doc>
<doc id="1161044" url="https://pl.wikipedia.org/wiki?curid=1161044" title="Starzynka">
Starzynka



</doc>
<doc id="1161046" url="https://pl.wikipedia.org/wiki?curid=1161046" title="Rogatek skrzydełkowaty">
Rogatek skrzydełkowaty

Rogatek skrzydełkowaty ("Ceratophyllum platyacanthum" Cham.) – gatunek byliny należący do rodziny rogatkowatych ("Ceratophyllaceae"). Występuje w Europie i Azji, w Polsce rzadki.
Biologia i ekologia.
Bylina, hydrofit. Rośnie w wodach stojących. Kwitnie od lipca do września.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków narażonych na wyginięcie (kategoria zagrożenia V). W wydaniu z 2016 roku otrzymała kategorię DD (stopień zagrożenia nie może być określony).

</doc>
<doc id="1161048" url="https://pl.wikipedia.org/wiki?curid=1161048" title="Berenger Fredol">
Berenger Fredol

Berenger Fredol (ur. 1250 w Lavérune, zm. 11 czerwca 1323 w Awinionie) – francuski kardynał. Wuj kardynała Berenguera Fredola.
Życiorys.
Pochodził ze szlacheckiej rodziny z okolic Maguelonne. Studiował prawo kanoniczne i został profesorem na uniwersytecie w Bolonii. Począwszy od 1287 uzyskał liczne beneficja kościelne w południowej Francji (m.in. archidiakonat Corbières). W 1294 został wybrany na biskupa Béziers. Za pontyfikatu Bonifacego VIII uczestniczył w redakcji zbioru dekretałów "Liber Sextus".
W 1305 roku Bertrand de Got został papieżem Klemensem V i na pierwszym konsystorzu celebrowanym 15 grudnia 1305 mianował go kardynałem prezbiterem SS. Nereo e Achilleo. Był wikariuszem Klemensa V w Rzymie oraz Wielkim penitencjariuszem. Uczestniczył w procesie przeciwko templariuszom; jego pieczęć widnieje na tzw. pergaminie z Chinon z 1308 roku, w którym papież Klemens V udzielał zakonowi rozgrzeszenia i uniewinniał go od najcięższych zarzutów herezji (wskutek postawy króla Francji Filipa Pięknego nie doszło do zrealizowania tych postanowień). W 1309 został mianowany kardynałem biskupem Tusculum. W 1312 przebywał we Francji jako legat papieski wobec króla Filipa Pięknego. Uczestniczył w konklawe 1316; był na nim wysuwany jako kandydat na papieża. Autor dzieła prawniczego "Repetitorium iuris". Zmarł w Awinionie.

</doc>
<doc id="1161049" url="https://pl.wikipedia.org/wiki?curid=1161049" title="Starzynka (Lebiedzin)">
Starzynka (Lebiedzin)

Starzynka – kolonia wsi Lebiedzin w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 Starzynka administracyjnie należała do województwa białostockiego.

</doc>
<doc id="1161050" url="https://pl.wikipedia.org/wiki?curid=1161050" title="Stodolne">
Stodolne

Stodolne – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="1161051" url="https://pl.wikipedia.org/wiki?curid=1161051" title="Ściebielec">
Ściebielec

Ściebielec – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161053" url="https://pl.wikipedia.org/wiki?curid=1161053" title="Neuronalna dysplazja jelitowa">
Neuronalna dysplazja jelitowa

Neuronalna dysplazja jelitowa, IND (od ang. "intestinal neuronal dysplasia") – zaburzenie śródściennego jelitowego układu nerwowego, klinicznie przypominające chorobę Hirschsprunga lub martwicze zapalenie jelit. Istnieją kontrowersje co do tego, czy schorzenie ma naturę pierwotną, czy wtórną. 
Po raz pierwszy jednostka chorobowa została opisana przez Williama Meiera-Rugego, w 1971 roku, jako malformacja śródściennego
jelitowego układu nerwowego. Stwierdził on hiperplazję zwojów nerwowych oraz zwiększoną aktywność acetylocholinoesterazy w blaszce właściwej i mięśniowej błony śluzowej. W 1983 Fadda i współpracownicy wyodrębnili dwa typy IND: A i B. 
Według Kobayashiego istnieją następujące kryteria rozpoznania neuronalnej dysplazji jelitowej:

</doc>
<doc id="1161054" url="https://pl.wikipedia.org/wiki?curid=1161054" title="Wierzchłowce">
Wierzchłowce

Wierzchłowce – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="1161056" url="https://pl.wikipedia.org/wiki?curid=1161056" title="Tartak (powiat sokólski)">
Tartak (powiat sokólski)

Tartak – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="1161057" url="https://pl.wikipedia.org/wiki?curid=1161057" title="Tatarszczyzna">
Tatarszczyzna

Tatarszczyzna – kolonia w Polsce położona w województwie podlaskim, w powiecie sokólskim, w gminie Sokółka.
Miejscowość Tatarszczyzna wchodzi w skład obrębu ewidencyjnego WALENKOWO (0052), gmina Sokółka.
Historia.
Gdy w 1921 roku opracowano na potrzeby parcelacji odręczny szkic majątku Kundzin nad Łosośną na potrzeby Okręgowego Urzędu Ziemskiego Białostockiego, zostało "na nim zaznaczone (tuż nad rzeką) uroczysko o nazwie Tatarszczyzna. (...) Świadczy o tym bliskość wsi zamieszkanych przez nowo przybyłych Tatarów: Malawicz, Bohonik, Drahli". Kolonia znajduje się w dolinie Łosośny. 
W 1983 roku w Tatarszczyźnie nad Łosośną – w tzw. "tatarskich górach", w których, zgodnie z miejscowym przekazem, zawsze panował dobry tatarski "dżinn" – odbyły się ogólnopolskie uroczystości (z monumentalnym wieczornym widowiskiem plenerowym, zorganizowanym przy udziale inż. Jana Bartoszewicza z Kundzina) z okazji 300-lecia odsieczy wiedeńskiej i osadnictwa tatarskiego. 
W latach 1975–1998 miejscowość administracyjnie należała do województwa białostockiego.

</doc>
<doc id="1161058" url="https://pl.wikipedia.org/wiki?curid=1161058" title="Wilcza Jama">
Wilcza Jama



</doc>
<doc id="1161061" url="https://pl.wikipedia.org/wiki?curid=1161061" title="Wilcza Jama (Stary Szor)">
Wilcza Jama (Stary Szor)

Wilcza Jama – kolonia wsi Stary Szor w Polsce, położona w województwie podlaskim, w powiecie sokólskim, w gminie Sokółka.
Według Słownika geograficznego Królestwa Polskiego: dawne uroczysko "Jama Wilcza" o obszarze 18 dziesięcin
W latach 1975–1998 kolonia administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="1161063" url="https://pl.wikipedia.org/wiki?curid=1161063" title="Wroczyńszczyzna">
Wroczyńszczyzna

2 miejscowości w Polsce:

</doc>
<doc id="1161065" url="https://pl.wikipedia.org/wiki?curid=1161065" title="Wroczyńszczyzna (gmina Sokółka)">
Wroczyńszczyzna (gmina Sokółka)

Wroczyńszczyzna – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161066" url="https://pl.wikipedia.org/wiki?curid=1161066" title="Prowincja Południowej Karoliny">
Prowincja Południowej Karoliny



</doc>
<doc id="1161067" url="https://pl.wikipedia.org/wiki?curid=1161067" title="Vincent Pérez">
Vincent Pérez

Vincent Pérez (ur. 10 czerwca 1964 w Lozannie) – szwajcarski aktor, producent i reżyser filmowy.
Życiorys.
Wczesne lata.
Urodził się w Lozannie w Szwajcarii jako syn hiszpańskiego biznesmena zajmującego się importem i eksportem i Niemki. Dorastał wraz z bratem Carlosem i siostrą Estrellą w Szwajcarii. Gdy miał siedem lat zobaczył film z udziałem Charliego Chaplina i zapragnął zostać w przyszłości aktorem. W wieku osiemnastu lat przeprowadził się do Francji. Studiował aktorstwo w Supérieur d'Art Dramatique w Genewie. Naukę kontynuował w Paris Conservatoire w Paryżu i L'École des Amandiers w Nanterre. Przez pięć lat pracował we francuskim teatrze.
Kariera.
Po debiucie kinowym w dramacie "Patrol nocny" ("Gardien de la nuit", 1986), zagrał w ekranizacji Antoniego Czechowa "Hotel francuski" ("Hôtel de France", 1987) w reżyserii Patrice’a Chéreau i dramacie "Dom nefrytowy" ("La maison de jade", 1988) z Jacqueline Bisset.
Po roli Laertesa w telewizyjnej adaptacji sztuki Williama Szekspira "Hamlet" (1990) i komedii "Kapitan Fracasse" ("Il Viaggio di Capitan Fracassa", 1990) jako baron of Sigognac z Emmanuelle Béart i Ornellą Muti, został dostrzeżony w roli Christiana de Neuvillette w melodramacie kostiumowym "Cyrano de Bergerac" (1990) u boku Gérarda Depardieu, za którą otrzymał nominację do nagrody Cezara w kategorii Najlepszy Debiut.
W 1992 roku zadebiutował jako reżyser krótkometrażowego 6-minutowego filmu "Zamiana" ("L'Échange") i zdobył nominację do nagrody Złotej Palmy na Festiwalu Filmowym w Cannes.
Wystąpił potem w dramacie "Ogień i śnieg" ("La neige et le feu", 1991) u boku Alexisa Denisofa i Elsy Zylberstein, melodramacie wojennym "Indochiny" ("Indochine", 1992) z Catherine Deneuve, komedii romantycznej "Fanfan Tulipan" ("Fanfan", 1993) z Penelope Cruz i biograficznym dramacie historycznym "Królowa Margot" ("La Reine Margot", 1994) z Isabelle Adjani, melodramacie "Po tamtej stronie chmur" ("Al di là delle nuvole", 1995) z Irène Jacob, Johnem Malkovichem, Sophie Marceau, Kimem Rossi Stuartem, Peterem Wellerem, Jeanne Moreau, Marcello Mastroianni i Jeanem Reno.
Wystąpił w filmie fantasy "" ("The Crow: City of Angels", 1996) z Iggy Popem i melodramacie na podstawie powieści Josepha Conrada "Kochankowie sztormowego morza" ("Swept from the Sea", 1997) z Rachel Weisz i Kathy Bates.
Kolejne nominacje do nagrody Cezara w kategorii Najlepszy Aktor Drugoplanowy przyniosły mu kreacje – księcia Philippe de Neversa w dramacie przygodowym "Na ostrzu szpady" ("Le Bossu", 1997) i Viviane w dramacie "Ci, którzy mnie kochają, wsiądą do pociągu" ("Ceux qui m'aiment prendront le train", 1998).
Wystąpił także w ekranizacji powieści Anne Rice "Królowa potępionych" ("Queen of the Damned", 2002) u boku zmarłej tragicznie Aaliyah, Stuarta Townsenda i Leny Olin.
Życie prywatne.
Spotykał się z aktorką Jacqueline Bisset, Catherine Deneuve (1992) i modelką Carlą Bruni (1992-95). W dniu 18 grudnia 1998 poślubił Karinę Sillę. Ma troje dzieci: córkę Iman (ur. 2 maja 1999) oraz bliźnięta – syna Pablo Vicente i córkę Tess Indię (ur. 24 stycznia 2003). Ojcem biologicznym jego pasierbicy Roxanne (ur. 1992) jest aktor Gérard Depardieu.

</doc>
<doc id="1161068" url="https://pl.wikipedia.org/wiki?curid=1161068" title="Zamczysk">
Zamczysk



</doc>
<doc id="1161070" url="https://pl.wikipedia.org/wiki?curid=1161070" title="Zamczysk (powiat sokólski)">
Zamczysk (powiat sokólski)

Zamczysk – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="1161072" url="https://pl.wikipedia.org/wiki?curid=1161072" title="Zaścianki k. Kurowszczyzny">
Zaścianki k. Kurowszczyzny

Zaścianki k. Kurowszczyzny – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161073" url="https://pl.wikipedia.org/wiki?curid=1161073" title="Zaścianki k. Bogusz">
Zaścianki k. Bogusz

Zaścianki k. Bogusz – kolonia w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.

</doc>
<doc id="1161076" url="https://pl.wikipedia.org/wiki?curid=1161076" title="Estádio Arthur Lawson">
Estádio Arthur Lawson

Estádio Arthur Lawson – stadion piłkarski, w Rio Grande, Rio Grande do Sul, Brazylia, na którym swoje mecze rozgrywa klub Sport Club Rio Grande.

</doc>
<doc id="1161077" url="https://pl.wikipedia.org/wiki?curid=1161077" title="Krukowszczyzna (powiat białostocki)">
Krukowszczyzna (powiat białostocki)

Krukowszczyzna – wieś w Polsce położona w województwie podlaskim, w powiecie białostockim, w gminie Michałowo.
W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Przemienienia Pańskiego w Topolanach.

</doc>
<doc id="1161078" url="https://pl.wikipedia.org/wiki?curid=1161078" title="Kuryły (powiat białostocki)">
Kuryły (powiat białostocki)

Kuryły – wieś w Polsce położona w województwie podlaskim, w powiecie białostockim, w gminie Michałowo.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Opatrzności Bożej w Michałowie. Natomiast prawosławni mieszkańcy wsi należą do parafii Narodzenia św. Jana Chrzciciela w Nowej Woli.

</doc>
<doc id="1161079" url="https://pl.wikipedia.org/wiki?curid=1161079" title="Bogusław Leśnodorski">
Bogusław Leśnodorski

Bogusław Leśnodorski (ur. 27 maja 1914 w Krakowie, zm. 1 lipca 1985 w Warszawie) – polski historyk ustroju i myśli politycznej, profesor nauk prawnych, nauczyciel akademicki Uniwersytetu Warszawskiego. Członek PPS w latach 1947–1948, członek PZPR w latach 1948–1985.
Życiorys.
Urodził się 27 maja 1914 w Krakowie jako syn Marii z Owińskich i Gustawa Leśniodorskich. W 1932 ukończył III Gimnazjum im. Jana Sobieskiego w Krakowie, szkołę w której nauczał jego ojciec. Studiował na Wydziale Prawa Uniwersytetu Jagiellońskiego, który ukończył w 1936. Rozpoczął na nim pracę w Katedrze Historii Ustroju Polski. W 1938 obronił doktorat, jego promotorem był Stanisław Kutrzeba.
W listopadzie 1939 został uwięziony w ramach Sonderaktion Krakau. Przebywał w obozach koncentracyjnych Sachsenhausen i Dachau. Zwolniony został w lutym 1940. Był zaangażowany w tajne nauczanie na Uniwersytecie Jagiellońskim.
W 1947 uzyskał habilitację na podstawie dorobku naukowego oraz rozprawy "Dzieło Sejmu Czteroletniego". Od 1950 wykładał na Wydziale Prawa Uniwersytetu Warszawskiego jako profesor nadzwyczajny, a od 1958 profesor zwyczajny. W latach 1965–1968 był dziekanem Wydziału Prawa i Administracji UW. Od 1973 był członkiem korespondentem Polskiej Akademii Nauk. W 1966 uzyskał doktorat honoris causa Uniwersytetu w Tuluzie. W czerwcu 1968 roku wszedł w skład Komitetu Przygotowawczego obchodów 500 rocznicy urodzin Mikołaja Kopernika. Był członkiem rady naukowej Ośrodka Badań Naukowych im. Wojciecha Kętrzyńskiego w Olsztynie.
Głównym obszarem jego badań było polskie oświecenie. Opublikował m.in. książki: "Polscy jakobini", "Rozmowy z przeszłością. Dziesięć wieków Polski". a także opracował pisma Kuźnicy Kołłątajowskiej. Był także współautorem (wraz z Juliuszem Bardachem i Michałem Pietrzakiem) wielokrotnie wznawianego podręcznika "Historia ustroju i prawa polskiego".
Zmarł 1 lipca 1985 w Warszawie. Został pochowany na Cmentarzu Rakowickim w Krakowie 8 lipca 1985.
Życie prywatne.
Jego starszym bratem był Zygmunt, a szwagierką Aleksandra.
Był żonaty, miał córkę i syna. Był dziadkiem Bogusława, prawnika i prezesa Legii Warszawa w latach 2012-2017.

</doc>
<doc id="1161080" url="https://pl.wikipedia.org/wiki?curid=1161080" title="Kuryły">
Kuryły

2 miejscowości w Polsce:

</doc>
<doc id="1161081" url="https://pl.wikipedia.org/wiki?curid=1161081" title="Oblężenie Savannah">
Oblężenie Savannah



</doc>
<doc id="1161082" url="https://pl.wikipedia.org/wiki?curid=1161082" title="Order Świętego Ducha">
Order Świętego Ducha



</doc>
<doc id="1161084" url="https://pl.wikipedia.org/wiki?curid=1161084" title="Miłość (album Miłości)">
Miłość (album Miłości)

Miłość – pierwszy album Miłości, wydany w 1993 roku. Płyta została nagrana między 7 a 10 września 1992 roku w studiu Polskiego Radia Szczecin. W kwietniu 2008 roku nakładem Biodro Records ukazała się reedycja płyty.
W 2014 roku płyta została sklasyfikowana na 25 miejscu rankingu najlepszych polskich płyt XX wieku portalu internetowego Porcys.
Twórcy.
Wszystkie kompozycje Tymański, aranżacje Miłość.

</doc>
<doc id="1161089" url="https://pl.wikipedia.org/wiki?curid=1161089" title="Wspólnota Cenacolo">
Wspólnota Cenacolo

Wspólnota "Cenacolo" – powstała w lipcu 1983 roku z inicjatywy włoskiej zakonnicy Elwiry Petrozzi wspólnota, niosąca pomoc młodym ludziom z problemami, w szczególności narkomanom i alkoholikom. Obecnie działa ponad 60 domów wspólnoty na całym świecie, w tym 4 w Polsce.
Metoda terapii opiera się na intensywnej pracy, modlitwie, dzieleniu się uczuciami, rozwijaniu talentów i zajęciach sportowych. Ponadto każda nowa osoba dostaje "anioła stróża" - mieszkającą już dłużej we Wspólnocie osobę, która mu towarzyszy przez 24 godziny na dobę (w miare możliwości). Wspólnota nie zatrudnia kwalifikowanych psychologów ani nie stosuje terapii farmakologicznej. Z danych z ostatnich 25 lat funkcjonowania wspólnoty wynika, że skuteczność tej terapii przekracza 80%.

</doc>
<doc id="1161091" url="https://pl.wikipedia.org/wiki?curid=1161091" title="Las Grabiński">
Las Grabiński

Las Grabiński znajduje się na pagórku, na granicy miejscowości Iwonicz i Lubatówka.
W lesie Grabińskim, w poniedziałek 24 lipca 1944 roku pod wodzą barona Engelsteina, komendanta niemiecko-ukraińskiego batalionu SS-Galizien w Iwoniczu i jego zastępcy, ukraińskiego majora lek. wet. Władimira Najdy, zamordowano strzałem w tył głowy 72 aresztowanych, którzy zostali przywiezieni z więzienia w Jaśle. 
Byli to w większości członkowie Armii Krajowej i Batalionów Chłopskich, z czego 38 osób było z Lubatowej (aresztowanych 3 lipca 1944), 3 osoby z Iwonicza, 2 z Krościenka Niżnego, 2 z Brzostka, 2 z Korczyny 2 z Biecza i po jednej osobie z Krosna, Sanoka i Strzeszyny. 20 pozostałych osób zostało nierozpoznanych.
Uroczystości żałobne odbyły się w miejscu mordu, dnia 9 maja 1945. Kondukt pogrzebowy podzielił się na dwie części. Pierwszą część stanowili mieszkańcy Lubatowej. Uformowali orszak, w którym prowadzili trumny osób pochodzących z Lubatowej, i poprowadzili je do uroczystego pochówku we wspólnej mogile przy kościele parafialnym w Lubatowej. Druga część konduktu, z pozostałymi trumnami, udała się na cmentarz w Iwoniczu. Dwadzieścia nierozpoznanych ciał zostało pochowanych we wspólnej mogile na nowym cmentarzu w Iwoniczu. Pozostali zabici zostali zabrani przez rodziny i pochowani na rodzinnych cmentarzach.

</doc>
<doc id="1161092" url="https://pl.wikipedia.org/wiki?curid=1161092" title="Estádio dos Eucaliptos">
Estádio dos Eucaliptos

Estádio dos Eucaliptos – stadion piłkarski, w Santa Maria, Rio Grande do Sul, Brazylia, na którym swoje mecze rozgrywa klub Riograndense Futebol Clube.

</doc>
<doc id="1161097" url="https://pl.wikipedia.org/wiki?curid=1161097" title="Marchantia polymorpha">
Marchantia polymorpha



</doc>
<doc id="1161098" url="https://pl.wikipedia.org/wiki?curid=1161098" title="Puchar UEFA (1988/1989)">
Puchar UEFA (1988/1989)

Puchar UEFA 1988/1989 () – 18. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 4 września 1988 – 17 maja 1989. W rozgrywkach zwyciężyła drużyna SSC Napoli.

</doc>
<doc id="1161100" url="https://pl.wikipedia.org/wiki?curid=1161100" title="Oleydong Sithsamerchai">
Oleydong Sithsamerchai

Oleydong Sithsamerchai (ur. 17 lipca 1985 w Trang) – tajski bokser, były zawodowy mistrz świata organizacji WBC w kategorii słomkowej (do 105 funtów).
Zawodową karierę rozpoczął we wrześniu 2002 roku. 6 kwietnia 2007 roku wygrał pojedynek eliminacyjny WBC z Portorykańczykiem Omarem Soto. 29 listopada 2007 roku, w swojej 25 walce, zdobył pas mistrzowski WBC, pokonując mistrza tej organizacji, Eagle Kyowę.
18 czerwca 2008 roku po raz pierwszy obronił swój tytuł, nokautując w dziewiątej rundzie Japończyka Junichi Ebisuokę. We wrześniu tego samego roku stoczył nietytułową walkę z zupełnie nieznanym Johnem Cut Siregarem (nie wygrał żadnej z 8 odbytych walk), którego znokautował w czwartej rundzie, a dwa miesiące później pokonał na punkty swojego rodaka Pornsawana Kratingdaenggyma, który zajmował pierwsze miejsce w rankingu WBC.
W swojej trzeciej obronie 29 maja 2009 roku pokonał byłego mistrza świata IBF, Muhammada Rachmana. Rachman w wyniku przypadkowego zderzenia głowami w jedenastej rundzie doznał dużego rozcięcia skóry i nie mógł kontynuować walki. Po podliczeniu punktów pojedynek zakończył się zwycięstwem Taja w stosunku 106–101, 105–103 i 105–103. Dwa miesiące później stoczył kolejną walkę nietytułową, a 27 listopada 2009 roku po raz czwarty oronił pas mistrzowski IBF, pokonując decyzją większości na punkty Juana Palaciosa.
27 marca 2010 roku po bardzo wyrównanym pojedynku pokonał Japończyka Yasutakę Kurokiego i obronił pas mistrzowski. Walka zakończyła się stosunkiem 113–112, 114–113 i 114–112, a Sithsamerchai w jedenastej rundzie był liczony. We wrześniu tego samego roku zremisował z Pornsawanem Porpramookiem, mimo że w drugiej rundzie był liczony. Swój tytuł stracił 11 lutego 2011 roku po porażce przez techniczny nokaut w piątej rundzie z Kazuto Ioką. Dla Japończyka była to dopiero siódma walka w zawodowej karierze.
Po tej porażce Sithsamerchai zmienił kategorię wagową na supermuszą i stoczył dwadzieścia trzy kolejne zwycięskie pojedynki.

</doc>
<doc id="1161102" url="https://pl.wikipedia.org/wiki?curid=1161102" title="Grudzień 2007">
Grudzień 2007



</doc>
<doc id="1161104" url="https://pl.wikipedia.org/wiki?curid=1161104" title="Decoupage">
Decoupage

Dekupaż, Decoupage (fr. "", []) — technika zdobnicza polegająca na przyklejaniu na odpowiednio spreparowaną powierzchnię (np. drewno, metal, szkło, tkanina, plastik, ceramika) wzoru wyciętego z papieru lub serwetki papierowej (technika serwetkowa).
Decoupage klasyczny polega na naklejaniu wzoru z papieru i pokryciu go wieloma warstwami lakieru tak, aby wtopił się całkowicie i nie był wyczuwalny przy dotknięciu. W zamyśle ma on wyglądać jak namalowany.
Słowo decoupage pochodzi od francuskiego czasownika „decouper” – wycinać.
Historia.
Uważa się, że technika decoupage pochodzi ze wschodniej Syberii. Plemiona nomadów ozdabiały w ten sposób groby swoich przodków. Stamtąd technika przywędrowała do Chin, gdzie aż do XII wieku była popularną metodą ozdabiania lampionów, okien, pudełek i innych przedmiotów. W XVII wieku dzięki wymianie handlowej z Dalekim Wschodem decoupage przywędrowało najpierw do Włoch, a w XVIII w. do innych krajów Europy. Weneccy stolarze używali decoupage do produkcji mebli tworząc tańszą alternatywę do modnych wówczas chińskich lakierowanych mebli. Sztukę tę nazywano "lacca contrafatta". Wkrótce odchodzono od naśladowania dalekowschodniego wzornictwa na rzecz kopii dzieł ówczesnych malarzy. Decoupage zyskało przydomek "sztuki biedaków".
Wkrótce decoupage stało się jednym z typowych kobiecych hobby, niezwykle popularnym m.in. na dworze Ludwika XV. Ozdabiano nie tylko meble, ale coraz częściej także mniejsze przedmioty np. pudełka i przybory toaletowe. Używano do tego już nie tylko kopii, ale i wyciętych elementów oryginalnych obrazów. Zniszczono przez to wiele ówczesnych dzieł takich malarzy, jak François Boucher, Jean-Honoré Fragonard, Pierre-Joseph Redouté, Jean-Baptiste Pillement, Jean Antoine Watteau.
Niektórych twórców techniką decoupage zaczęto powoli uznawać za artystów. Tak było z Mary Delany, która stała się ulubienicą dworu królowej Charlotty. Później przy pomocy decoupage'u tworzyli także Pablo Picasso i Henri Matisse.
Materiały.
Do techniki decoupage stosuje się materiały, które zazwyczaj są dostępne w każdym gospodarstwie domowym:
Obecnie dostępnych jest na rynku wiele przyborów i materiałów produkowanych z myślą o osobach tworzących techniką decoupage. Można kupić gotowe przedmioty przygotowane specjalnie do ozdabiania, specjalistyczne kleje, farby i lakiery, a także media pozwalające postarzyć dany przedmiot np. przez stworzenie na nim charakterystycznych pęknięć.

</doc>
<doc id="1161105" url="https://pl.wikipedia.org/wiki?curid=1161105" title="Grabówek (województwo podlaskie)">
Grabówek (województwo podlaskie)

Grabówek – kolonia w Polsce położona w województwie podlaskim, w powiecie kolneńskim, w gminie Stawiski.
Przez miejscowość przepływa rzeka Mogilna, która później uchodzi do Dzierzbii.
Historia.
Wieś zasiedlona 2 osadnikami na 35 morgach ziemi powstała na przełomie XVIII/XIX wieku. Wówczas nazywana była Grabowo Małe-Piardy.
Dawniej wieś i folwark.
W latach 1921–1939 wieś i folwark leżał w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w m. Stawiskach. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="1161107" url="https://pl.wikipedia.org/wiki?curid=1161107" title="Łojewek (miejscowość)">
Łojewek (miejscowość)

Łojewek – kolonia w Polsce położona w województwie podlaskim, w powiecie kolneńskim, w gminie Stawiski.
Dawniej wieś Łojówek.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwało 39 osób w 4 budynkach mieszkalnych. Miejscowość należała do parafii rzymskokatolickiej w m. Dobrzyjałowo. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="1161108" url="https://pl.wikipedia.org/wiki?curid=1161108" title="Dąbrowa (gmina Stawiski)">
Dąbrowa (gmina Stawiski)

Dąbrowa – kolonia wsi Romany w Polsce położona w województwie podlaskim, w powiecie kolneńskim, w gminie Stawiski.
Dawniej Romany-Dąbrowa.
Historia.
W latach 1921–1939 kolonia leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 12 osób w 2 budynkach mieszkalnych. Miejscowość należała do parafii rzymskokatolickiej w m. Przytuły. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="1161114" url="https://pl.wikipedia.org/wiki?curid=1161114" title="Daniel Gołębiewski">
Daniel Gołębiewski

Daniel Gołębiewski (ur. 15 lipca 1987 w Wyszkowie) – polski piłkarz występujący na pozycji napastnika w Legionovii Legionowo.
Kariera klubowa.
Początkowo występował w zespole MOSiR Wyszków, następnie trafił do Polonii Warszawa. W sezonie 2006/2007 był zawodnikiem rezerw klubu ze stolicy – w rozgrywkach IV ligi strzelił trzy gole. W 2007 roku został włączony do pierwszej drużyny Polonii. Pod koniec lutego 2008 roku został wypożyczony do ŁKS-u Łomża. Był podstawowym graczem drugoligowego zespołu, strzelił również dwa gole – zdobył m.in. bramkę w meczu z Lechią Gdańsk, zapewniając swojej drużynie zwycięstwo 1:0.
Po powrocie do Polonii Gołębiewski grał w zespole Młodej Ekstraklasy. W Ekstraklasie zadebiutował 21 marca 2009 roku w wygranym 1:0 meczu ze Śląskiem Wrocław, natomiast pierwszego gola strzelił 23 maja w spotkaniu z Lechem Poznań, przyczyniając się do remisu 3:3. W latach 2009–2011 regularnie występował w barwach stołecznego klubu. W sezonie 2009/2010 po raz pierwszy zagrał także w europejskich pucharach – wystąpił w dwóch meczach kwalifikacji Ligi Europy z AC Juvenes/Dogana.
Pod koniec czerwca 2011 roku Gołębiewski przeszedł na zasadzie rocznego wypożyczenia do Górnika Zabrze. W rundzie jesiennej sezonu 2011/2012 nie był podstawowym zawodnikiem zabrzańskiego klubu, choć występował w nim regularnie. W rozgrywkach Ekstraklasy strzelił dwa gole, natomiast w pucharze Polski zdobył jedną bramkę, zapewniając swojemu zespołowi zwycięstwo 1:0 w meczu z Dolcanem Ząbki. W styczniu 2012 roku został ponownie wypożyczony, tym razem do Korony Kielce. W kieleckim klubie rozegrał 12 spotkań, strzelił również jednego gola – zdobył bramkę w zremisowanym 2:2 spotkaniu z Lechem Poznań.
Kariera reprezentacyjna.
7 sierpnia 2010 roku został powołany przez selekcjonera Franciszka Smudę do reprezentacji Polski na mecz z Kamerunem w miejsce kontuzjowanego Artura Sobiecha. W spotkaniu tym jednak nie wystąpił.

</doc>
<doc id="1161115" url="https://pl.wikipedia.org/wiki?curid=1161115" title="1750 w literaturze">
1750 w literaturze



</doc>
<doc id="1161116" url="https://pl.wikipedia.org/wiki?curid=1161116" title="1751 w literaturze">
1751 w literaturze



</doc>
<doc id="1161117" url="https://pl.wikipedia.org/wiki?curid=1161117" title="1752 w literaturze">
1752 w literaturze



</doc>
<doc id="1161118" url="https://pl.wikipedia.org/wiki?curid=1161118" title="1753 w literaturze">
1753 w literaturze



</doc>
<doc id="1161120" url="https://pl.wikipedia.org/wiki?curid=1161120" title="1754 w literaturze">
1754 w literaturze



</doc>
<doc id="1161121" url="https://pl.wikipedia.org/wiki?curid=1161121" title="Roman Dżindżichaszwili">
Roman Dżindżichaszwili

Roman Dżindżichaszwili, ros. Роман Яковлевич Джинджихашвили (ur. 5 maja 1944 w Tbilisi) – gruziński szachista i trener szachowy, w latach 1976–1980 reprezentant Izraela, a od roku 1981 – Stanów Zjednoczonych, arcymistrz od 1977 roku.
Kariera szachowa.
Pierwsze sukcesy zaczął odnosić w połowie lat 60. XX wieku. W roku 1965 wraz z Buchutim Gurgenidze zajął I miejsce w Tbilisi. W 1971 i 1972 roku dwukrotnie wystąpił w finałach indywidualnych mistrzostw Związku Radzieckiego, lepszy wynik osiągając w turnieju późniejszym (Baku, XIV m.). Po emigracji z ZSRR osiągnął znaczne indywidualne sukcesy, m.in. w Netanji (1977, I m. wspólnie z Florinem Gheorghiu, Nathanem Birnboimem i Władimirem Liberzonem), Genewie (1977, III m. wspólnie z Giennadijem Sosonko, za Bentem Larsenem i Ulfem Anderssonem), Hastings (1977/78, I m. przed Tigranem Petrosjanem), Tel Awiwie (1978, indywidualne mistrzostwa Izraela, I m.), Amsterdamie (1978, turniej "IBM", III m. wspólnie z Helmutem Pflgerem i Vlastimilem Hortem, za Janem Timmanem i Zoltanem Ribli), Tilburgu (1978, III m. wspólnie z Robertem Hübnerem i Anthony Milesem, za Lajosem Portischem i J.Timmanem), Lone Pine (1980, I m.), Nowym Jorku (1984, I m.) oraz w Filadelfii (1992, II m. za Ildarem Ibragimowem).
Dwukrotnie (1983 – wraz z Larrym Christiansenem i Walterem Browne oraz 1989 – wraz z Yasserem Seirawanem i Stuartem Rachelsem) triumfował w indywidualnych mistrzostwach Stanów Zjednoczonych. W 1990 roku wystąpił w turnieju międzystrefowym (eliminacji mistrzostw świata w Manili), zajmując 26. miejsce.
Trzykrotnie (1976, 1978, 1984) brał udział w szachowych olimpiadach, w roku 1984 zdobywając brązowy medal za indywidualny wynik na I szachownicy. Ponadto, w roku 1989 reprezentował Stany Zjednoczone na drużynowych mistrzostwach świata. W 1993 roku zagrał samego siebie w filmie "Szachowe dzieciństwo" (ang. "Searching For Bobby Fischer"). Od roku 2000 nie występuje w turniejach klasyfikowanych przez Międzynarodową Federację Szachową.
Najwyższy ranking w karierze osiągnął 1 stycznia 1979, z wynikiem 2595 punktów dzielił wówczas 13. miejsce na światowej liście FIDE, jednocześnie zajmując 1. miejsce wśród izraelskich szachistów.

</doc>
<doc id="1161122" url="https://pl.wikipedia.org/wiki?curid=1161122" title="1755 w literaturze">
1755 w literaturze



</doc>
<doc id="1161123" url="https://pl.wikipedia.org/wiki?curid=1161123" title="1757 w literaturze">
1757 w literaturze



</doc>
<doc id="1161124" url="https://pl.wikipedia.org/wiki?curid=1161124" title="1758 w literaturze">
1758 w literaturze



</doc>
<doc id="1161125" url="https://pl.wikipedia.org/wiki?curid=1161125" title="1759 w literaturze">
1759 w literaturze



</doc>
<doc id="1161126" url="https://pl.wikipedia.org/wiki?curid=1161126" title="1760 w literaturze">
1760 w literaturze



</doc>
<doc id="1161128" url="https://pl.wikipedia.org/wiki?curid=1161128" title="Hitman (film 2007)">
Hitman (film 2007)

Hitman – francusko-amerykański film sensacyjny z 2007 roku w reżyserii Xaviera Gensa, powstały na podstawie gier komputerowych z serii "Hitman".
Opis fabuły.
Agent 47 jest znakomicie wyszkolonym płatnym zabójcą. Jego największą bronią są stalowe nerwy i duma, którą czerpie z pracy. 47 to kryptonim pod jakim jest znany, który stanowią dwie ostatnie cyfry kodu wytatuowanego z tyłu jego głowy. Zostaje uwikłany w groźną aferę, a gdy jego tropem ruszają agenci służb specjalnych, 47 walczy o przetrwanie, próbując odkryć, kto go wrobił i kto chce się go pozbyć raz na zawsze. Największym jego wyzwaniem nie są wrogowie, lecz własne sumienie i nieznane do tej pory uczucia, które budzi w nim piękna i tajemnicza dziewczyna.

</doc>
<doc id="1161129" url="https://pl.wikipedia.org/wiki?curid=1161129" title="Andrzej Śródka">
Andrzej Śródka

Andrzej Stefan Śródka (ur. 10 czerwca 1946 w Łodzi, zm. 30 września 2022) – profesor doktor habilitowany medycyny, naukowiec zajmujący się historią medycyny, historią nauki polskiej i patofizjologią.
Życiorys.
Syn aktora Stefana Śródki. 
Był pracownikiem naukowym Instytutu Historii Nauki PAN, gdzie pełnił stanowisko kierownika Pracowni Historii Medycyny, a w latach 1996–2000 dyrektora Instytutu. Był również członkiem Rady Naukowej IHN PAN.
Był kierownikiem Katedry Historii Medycyny na Wydziale Lekarskim w Collegium Medicum Uniwersytetu Jagiellońskiego i pracownikiem naukowym Akademii Medycznej w Warszawie (II Wydział Lekarski z Oddziałem Nauczania w Języku Angielskim oraz Oddziałem Fizjoterapii; Zakład Historii Medycyny i Filozofii).
Przez dwie kadencje (1991–2007) pełnił funkcję prezesa Polskiego Towarzystwa Historii Medycyny i Farmacji, członek Towarzystwa Naukowego Warszawskiego. Autor słownika biograficznego "Uczeni Polscy XIX-XX stulecia" ().
Interesował się muzyką popularną i prowadził audycje radiowe: w 2017 r. w warszawskim radiu akademickim Kampus.

</doc>
<doc id="1161130" url="https://pl.wikipedia.org/wiki?curid=1161130" title="Cegielnia (powiat białostocki)">
Cegielnia (powiat białostocki)

Cegielnia – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161132" url="https://pl.wikipedia.org/wiki?curid=1161132" title="Izoby">
Izoby

Izoby – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161133" url="https://pl.wikipedia.org/wiki?curid=1161133" title="Komosa (województwo podlaskie)">
Komosa (województwo podlaskie)

Komosa – przysiółek w Polsce położony w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161134" url="https://pl.wikipedia.org/wiki?curid=1161134" title="Pył (Mroczne Materie)">
Pył (Mroczne Materie)



</doc>
<doc id="1161137" url="https://pl.wikipedia.org/wiki?curid=1161137" title="Kozły (powiat białostocki)">
Kozły (powiat białostocki)

Kozły – kolonia w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161138" url="https://pl.wikipedia.org/wiki?curid=1161138" title="Krasne (Ogrodniczki)">
Krasne (Ogrodniczki)

Krasne – przysiółek wsi Ogrodniczki w Polsce, położony w województwie podlaskim, w powiecie białostockim, w gminie Supraśl.
W latach 1975–1998 przysiółek administracyjnie należał do województwa białostockiego.

</doc>
<doc id="1161139" url="https://pl.wikipedia.org/wiki?curid=1161139" title="Podjałówka">
Podjałówka



</doc>
<doc id="1161140" url="https://pl.wikipedia.org/wiki?curid=1161140" title="Podjałówka (powiat białostocki)">
Podjałówka (powiat białostocki)

Podjałówka – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161141" url="https://pl.wikipedia.org/wiki?curid=1161141" title="Podsokołda (osada leśna)">
Podsokołda (osada leśna)

Podsokołda – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161143" url="https://pl.wikipedia.org/wiki?curid=1161143" title="Dziadek do Orzechów i Król Myszy">
Dziadek do Orzechów i Król Myszy



</doc>
<doc id="1161151" url="https://pl.wikipedia.org/wiki?curid=1161151" title="Pólko (gmina Supraśl)">
Pólko (gmina Supraśl)

Pólko – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161152" url="https://pl.wikipedia.org/wiki?curid=1161152" title="Stary Majdan (województwo podlaskie)">
Stary Majdan (województwo podlaskie)

Stary Majdan – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161153" url="https://pl.wikipedia.org/wiki?curid=1161153" title="Turo (osada leśna)">
Turo (osada leśna)

Turo – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.

</doc>
<doc id="1161157" url="https://pl.wikipedia.org/wiki?curid=1161157" title="Dąbrowa (Elbląg)">
Dąbrowa (Elbląg)

Dąbrowa (dawniej Damerau) – jedna ze wschodnich dzielnic Elbląga. W latach 90. XX wieku została włączona w granice administracyjne miasta.
Wieś komornictwa zewnętrznego Elbląga w XVII i XVIII wieku. 
Położenie.
Dąbrowa leży na skraju Parku Krajobrazowego Wysoczyzny Elbląskiej przy drodze wojewódzkiej nr 504 w kierunku Braniewa. Od południa graniczy z elbląskim lasem miejskim – "Bażantarnią", a od wschodu ze wsiami Piastowo oraz Jagodnik.
Obecnie w Dąbrowie budowane jest osiedle domków jednorodzinnych. Przy ulicy Królewieckiej 285 w XIX wieku zbudowano szkołę. Budynek stoi do dziś na rogu z ulicą Olchową. Kolejny dom zabytkowy to funkcjonujące do dziś gospodarstwo pod numerem 297.
Komunikacja.
Do Dąbrowy można dojechać:

</doc>
<doc id="1161158" url="https://pl.wikipedia.org/wiki?curid=1161158" title="Zdroje (Sokołda)">
Zdroje (Sokołda)

Zdroje – kolonia wsi Sokołda w Polsce, położona w województwie podlaskim, w powiecie białostockim, w gminie Supraśl.
W latach 1975–1998 kolonia administracyjnie należała do województwa białostockiego.

</doc>
<doc id="1161163" url="https://pl.wikipedia.org/wiki?curid=1161163" title="Zielona (gmina Supraśl)">
Zielona (gmina Supraśl)

Zielona – osada leśna w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.
W odległości ok. 1 km na północny wschód od osady leży Krasny Staw.

</doc>
<doc id="1161169" url="https://pl.wikipedia.org/wiki?curid=1161169" title="Puchar UEFA (1989/1990)">
Puchar UEFA (1989/1990)

Puchar UEFA 1989/1990 () – 19. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 9 sierpnia 1989 – 16 maja 1990. W rozgrywkach zwyciężyła drużyna Juventus F.C..

</doc>
<doc id="1161171" url="https://pl.wikipedia.org/wiki?curid=1161171" title="Ostasze">
Ostasze

Ostasze – przysiółek część wsi Zimnochy-Susły w Polsce położony w województwie podlaskim, w powiecie białostockim, w gminie Suraż.
W latach 1975–1998 miejscowość administracyjnie należała do województwa białostockiego.

</doc>
<doc id="1161176" url="https://pl.wikipedia.org/wiki?curid=1161176" title="Ostrów (gmina Suraż)">
Ostrów (gmina Suraż)

Ostrów – kolonia w Polsce położona w województwie podlaskim, w powiecie białostockim, w gminie Suraż.
W latach 1975–1998 miejscowość administracyjnie należała do województwa białostockiego.
Na zdjęciu satelitarnym w miejscu wskazywanym przez geoportal jest las.

</doc>
<doc id="1161177" url="https://pl.wikipedia.org/wiki?curid=1161177" title="Zimnochy-Susły">
Zimnochy-Susły

Zimnochy-Susły – wieś w Polsce położona w województwie podlaskim, w powiecie białostockim, w gminie Suraż.
 
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Częstochowskiej w Rynkach.

</doc>
<doc id="1161179" url="https://pl.wikipedia.org/wiki?curid=1161179" title="Senat (Australia)">
Senat (Australia)



</doc>
<doc id="1161180" url="https://pl.wikipedia.org/wiki?curid=1161180" title="Evel Knievel">
Evel Knievel

Robert Craig „Evel” Knievel, Jr. (ur. 17 października 1938 w Butte, zm. 30 listopada 2007 w Clearwater) – amerykański kaskader-motocyklista. 
Światową sławę Knievel uzyskał w latach 70. XX wieku, kiedy to specjalizował się w akrobacjach i skokach motocyklowych nad autostradami, rzędami zaparkowanych samochodów, zbiornikami wodnymi pełnymi rekinów, skrzyniami wypełnionymi jadowitymi wężami oraz przez płonące obręcze. Wiele rozgłosu przyniósł mu także skok nad kanionem rzeki Snake o szerokości 1,5 km. Po dwóch nieudanych bezzałogowych próbach obawiano się utraty sponsorów po ewentualnym odwołaniu występu i Knievel zdecydował się wystartować w przypominającym samolot pojeździe wyposażonym w napęd rakietowy. Chwilę po starcie otworzył się spadochron, który spowolnił pojazd i powoli opuścił go w dół kanionu. Knievel wylądował w rzece odnosząc jedynie lekkie obrażenia. Oficjalną wersją otworzenia się spadochronu była awaria elektroniki. Niektórzy jednak twierdzą, że Knievel przestraszył się i za wcześnie wypuścił spadochron. Wyczyn ten był transmitowany na żywo przez telewizję. 
W 2004 roku karierze Knievela poświęcony został film "Ryzykant", który wyreżyserował John Badham.
Telewizja BBC zrealizowała też program "Richard Hammond i Evel Knievel" (2007).

</doc>
<doc id="1161183" url="https://pl.wikipedia.org/wiki?curid=1161183" title="Maxine McKew">
Maxine McKew

Maxine McKew (ur. 1953) – australijska dziennikarka i polityk, od 2007 posłanka do parlamentu Australii z ramienia Australijskiej Partii Pracy (ALP). Przed rozpoczęciem kariery politycznej McKew była cenioną i znaną dziennikarką Australian Broadcasting Corporation, w 200 otrzymała Centenary Medal za zasługi dla dziennikarstwa w Australii.
W 2007 kandydowała do Izby Reprezentantów w rejonie wyborczym Bennelong pokonując Johna Howarda ówczesnego Premiera Australii.

</doc>
<doc id="1161187" url="https://pl.wikipedia.org/wiki?curid=1161187" title="Logo (czasopismo)">
Logo (czasopismo)

Logo ("Warto Wiedzieć Warto Kupić") – niewydawany już ilustrowany magazyn przeznaczony dla mężczyzn. Poruszający tematy stylu życia, mody, artykułów spożywczych i kosmetycznych, elektroniki użytkowej oraz sprzętu sportowego. Magazyn doradza w ich praktycznym wykorzystaniu oraz w wyborze, cenach i miejscach zakupu.
Główne rubryki Logo:
Pierwotnie Logo ukazywało się jako kwartalnik, od numeru 1 (5) marzec 2006 jest miesięcznikiem.
W kwietniu 2020 r. wydawca poinformował o zakończeniu wydawania pisma, ostatnim numerem został łączony numer majowo-czerwcowy.

</doc>
<doc id="1161188" url="https://pl.wikipedia.org/wiki?curid=1161188" title="Erik Magnus Staël von Holstein">
Erik Magnus Staël von Holstein

Baron Erik Magnus Staël von Holstein, (ur. 25 października 1749 w Loddby, w Szwecji, zm. 9 maja 1802 w Poligny) – szwedzki ambasador we Francji.
Życiorys.
Zbyt niezależna od sztokholmskich instrukcji polityka Staëla von Holsteina doprowadziła do nadzorowania jego dyplomatycznych poczynań przez innych wysłanników szwedzkich w Paryżu – formalnie mu podporządkowanych.
Ambasada w Paryżu.
Erik Magnus był szambelanem królowej Szwecji Zofii Magdaleny Duńskiej od 1772 roku. W roku 1783 został szwedzkim chargé d'affaires na dwór Francji, a w 1785 uzyskał tytuł ambasadora Szwecji we Francji, którym był do roku 1792.
W roku 1787 szwedzki poseł w Konstantynopolu Gerhard Johan von Heidenstam został oskarżony przez jego francuskiego odpowiednika de Choiseul-Gouffiera o nielojalne wobec francuskiego sojusznika postępowanie posła szwedzkiego. Heidenstam i ambasador brytyjski Sir Robert Ainslie, wspomagani przez posła pruskiego Bernharda Wilhelma von Goltz, starali się bowiem przekonać Turków by nie przyjmowali warunków pokojowych, które proponowała Francja, jako pośredniczka z wrogiem Turcji – Rosją. Staël von Holstein jako szwedzki ambasador w Paryżu bronił kolegi przed oskarżeniami francuskiego MSZ de Montmorina. Przebywający wtedy w Paryżu Sir Hugh Elliot zrozumiał stanowisko szwedzkie i bronił postępowania Gustawa III w Londynie.
Dnia 21 stycznia 1786 poślubił córkę francuskiego ministra finansów Jacques Neckera, pannę Anne Louise Germaine Necker, znaną potem jako pisarka Madame de Staël.
W roku 1789 pozyskał do służby Szwecji niemieckiego dyplomatę, barona Georga Josefa von Brentano, by wypełnił misję specjalną w Stambule. (1789-1791) Armand Marc de Montmorin Saint-Hérem starał się utrudnić przejście Niemca ze służby francuskiej do szwedzkiej. Staël von Holstein był przekonany, że Francja doprowadzi swego "sojusznika" – Turcję do zguby, sam jako Szwed traktował Turcję – sojusznika przeciw Rosji, o wiele poważniej, starał się więc pod nosem Francuzów, ostrzec Turków.
21 kwietnia 1789 roku von Brentano wszedł w Nicei na statek płynący do Turcji. Listy dla Brentano miał tłumaczyć znawca Turcji Ignatius Moudragea d'Ohsson. D'Ohsson doradził baronowi, by ten podarował wielkiemu wezyrowi oprawiony w diamenty portret Gustawa III. Erik Magnus Staël von Holstein polecił wykonać taki portret za 13.500 liwrów w Hadze.
W 1789 roku przekupił Jacques'a Malleta du Pan, wydawcę "Mercure de France" by przedstawiał sprawy szwedzkie w korzystniejszym świetle.
Wobec słabości Francuzów w wypełnianiu zobowiązań sojuszniczych, Erik Magnus Staël von Holstein dążył do stopniowego wyrzucenia ich z sojuszu Szwecja-Turcja-Francja (przeciw sojuszowi: Rosja-Austria-Dania) i zastąpieniu jej Prusami. Był ze znakomitych stosunkach z pruskim posłem w Paryżu Bernhardem Wilhelmem von Goltz. Gdy w drugiej połowie 1790 roku Szwecja pogodziła się z Rosją, urażony von Goltz unikał kontaktów ze szwedzkim kolegą. Prusy miały bowiem nadzieję na użycie Szwecji przeciw Rosji. W miarę poprawnych stosunkach ze Szwedem był jeszcze ambasador brytyjski George Granville Leveson-Gower, 1. książę Sutherland.
Gdy w 1790 roku zmarł cesarz Józef II Habsburg, Staël von Holstein uznał to za dobry znak dla Szwecji, jako że jej największy wróg Katarzyna Wielka traciła najcenniejszego sojusznika.

</doc>
<doc id="1161190" url="https://pl.wikipedia.org/wiki?curid=1161190" title="Medal Stulecia">
Medal Stulecia

Medal Stulecia () – cywilne odznaczenie ustanowione przez rząd Australii 14 lutego 2001 dla upamiętnienia setnej rocznicy powstania państwa australijskiego oraz w celu uhonorowania osób za ich wkład w rozwój społeczeństwa Australii.
W hierarchii australijskich odznaczeń zajmuje dalekie miejsce po Medalu Australijskim Sportowym, a przed Medalem Sił Obrony za Służbę.

</doc>
<doc id="1161191" url="https://pl.wikipedia.org/wiki?curid=1161191" title="George Catlin">
George Catlin

George Catlin (ur. 26 lipca 1796 w Wilkes-Barre, zm. 23 grudnia 1872 w Jersey City) – amerykański malarz. 
George Catlin był z wykształcenia prawnikiem. W 1821 porzucił pracę i poświęcił się malarstwu. W 1830, jadąc za ekspedycjami wojskowymi w głąb Stanów Zjednoczonych, przemierzył nieznane terytoria Indian docierając do 50 różnych plemion. Pod koniec lat 30. XIX w. Catlin, założył tzw. "Indian Gallery", gdzie zgromadził wszystkie swoje prace - rysunki, szkice, obrazy. W 1840 wystawa została zaprezentowana w Europie, m.in. w Londynie (1840-1846), następnie we Francji i ponownie w Londynie. Tam Catlin popadł w problemy finansowe, zaciągnął duże pożyczki, a w rezultacie w 1852 sprzedał swoje prace. Dzięki amerykańskiemu przemysłowcowi, Josephowi Harrisonowi, kolekcja powróciła do Filadelfii. Spadkobiercy Harrisona przekazali kolekcję do Smithsonian Institution przy National Gallery of Art w Waszyngtonie. 
Głównym tematem dzieł Catlina byli Indianie. Aby lepiej zapoznać się z kulturą różnych plemion, Catlin udał się w kolejne podróże. Oprócz portretowania czołowych postaci odwiedzanych plemion indiańskich Catlin chciał uwiecznić ich obyczaje i styl życia, które tak bardzo go zafascynowały. Jego obrazy wyróżniają się realizmem i dbałością o detale. W 1868 r. wydał również książkę zatytułowaną "Moje życie wśród Indian w Górach Skalistych i w Andach", opowiadającą o tych wyprawach.

</doc>
<doc id="1161196" url="https://pl.wikipedia.org/wiki?curid=1161196" title="Pokój preszburski">
Pokój preszburski



</doc>
<doc id="1161201" url="https://pl.wikipedia.org/wiki?curid=1161201" title="Ҧ">
Ҧ

Ҧ ҧ – litera rozszerzonej cyrylicy, wykorzystywana dawniej w alfabecie abchaskim do oznaczenia dźwięku [], tj. spółgłoski zwartej dwuwargowej bezdźwięcznej z przydechem.
Odpowiedniki litery w innych wersjach alfabetu abchaskiego:

</doc>
<doc id="1161202" url="https://pl.wikipedia.org/wiki?curid=1161202" title="Men’s Health">
Men’s Health

Men’s Health ("MH") – ilustrowany magazyn dla mężczyzn, założony w 1987 r. w Stanach Zjednoczonych. MH porusza tematy z zakresu zdrowego stylu życia, diety, mody, sportu, rozrywki, seksu, savoir-vivre'u oraz techniki.
Men’s Health – edycja polska.
Polskie wydanie Men’s Health ("MH – Małe Kroki Wielkie Rezultaty") ukazywało się od 2004 do 2023.
Polska edycja dostarcza czytelnikom najnowszych informacji i porad na temat zdrowia, fitnessu, diety, związków, finansów, problemów ojcostwa, podróży, technologii i stylu. Jako jedyny kompleksowy poradnik wypełnia lukę na rynku męskich magazynów pomiędzy pozycjami rozrywkowymi a shoppingowymi.
Jak wynika z danych Związku Kontroli Dystrybucji Prasy, w 2017 roku „Men’s Health” był najlepiej sprzedającym się lifestylowym magazynem dla mężczyzn w Polsce.
"Men’s Health” wydaje cieszące się dużą popularnością tematyczne numery specjalne, m.in. „MH Coach” (poprzednio „Twój Osobisty Trener”) - treningowy i dietetyczny poradnik na temat budowania sylwetki, „Seks: Twój przewodnik na wakacje” - kompendium wiedzy na temat sztuki uwodzenia i seksu, czy „Twój Sukces” - jak uzyskać awans w pracy i zostać osobnikiem alfa w swoim środowisku.
Główne rubryki Men’s Health:
Jako ostatni ukazał się pierwszy numer z 2023 (styczniowo-lutowy). Firma Motor-Presse Polska, która w grudniu 2022 ogłosiła upadłość, zapowiedziała utrzymywanie serwisów internetowych, w celu znalezienia nowego wydawcy.

</doc>
<doc id="1161204" url="https://pl.wikipedia.org/wiki?curid=1161204" title="Telewizja Solidarność">
Telewizja Solidarność

Telewizja Solidarność – potoczna nazwa akcji sabotażowej polegającej na zakłócaniu emisji programu telewizji polskiej przez podziemną „Solidarność” w regionie toruńskim w PRL w 1985. Amerykański pisarz Buck Bloombecker zaliczył tę akcję do najbardziej spektakularnych aktów hakerskich świata.
Przebieg akcji.
Dzięki konstrukcji opartej na zwykłym telewizorze oraz komputerze ZX Spectrum astronom Jan Hanasz oraz jego trzej koledzy stworzyli elektroniczny system, który był w stanie emitować sygnały telewizyjne i zsynchronizować je z sygnałami nadajnika rządowego. W praktyce oznaczało to możliwość nakładania na program emitowany przez TVP prostych figur geometrycznych i napisów. Konstruktorami byli oprócz Hanasza także Zygmunt Turło i pracownik katedry radioastronomii UMK Eugeniusz Pazderski. Pierwszego „wejścia na wizję” naukowcy Jan Hanasz i Grzegorz Drozdowski, matematyk z UMK, dokonali ze sprzętu nadawczego rozłożonego w mieszkaniu usytuowanym na toruńskiej starówce.
Emisja miała miejsce dnia 14 września 1985. Wyemitowano jedynie przez cztery minuty dwa hasła z logotypem Solidarność: „Dość podwyżek cen, kłamstw i represji. Solidarność Toruń” oraz „Bojkot wyborów naszym obowiązkiem. Solidarność Toruń”. Były one widoczne na ekranach telewizorów w całej toruńskiej starówce. W zasięgu odbioru znajdowały się także koszary oraz siedziba Urzędu Spraw Wewnętrznych. Napisy pojawiły się podczas filmu o gwiazdorze MO z polskiego serialu telewizyjnego 07 zgłoś się – poruczniku Borewiczu.
Kilka dni później miała miejsce kolejna transmisja. Solidarnościowe napisy pojawiły się w czasie największej oglądalności – podczas Dziennika Telewizyjnego. Zobaczyli je w swoich telewizorach mieszkańcy 30-tysięcznego toruńskiego osiedla Rubinkowo. Działacze Solidarności nie zdążyli uciec z mieszkania i zostali złapani przez milicję. Astronomowie po odsiadce w areszcie dostali półtoraroczne wyroki w zawieszeniu. Wyrok zapadł po kilku miesiącach od aresztowania. W styczniu 1986 odbył się kongres intelektualistów w Warszawie, gdzie nagłośniono sprawę.
Planowany rozwój akcji.
Jednak Jan Hanasz postanowił rozwinąć swój pomysł dalej zamierzając ulepszyć swoją konstrukcję. W 1987 nawiązał w tym celu kontakt z fizykiem z Uniwersytetu Gdańskiego – doktorem Piotrem Kwiekiem. Pomysł tak się spodobał, że działacze gdańskiej Solidarności chcieli nawet wyprodukować kilkanaście nadajników. Nad prototypem pracowali Pazderski i Turło.
Pierwsze testy zaplanowano na październik 1987 w Gdańsku. Na uniwersytecie był jednak w nocy nalot SB, podczas którego zarekwirowano część aparatury, uniemożliwiając realizację projektu. Dodatkowo po powrocie z Gdańska astronom został zatrzymany przez SB. Znaleziono przy nim podziemne gazetki oraz dyskietkę ze schematem aparatury nadawczej. Dyskietka była jednak tak dużą nowością, że przeszukujący naukowca funkcjonariusz nie wiedział, do czego ona służy. Dzięki temu nie została zarekwirowana, jednak astronomowie zrezygnowali z projektu, uznając go za zbyt ryzykowny.
Sposób działania.
Typowe nadajniki podziemia nadawały tylko fonię i pracowały albo na fali, która nie była zajęta przez nadajniki rządowe albo w trybie zagłuszania stacji rządowej. Metody te mają różne wady i zalety. Telewizyjny nadajnik toruński łączył cechy różnych metod: nadawał z bardzo małą mocą, ale mimo tego był w stanie umieścić swój sygnał w kanale zajętym przez nadajnik telewizyjny dużej mocy. Sygnał nadajnika rządowego był odbierany przez telewizor, z którego były przekazywane do komputera sygnały synchronizacji pionowej i poziomej. Po impulsie synchronizacji poziomej komputer wysyłał kolejną linię obrazu, który miał zapisany w pamięci. Ten sygnał włączał i wyłączał nadajnik konspiracyjny poprzez bardzo szybki dwustanowy modulator. Widzowie odbierali zarówno oryginalny sygnał z nadajnika rządowego, jak też dodatkowy sygnał z nadajnika konspiracyjnego i mogli obserwować stałe różnice jasności obrazu na tle nadawanego filmu. Metoda ta ma ograniczenia. Widz niebędący na osi nadajnik rządowy – nadajnik konspiracyjny widział te same napisy przesunięte w prawo (bo opóźnione w stosunku do położenia na osi). Przy dużym kącie odchylenia część napisów mogła zniknąć za prawą krawędzią obrazu, a być może również zakłócić sygnały synchronizacji.

</doc>
<doc id="1161207" url="https://pl.wikipedia.org/wiki?curid=1161207" title="28 cm Küstenhaubitze">
28 cm Küstenhaubitze

28 cm Küstenhaubitze – niemiecka ciężka haubica oblężnicza, używana także w roli haubicy nabrzeżnej. Broń powstała na zamówienie Kaiserliche Marine i bazowała na wcześniejszej haubicy 28 cm Haubitze L/12 używanej przez armię. W odróżnieniu od większości ciężkich armat niemieckich z tego okresu, które używały amunicji zespolonej lub półscalonej i zamka klinowego, 28 cm Küstenhaubitze miała zamek śrubowy i używała worków z prochem jako ładunku miotającego.
Już w momencie wejścia do służby w 1914 była to broń przestarzała, o małej jak na ten kaliber donośności pocisku, bardzo dużej masie własnej i archaicznej konstrukcji, pomimo tego haubica używana była w czasie I wojny światowej, a nawet do 1944 w czasie II wojny światowej, użyto jej między innymi w czasie oblężenia Sewastopola i w czasie powstania warszawskiego.

</doc>
<doc id="1161208" url="https://pl.wikipedia.org/wiki?curid=1161208" title="28 cm Kustenhaubitze">
28 cm Kustenhaubitze



</doc>
<doc id="1161211" url="https://pl.wikipedia.org/wiki?curid=1161211" title="Międzynarodowe Stowarzyszenie Aktuarialne">
Międzynarodowe Stowarzyszenie Aktuarialne



</doc>
<doc id="1161212" url="https://pl.wikipedia.org/wiki?curid=1161212" title="Amerykańska Akademia Aktuariuszy">
Amerykańska Akademia Aktuariuszy



</doc>
<doc id="1161214" url="https://pl.wikipedia.org/wiki?curid=1161214" title="Warszawa Wola (dawny przystanek kolejowy)">
Warszawa Wola (dawny przystanek kolejowy)

Warszawa Wola – od połowy lat 80. XX w. do 19 maja 2012 osobny przystanek kolejowy, a od 20 maja 2012 peron 8 stacji Warszawa Zachodnia. W ostatnich latach samodzielnego funkcjonowania obsługiwany przez Koleje Mazowieckie.
20 maja 2012 nastąpiła likwidacja przystanku Warszawa Wola, a jego infrastruktura została włączona do stacji Warszawa Zachodnia. Peron likwidowanego przystanku Wola stał się peronem nr 8 stacji Warszawa Zachodnia.
Przystanek położony był na terenie warszawskiej Woli, na granicy obszarów Czyste i Odolany, przy al. Prymasa Tysiąclecia, tworząc tzw. węzeł kolei obwodowej.
Peron znajduje się 250 metrów od stacji Warszawa Zachodnia. Na peronie znajduje się biletomat Kolei Mazowieckich, nie ma natomiast biletomatu ZTM.
W 2018 niewykorzystywana wówczas nazwa Warszawa Wola nadana została dotychczasowemu przystankowi Warszawa Kasprzaka.
Opis przystanku.
Peron.
Przystanek składał się z jednego wyspowego, pokrytego betonowymi płytami peronu.
Na peronie znajdują się:
Przejście naziemne.
Na południowej głowicy peronu znajduje się przejście naziemne. Stanowi ono jedyne wejście na peron, z którego przejściem można dojść do al. Prymasa Tysiąclecia oraz do pozostałych peronów Dworca Zachodniego (do ul. Tunelowej). Jest zabezpieczone barierkami.
Dojazd.
Do przystanku Warszawa Wola (obecnie peronu 8. Warszawy Zachodniej) można dojechać autobusami Zarządu Transportu Miejskiego

</doc>
<doc id="1161215" url="https://pl.wikipedia.org/wiki?curid=1161215" title="(5289) Niemela">
(5289) Niemela

(5289) Niemela – planetoida z pasa głównego asteroid okrążająca Słońce w ciągu 5 lat i 80 dni w średniej odległości 3,01 j.a. Została odkryta 20 maja 1990 roku w Obserwatorium Féliksa Aguilara. Nazwa planetoidy pochodzi od Virpi Niemelä (ur. 1936) urodzonej w Helsinkach, a prowadzącej badania masywnych gwiazd w obserwatorium w La Plata w Argentynie. Przed nadaniem nazwy planetoida nosiła oznaczenie tymczasowe (5289) 1990 KG2.

</doc>
<doc id="1161217" url="https://pl.wikipedia.org/wiki?curid=1161217" title="Usta milczą, dusza śpiewa (ujednoznacznienie)">
Usta milczą, dusza śpiewa (ujednoznacznienie)



</doc>
<doc id="1161219" url="https://pl.wikipedia.org/wiki?curid=1161219" title="Warszawa Śródmieście">
Warszawa Śródmieście

Warszawa Śródmieście – przystanek i podziemny dworzec kolejowy w Warszawie znajdujący się na warszawskiej linii średnicowej przy Alejach Jerozolimskich 50, pomiędzy ulicami Marszałkowską i Emilii Plater. Obsługuje jedynie ruch aglomeracyjny i regionalny.
Według klasyfikacji PKP ma kategorię dworca aglomeracyjnego.
Historia.
Dworzec powstał w miejscu przedwojennego, istniejącego do 1944 Dworca Głównego, na terenie dawnego Dworca Wiedeńskiego.
Pierwszy prowizoryczny dworzec Warszawa Śródmieście został zbudowany w 1949 (otwarcie nastąpiło 23 czerwca 1949). Powstał w ramach odbudowy warszawskiej linii średnicowej ze zniszczeń wojennych. Mieścił się on w drewnianym pawilonie u zbiegu ulic Marszałkowskiej i Alej Jerozolimskich. Początkowo perony dworcowe mieściły się w wykopie.
W 1952, w ramach porządkowania rejonu Pałacu Kultury i Nauki, obiekt przeniesiono na zachód, w miejsce obecnego Dworca Centralnego, gdzie wybudowano kolejny prowizoryczny dworzec. Składał się on z dwóch drewnianych pawilonów. Teren pierwszego dworca przykryto płytą betonową, na której urządzono zieleńce. Przeniesienie dworca na zachód umożliwiło przystąpienie do budowy trzeciego – już stałego – dworca pod płytą przykrywającą wykop linii średnicowej.
W 1955 ukończono budowę dwóch pawilonów wejściowych do nowego stałego dworca według projektu architektów Arseniusza Romanowicza i Piotra Szymaniaka. Wybudowano także część podziemną w stanie surowym, opartą na murach podziemnej części dworca Warszawa Główna. Pawilony umieszczono symetrycznie względem osi Pałacu Kultury i Nauki.
Prace w podziemnej części dworca wznowiono po 1960 i zakończono w 1963 roku. Nowoczesny projekt wnętrz wykonali artyści z Akademii Sztuk Pięknych w Warszawie: Wojciech Fangor, Jerzy Sołtan, Zbigniew Ihnatowicz, Wiktor Gessler, Adolf Szczepiński, Bogusław Smyrski i Lech Tomaszewski. Drewniane pawilony poprzedniego dworca przeznaczono na tymczasowy Dworzec Centralny dla pociągów dalekobieżnych wykorzystujących linię średnicową.
W trakcie budowy dworca w 1963 roku powstał fragment tunelu pieszego w kierunku wschodnim, który miał w przyszłości prowadzić z peronu 2. do stacji metra – pomimo tego, że budowy metra nie było wówczas nawet w odległych planach. Część podziemna dworca została otwarta 29 września 1963 roku.
Dworzec składa się z części podziemnej (perony i osobne zespoły kas) oraz dwóch naziemnych pawilonów wejściowych z granitu. Pierwotnie trzyperonowy układ dworca zakładał ich specjalizację: skrajne obsługiwały podróżnych odjeżdżających w kierunku wschodnim lub zachodnim, środkowy – przyjeżdżających z obu kierunków (obsługa pociągu najpierw otwierała drzwi na peron środkowy dla wysiadających, potem na skrajny dla wsiadających, co pozwalało na uniknięcie kolizji podróżnych na peronach i w drzwiach wagonów).
Każdy z trzech peronów ma po 2 niezależne wyjścia na powierzchnię (peron 1. i 3. na wysokości pawilonów, peron 2. na swoich końcach), istnieją też dwa przejścia podziemne w tym jedno nieczynne. Czynne łączy wszystkie perony Śródmieścia i Dworca Centralnego. Oprócz oddzielnych zespołów kas dla każdego kierunku, na dworcu zaprojektowano także cztery kioski gastronomiczne i przemysłowe, poczekalnie, zespoły sanitarne, pomieszczenia służbowe oraz bardzo rozbudowany zespół pomieszczeń technicznych. Zaprojektowano schody ruchome prowadzące na dworzec, jednak ich nie zrealizowano. Dworzec uzyskał odpowiednio izolowany i odwodniony strop przykryty warstwą ziemi, co umożliwia wegetację roślin. We wnętrzu dworca umieszczono 52 mozaiki sufitowe i 27 mozaik ściennych. Ich głównym autorem był Wojciech Fangor, a wykonano je we włocławskich zakładach fajansowych. Kierunek zachodni oznaczono płytkami zielonymi i niebieskimi, a wschodni żółtymi, pomarańczowymi i czerwonymi. Dworzec charakteryzował się także oryginalnymi krawędziami peronów, które były kolorowe i podświetlone od spodu świetlówkami.
Bezpośrednio po oddaniu do użytku dworzec zachwycał użytkowników swoją estetyką i funkcjonalnością, wynikającą z dużej przelotowości i zastosowania segregacji ruchu pieszego.
W 2006 roku rozpoczął się remont bardzo już zaniedbanego kompleksu dworcowego, zakończony w styczniu roku 2007. Dworcowi przywrócono w większości stan sprzed 40 lat, świadomie rezygnując jednak z daleko idącej modernizacji – w planach na kolejne lata przewidziano wyburzenie pawilonów naziemnych i budowę centrum handlowego z częścią dworcową. Ich likwidację przewiduje obowiązujący od 2010 plan zagospodarowania przestrzennego, który przewiduje budowę ulicy w miejscu placu z pawilonami. W 2014 pawilony zewnętrzne przeszły kolejną doraźną renowację i remont elewacji, która była w bardzo złym stanie. Plany likwidacji pawilonów były możliwe, bo nie były one objęte ochroną konserwatorską. Samo podziemie dworca od 2016 jest wpisane do gminnej ewidencji zabytków pod numerem SRO34200. Pod koniec 2020 do rejestru zabytków wpisano najpierw zespół mozaik, a potem cały dworzec.
Na dworcu znajdują się automaty biletowe Kolei Mazowieckich i Zarządu Transportu Miejskiego.
Windę na dworcu zainstalowano w 2010.
Pasażerowie.
W roku 2017 wymiana pasażerska wyniosła 19,4 mln osób (53,1 tys. dziennie), co dało jej 3. miejsce w Polsce.
W roku 2018 wymiana pasażerska wyniosła 17,4 mln osób (47,8 tys. dziennie), co dało jej 3. miejsce w Polsce.
W roku 2019 wymiana pasażerska wyniosła 16,2 mln osób (44,5 tys. dziennie), co dało jej 4. miejsce w Polsce.
W roku 2020 wymiana pasażerska wyniosła 7,2 mln osób (19,8 tys. dziennie), co dało jej 9. miejsce w Polsce.
W roku 2021 przystanek obsłużył 6,7 mln osób (18,4 tys. pasażerów na dobę), co dało mu 11. miejsce w Polsce.
Planowany łącznik ze stacją metra Centrum.
Od początku istnienia dworca przewiduje się wybudowanie przejścia podziemnego do otwartej w 1998 stacji metra Centrum, jednak jego budowa opóźnia się. Kwestia budowy łącznika powróciła w latach 2018–2019. Jednym z możliwych wariantów jest budowa łącznika jedynie do placu przed wejściami do metra, rozważane jest także stworzenie bezpośredniego połączenia stacji metra z Dworcem Centralnym z odnogą do dworca Warszawa Śródmieście. W styczniu 2021 ogłoszono przetarg na wykonawcę analizy trzech wariantów wykonania połączenia między dworcami i stacją metra.

</doc>
<doc id="1161220" url="https://pl.wikipedia.org/wiki?curid=1161220" title="Warszawa Praga (stacja kolejowa)">
Warszawa Praga (stacja kolejowa)

Warszawa Praga – stacja kolejowa położona na terenie warszawskiego Targówka przy ul. Pożarowej, tworząca tzw. węzeł nadwiślański.
W roku 2017 stacja obsługiwała 700–999 pasażerów na dobę.
Opis.
Stacja powstała w czasie budowy Kolei Nadwiślańskiej.
Jest jedną z trzech stacji rozrządowych na terenie Warszawy i największą z nich. Stacja posiada 2 górki rozrządowe, do obsługi połączeń północ-południe.
Na stacji zatrzymują się pociągi podmiejskie Kolei Mazowieckich oraz osobowe Szybkiej Kolei Miejskiej.
Do stacji PKP Warszawa Praga można dojechać autobusem 204 (PKP Praga).
W latach 1877-1998 przy stacji znajdowała się lokomotywownia i warsztaty remontowe (do 1974 trakcji parowej, od 1971 trakcji spalinowej i od 1984 elektrycznej). Zabytkowa hala wachlarzowa została wyburzona w latach 2006−2007. W tym samym czasie zlikwidowane zostały tory oraz obrotnice i przesuwnice do przestawiania lokomotyw. Rejon lokomotywowni o pow. 11 ha PKP sprzedały następnie za 40 mln zł.
W 2009 r. stacja została zmodernizowana, rozebrano stary peron przy torach dla linii dalekobieżnych. Ruch dalekobieżny odbywa się po tych samych torach, co podmiejski.

</doc>
<doc id="1161221" url="https://pl.wikipedia.org/wiki?curid=1161221" title="Warszawa Wawer (stacja kolejowa)">
Warszawa Wawer (stacja kolejowa)

Warszawa Wawer – stacja kolejowa PKP PLK obsługiwana przez Koleje Mazowieckie. Jest położona na terenie warszawskiego Wawra przy ulicy Widocznej.
W roku 2018 stacja obsługiwała ok. 1100 pasażerów na dobę.
Opis stacji.
Peron.
Stacja składa się z jednego wysokiego peronu wyspowego, z dwiema krawędziami peronowymi. Na środku peronu znajduje się betonowa wiata zadaszająca część peronu. Wiata stanowi także wejście do przejścia podziemnego.
Budynek stacyjny.
Przy ulicy Widocznej 2, znajduje się budynek stacyjny mieszczący niegdyś kasę biletową i poczekalnię. Obecnie w budynku znajduje się sklep. W budynek jest wbudowane wejście do przejścia podziemnego.
Na północnej głowicy peronu znajduje się nastawnia („Wr”) kierująca ruchem na obszarze stacji.
Przejście przez tory.
Przejście podziemne.
Przejście podziemne łączy ul. Widoczną (na wysokości ul. Wodzisławskiej) z jednej strony torów z ul. Wydawniczą po drugiej stronie torów. Umożliwia także wejście na peron.
Warszawska Szybka Kolej Miejska.
Pociągi warszawskiej Szybkiej Kolei Miejskiej obsługują stację jeżdżąc linią S1 Otwock – Pruszków.
Dojazd do stacji.
Do stacji można dojechać autobusami Zarządu Transportu Miejskiego wysiadając na przystanku "PKP Wawer".
Katastrofa w 1966.
W dniu 6 lipca 1966 w pobliżu stacji Warszawa Wawer miała miejsce katastrofa kolejowa. Od strony Otwocka nadjechał sezonowy pociąg pośpieszny nr. 3810 relacji Rzeszów-Ustka prowadzony lokomotywą typu Pt31-21, semafor wskazywał wjazd na tzw. tor zwrotny gdzie dopuszczalna prędkość wynosiła jedynie 40 km/h. Pociąg w tym miejscu jechał z prędkością ok. 90 km/h. Doprowadziło to do wykolejenia składu i spiętrzenia wagonów. Z całego składu jedynie cztery ostatnie wagony pozostały na torze. Ciężko rannych zostało siedemnaście osób, drużyna obsługująca parowóz została dotkliwie poparzona parą wydostającą się z uszkodzonego kotła. Maszynista zmarł w wyniku odniesionych obrażeń podczas transportu do szpitala.

</doc>
<doc id="1161222" url="https://pl.wikipedia.org/wiki?curid=1161222" title="Society of Actuaries">
Society of Actuaries

Towarzystwo Aktuariuszy (ang. "Society of Actuaries" lub SOA) – amerykańska organizacja skupiająca aktuariuszy specjalizujących się głównie w ubezpieczeniach na życie, ubezpieczeniach zdrowotnych i innych świadczeniach. Powstała w 1949. Jej siedziba znajduje się w Schaumburgu w stanie Illinois.
Towarzystwo uznaje za swoje główne cele:
Towarzystwo przyznaje trzy stopnie zawodowe:
Posiadacze tytułu ASA bądź FSA mogą zostać członkami Amerykańskiej Akademii Actuarialnej. Dodatkowym wymaganiem może być trzyletni staż zawodowy.

</doc>
<doc id="1161223" url="https://pl.wikipedia.org/wiki?curid=1161223" title="Warszawa Ursus (przystanek kolejowy)">
Warszawa Ursus (przystanek kolejowy)

Warszawa Ursus – przystanek osobowy Polskich Kolei Państwowych, znajdujący się w warszawskiej dzielnicy Ursus przy ul. Wiosny Ludów. 
Opis.
Według klasyfikacji PKP ma kategorię dworca aglomeracyjnego. Z przystanku PKP Warszawa Ursus można dojechać elektrycznymi pociągami podmiejskimi m.in. do Śródmieścia stolicy, Otwocka, Pilawy i Skierniewic. Na przystanku zatrzymują się pociągi Szybkiej Kolei Miejskiej oraz Kolei Mazowieckich
W roku 2021 przystanek obsługiwał 6,9 tys. pasażerów na dobę co dawało mu (razem ze ze stacjami Częstochowa i Rumia) 24. miejsce w kraju.
Połączenia.
Do okolic przystanku Warszawa Ursus można dojechać autobusami komunikacji miejskiej.

</doc>
<doc id="1161226" url="https://pl.wikipedia.org/wiki?curid=1161226" title="Warszawa Włochy (przystanek kolejowy)">
Warszawa Włochy (przystanek kolejowy)

Warszawa Włochy – posterunek odgałęźny z przystankiem osobowym Polskich Kolei Państwowych położony na terenie warszawskich Włoch, przy ul. Świerszcza, tworzący tzw. węzeł kolei łódzkiej. Według klasyfikacji PKP ma kategorię dworca aglomeracyjnego. 
Z przystanku PKP Warszawa Włochy można dojechać elektrycznymi pociągami podmiejskimi m.in. do śródmieścia stolicy, Otwocka, Pilawy, Skierniewic, Łowicza oraz Sochaczewa. Na przystanku zatrzymują się pociągi Szybkiej Kolei Miejskiej (linia S1).
Połączenia.
Przystanek ma dwa perony: 
Do połowy lat 60. znajdowała się koło przystanku PKP stacja Warszawa Włochy EKD. Pętla WKD została zlikwidowana w związku z budową tunelu na ul. Globusowej, w miejsce przejazdu ze szlabanami. Dawny budynek kas i poczekalni WKD został rozbudowany i zastąpił drewniany budynek kas i poczekalni PKP. Do przystanku można dojechać autobusami Zarząd Transportu Miejskiego.
W roku 2021 wymiana pasażerska na przystanku wyniosła 1,75 mln osób (4,8 tys. dziennie), co dało mu 45. miejsce w Polsce.

</doc>
<doc id="1161227" url="https://pl.wikipedia.org/wiki?curid=1161227" title="Warszawa Rembertów (stacja kolejowa)">
Warszawa Rembertów (stacja kolejowa)

Warszawa Rembertów – stacja kolejowa Polskich Kolei Państwowych obsługiwana przez Koleje Mazowieckie i Warszawską Szybką Kolej Miejską. Znajduje się w warszawskiej dzielnicy Rembertów przy ul. Cyrulików. Według klasyfikacji PKP ma kategorię dworca aglomeracyjnego. Jest stacją pasażerską oraz towarową.
W roku 2021 wymiana pasażerska na stacji wyniosła 1,31 mln osób (3,6 tys. dziennie), co dało jej 63. miejsce w Polsce.
Opis stacji.
Peron.
Stacja składa się z jednego wysokiego peronu wyspowego o długości 200 m, posiadającego dwie krawędzie peronowe. Na peronie znajdują się dwie blaszane wiaty przystankowe
Budynek stacyjny.
Budynek stacyjny znajduje się na peronie. Budynek murowany, parterowy. Połączony jest z przejściem podziemnym.
Część towarowa stacji.
Część towarowa stacji należąca do PKP Cargo znajduje się na zachód od części pasażerskiej. Jest to stacja otwarta dla odprawy przesyłek towarowych. Znajdują się na niej tory ogólnego użytku, plac wyładunkowy o długości 841 m oraz rampa ładunkowa boczna.
Dojazd.
Do stacji PKP Warszawa Rembertów można dojechać autobusami Zarządu Transportu Miejskiego.

</doc>
<doc id="1161228" url="https://pl.wikipedia.org/wiki?curid=1161228" title="Warszawa Wesoła (przystanek kolejowy)">
Warszawa Wesoła (przystanek kolejowy)

Warszawa Wesoła – przystanek osobowy Polskich Kolei Państwowych obsługiwany przez Koleje Mazowieckie i Warszawską Szybką Kolej Miejską. Znajduje się w warszawskiej dzielnicy Wesoła przy przecięciu linii kolejowej z ul. 1 Praskiego Pułku WP.
Historia.
Po wybudowaniu linii kolejowej Warszawsko-Terespolskiej w 1867 roku, w Wesołej powstała platforma przeładunkowa służąca wojsku rosyjskiemu. Z czasem przekształciła się ona w przystanek osobowy.
Przystanek posiadał budynek stacyjny mieszczący kasy i poczekalnię, połączony z wiatą, który zlokalizowany był na peronie wyspowym. Na przełomie XX i XXI wieku przystanek był modernizowany. Peron wyspowy zastąpiono dwoma peronami bocznymi, a kasę biletową przeniesiono do pomieszczenia zastępczego.
W roku 2021 wymiana pasażerska na przystanku wyniosła 767 tys. osób (2,1 tys. dziennie), co dało mu 92. miejsce w Polsce.
Opis przystanku.
Perony.
Przystanek składa się z dwóch wysokich peronów bocznych o długości 200 m, leżących po przeciwnych stronach ulicy. Każdy peron posiada jedną krawędź peronową.
Na każdym peronie znajdują się dwie blaszane wiaty przystankowe z ławkami.
Kasa biletowa.
Blaszany barak, w którym mieści się kasa biletowa Kolei Mazowieckich znajduje się przy peronie pierwszym. Od pierwszej połowy 2009 roku, jest ona nieczynna.
Przejazd kolejowy.
Pomiędzy peronami znajduje się przejazd kolejowy w ciągu ulicy 1. Praskiego Pułku. Jest zabezpieczony rogatkami.
Dojazd.
Do przystanku Warszawa Wesoła można dojechać autobusami Zarząd Transportu Miejskiego wysiadając na przystanku "PKP Wesoła".

</doc>
<doc id="1161230" url="https://pl.wikipedia.org/wiki?curid=1161230" title="(5386) Bajaja">
(5386) Bajaja

(5386) Bajaja – planetoida z grupy pasa głównego asteroid okrążająca Słońce w ciągu 3 lat i 131 dni w średniej odległości 2,24 j.a. Została odkryta 1 października 1975 roku w Obserwatorium Féliksa Aguilara. Nazwa planetoidy pochodzi od "Estebana Bajaji" (ur. 1931), kierującego instalacją pierwszego radioteleskopu w Argentynie, będącego też jednym z pierwszych radioastronomów w tym kraju. Przed nadaniem nazwy planetoida nosiła oznaczenie tymczasowe (5386) 1975 TH6.

</doc>
<doc id="1161236" url="https://pl.wikipedia.org/wiki?curid=1161236" title="Błąd krytyczny">
Błąd krytyczny



</doc>
<doc id="1161245" url="https://pl.wikipedia.org/wiki?curid=1161245" title="Bulls on Parade">
Bulls on Parade

Bulls on Parade – pierwszy singel amerykańskiej grupy Rage Against the Machine z albumu "Evil Empire" wydany w 1996.

</doc>
<doc id="1161246" url="https://pl.wikipedia.org/wiki?curid=1161246" title="Drozd rdzawy">
Drozd rdzawy

Drozd rdzawy ("Turdus naumanni") – gatunek średniej wielkości ptaka z rodziny drozdowatych (Turdidae), występujący w Azji. Nie jest zagrożony.
Systematyka.
Gatunek ten opisał naukowo Coenraad Jacob Temminck w 1820 roku, nadając mu nazwę "Turdus naumanni", która obowiązuje do tej pory. Jest to gatunek monotypowy. Do niedawna wyróżniano dwa podgatunki: "T. n. naumanni" oraz "T. n. eunomus", występujący na północy zasięgu, ostatnio wydzielany w osobny gatunek – drozd rdzawoskrzydły ("T. eunomus").
Zasięg występowania.
Zamieszkuje środkową i wschodnią Syberię. Wędrowny, zimuje we wschodniej Azji – we wschodnich Chinach, na Tajwanie, w Korei Północnej i skrajnie południowo-wschodniej Rosji.
Do Polski drozd rdzawy zalatuje wyjątkowo – stwierdzony nie więcej niż 5 razy (niektóre historyczne stwierdzenia tego gatunku na ziemiach polskich zostały w 2014 roku zakwestionowane przez Komisję Faunistyczną Sekcji Ornitologicznej Polskiego Towarzystwa Zoologicznego).
Środowisko.
Lasy i zadrzewienia; na północy również tereny górzyste i skraj tundry.
Pożywienie.
Głównie owady i ich larwy (zwłaszcza komary) oraz dżdżownice i inne bezkręgowce zbierane na ziemi, a także jagody.
Status i ochrona.
Drozd rdzawy nie jest zagrożony według danych IUCN (status LC – "Least Concern"). Liczebność populacji nie została oszacowana, ale ptak ten opisywany jest jako dość pospolity lub pospolity. Trend liczebności populacji nie jest znany.
W Polsce jest objęty ścisłą ochroną gatunkową.

</doc>
<doc id="1161249" url="https://pl.wikipedia.org/wiki?curid=1161249" title="Ondřej Bank">
Ondřej Bank

Ondřej Bank (ur. 27 października 1980 w Zábřehu) – czeski narciarz alpejski.
Kariera.
Po raz pierwszy na arenie międzynarodowej Ondřej Bank pojawił się 2 grudnia 1995 roku w Annaberg-Lungötz, gdzie w zawodach FIS Race zajął 27. miejsce w slalomie. W 1996 roku wystartował na mistrzostwach świata juniorów w Schwyz, gdzie jego najlepszym wynikiem było 49. miejsce w zjeździe. W tej kategorii wiekowej najlepszy wynik osiągnął podczas mistrzostw świata juniorów w Pra Loup w 1999 roku, gdzie zajął 29. miejsce w slalomie.
W Pucharze Świata zadebiutował 9 stycznia 2001 roku w Adelboden, gdzie nie zakwalifikował się do drugiego przejazdu w slalomie gigancie. Pierwsze pucharowe punkty wywalczył trzy lata później, 11 stycznia 2004 roku w Chamonix, zajmując czternaste miejsce w kombinacji. Na podium zawodów tego cyklu Bank po raz pierwszy stanął 29 listopada 2007 roku w Beaver Creek, gdzie był trzeci w superkombinacji. W zawodach tych wyprzedzili go jedynie Daniel Albrecht ze Szwajcarii oraz Francuz Jean-Baptiste Grange. Wynik ten powtórzył ponad siedem lat później, 23 stycznia 2015 roku w Kitzbühel, gdzie ponownie był trzeci w tej konkurencji. Tym razem lepsi byli jedynie Francuz Alexis Pinturault oraz Austriak Marcel Hirscher. Najlepsze wyniki osiągnął w sezonie 2010/2011, kiedy zajął 26. miejsce w klasyfikacji generalnej, a w klasyfikacji kombinacji był siódmy.
Pierwszą dużą imprezą międzynarodową w jego karierze były mistrzostwa świata w Sankt Anton, gdzie był między innym szósty w kombinacji. Startował jeszcze w sześciu edycjach zawodów tego cyklu, jednak nigdy nie zdobył medalu. Najlepszy wynik osiągnął podczas rozgrywanych w 2011 roku mistrzostw świata w Garmisch-Partenkirchen, gdzie wywalczył piąte miejsce w superkombinacji. Do brązowego medalisty tych zawodów, Włocha Petera Filla Czech stracił 0,49 sekundy. Bank był ponadto szósty w kombinacji na igrzyskach olimpijskich w Turynie w 2006 roku oraz siódmy w tej konkurencji na rozgrywanych cztery lata później igrzyskach w Vancouver. Najlepiej zaprezentował się jednak na igrzyskach olimpijskich w Soczi w 2014 roku, gdzie był piąty w gigancie, siódmy w superkombinacji oraz dziewiąty w supergigancie.

</doc>
<doc id="1161252" url="https://pl.wikipedia.org/wiki?curid=1161252" title="Ondrej Bank">
Ondrej Bank



</doc>
<doc id="1161254" url="https://pl.wikipedia.org/wiki?curid=1161254" title="Steve Nyman">
Steve Nyman



</doc>
<doc id="1161255" url="https://pl.wikipedia.org/wiki?curid=1161255" title="Joachim Albertini">
Joachim Albertini

Joachim Albertini (Gioacchino Albertini) (ur. 30 listopada 1748 w Pesaro, zm. 27 marca 1812 w Warszawie) – włoski kompozytor i dyrygent.
Do Warszawy przybył ok. 1777, od 1782 był dyrygentem kapeli dworskiej u Stanisława Augusta Poniatowskiego. Od 1795 był na dożywotniej pensji u Stanisława Poniatowskiego, synowca króla, z którym wyjechał do Rzymu w 1796. Był żonaty z Polką, Marianną Kobendowską i za jej namową powrócił na stałe do Warszawy w 1803.
Komponował utwory instrumentalne i wokalne, głównym jego dziełem jest opera " Don Juan czyli libertyn ukarany"; była to jedna z pierwszych zachowanych oper napisanych do tekstu polskiego. Opera ta, pochodząca z roku 1783, została wznowiona w 2008 przez Warszawską Opere Kameralną. Tekst libretta jest tłumaczeniem z włoskiego na polski, dokonanym przez Wojciecha Bogusławskiego.

</doc>
<doc id="1161258" url="https://pl.wikipedia.org/wiki?curid=1161258" title="PFRON">
PFRON



</doc>
<doc id="1161262" url="https://pl.wikipedia.org/wiki?curid=1161262" title="Szachowe dzieciństwo">
Szachowe dzieciństwo

Szachowe dzieciństwo (ang. "Searching for Bobby Fischer") – amerykański film biograficzny z 1993 roku w reżyserii Stevena Zailliana; adaptacja książki Freda Waitzkina opisującej dzieciństwo jego syna Josha.
W Wielkiej Brytanii film ten dystrybuowany był pod tytułem "Innocent Moves" (pol. "Niewinne posunięcia"). W 1994 roku reżyser Steven Zaillian otrzymał za "Szachowe dzieciństwo" nagrodę MTV Movie Award w kategorii "Najlepszy nowy twórca".
Dodatkową atrakcją filmu jest udział dwóch czołowych amerykańskich arcymistrzów, Joela Benjamina i Romana Dżindżichaszwilego, jak również mistrza międzynarodowego Kamrana Shiraziego.
Pojedynek Poe - Waitzkin.
Pod koniec filmu, Josh gra w ostatniej rundzie z najtrudniejszym przeciwnikiem o nazwisku Jonathan Poe. Prawdziwy przeciwnik Josha nie nazywał się Jonathan Poe, tylko Jeff Sarwer (chłopiec młodszy od Josha o 2 lata). Pod koniec partii w filmie Josh zaproponował Jonathanowi remis. Poe odrzucił propozycję i kontynuował grę, ostatecznie przegrywając. Sarwer w rzeczywistości również odrzucił propozycję remisu, jednak partia zakończyła się właśnie takim wynikiem (na szachownicy pozostały tylko dwa króle) i obaj zostali mistrzami, dzieląc tytuł.
Na diagramie pokazano pozycję w partii przed tym, jak Josh zaproponował Jonathanowi remis. Ta pozycja nie miała miejsca w prawdziwym pojedynku Sarwer - Waitzkin. Została wymyślona specjalnie na potrzeby filmu przez Josha Waitzkina i Bruce'a Pandolfiniego (trenera Josha, wcześniej również trenera Jeffa Sarwera). Wykonano następujące posunięcia:
W październiku 1995 r. w "Chess Life", arcymistrz Larry Evans uznał, że gra białych była niepoprawna. Jonathan mógł zremisować (podwójny znak zapytania po 7. ruchu białych wskazuje na poważny błąd) poprzez wykonanie posunięcia pionem, zamiast zbicia skoczka.

</doc>
<doc id="1161267" url="https://pl.wikipedia.org/wiki?curid=1161267" title="Dyfuzja Knudsena">
Dyfuzja Knudsena

Dyfuzja Knudsena – forma dyfuzyjnego transportu gazu zachodząca w tak małych naczyniach lub w warunkach tak niskiego ciśnienia, że średnia droga swobodna dyfundujących cząstek ograniczona jest poprzez zderzenia ze ściankami naczynia, a nie przez zderzenia z innymi cząstkami. Jednym z głównych obszarów występowania dyfuzji Knudsena jest transport w substancjach mikroporowatych.
Ponieważ w warunkach dyfuzji (lub przepływu) Knudsena średnia droga swobodna cząstek gazu jest porównywalna z rozmiarami naczynia, do opisu tego zjawiska nie można stosować formalizmu opartego na ciągłych parametrach uśrednionych w czasie i przestrzeni (m.in. ciśnienie, gęstość, prędkość, temperatura) spełniających pewien układ równań różniczkowych cząstkowych. W szczególności przepływu Knudsena nie można opisywać równaniami Naviera-Stokesa.
W doświadczeniach obserwuje się, że strumień rozrzedzonego gazu przepływającego przez dostatecznie wąską kapilarę jest większy, niż wynikałoby to z prawa Poiseuille’a. Analogicznie pomiary przepuszczalności substancji porowatych wykonane za pomocą gazu pod niskim ciśnieniem dają większe wartości, niż wynikałoby to z liniowej teorii Darcy’ego.
Efekt ten tłumaczy się w ten sposób, że rozrzedzony gaz w mikrokapilarze lub mikroporach podlega dyfuzji Knudsena. W tych warunkach prędkość cząsteczek na ścianach naczynia jest większa od zera, co zwiększa wypadkowy strumień gazu. Zjawisko to zwie się poślizgiem (ang. "slip"), efektem Klinkenberga, przepływem Knudsena lub swobodnym przepływem molekularnym (ang. "free molecular flow").
Wzrost przepuszczalności substancji porowatych dla przepływu rozrzedzonego gazu opisuje wzór Klinkenberga (1941):
gdzie:
Powyższy efekt wykorzystuje się m.in. do wzbogacania uranu w elektrowniach jądrowych.

</doc>
<doc id="1161272" url="https://pl.wikipedia.org/wiki?curid=1161272" title="Lisek Pablo">
Lisek Pablo

Lisek Pablo (ang. "Pablo the Little Red Fox", 1999-2000) – brytyjski serial animowany, opowiadający o życiu rodziny lisów oraz ich przyjaciół. Serial skierowany jest dla dzieci w wieku przedszkolnym, nadawany na kanale MiniMini. Od 2 grudnia 2013 roku serial pojawił się na antenie ATM Rozrywka.
Wersja polska.
Postaciom głosów użyczyli:
Wersja polska:GMC Studio

</doc>
<doc id="1161274" url="https://pl.wikipedia.org/wiki?curid=1161274" title="Janówek (przystanek kolejowy w powiecie legionowskim)">
Janówek (przystanek kolejowy w powiecie legionowskim)

Janówek – przystanek kolejowy w Janówku Pierwszym, w województwie mazowieckim, w Polsce.
W roku 2017 przystanek obsługiwał 150–199 pasażerów na dobę.

</doc>
<doc id="1161280" url="https://pl.wikipedia.org/wiki?curid=1161280" title="Port lotniczy Timișoara">
Port lotniczy Timișoara

Port lotniczy Timișoara – międzynarodowy port lotniczy położony w Timișoarze, w okręgu Temesz. Jest drugim co do wielkości portem lotniczym w Rumunii. Nosi imię rumuńskiego pioniera lotnictwa, Traiana Vui.

</doc>
<doc id="1161288" url="https://pl.wikipedia.org/wiki?curid=1161288" title="Dean Potter">
Dean Potter

Dean Potter (ur. 14 kwietnia 1972 w New Hampshire, zm. 16 maja 2015 w Yosemite Valley) – amerykański wspinacz, miłośnik sportów ekstremalnych, w tym wspinaczki solowej, highline oraz skoków BASE. Dokonał wielu pierwszych przejść w Utah i Yosemite, wielokrotnie bił rekordy szybkości przejść słynnych dróg skalnych w dolinie Yosemite, w tym drogi The Nose na El Capitan. Był mężem amerykańskiej wspinaczki Steph Davis.
W maju 2006 roku dokonał pierwszego udokumentowanego wejścia na Delicate Arch, wywołując kontrowersje związane z późniejszym znalezieniem na tej skale wyżłobień spowodowanych tarciem liny. W rezultacie dyrekcja Parku Narodowego Arches zakazała wspinaczki na obiekty posiadające nazwę własną oraz wytyczania nowych dróg wspinaczkowych na terenie całego parku. Ucierpiał na tym również publiczny wizerunek przedsiębiorstwa Patagonia produkującej sprzęt turystyczny i sponsorującej Pottera.
Dean Potter zginął w wypadku podczas skoku BASE wykonywanego w wingsuicie.

</doc>
<doc id="1161289" url="https://pl.wikipedia.org/wiki?curid=1161289" title="Delikatny łuk">
Delikatny łuk



</doc>
<doc id="1161291" url="https://pl.wikipedia.org/wiki?curid=1161291" title="Bród Mały">
Bród Mały

Bród Mały – przysiółek wsi Bród Nowy w Polsce położony w województwie podlaskim, w powiecie suwalskim, w gminie Suwałki.
W latach 1975–1998 miejscowość administracyjnie należała do województwa suwalskiego.

</doc>
<doc id="1161293" url="https://pl.wikipedia.org/wiki?curid=1161293" title="Gielniewo">
Gielniewo

Gielniewo – osada leśna w Polsce położona w województwie podlaskim, w powiecie suwalskim, w gminie Suwałki.
W latach 1975–1998 miejscowość administracyjnie należała do województwa suwalskiego.

</doc>
<doc id="1161294" url="https://pl.wikipedia.org/wiki?curid=1161294" title="10.5 cm s.K.18">
10.5 cm s.K.18



</doc>
<doc id="1161297" url="https://pl.wikipedia.org/wiki?curid=1161297" title="Wierzbownica bladoróżowa">
Wierzbownica bladoróżowa

Wierzbownica bladoróżowa, w. różowa ("Epilobium roseum" Schreb.) – gatunek rośliny należący do rodziny wiesiołkowatych. Występuje w Azji (Iran, Libia, Turcja, Azerbejdżan, Chiny) i prawie całej Europie. W Polsce niezbyt pospolity.
Biologia i ekologia.
Bylina, hemikryptofit. Siedlisko: brzegi strumieni, mokradła, rowy, lasy, Hemikryptofit. W klasyfikacji zbiorowisk roślinnych gatunek charakterystyczny dla Ass. "Calystegio-Epilobietum hirsuti". Kwitnie od lipca do września, jest owadopylna lub samopylna, słupek i pręciki dojrzewają równocześnie. Roślina wiatrosiewna, nasiona mają aparat lotny w postaci pęczka włosków.
Zmienność.
Tworzy mieszańce z wierzbownicą czworoboczną ("E. laschianum" Hausskn.), w. drobnokwiatową, w. górską, w. rózgowatą ("E. schmidtianum" Rostk.), w. wzgórzową.

</doc>
<doc id="1161298" url="https://pl.wikipedia.org/wiki?curid=1161298" title="Huta (gmina Suwałki)">
Huta (gmina Suwałki)

Huta – osada w Polsce położona w województwie podlaskim, w powiecie suwalskim, w gminie Suwałki. 
W latach 1975–1998 miejscowość administracyjnie należała do województwa suwalskiego.
W pobliżu wsi znajduje się Jezioro Koleśne. Dawniej folwark Hutta - znajdowała się tu huta szkła założona przez kamedułów z Wigier, po której została brama i fosa. Później w ekonomii wigierskiej.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="1161299" url="https://pl.wikipedia.org/wiki?curid=1161299" title="Epilobium roseum">
Epilobium roseum



</doc>
<doc id="1161300" url="https://pl.wikipedia.org/wiki?curid=1161300" title="Wierzbownica różowa">
Wierzbownica różowa



</doc>
<doc id="1161302" url="https://pl.wikipedia.org/wiki?curid=1161302" title="Słupie (osada leśna w gminie Suwałki)">
Słupie (osada leśna w gminie Suwałki)

Słupie – osada leśna w Polsce położona w województwie podlaskim, w powiecie suwalskim, w gminie Suwałki.
W latach 1975–1998 miejscowość administracyjnie należała do województwa suwalskiego.
W pobliżu wsi znajdują się jeziora: na południu Wigry, na południowym zachodzie Długie Wigierskie, na północnym zachodzie Muliczne.

</doc>
<doc id="1161305" url="https://pl.wikipedia.org/wiki?curid=1161305" title="Niezborność ruchów">
Niezborność ruchów



</doc>
<doc id="1161306" url="https://pl.wikipedia.org/wiki?curid=1161306" title="Wasilczyki (osada leśna)">
Wasilczyki (osada leśna)

Wasilczyki – osada leśna w Polsce położona w województwie podlaskim, w powiecie suwalskim, w gminie Suwałki.
W latach 1975–1998 miejscowość administracyjnie należała do województwa suwalskiego.

</doc>
<doc id="1161308" url="https://pl.wikipedia.org/wiki?curid=1161308" title="Andezaury">
Andezaury

Andezaury ("Andesauridae") to grupa dinozaurów z infrarzędu zauropodów. Żyły w okresie kredy.

</doc>
<doc id="1161310" url="https://pl.wikipedia.org/wiki?curid=1161310" title="Andesauridae">
Andesauridae



</doc>
<doc id="1161311" url="https://pl.wikipedia.org/wiki?curid=1161311" title="Antytrojan">
Antytrojan

Antytrojan – program komputerowy, którego zadaniem jest wykrywanie, zwalczanie, usuwanie i zabezpieczanie systemu przed końmi trojańskimi, a często także naprawianie w miarę możliwości wywołanych przez infekcję uszkodzeń. Funkcję takiego programu współcześnie zajmuje program antywirusowy.
Antytrojany często są wyposażone w dwa niezależnie pracujące moduły, przy czym różni producenci stosują różne nazewnictwo:
Antytrojan powinien również mieć możliwość aktualizacji definicji nowo odkrytych trojanów, najlepiej na bieżąco, przez pobranie ich z Internetu, ponieważ dla niektórych systemów operacyjnych codziennie pojawia się ich dosyć dużo.
Widoczna jest tendencja do integracji narzędzi do ochrony komputera. Kiedyś był to jedynie skaner, który wyszukiwał trojany, początkowo na podstawie sygnatur znanych trojanów, a potem także typujący pliki jako zawierające podejrzany kod za pomocą metod heurystycznych.

</doc>
<doc id="1161312" url="https://pl.wikipedia.org/wiki?curid=1161312" title="Veronica officinalis">
Veronica officinalis



</doc>
<doc id="1161313" url="https://pl.wikipedia.org/wiki?curid=1161313" title="Przetacznik lekarski">
Przetacznik lekarski



</doc>
<doc id="1161321" url="https://pl.wikipedia.org/wiki?curid=1161321" title="Janusz Pęcherz">
Janusz Pęcherz

Janusz Andrzej Pęcherz (ur. 6 listopada 1954 w Wieluniu) – polski chemik, doktor nauk chemicznych, nauczyciel akademicki i samorządowiec, w latach 2002–2014 prezydent Kalisza, senator X kadencji.
Życiorys.
Syn Łukasza i Reginy. Absolwent I Liceum Ogólnokształcącego im. Tadeusza Kościuszki w Wieluniu. Ukończył studia na Wydziale Chemicznym Politechniki Łódzkiej. W 1984 uzyskał stopień doktora nauk chemicznych. Pracował w Centrum Badań Molekularnych i Makromolekularnych Polskiej Akademii Nauk. W latach 80. pełnił funkcję dyrektora kaliskiego Ośrodka Doskonalenia Nauczycieli. Od 1991 do 1999 kierował Wojewódzkim Ośrodkiem Metodycznym w Kaliszu. Objął stanowisko starszego wykładowcy w Państwowej Wyższej Szkole Zawodowej w Kaliszu, w latach 2000–2002 był prorektorem tej uczelni, przemianowanej w 2020 na Akademię Kaliską.
W 2002 został wybrany na urząd prezydenta Kalisza. W wyborach samorządowych w 2006 skutecznie ubiegał się o reelekcję, kandydując z poparciem kilku lokalnych ugrupowań i wygrywając w pierwszej turze. W 2010 ponownie wygrał wybory na trzecią kadencję w pierwszej turze wynikiem około 51% głosów. W 2014 nie został wybrany na kolejną kadencję. W 2018 uzyskał mandat radnego miejskiego w Kaliszu, po czym stanął na czele rady miasta.
W wyborach w 2019 z ramienia Koalicji Obywatelskiej został wybrany na senatora X kadencji w okręgu nr 96.
Odznaczenia i wyróżnienia.
W 2019 został odznaczony medalem „W służbie Bogu i Ojczyźnie”. W 2009 otrzymał Brązową Odznakę „Zasłużony dla Ochrony Przeciwpożarowej”.

</doc>
<doc id="1161323" url="https://pl.wikipedia.org/wiki?curid=1161323" title="Mothra (zespół muzyczny)">
Mothra (zespół muzyczny)

Mothra – polska grupa muzyczna powstała na przełomie 2000 i 2001 r. 
Pierwszy singel, zatytułowany "Sugar'01", zespół zarejestrował po kilku miesiącach działalności. W następnych latach grupa zagrała kilkanaście koncertów, ale przede wszystkim skupiła się na pracy nad materiałem, której efektem było "Demo'04", składające się z sześciu utworów. 
20 maja 2006 r. nakładem wytwórni Red Swallow ukazał się zawierający 11 utworów debiutancki album zespołu "Planet Decibelian", który zebrał przychylne recenzje.
Na początku 2008 r. zrealizowano teledyski do utworów "Technological Death" oraz "Death Walks Slowly".
Jesienią 2008 r. Mothra zarejestrowała w olsztyńskim Studio „X” z uznanym producentem Szymonem Czechem (Antigama, Blindead, Third Degree, Nyia, Unsun) siedem utworów na drugą płytę zatytułowaną "Dyes", która ukazała się 9 marca 2009 r. nakładem wytwórni Selfmadegod Records. 
W marcu 2011 roku z zespołu odszedł Daniel Szwed. W październiku tego samego roku funkcję perkusisty objął Marcin Stefan.
Zespół koncertował m.in. z następującymi grupami: Napalm Death, Modern Life is War, Maroon, Born From Pain, Omission, First Blood, Sunrise, Nyia.

</doc>
<doc id="1161325" url="https://pl.wikipedia.org/wiki?curid=1161325" title="Parafia św. Stanisława Biskupa w Boguchwale">
Parafia św. Stanisława Biskupa w Boguchwale

Parafia św. Stanisława w Boguchwale – parafia rzymskokatolicka znajdująca się w diecezji rzeszowskiej w dekanacie Boguchwała.

</doc>
<doc id="1161326" url="https://pl.wikipedia.org/wiki?curid=1161326" title="Leon Andrejew">
Leon Andrejew

Leon Andrejew (ur. 12 czerwca 1911 w Tomaszowie Mazowieckim, zm. 6 listopada 1980 w Warszawie) – lekarz i działacz społeczny, organizator polskiej służby zdrowia po II wojnie światowej w Gorzowie Wielkopolskim.
Życiorys.
Rodzina.
Urodził się i wychował w Tomaszowie Mazowieckim. Ojciec Sergiusz był urzędnikiem bankowym, matka Kazimiera z domu Makarewicz prowadziła dom. W 1934 roku poślubił Natalię „Nataszę” Prokofiew, z którą miał dwoje dzieci: syna Wawrzyna Andrejewa (ur. 1935 w Brześciu nad Bugiem), koszykarza, inżyniera, menadżera, działacza sportowego oraz córkę Izabelę (ur. 1945 w Gorzowie Wielkopolskim), technika chemika.
Edukacja.
W latach 1929-1935 studiował medycynę w Wilnie na Uniwersytecie im. Stefana Batorego i tam w 1936 uzyskał dyplom lekarza. W 1935 rozpoczął praktykę lekarską w Brześciu nad Bugiem.
Okupacja.
We wrześniu 1939 r., po wybuchu II wojny światowej, został zmobilizowany jako lekarz wojskowy, wziął udział w kampanii wrześniowej, a następnie dostał się do niewoli niemieckiej. W obozie jenieckim przebywał do 1942 r. Po zwolnieniu z obozu powrócił do Brześcia i pracował w szpitalu kolejowym. W 1943 r., przed zbliżającym się frontem, szpital został ewakuowany i przeniesiony do miejscowości Falkensee pod Berlinem. Tam sprawował opiekę medyczną nad robotnikami przymusowymi. Koniec wojny zastał go wraz z rodziną w Nauen w Niemczech.
Okres gorzowski (1945-1949).
Natychmiast po zakończeniu wojny, w maju 1945 roku, Leon Andrejew wyruszył pieszo wraz z rodziną w kierunku Polski. Po drodze do Polski centralnej, gdzie miał rodzinę, został namówiony do pozostania w Gorzowie Wielkopolskim, gdzie nie istniała wtedy służba zdrowia. Od połowy maja 1945 roku, Leon Andrejew zorganizował w Gorzowie Wielkopolskim przychodnię lekarską pod egidą Polskiego Czerwonego Krzyża, punkt sanitarny na dworcu kolejowym oraz dom noclegowy. Współorganizował polską obsługę Szpitala Miejskiego Nr 1, gdzie pacjentami byli wtedy niemal wyłącznie Niemcy. Od czerwca 1945 prowadził ten szpital i leczył pacjentów wraz z jedynym pozostałym lekarzem Niemcem. W grudniu 1945 roku, po przybyciu innych lekarzy Polaków, został ordynatorem tego szpitala. W następnych, pionierskich latach dla polskiej administracji w Gorzowie, Leon Andrejew był działaczem Polskiego Czerwonego Krzyża i lokalnych Związków Zawodowych. Założył w Gorzowie Wielkopolskim Klub Filatelistyczny. W okresie tym zafundował również prywatne stypendium dla jednej z pracownic szpitala, by mogła studiować medycynę w Poznaniu.
Pobyt w gułagu na Syberii (1949-1956).
Jego działalność zawodowa i społeczna w Gorzowie Wielkopolskim została nagle przerwana 9 listopada 1949 roku, kiedy to do jego mieszkania wkroczyła grupa polskich pracowników miejscowego Urzędu Bezpieczeństwa i zabrała Leona Andrejewa ze sobą. Żona pozostała z dwójką dzieci, uzyskała informację z UB, że Leon Andrejew nie istnieje w ewidencji aresztowanych. Przez szereg lat, mimo wielu starań, rodzinie nie udało się wyjaśnić losu aresztowanego męża i ojca. Dopiero po pięciu latach, w 1954 roku, rodzina otrzymała pierwszą wiadomość o losie aresztowanego: kartkę pocztową wysłaną z ZSRR, w której informował, że pracuje na Syberii w przemyśle drzewnym. Przyczyną porwania i następującego po nim zesłania do łagru był udział Leona Andrejewa w czasach studenckich w Wilnie w antykomunistycznej organizacji studenckiej.
Ponowny pobyt w Gorzowie Wielkopolskim (1956-1971).
Leon Andrejew powrócił do Gorzowa we wrześniu 1956 r. Podjął pracę jako lekarz w Szpitalu Miejskim, a w Przychodni Obwodowej prowadził Pracownię Rentgenologiczną. Jednak w o wiele mniejszym stopniu udzielał się społecznie. Cenne zbiory Filatelistyczne (kolekcje stempli i znaczków od początków poczty polskiej) przekazał do Muzeum im. Dekerta w Gorzowie.
Ostatnie lata życia.
W 1971 roku opuścił wraz z rodziną Gorzów i przeniósł się do Radomia, gdzie był dyrektorem szpitala dziecięcego. Od 1978 mieszkał u córki w Warszawie. Pracował jako kierownik Przychodni Radiologicznej przy jednej z przychodni obwodowych.
Leon Andrejew zmarł w Warszawie i tu został pochowany.

</doc>
<doc id="1161329" url="https://pl.wikipedia.org/wiki?curid=1161329" title="Erkner">
Erkner

Erkner – miasto w Niemczech, w kraju związkowym Brandenburgia, w powiecie Oder-Spree. Położone na południowy wschód od Berlina. Według danych z 31 grudnia 2009 r. miasto liczy 11 641 mieszkańców.
W Erkner znajduje się końcowa stacja linii S3 berlińskiego S-Bahnu oraz przystanek kolei regionalnych.

</doc>
<doc id="1161336" url="https://pl.wikipedia.org/wiki?curid=1161336" title="Jan Borkowski">
Jan Borkowski



</doc>
<doc id="1161339" url="https://pl.wikipedia.org/wiki?curid=1161339" title="Deszcz meteorów">
Deszcz meteorów

Deszcz meteorów – zjawisko polegające na jednoczesnym przelocie przez atmosferę ziemską wielu meteorów należących do tego samego roju meteorów – gdy zenitalna liczba godzinna roju wynosi ponad 100 obiektów. Pierwsza wzmianka opisująca to zjawisko pochodzi z 16 marca 687 roku p.n.e. z czasów chińskiej dynastii Zhou
Zazwyczaj źródłem takiego deszczu mogą być maksima następujących rojów:
Zjawisko to następuje w momencie przejścia Ziemi przez punkt orbity roju meteoroidów, w którym gęstość roju jest bardzo duża.
Choć najczęściej zenitalna liczba godzinna meteorów pochodzących z jednego roju jest zbliżona w kolejnych latach, to czasem zdarza się nagły wzrost jego aktywności. Można wtedy obserwować nawet kilka lub kilkadziesiąt tysięcy meteorów w ciągu godziny. Przykładem takiego wzrostu jest rój Leonidów. W nocy z 12 na 13 listopada 1833 roku zaobserwowano wyjątkowo obfity deszcz meteorów. Według relacji naocznych świadków: „gwiazdy padały tak często jak śnieg podczas zamieci”. Podobny wzrost aktywności tego roju zaobserwowano w 1966 roku, kiedy to oszacowano obfitość tego roju na około 140 000 meteorów w ciągu godziny.

</doc>
<doc id="1161343" url="https://pl.wikipedia.org/wiki?curid=1161343" title="Kazimierz Wóycicki (publicysta)">
Kazimierz Wóycicki (publicysta)

Kazimierz Wóycicki (ur. 22 sierpnia 1949 w Warszawie) – polski publicysta, dziennikarz i historyk.
Życiorys.
Jego rodzice byli uczestnikami konspiracji w okresie II wojny światowej, żołnierzami powstania warszawskiego. Studiował na wydziale matematyki Uniwersytetu Warszawskiego i wydziale filozoficznym KUL. Pracę magisterską "Absolut i wybór w filozofii Jean Grenier" pisał u prof. Stefana Swieżawskiego (1967–1974). W latach 1972–1975 współpracował ze wschodnioniemiecką "Akcją Pokuty". Utrzymywał liczne kontakty z opozycją wschodnioniemiecką, m.in. z F. Magirius, L. Mehlhorn, W. Templin. W okresie 1973–1983 pracował w redakcji miesięcznika "Więź", jako współpracownik Tadeusza Mazowieckiego. Publikował m.in. na temat Stanisława Brzozowskiego, Floriana Znanieckiego, Jules Lequier, Emanuela Levinasa. Był twórcą recenzji filmowych i literackich, w szczególności dot. Nowej Fali, publikował wywiady ze Stanisławem Barańczakiem, Adamem Zagajewskim, Ryszardem Krynickim, Ewą Kuryluk. Współpracował ze środowiskami opozycji demokratycznej. Był redaktorem i publicystą prasy drugiego obiegu, w szczególności w redakcji miesięcznika "Głos", a także działaczem Klubu Inteligencji Katolickiej w Warszawie (1976–1980). 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Internowany podczas stanu wojennego (1981–1982). W latach 1983–1985 studiował politologię i historię współczesną na Uniwersytecie we Fryburgu. Był stypendystą KAAD oraz Fundacji Konrada Adenauera. W latach 1986–1987 był dziennikarzem sekcji polskiej BBC, twórcą licznych reportaży z Niemiec, a także wywiadów z K. Biedenkopfem i E. Kristoffersenem. Po powrocie do kraju objął funkcję sekretarza Komitetu Obywatelskiego przy Lechu Wałęsie odpowiedzialnego za kontakty zagraniczne. Jednocześnie był zastępcą redaktora naczelnego miesięcznika "Więź". Odbył liczne wyjazdy do Niemiec w celu poszerzenia kontaktów „Solidarności” z partnerami niemieckimi. Współredagował "List katolików polskich i katolików niemieckich" oraz "List intelektualistów polskich i wschodnioniemieckich".
W latach 1990–1993 był redaktorem naczelnym "Życia Warszawy". Od 1993 do 1996 był dziennikarzem i redaktorem naczelnym działu informacji krajowej Wiadomości I Programu TVP. Był autorem cyklicznego projektu, finansowanego przez Fundację im. Friedricha Eberta, "Obrachunek z historią – wyzwanie europejskie" zakończonego publikacją "Ofiary czy współwinni. Nazizm i sowietyzm w świadomości historycznej" (1993–1996). W 1995 brał udział w programie badawczym "Kompleks wypędzenia" prowadzonym przez Artura Hajnicza i Włodzimierza Borodzieja.
W latach 1996–1999 był dyrektorem Instytutu Polskiego w Düsseldorfie, realizował m.in. projekt polsko-niemiecko-francuskiego okrągłego stołu, współinicjował projekt "Kaczmarek i inni". W 1998 wziął udział w programie badawczym prowadzonym przez Instytut Zachodni im. Zygmunta Wojciechowskiego na temat grupy polskojęzycznej w Niemczech. Publikacja wyników badań ukazała się w tomie "Być Polakiem w Niemczech". Był współzałożycielem i prezesem Instytutu Niemiec i Europy Północnej w Szczecinie. Kurator wystawy "Dwie bramy wolności" pokazywanej w Berlinie w rocznicę upadku muru berlińskiego (1999).
Pracę doktorską "Niemiecki obrachunek z przeszłością 1933–1945" obronił w 2000 na Uniwersytecie Wrocławskim. Był współinicjatorem polsko-niemieckiego grona dyskusyjnego ekspertów "Grupa Kopernika", wykładał w Wyższej Szkole Administracji Publicznej w Szczecinie. Był tam również prezesem Instytutu Niemiec i Europy Północnej. W latach 2000–2004 pełnił funkcję dyrektora Instytutu Polskiego w Lipsku.
Od 2004 był dyrektorem szczecińskiego Oddziału Instytutu Pamięci Narodowej. Został wykładowcą na Uniwersytecie Szczecińskim. Od 2008 do 2010 doradca kierownika Urzędu do Spraw Kombatantów i Osób Represjonowanych. Wykłada na Studium Europy Wschodniej Uniwersytetu Warszawskiego. Wykładał gościnne na uniwersytetach w Brnie, Kamieńcu Podolskim, Lipsku i Ratyzbonie.
We wrześniu 2016 został wiceprzewodniczącym Partii Demokratycznej – demokraci.pl. W listopadzie tego samego roku przekształciła się ona w Unię Europejskich Demokratów, w której przez rok także pełnił tę funkcję. Pozostał następnie członkiem zarządu partii. W roku 2019 wystąpił z UED na znak protestu koalicji UED z Kukizem.
Od 2019 prowadzi Akademię Wschód przy Fundacji Domu Wschodniego.
Odznaczenia.
W październiku 2007 otrzymał Krzyż Zasługi na wstędze Orderu Zasługi Republiki Federalnej Niemiec. W 2011 otrzymał Krzyż Oficerski Orderu Odrodzenia Polski. W 2000 został uhonorowany tytułem Ambasador Szczecina.

</doc>
<doc id="1161346" url="https://pl.wikipedia.org/wiki?curid=1161346" title="Parafia Matki Bożej Częstochowskiej i św. Józefa w Lutoryżu">
Parafia Matki Bożej Częstochowskiej i św. Józefa w Lutoryżu

Parafia Matki Bożej Częstochowskiej i św. Józefa w Lutoryżu – parafia rzymskokatolicka znajdująca się w dekanacie Boguchwała w diecezji rzeszowskiej. 

</doc>
<doc id="1161347" url="https://pl.wikipedia.org/wiki?curid=1161347" title="Alkefjellet">
Alkefjellet



</doc>
<doc id="1161348" url="https://pl.wikipedia.org/wiki?curid=1161348" title="Jan Borkowski (polityk)">
Jan Borkowski (polityk)

Jan Borkowski (ur. 7 sierpnia 1952 w Łosicach) – polski polityk, urzędnik państwowy, w latach 1993–1997 poseł na Sejm, w latach 1996–1997 podsekretarz stanu w Ministerstwie Spraw Zagranicznych, a w latach 2007–2012 sekretarz stanu w tym resorcie, w latach 2012–2017 ambasador RP w Holandii.
Życiorys.
Ukończył w 1977 studia na Wydziale Ekonomicznym Politechniki Świętokrzyskiej w Radomiu, w 1986 uzyskał stopień doktora nauk ekonomiczno-rolniczych na Wydziale Ekonomicznym SGGW. W latach 80. był pracownikiem naukowym Wyższej Szkoły Rolniczo-Pedagogicznej w Siedlcach. Od 1990 do 1993 zajmował stanowisko wicewojewody siedleckiego.
W latach 1993–1997 pełnił funkcję posła na Sejm II kadencji wybranego z listy Polskiego Stronnictwa Ludowego w okręgu siedleckim. Od 1996 do 1997 był podsekretarzem stanu w Ministerstwie Spraw Zagranicznych. W 1998 został pracownikiem naukowym Centrum Europejskiego Uniwersytetu Warszawskiego. Został członkiem Polskiego Stowarzyszenia Badań Wspólnoty Europejskiej (1998) oraz Polskiej Rady Ruchu Europejskiego (1995). Autor kilkudziesięciu prac naukowych. W 2004 bez powodzenia kandydował do Parlamentu Europejskiego.
26 listopada 2007 powołano go na stanowisko sekretarza stanu w MSZ. W 2012 odwołany z tego stanowiska i mianowany ambasadorem RP Holandii, został również stałym przedstawicielem Rzeczypospolitej Polskiej przy Organizacji ds. Zakazu Broni Chemicznej (OPCW) w Hadze. Odwołany ze stanowiska ambasadora z dniem 28 lutego 2017.

</doc>
<doc id="1161349" url="https://pl.wikipedia.org/wiki?curid=1161349" title="Parafia Podwyższenia Krzyża Świętego i Najświętszej Maryi Panny Matki Kościoła w Mogielnicy">
Parafia Podwyższenia Krzyża Świętego i Najświętszej Maryi Panny Matki Kościoła w Mogielnicy

Parafia Podwyższenia Krzyża Świętego i Najświętszej Maryi Panny Matki Kościoła w Mogielnicy – parafia rzymskokatolicka znajdująca się w diecezji rzeszowskiej w dekanacie Boguchwała.

</doc>
