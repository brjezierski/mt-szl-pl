<doc id="1171983" url="https://pl.wikipedia.org/wiki?curid=1171983" title="Direktflyg">
Direktflyg

Direktflyg – nieistniejąca szwedzka regionalna linia lotnicza z siedzibą w Borlänge.
Obsługiwała połączenia krajowe i do Norwegii. Od maja 2012 do marca 2013 latały też wewnątrz Finlandii, z Seinäjoki do Helsinki.
W grudniu 2019 roku linia połączyła się z Amapola Flyg.

</doc>
<doc id="1171985" url="https://pl.wikipedia.org/wiki?curid=1171985" title="Okręg wyborczy Doncaster North">
Okręg wyborczy Doncaster North

Okręg wyborczy Doncaster North powstał w 1983 r. i wysyła do brytyjskiej Izby Gmin jednego deputowanego.

</doc>
<doc id="1171989" url="https://pl.wikipedia.org/wiki?curid=1171989" title="Kościół Matki Boskiej Nieustającej Pomocy w Opolu-Nowej Wsi Królewskiej">
Kościół Matki Boskiej Nieustającej Pomocy w Opolu-Nowej Wsi Królewskiej

Kościół pw. Matki Boskiej Nieustającej Pomocy – rzymskokatolicki kościół parafialny położony przy Placu Kościelnym w Opolu-Nowej Wsi Królewskiej. Kościół należy do Parafii Matki Boskiej Nieustającej Pomocy w Opolu-Nowej Wsi Królewskiej.
28 lipca 2011 roku, pod numerem A-165/201, kościół został wpisany do rejestru zabytków województwa opolskiego.
Historia.
Nowa Wieś Królewska, (do roku 1955 odrębna miejscowość) podlegała opolskiej parafii św. Krzyża. Już w XIX wieku mieszkańcy Nowej Wsi Królewskiej ubiegali się o powstanie własnego kościoła. Zakładano początkowo powstanie kościoła w południowej części miasta Opole (rejon dzisiejszego placu Daszyńskiego), lecz ta propozycja nie była korzystna dla mieszkańców Nowej Wsi Królewskiej. Ze względu na cenę gruntu, na którym miał powstać nowy kościół idea ta upadła.
Długoletnie starania wiernych i dobroczyńców przyniosły efekt. Maria i Franciszka Schwierz prawnie wyraziły chęć złożenia 30 tys. marek na cel budowy kościoła. Chcąc zrealizować swoje zobligowania, 27 grudnia 1898 roku przekazały tę kwotę opolskiemu proboszczowi, zastrzegając, iż jeśli do roku 1910 nie powstaną w Nowej Wsi Królewskiej kościół i dom duszpasterski, ulokowana w Miejskiej Kasie Oszczędności kwota ma być zwrócona prawowitym właścicielom.
Już w 1899 roku zatrudniono śląskiego architekta Ludwiga Schneidera. Wykonał on projekt, które przekazany został arcybiskupowi wrocławskiemu. Pozytywna opinia została zatwierdzona 9 października 1901 roku. Następnie rozpoczęto budowę kościoła. W międzyczasie powstał kościół tymczasowy dla założonej 20 czerwca 1901 roku parafii. 22 października 1901 roku proboszczem nowej parafii został ksiądz Oswald Sonnek.
W październiku 1902 położono uroczyście kamień węgielny. Oprócz zawodowych budowniczych w robotach budowlanych aktywnie uczestniczyli parafianie. 
21 maja 1905 roku została dokonana uroczysta konsekracja, na którą przybył osobiście z Wrocławia kardynał Georg Kopp, przekazał on parafii 5000 marek, za które zakupione zostały:
Jednym z wikariuszy w parafii, na początku lat sześćdziesiątych był Jan Wieczorek, późniejszy biskup ordynariusz diecezji gliwickiej.
Architektura kościoła.
Świątynia została zbudowana na planie krzyża łacińskiego. Jest to trójnawowa bazylika z transeptem, wydzielonym prezbiterium i masywną, wysoką wieżą od strony zachodniej. Zbudowana jest z cegły klinkierowej, do dekoracji użyto także kamienia oraz elementów ceramicznych. Boczne nawy położone są nisko, natomiast środkowa wzniesiona jest wysoko tworząc sklepienie żebrowo-krzyżowe u podstawy wsparte jest na wspornikach. Wieża, o wysokości 67 metrów, wzniesiona jest nad nawą środkową. Tworzy ona główną halę wejściową. Nad wąskim prostoliniowym małym dwuspadowym dachem wieży znajduje się ośmiokątna piramida o wysokości 54 metrów. Nad dużym portalem znajduje się statua św. Oswalda, imiennego patrona pochodzącego od imienia budowniczego ks. Oswalda.
Obok kościoła znajduje się neogotycki budynek plebanii według projektu autora kościoła.
Dzwony.
13 listopada 1904 roku poświęcono trzy dzwony powstałe w odlewni warsztatu F. Otto w Hemelingen. Dwa z nich uległy rekwizycji podczas działań wojennych. Pozostałe trzy dzwony wiszące na wieży stalowe. Zostały odlane w Hucie Małapanew w 1956 r. W 2020 roku dzwony przeszły remont wykonany przez firmę RDUCH. Zamontowano nowe napędy liniowe wraz z automatyką. Dodatkowo dzwony otrzymały nowe jarzma stalowe z łożyskami i nowe serca kute z wkładkami z brązu.

</doc>
<doc id="1171994" url="https://pl.wikipedia.org/wiki?curid=1171994" title="Martin Fenin">
Martin Fenin

Martin Fenin (ur. 16 kwietnia 1987 w Chebie) – czeski piłkarz występujący na pozycji napastnika w klubie FK Varnsdorf.
W kwietniu 2009 roku Czeska Federacja ogłosiła, że sześciu piłkarzy – Martin Fenin, Radoslav Kováč, Milan Baroš, Tomáš Ujfaluši, Václav Svěrkoš oraz Marek Matějovský nie będą więcej powoływani do czeskiej reprezentacji. Powodem tej decyzji było złamanie regulaminu dyscyplinarnego – zawodnicy brali udział w imprezie po przegranym 1:2 meczu ze Słowacją. Jednak zawodnik powrócił do reprezentacji.

</doc>
<doc id="1171996" url="https://pl.wikipedia.org/wiki?curid=1171996" title="Grzaniec">
Grzaniec



</doc>
<doc id="1172001" url="https://pl.wikipedia.org/wiki?curid=1172001" title="Ikonodulowie">
Ikonodulowie



</doc>
<doc id="1172013" url="https://pl.wikipedia.org/wiki?curid=1172013" title="Akcjonariat rozproszony">
Akcjonariat rozproszony



</doc>
<doc id="1172018" url="https://pl.wikipedia.org/wiki?curid=1172018" title="Rajko Kuzmanović">
Rajko Kuzmanović

Rajko Kuzmanović (ur. 1 grudnia 1931 w Čelinacu) – serbski prawnik i filozof, prezydent Republiki Serbskiej od 28 grudnia 2007 do 15 listopada 2010.
Kuzmanović studiował prawo i filozofię na Uniwersytecie w Zagrzebiu. W 1980 uzyskał tytuł doktora prawa na Uniwersytecie w Mostarze. Przez cały czas zajmował się pracą naukową, był wykładowcą akademickim. Sprawował funkcję rektora Uniwersytetu w Banja Luce. W 2004 został przewodniczącym Akademii Nauk i Umiejętności Republiki Serbskiej.
W październiku 2007 Kuzmanović został kandydatem Sojuszu Niezależnych Socjaldemokratów (SNSD, "Savez nezavisnih socijaldemokrata") premiera Milorada Dodika w wyborach prezydenckich w Republice Serbskiej po nagłej śmierci prezydenta Milana Jelicia. Jego kandydaturę poparli także dwaj koalicjanci SNSD – Partia Socjalistyczna (SP, "Socialisticka Partija Republike Srpske") oraz Demokratyczny Związek Ludowy (DNS).
9 grudnia 2007 Kuzmanović wygrał wybory prezydenckie w Republice Serbskiej, zdobywając 41,8% głosów poparcia. 28 grudnia 2007 objął oficjalnie urząd prezydenta. 15 listopada 2010 ustąpił ze stanowiska prezydenta.

</doc>
<doc id="1172021" url="https://pl.wikipedia.org/wiki?curid=1172021" title="Alaksiej Michalewicz">
Alaksiej Michalewicz

Alaksiej (Aleś) Anatoljewicz Michalewicz (biał. Аляксей (Алесь) Анатольевіч Міхалевіч; ur. 15 maja 1975 w Mińsku) – białoruski działacz społeczny i polityczny, kandydat na prezydenta Białorusi w wyborach 2010.
Życiorys.
Urodził się w Mińsku w rodzinie pracowników naukowych Akademii Nauk Białoruskiej SRR. Uczył się w Białoruskim Liceum Narodowym im. Jakuba Kołasa. W 1997 ukończył studia na wydziale prawa Białoruskiego Uniwersytetu Państwowego ze specjalnością “politolog-prawnik”. W czasie studiów stał na czele Zjednoczenia Białoruskich Studentów – organizacji społecznej, której celem była obrona praw studentów białoruskich uczelni wyższych. Odbył staże na uczelniach w Warszawie i Oxfordzie.
W 1997, po ukończeniu uniwersytetu, został założycielem i kierownikiem organizacji, która zajmowała się wymianą studencką, dzięki której ponad 2000 młodych ludzi miało możliwość odwiedzenia krajów Europy Zachodniej i Środkowej.
Od 2000 pracował na stanowisku zastępcy dyrektora, później dyrektora generalnego firmy "Arkadia", która specjalizowała się w biznesie turystycznym. W związku z czynnym uczestnictwem w wyborach do parlamentu w 2004 firma stała się obiektem licznych kontroli i inspekcji. Po siódmej kontroli Aleś Michalewicz postanowił odejść ze stanowiska dyrektora generalnego firmy "Arkadia".
Był prawnikiem w Zrzeszeniu Inwalidów Wojny w Afganistanie (2007–2008) i Białoruskim Niezależnym Związku Zawodowym (2008–2010).
Od 2005 pełni funkcję zarządcy antykryzysowego akredytowanego przez ministerstwo gospodarki Białorusi.
Działalność polityczna.
W latach 2004–2008 zastępca przewodniczącego partii BNF. 14 czerwca 2008, po wysunięciu na stanowisko przewodniczącego partii i zaproponowaniu programu reformy wewnętrznej, został wykluczony z organizacji za publiczną krytykę kierownictwa.
W latach 2003–2007 poseł Puchowickiej Rady Rejonowej w obwodzie Mińskim, koordynator Zgromadzenia Posłów Rad Lokalnych. W tym samym czasie wydawca gazety "Region" (Maryjna Górka w obwodzie Mińskim), inicjator szeregu decyzji w zakresie rozszerzenia uprawnień organów samorządu lokalnego.
27 stycznia 2010 publicznie ogłosił rozpoczęcie swojej kampanii wyborczej na stanowisko prezydenta Białorusi jako niezależny kandydat.
Udział w wyborach prezydenckich 19 grudnia 2010 i w wydarzeniach po nich.
Aleś Michalewicz uczestniczył w demonstracji w Mińsku przeciwko falsyfikacji wyników wyborów prezydenckich wieczorem 19 grudnia 2010.
O godzinie 4:30 w nocy z 19 na 20 grudnia 2010, w czasie fali aresztowań działaczy opozycji, która nastąpiła po wyborach prezydenckich, Michalewicz został zaatakowany w swoim mieszkaniu na ul. Kisielowa w Mińsku przez funkcjonariuszy białoruskiego KGB. Po wyłamaniu drzwi wywieziono go bez wyjaśnień w nieznanym kierunku, przy czym innych osób znajdujących się w tym czasie w mieszkaniu nie zatrzymano. Przez cały kolejny dzień jego miejsce pobytu było nieznane. Dopiero 21 grudnia ok. godziny 10. jego żona, Miłana, otrzymała telefon z KGB z informacją, że Michalewicz znajduje się w izolatce śledczej tej instytucji, tzw. "amerykance", i odmawia rozmowy z funkcjonariuszami państwowymi bez adwokata.
Rankiem 20 grudnia biuro Alesia Michalewicza zostało otoczone przez milicję. Wewnątrz zabarykadowało się trzech jego pracowników: Mikita Sasnou, Wiaczasłau Dyjanau i trzecia osoba. Milicja groziła wyważeniem drzwi biura siłą. 22 grudnia KGB wezwało na przesłuchanie osoby ze sztabu Michalewicza – Kanstancina Łukaszoua, Ihara Drako i Taccianę Kareniną. Tego samego dnia, w związku z upływem 3 dób od zatrzymania, adwokatowi Michalewicza przekazano informację o przedłużeniu terminu zatrzymania Michalewicza do 10 dób. Następnego dnia Miłana Michalewicz odkryła na drzwiach mieszkania, w którym doszło do zatrzymania, ślady kolejnego włamania.
Tortury.
Alaksiej Michalewicz został wypuszczony z aresztu wieczorem 19 lutego 2011, po tym, jak podpisał zobowiązanie do nieopuszczania Białorusi. Postępowanie karne przeciwko niemu było kontynuowane. 28 lutego, w czasie konferencji prasowej Michalewicz oświadczył, że wyszedł na wolność tylko dzięki temu, że podpisał zgodę na współpracę z KGB, którą jednak zrywa poprzez publiczne oświadczenie. Poinformował też, że w czasie pozbawienia wolności był wielokrotnie torturowany różnymi metodami. Wśród nich były:
Michalewicz złożył powiadomienie o torturach do Prokuratury Generalnej Białorusi, a także do Komisji ds. Tortur ONZ. 14 marca z obawy o swoje życie, potajemnie opuścił Białoruś. Udał się do Czech, gdzie wystąpił o udzielenie mu azylu. 24 marca czeskie Ministerstwo Spraw Wewnętrznych poinformowało, że Michalewicz otrzymał azyl w Czechach.
Prywatne.
Aleś Michalewicz lubi muzykę rockową (The Beatles, The Doors, Deep Purple; “DDТ”; “Н.Р.М”, “Krama”, “Neuro Dubel”) i literaturę historyczną. Gra w squasha i tenis stołowy. Oprócz języków białoruskiego i rosyjskiego, zna języki angielski i polski, uczy się języka niemieckiego.
Szeregowy rezerwy Sił Zbrojnych RB (nie odbywał służby wojskowej z powodu krótkowzroczności średniego stopnia).
Żonaty, ma dwie córki. Żona Milana jest nauczycielką języka angielskiego. Córki: Lesia, urodzona w roku 2000 i Alena, urodzona w roku 2009.

</doc>
<doc id="1172022" url="https://pl.wikipedia.org/wiki?curid=1172022" title="Samsung E250">
Samsung E250



</doc>
<doc id="1172023" url="https://pl.wikipedia.org/wiki?curid=1172023" title="Hajdawery">
Hajdawery



</doc>
<doc id="1172024" url="https://pl.wikipedia.org/wiki?curid=1172024" title="Polidaktylizm">
Polidaktylizm



</doc>
<doc id="1172029" url="https://pl.wikipedia.org/wiki?curid=1172029" title="Okręg wyborczy Stalybridge and Hyde">
Okręg wyborczy Stalybridge and Hyde

Okręg wyborczy Stalybridge and Hyde powstał w 1918 r. i wysyła do brytyjskiej Izby Gmin jednego deputowanego. Powstała z połączenia okręgów Hyde i Stalybridge.

</doc>
<doc id="1172030" url="https://pl.wikipedia.org/wiki?curid=1172030" title="Plac Ignacego Daszyńskiego">
Plac Ignacego Daszyńskiego

Plac Ignacego Daszyńskiego:

</doc>
<doc id="1172033" url="https://pl.wikipedia.org/wiki?curid=1172033" title="Suppiluliuma II">
Suppiluliuma II

Suppiluliuma II, Suppiluliumas II – król hetycki, brat i następca Arnuwandy III. Panował od 1207 do ok. 1178 p.n.e. W trakcie panowania zmagał się z licznymi najazdami ze strony wrogich państw sąsiednich i prawdopodobnie tzw. Ludów Morza, zakończonych spaleniem stolicy państwa hetyckiego Hattusas. Był ostatnim władcą państwa nowohetyckiego.

</doc>
<doc id="1172037" url="https://pl.wikipedia.org/wiki?curid=1172037" title="Staurikozaury">
Staurikozaury



</doc>
<doc id="1172038" url="https://pl.wikipedia.org/wiki?curid=1172038" title="Staurikosauridae">
Staurikosauridae



</doc>
<doc id="1172039" url="https://pl.wikipedia.org/wiki?curid=1172039" title="Mario Varglien">
Mario Varglien

Mario Varglien (ur. 26 grudnia 1905 w Rijece, zm. 1978), włoski piłkarz, pomocnik i trener piłkarski. Długoletni zawodnik Juventusu.
Piłkarzem Juventusu był w latach 1927–1942. W lidze zdobył 17 bramek w 353 grach. Pięciokrotnie był mistrzem Włoch (1931–1935), triumfował także w krajowym Pucharze. W reprezentacji Włoch zagrał tylko raz. 17 lutego 1935 Włochy wygrały 2:1 z Francją. Wcześniej znajdował się w kadrze na zwycięskie dla Italii finały MŚ 34.
Po zakończeniu kariery piłkarskiej pracował jako trener. w latach 1952–1954 prowadził Romę. Reprezentacyjnym piłkarzem był także jego brat, Giovanni.

</doc>
<doc id="1172041" url="https://pl.wikipedia.org/wiki?curid=1172041" title="Faroald II">
Faroald II

Faroald II (również Faruald) – książę Spoleto od 703 jako następca swego ojca Trazymunda I.
Faroald zaatakował i zdobył Classis port Rawenny, ale król Liutprand nakazał go zwrócić.
W 724 syn Faroalda Trazymund II zbuntował się przeciw ojcu i wysłał go do klasztoru.

</doc>
<doc id="1172043" url="https://pl.wikipedia.org/wiki?curid=1172043" title="Banská Bystrica (stacja kolejowa)">
Banská Bystrica (stacja kolejowa)

Banská Bystrica – stacja kolejowa w Bańskiej Bystrzycy, w kraju bańskobystrzyckim, na Słowacji. Stacja posiada 3 perony.

</doc>
<doc id="1172048" url="https://pl.wikipedia.org/wiki?curid=1172048" title="Dzwon (instrument)">
Dzwon (instrument)

Dzwon – instrument muzyczny należący do grupy idiofonów naczyniowych. Dzwon jest instrumentem perkusyjnym, gdyż źródłem dźwięku jest drganie całego instrumentu, pobudzanego uderzeniami serca lub bezpośrednimi uderzeniami za pomocą innego przedmiotu np. belki lub bijaka. Oprócz samodzielnych egzemplarzy, używanych głównie do celów sygnalizacyjnych i religijnych, istnieją również zespoły odpowiednio nastrojonych dzwonów, tworzących większe instrumenty – carillony. Uderzanie poszczególnych dzwonów w odpowiedniej kolejności pozwala na wygrywanie melodii i utworów wielogłosowych, wybijanych ręcznie czy za pośrednictwem specjalnej klawiatury przez carillonistę lub zaprogramowanej odpowiednim mechanizmem.
Rodzaje dzwonów.
Dzwony można podzielić na kloszowe, kuliste z sercem, kuliste bez serca (grzechotkowe), bezsercowe głębokie i bezsercowe płytkie. Materiałami wykorzystywanymi do budowy dzwonów dużych jest brąz, spiż lub staliwo, mniejsze mogą być wykonane ze mosiądzu, szkła, ceramiki lub drewna, a także z tworzyw sztucznych.
Budowa.
Klasyczny dzwon składa się (patrząc od góry ku dołowi) z korony, hełmu, krawędzi górnej, płaszcza, wieńca i krawędzi dolnej. Wewnątrz znajduje się serce. Korony dzwonów wyposażone są w kabłąki (zwykle 4 lub 6) lub trzpienie służące do zawieszenia instrumentu. Dzwon stalowymi taśmami lub klamrami mocowany jest do jarzma, które stanowi ruchomy element zawieszenia. Jarzmo osadzone jest w nieruchomym siedzisku. Wyjątek stanowią dzwony zegarowe, mocowane na sztywno, których konstrukcja nie wymaga stosowania ruchomego jarzma.
Serce dzwonu wykonuje się z miękkiej, kutej stali. Zawieszone jest tak, by uderzało w najgrubszą część płaszcza, tzw. wieniec (zwany również pasem odsercowym lub kołnierzem). Waga serca stanowi zwykle ok. 4% masy całego dzwonu. Dla uzyskania poprawnego dźwięku istotne jest właściwe ukształtowanie serca oraz jego zawieszenie. Nawet nieznacznie przesunięte serce może spowodować pęknięcie lub wyszczerbienie dzwonu.
Historia dzwonów.
Na świecie.
Za ojczyznę dzwonów uważa się Azję. Najstarszy zachowany do dziś instrument pochodzi z IX w. p.n.e. Jest to nieduży dzwonek z brązu, odkopany w pobliżu Babilonu. Dzwony były znane również w Egipcie, Chinach, Indiach, w niektórych częściach Afryki i Ameryki. Dzwonki na szatach kapłana opisane są w Biblii w Księdze Wyjścia. W Chinach legendarne dzwony wiązane są z mitycznym cesarzem Shennongiem ("Płomienny Cesarz"), który miał zostać poinformowany za pomocą ich dźwięku o buncie w stolicy. Z V w. p.n.e. pochodzą zestawy strojonych dzwonów, zwane "bianzhong". Dzwony i dzwonki są obecne od 5000 lat w Indiach, Nepalu i Tybecie. Znajdowane są w grobach władców indiańskich w Ameryce Środkowej i Południowej, znane były Aztekom i Inkom – najstarsze znaleziska pochodzą z 500 r. p.n.e.
W Europie.
W Europie wzmianki o dzwonach pojawiły się już w starożytności – piszą o nich m.in. Plutarch, Pliniusz i Strabon. Początkowo były to instrumenty kute lub nitowane z blach. W IV w. p.n.e. pojawiły się małe dzwonki odlewane, używane najczęściej do celów świeckich. Około V wieku n.e. dzwony pojawiają się we Włoszech i Francji już jako instrumenty obrzędowe. Grzegorz z Tours, biskup i historyk, ok. 580 r. podał jako pierwszy informację o dzwonach, które uruchamiano ciągnąc za linę. Papież Sabinian na początku VII w. wprowadził dzwony do użytku kościelnego. W czasach karolińskich zaczęto wznosić dzwonnice. W roku 865 doża Wenecji Orso I Partecipazio ofiarował cesarzowi bizantyjskiemu Michałowi III dzwon, umieszczony później na dzwonnicy w kościele Hagia Sophia. Był to pierwszy dzwon ustawiony w Europie wschodniej. Został zniszczony w roku 1453 po zajęciu Konstantynopola przez Turków.
W czasie pontyfikatu papieża Jana XIII ok. roku 968 wprowadzono zwyczaj nadawania dzwonom imion, włączając te instrumenty do przestrzeni sacrum.
W Polsce.
Do Polski dzwony dotarły razem z chrześcijaństwem. W XI w. musiało być ich już wiele, skoro czeski kronikarz Kosmas pisze: „…"Na końcu więcej niż na stu wozach wieźli olbrzymie dzwony i wszystek skarb Polski, za nimi postępował niezliczony tłum znakomitych mężów, z rękami skrępowanymi żelaznymi pętami…"” (cyt. dot. najazdu Brzetysława I na Polskę w roku 1039). Jest to najstarsza wzmianka o dzwonach na ziemiach polskich.
Najstarszy zachowany dzwon w Polsce znajduje się w katedrze na Wawelu. W literaturze zwany jest "Nowak" lub "Herman", ufundowany około 1271 roku i wisi w Wieży Srebrnych Dzwonów. Drugim jest dzwon "Piotr" z 1314 roku w kościele oo. Dominikanów w Sandomierzu pw. św. Jakuba. Trzecim w kolejności najstarszym jest dzwon z 1318 roku, nazywany Dzwonem Poranka, Południa i Wieczoru lub Dzwonem Przedbora w bazylice Świętych Apostołów Piotra i Pawła w Strzegomiu. Inne to: uszkodzony "Urban" z Biecza, odlany w 1382 r., dzwon z Gruszowa, dzwon ze Staniątek, dzwon "św. Wawrzyńca" z kościoła NMP w Toruniu z 1386 r. oraz dzwon "Jan" z 1389 roku w kościele oo. Dominikanów w Sandomierzu pw. św. Jakuba. Najsłynniejszym polskim dzwonem jest Dzwon Zygmunt, znajdujący się w katedrze wawelskiej, natomiast największym – Dzwon Maryja Bogurodzica z bazyliki Matki Boskiej Licheńskiej w Licheniu.
Jedyne w Polsce Muzeum Dzwonów znajduje się w Przemyślu. W swojej kolekcji posiada m.in. cenne dzwony galicyjskie, gdańskie i toruńskie. Oprócz dzwonów kościelnych można tam też zobaczyć dzwony sygnalizacyjne, zegarowe i okrętowe. Większość kolekcji stanowią jednak dzwony wytworzone w słynnych przemyskich ludwisarniach rodziny Felczyńskich.
Zmiany kształtu dzwonów kościelnych.
Proporcje dzwonów zmieniały się na przestrzeni dziejów. Najstarsze zachowanie instrumenty mają kształt wydłużony, a stosunek wysokości (bez korony) do dolnej średnicy wynosi 1,2 i więcej. Od XIV w. stosunek ten zmienił się na ok. 1, czyli średnica równa była wysokości. W XVIII w. wysokość znacznie obniżono, stosując proporcje w granicach 0,78 – 0,82, natomiast od XIX w. powrócono do tradycji gotyckiej.
Ludwisarstwo na ziemiach polskich.
Początkowo dzwony były odlewane przez mnichów, szczególnie ze sztuki ich odlewania znani byli benedyktyni. Jeden z nich, Teofil Prezbiter, w 1110 napisał dzieło "Diversarum Artium Schedula", w którym zawarł zasady wytwarzania dzwonów. Na przełomie XIII/XIV w. rzemieślnicy świeccy wypierają odlewnictwo klasztorne. Ludwisarstwo było wówczas zawodem wędrownym, dzwonoleje wędrowali od kościoła do kościoła, by na miejscu realizować zamówienia w prymitywnych warunkach. W tym czasie ludwisarze zaczynają odlewać również lufy armatnie, płyty nagrobne, chrzcielnice, moździerze i drobne przedmioty użytku domowego. W XV w. ludwisarstwo wędrowne zanika i powstają pierwsze stałe warsztaty. Najbardziej znane ludwisarnie w Polsce działały w Przemyślu, Gdańsku, Krakowie, Warszawie, Toruniu, Lwowie oraz w Wilnie. Okres świetności przypadł na epokę renesansu, gdy powstawały największe i najdoskonalsze dzieła sztuki odlewniczej. Najbardziej znanym ludwisarzem był twórca Zygmunta, Hans Beham, a szczególne uznanie w Polsce i Europie znalazły dzwony gdańskie, pochodzące z ludwisarni Beninghów (XVI w.).
Zawód ludwisarza przetrwał do dzisiaj. Na terenie Polski funkcjonuje obecnie kilka warsztatów, które nadal odlewają dzwony tradycyjnymi metodami. Do najstarszych i najsłynniejszych należą ludwisarnie Felczyńskich działające od roku 1808.
Technika odlewania dzwonów.
Współczesne dzwony odlewa się z brązu, czyli stopu miedzi i cyny (w ludwisarni Felczyńskich – 77% Cu i 23% Sn). Czasami używa się spiżu, który jest odmianą brązu, lub innych metali, jak aluminium, stal czy nawet złoto. Dokładny skład chemiczny stopu dzwonnego zawsze otoczony był tajemnicą, przekazywaną z pokolenia na pokolenie.
Proces produkcji rozpoczyna się od przygotowania formy, która składa się z trzech części: rdzenia, dzwonu fałszywego i kapy. Rdzeń (czyli wewnętrzny profil dzwonu) wykonuje się z gliny, dzwon fałszywy z gliny pokrytej łojem. Na dzwonie fałszywym umieszcza się ozdoby i ornamenty wykonane z wosku. Płaszcz (zewnętrzną formę) wykonuje się ponownie z gliny. Następuje proces wypalania, podczas którego łój i wosk wytapia się, pozostawiając między trzema częściami formy wolne miejsce.
Po rozdzieleniu trzech części dzwon fałszywy niszczy się, a po złożeniu rdzenia z kapą powstaje puste miejsce, które zalewa się płynnym metalem. Dzwon stygnie od dwóch do kilkunastu dni zakopany w ziemi. Po wydobyciu z ziemi i zniszczeniu formy jest czyszczony, polerowany i złocony. Ostatnim etapem jest okucie dzwonu, czyli sztywne połączenie z jarzmem.
Zastosowania dzwonów.
W krajach chrześcijańskich dzwony pełnią ważną funkcję religijną, wzywają na nabożeństwa i do modlitwy, uświetniają swoim dźwiękiem uroczystości i święta. Niewielkie dzwonki mszalne, o wysokim tonie, wykorzystywane są w kościołach podczas liturgii.
Jednak dzwonów i dzwonków używano nie tylko w celach religijnych. W IX w. były zawieszane na specjalnych wieżach i pełniły funkcję sygnalizacyjną. W średniowieczu bito w dzwony w czasie egzekucji, a skazańcom wieszano małe dzwonki na szyjach. Dzwony ostrzegały przed najazdem wroga, biły na trwogę podczas pożarów, głosiły śmierć i narodziny władców. Małe dzwonki pojawiały się na szatach dostojników kościelnych i czapkach błaznów. W Tybecie zawieszane na ścianach pełnią funkcję młynków modlitewnych.
Ze względu na przeznaczenie instrumenty te można podzielić na kilka grup:
Inskrypcje i dekoracje na dzwonach kościelnych.
Wczesne dzwony kościelne nie posiadały żadnych ozdób i inskrypcji. Pierwsze zdobienia i napisy pojawiły się na dzwonach w XI wieku. Były to sentencje biblijne, imiona patronów i świętych oraz formuły modlitewne. Napisy wykonywano w języku łacińskim, najpopularniejsza formuła brzmiała „O rex gloriae Christe veni cum pace”. Język polski pojawił się w inskrypcjach dzwonnych dopiero w XV w. Początkowo były to elementy ryte, wykonywane na formie odlewniczej, więc na gotowym dzwonie były wypukłe.
Obok inskrypcji pojawiały się również ozdoby. Były to ornamenty roślinne, arabeski oraz płaskorzeźby; szczególnie popularny był motyw Ukrzyżowania. W renesansie obok elementów religijnych pojawiają się świeckie: imiona fundatorów, daty odlania, znaki (gmerki) i imiona ludwisarzy oraz sentencje i napisy, informujące o funkcjach instrumentu, np. „"Vivos voco, mortuos plango, fulgura frango"”.
Dzwony w kulturze.
Starożytność.
W starożytnych Chinach, począwszy od epoki Zhou (1122–770 p.n.e.), dzwony pełniły standardową funkcję instrumentu. Ich pięciostopniowa skala muzyczna odpowiadała pięciu elementom boskich osobowości. W świecie antyku pojawiają się funkcje sygnalizacyjne, dzwony informują o otwarciu i zamknięciu termy lub targu, ostrzegają przed zagrożeniem. Umieszczane są na drzwiach, by sygnalizować mieszkańcom o przybyciu gości (Pompeje).
Dzwonom i dzwonkom zaczęto przypisywać moc niezwykłą, nawet magiczną. Według starożytnych cechy te posiadał spiż, stanowiący najważniejszy materiał, z którego powstawały instrumenty. Wierzono, że dźwięk spiżu jest głosem bogów. Asyryjczycy za pomocą dzwonów świątynnych wypędzali demony, małe dzwonki zawieszone na szyi i szatach miały odpędzać zło i przynosić szczęście. Rzymianie umieszczali na okrętach po dwa dzwony, na dziobie i rufie. Ich zadaniem było odstraszanie morskich potworów. Dzwonki zawieszane na szyjach dzikich zwierząt miały świadczyć o ich obłaskawieniu. Wierzono, że niezwykły dźwięk dzwonu zapewnia żyjącym łączność ze światem zmarłych, np. na wyspie Santos w VII w. p.n.e. dzwony używano w trakcie ceremonii pogrzebowych i uroczystości ku czci zmarłych. Etruskowie wieszali je na grobach królów.
Średniowiecze.
Rytuał poświęcania dzwonów i nadawania im imion, wprowadzony w X w. przez papieża Jana XIII, sprawił, że dzwony z prostych narzędzi sygnalizacyjnych przeistoczyły się w pośrednika między człowiekiem a Bogiem, tym samym wkroczyły do sfery sacrum, nastąpiła ich personifikacja.
Podobnym celom służyły również napisy i dekoracje na dzwonach, których treść niesiona jest przez dźwięki wydawane przez instrument. 
Wyznaczające rytm życia, odmierzające czas pracy i modlitwy, dzwony służyły także do wyrażania radości, smutku i triumfu. Towarzyszyły człowiekowi od narodzin do śmierci. Brak ozdób i surowość formy instrumentów średniowiecznych nawiązywał do strojów ówczesnego duchowieństwa. Język dzwonu był językiem ponad podziałami, stał się "Tuba Dei" – Trąbą Bożą, pełniącą rolę szczególnego kaznodziei. Dzwony, umieszczone na wysokich wieżach gotyckich, były niedostępne dla oczu przeciętnego słuchacza, musiały tym samym wprowadzać wrażenie wzniosłości i cudowności, wpływając na świadomość odbiorców przekazu.
Współczesność.
Obok tradycyjnych funkcji i zastosowań dzwonów w XX w. pojawiły się instrumenty pełniące funkcje pomników. W 1949 r. w Hiroszimie zawieszono Dzwon Pokoju, którego dźwięki co roku przypominają ofiary ataku atomowego na Hiroszimę i Nagasaki w 1945 roku. Identyczne dzwony w liczbie pięciu zawieszono w Japonii, a piętnaście kolejnych podarowano innym miastom na świecie, zniszczonym w czasie wojny, w tym Warszawie (Dzwon Pokoju w Warszawie wisiał w latach 1989–2002 na Mokotowie). Podobną funkcję pełni dzwon na terenie obozu zagłady w Buchenwaldzie oraz zniszczone w czasie nalotu w 1942 dzwony kościoła Mariackiego w Lubece.
W Poznaniu znajduje się Dzwon Pokoju i Przyjaźni Między Narodami. Umieszczono go na terenie dawnego pruskiego Fortu Winiary (obecnie Park Cytadela). Obok znajduje się cmentarz żołnierzy radzieckich i lotników brytyjskich, którzy zginęli w walkach o Poznań w 1945 roku.

</doc>
<doc id="1172054" url="https://pl.wikipedia.org/wiki?curid=1172054" title="Homel (stacja kolejowa)">
Homel (stacja kolejowa)

Homel (, "Homiel"; ) – stacja kolejowa w Homlu, w obwodzie homelskim, na Białorusi. Stacja posiada 3 perony.
Historia.
Stacja Homel została otwarta w XIX w. na drodze żelaznej libawsko-romeńskiej, pomiędzy stacjami Uza i Nowobielica.

</doc>
<doc id="1172056" url="https://pl.wikipedia.org/wiki?curid=1172056" title="Leasing pracowniczy">
Leasing pracowniczy

Leasing pracowniczy – wynajem pracowników, z którymi został zawarty stosunek pracy na rzecz innych podmiotów gospodarczych. Pracownicy pracują zgodnie z ustawą o pracy tymczasowej.
Podmiot zatrudniający pracownika nazywany jest agencją pracy tymczasowej, pracownik oddelegowany do innego pracodawcy nazywany jest pracownikiem tymczasowym, natomiast pracodawca, na rzecz którego i pod którego kierownictwem świadczona jest praca zwany jest pracodawcą-użytkownikiem.
Usługi w zakresie leasingu pracowniczego oparte są na serwisie polegającym na utrzymaniu personelu, co obejmuje nawiązanie z pracownikiem stosunku pracy, naliczanie i wypłatę wynagrodzenia, świadczeń dodatkowych, odprowadzanie podatków, w niektórych przypadkach przeszkolenie oraz bezpośrednio poszukiwanie kandydatów. Biorąc pod uwagę, że agencje zatrudnienia – agencje pracy tymczasowej – zatrudniają personel, który będzie wynajmowany, na etat do pracy stałej, pracownik ma zapewnione wszystkie gwarancje i świadczenia, przewidziane obowiązującymi przepisami prawa o pracy tymczasowej. Pracodawca-użytkownik nie musi zawierać z pracownikiem odrębnej umowy, może zrezygnować z niego w dowolnym czasie, o ile umowa nie przewiduje inaczej. Użytkownik nie zastanawia się nad dotrzymaniem wymogów przewidzianych w prawie pracy w zakresie zwolnienia pracowników i ich ochrony socjalnej; nie rozwiązuje kwestii wyliczenia stażu pracy i pozostałych spraw związanych z przepływem dokumentów dotyczących pracowników.
Osobliwości stosunku pracy w razie leasingu pracowniczego.
Leasing pracowniczy zostaje zadokumentowany na podstawie dwóch odrębnych umów: umowy o świadczenie usług w zakresie rekrutacji i selekcji personelu oraz umowy o pracę.
Podstawową ze względu prawnego trudnością w razie wykorzystywania leasingu pracowniczego jest rozwiązanie kwestii dotyczącej podziału funkcji pracodawcy pomiędzy dwa samodzielne podmioty stosunków: pracodawcą prawnym – agencją zatrudnienia a pracodawcą faktycznym – użytkownikiem. Problem polega na tym, że podczas zawarcia umowy użyczenia personelu zachodzi trójstronny stosunek, który jest regulowany przez dwie różne umowy: umowę o pracę między pracownikiem a agencją zatrudnienia (umowa o pracę na czas określony) oraz umowę między pracodawcą faktycznym a agencją zatrudnienia.
Schemat wynajmowania pracowników na warunkach leasingu.
Interakcje leasingodawcy i personelu.
Przede wszystkim agencja zatrudnienia – leasingodawca tworzy pulę personelu wynajmowanego.
1. Leasingodawca dokonuje selekcji specjalistów zgodnie z wymogami leasingobiorcy. Krajowe agencje przeważnie działają po otrzymaniu zlecenia na wynajęcie specjalistów, zaś za granicą agencje zatrudnienia tworzą pulę pracowników do wynajęcia zgodnie z zapotrzebowaniem rynku, niezależnie od otrzymania konkretnego zlecenia w pewnym czasie.
Biorąc pod uwagę, że wynajmowani specjaliści w przyszłości zostaną przekazani do wynajęcia do różnych organizacji i często mogą mieć dostęp do informacji poufnych, selekcjonowani są za pomocą specjalnych metod. Przewiduje to szczegółową weryfikację pod względem rzetelności przyszłego specjalisty wynajmowanego. Dopiero po analizie otrzymanych informacji może zostać podjęta decyzja o zatrudnieniu takiego pracownika na etat przez agencję zatrudnienia. Za granicą agencje zatrudnienia posiadają służby bezpieczeństwa, które przeprowadzają taką weryfikację.
2. Po uzgodnieniu kandydatów z leasingobiorcą (lub leasingodawcą w razie gdy pulę tworzy się dla przyszłych zleceń) specjaliści są zatrudniani na etat przez leasingodawcę i zostają pełnoprawnymi, stałymi pracownikami agencji zatrudnienia.
Agencja zatrudnienia przekazuje nowemu pracownikowi do zapoznania się umowę o pracę i kodeks etyczny specjalisty wynajmowanego, który został opracowany przez agencję zatrudnienia i reguluje etyczną stronę ugody leasingowej.
3. Wykwalifikowani specjaliści są wynajmowani na rzecz leasingobiorcy w celu wykonania ustalonych funkcji w ciągu uzgodnionego okresu.
Interakcje leasingodawcy i leasingobiorcy.
Poniżej został podany schemat interakcji leasingodawcy i leasingobiorcy w celu zaspokojenia tymczasowego zapotrzebowania na personel za pomocą nawiązania stosunku leasingowego.
1. Określenie sytuacji problemowej leasingobiorcy i konkretnego zapotrzebowania na siłę roboczą (kwalifikacja specjalistów, ich skład i okres wykorzystywania).
2. Wybranie pewnej opcji schematu leasingowego dla leasingobiorcy. Na tym etapie uzgadnia się umowę, w której określa się warunki leasingu, w tym wynagrodzenie specjalisty oraz prowizję agencji (zwykle do 20–30% wynagrodzenia specjalisty, zaś czasem i więcej). Jednym z najważniejszych postanowień umowy leasingowej jest zakres pracy, którą specjalista powinien wykonać na odpowiednim poziomie jakościowym oraz w określonym terminie. Agencja zatrudnienia zapewnia leasingobiorcy jakość wykonania robót oraz nierozpowszechnienie jakiejkolwiek informacji biznesowej, którą otrzymuje specjalista w czasie pracy w organizacji. Określane są również kryteria oceniania wykonania robót przez specjalistę, który pracuje w celu wykonania umowy leasingowej.
W umowie więc obowiązkowo uwzględniane są następujące rzeczy:
Zleceniodawca gwarantuje dokonanie opłaty faktur wystawionych przez agencję w pełnym zakresie w określonym terminie oraz zapewnienie zaproszonemu specjaliście ustalonych warunków pracy.
Agencja ze swojej strony gwarantuje zachowanie poufności wszelkiej informacji, dostęp do której otrzyma wynajmowany pracownik oraz jakość wykonywanych robót. Jeszcze jedno zobowiązanie agencji to wysłanie pracownika zastępczego w razie choroby lub niestawienia się do pracy wynajętego pracownika.
3. Selekcja personelu do leasingu, jeżeli zachodzi w tym potrzeba. W razie gdy wysyła się personel, który już jest w puli leasingowej agencji zatrudnienia, nie ma takiej potrzeby.
4. Udokumentowanie przez leasingodawcę trójstronnego stosunku leasingu z leasingobiorcą i specjalistami.
5. Agencja zatrudnienia pilnuje, by specjalista wykonywał u leasingobiorcy wyłącznie roboty zgodne z jego kwalifikacjami oraz w zakresie określonym w umowie leasingowej. Konflikty i spory pracownicze, które wynikają między leasingobiorcą i pracownikiem wynajmowanym rozwiązuje agencja zatrudnienia.
Ryzyka i wartość usług w razie leasingu pracowniczego.
Pewny poziom ryzyka w razie leasingu pracowniczego istnieje ze względu na to, że leasing to właściwie przekazanie przez agencję-leasingodawcę swoich pracowników do długotrwałego wynajęcia przez inną firmę. Ryzyko mogą stanowić nieoczekiwane zakresy i harmonogramy pracy w firmie klienta, niedokładność podczas wypełnienia dokumentów.
W związku z tym wartość usług określa się w zależności od tego, zapotrzebowanie na jaki personel jest zlecane przez klienta. Dla każdej grupy zawodów istnieje swój poziom ryzyka. Dla takich grup zostały opracowane pewne współczynniki. Biorąc pod uwagę ewentualne ryzyka ubezpieczeniowe, najwyższy współczynnik w stosunku do miesięcznego wynagrodzenie za pracę stosuje się w razie selekcji personelu niewykwalifikowanego, gdyż jest to kategoria o najwyższym poziomie ryzyka. Oczywiście odpowiedzialność za nich ponosi firma dokonująca selekcji personelu (ponieważ są oni pracownikami, których zatrudnia na etat). W stosunku do pracowników biurowych (koordynator ds. marketingu, manager ds. logistyki, administrator systemowy, księgowy itd.) stosuje się niższe współczynniki.
Zleceniodawca gwarantuje dokonanie opłaty faktur wystawionych przez agencję w pełnym zakresie w określonym terminie oraz zapewnienie zaproszonemu specjaliście ustalonych warunków pracy. Agencja ze swojej strony gwarantuje zachowanie poufności wszelkiej informacji, dostęp do której otrzyma wynajmowany pracownik oraz jakość wykonywanych robót. Agencja jest zobowiązana do wysłania pracownika zastępczego w razie choroby lub niestawienia się do pracy wynajętego pracownika. Agencja ze swojej strony zawiera z wynajmowanym pracownikiem umowę o pracę na czas nieokreślony lub umowę o pracę na czas określony, na podstawie której wysyła pracownika do zleceniodawcy w celu wykonywania robót. Wszystkie problemy i konflikty, wynikające pomiędzy zleceniodawcą i specjalistą, jak już zostało wspomniane, rozwiązywane są przez zleceniodawcę i agencję.
Leasing pracowniczy w Polsce.
Rozwój leasingu pracowniczego w Polsce jest powstrzymywany wskutek niedoskonałości przepisów prawnych oraz niestabilności zapotrzebowania na specjalistów o wysokich kwalifikacjach w razie ich tymczasowego zaangażowania.
Jednakże leasing pracowniczy ma obiecującą przyszłość, ponieważ umożliwi dużej liczbie firm wybranie przemyślanego rozwiązania kwestii optymalnego wykorzystania personelu w działalności organizacji.
W każdym razie coraz szersze wykorzystanie usług leasingu pracowniczego na polskim rynku wskazuje na konieczność przyjęcia odpowiednich ustaw, które we właściwy sposób regulowałyby prawa i obowiązki każdej z trzech stron leasingu personelu, tryb realizacji tej usługi.

</doc>
<doc id="1172057" url="https://pl.wikipedia.org/wiki?curid=1172057" title="How I Could Just Kill a Man">
How I Could Just Kill a Man

How I Could Just Kill a Man – trzeci singel amerykańskiej grupy Rage Against the Machine z albumu 
"Renegades" wydany w 2002. Piosenka jest coverem grupy Cypress Hill.

</doc>
<doc id="1172063" url="https://pl.wikipedia.org/wiki?curid=1172063" title="Zagadnienia Naukoznawstwa">
Zagadnienia Naukoznawstwa

Zagadnienia Naukoznawstwa – kwartalnik naukowy wydawany przez Komitet Naukoznawstwa PAN.

</doc>
<doc id="1172064" url="https://pl.wikipedia.org/wiki?curid=1172064" title="Droga krajowa B26 (Niemcy)">
Droga krajowa B26 (Niemcy)

Droga krajowa 26 () – niemiecka droga krajowa przebiegająca ze północy na południe z Wolfskehlen przez Darmstadt, Aschaffenburg, Karlstadt, Schweinfurt, Haßfurt, do Bambergu w Bawarii.
Miejscowości leżące przy B26.
Hesja.
Wolfskehlen, Griesheim, Darmstadt, Roßdorf, Groß-Zimmern, Dieburg, Münster-Altheim, Babenhausen.
Bawaria.
Stockstadt am Main, Aschaffenburg, Goldbach, Hösbach, Laufach, Rechtenbach, Lohr am Main, Neuendorf, Gemünde am Main, Adelsberg, Karlstadt, Stetten, Thüngen, Binsfeld, Halsheim, Müdesheim, Arnstein, Mühlhausen, Zeuzleben, Werneck, Bergrheinfeld, Schweinfurt, Schonungen, Gädheim, |Untertheres, Theres, Haßfurt, Zeil am Main, Ebelsbach, Eltmann, Trunstadt, Viereth-Trunstadt, Bischberg, Bamberg.
Historia.
W 1840 r. oddano do użytku drogę o utwardzonej nawierzchni pomiędzy Aschaffenburgiem a Roßdorfem. Prace trwały od 1780 r. W latach 1815 - 1842 utwardzano systematycznie fragmenty drogi z Bambergu do Schweinfurtu, która zyskała sobie miano drogi nie do przebycia. Wyznaczona w 1932 r. "Reichsstrasse 26" wielokrotnie zmieniała swój bieg.

</doc>
<doc id="1172082" url="https://pl.wikipedia.org/wiki?curid=1172082" title="Ryde or Die Vol. 2">
Ryde or Die Vol. 2

Ryde or Die Vol. 2 to, wydana 4 lipca 2000, roku druga składanka amerykańskiej nowojorskiej grupy hip-hopowej Ruff Ryders. Okładka przedstawia na symbol Ruff Ryders, literę "R", z dwójką w indeksie górnym. Symbol ten można zobaczyć na koszulkach aktorów występujących w "Thug Workout". Album zadebiutował na drugim miejscu listy billboardu.
Album jest promowany przez single: "WW III" i "Got It All", do których powstały klipy oraz "2 Tears in a Bucket" i "Twisted Heat" ("It's Going Down" na stronie B).
Na "Ryde or Die Vol. 2" wystąpili gościnnie Snoop Dogg, Scarface, Method Man, Redman, Busta Rhymes, Twista i Trick Daddy. W przeciwieństwie do poprzedniej płyty jest mniej piosenek z DMX-em. Tylko jedna, solowa- "The Great", która kończy się krótkim skitem, w którym występuje między innymi Dee. "Fuck da' Haters (skit)" to rozmowa telefoniczna Swizz Beatza i Busta Rhymesa. Poza nimi pierwszy raz solowo na albumie Ruff Ryders wystąpili Styles P i Drag-On. "Ryde or Die Vol. 2" jest również debiutem Larsiny (w tym Cassidy'ego). Dodatkowym utworem jest "It's Going Down" Parle, który został również umieszczony na singlu "Twisted Heat".

</doc>
<doc id="1172083" url="https://pl.wikipedia.org/wiki?curid=1172083" title="Ministrowie kultury, mediów i sportu Wielkiej Brytanii">
Ministrowie kultury, mediów i sportu Wielkiej Brytanii



</doc>
<doc id="1172086" url="https://pl.wikipedia.org/wiki?curid=1172086" title="Johann Georg Pisendel">
Johann Georg Pisendel

Johann Georg Pisendel (ur. 26 grudnia 1687 w Cadolzburgu, zm. 25 listopada 1755 w Dreźnie) – niemiecki kompozytor późnego baroku.
Życiorys.
Pierwsze lekcje muzyki dostawał od ojca – muzyka. W wieku 9 lat został przyjęty jako chórzysta do kapeli księcia Ansbach, uczył się tam pod kierunkiem śpiewaka Francesco Antonio Pistocchiego i kompozytora Giuseppe Torellego. Gdy jego głos uległ mutacji, przeniósł się do Drezna, gdzie zarabiał jako skrzypek. Od marca roku 1709 mieszkał w Lipsku i Weimarze, gdzie poznał Jana Sebastiana Bacha i Georga Philippa Telemanna. Pisendel był członkiem i uczniem założonego przez Telemanna "Collegium musicum". W roku 1710 Pisendel przejął posadę dyrektora lipskiego "Collegium musicum" (jego poprzednikiem był Melchior Hoffmann). W roku 1711, po koncercie wyjazdowym w Darmstadt, Pisendelowi zaoferowano pracę w orkiestrze landgrafa Hesji, ale odmówił. Od stycznia 1712 pracował w saskiej kapeli dworskiej w Dreźnie, początkowo jako skrzypek, a od roku 1728 jako "kapelmistrz". Stanowisko to utrzymał aż do śmierci. Towarzysząc księciu, który odbywał swoje "Grand Tour", w latach 1716-1717 był w Wenecji, gdzie poznał Antonio Vivaldiego, którego utwory znał i wykonywał już przedtem. Pisendel dedykował Vivaldiemu 4 sonaty, 5 concerti grossi i sinfonię. Około roku 1718 Pisendela zaczął uczyć przyjaciel Bacha Johann David Heinichen.
Twórczość.
Wpływ Johanna Georga Pisdendela na muzykę jego czasów był ogromny. Tomaso Albinoni, Antonio Vivaldi i Georg Philipp Telemann dedykowali mu wiele ze swoich koncertów. Johann Georg Pisendel miał w swych czasach opinię jednego z najlepszych skrzypków i kompozytorów muzyki instrumentalnej w Niemczech. Jego uczniami byli m.in. František Benda i Johann Gottlieb Graun, a Jan Dismas Zelenka był jego przyjacielem. Po śmierci Zelenki, Pisendel postarał się o pośmiertne wydanie jego dzieł.
Zachowało się niezbyt wiele dzieł Pisendela, który z zasady komponował niewiele, skupiając się na jakości. Wszystkie zachowane dzieła są instrumentalne:

</doc>
<doc id="1172088" url="https://pl.wikipedia.org/wiki?curid=1172088" title="Big Mike &amp; Big Strees - R&amp;B Jumpoff vol. 24">
Big Mike &amp; Big Strees - R&amp;B Jumpoff vol. 24



</doc>
<doc id="1172089" url="https://pl.wikipedia.org/wiki?curid=1172089" title="Big Mike &amp; Big Strees - R&amp;B Jumpoff vol. 29">
Big Mike &amp; Big Strees - R&amp;B Jumpoff vol. 29



</doc>
<doc id="1172091" url="https://pl.wikipedia.org/wiki?curid=1172091" title="Big Mike &amp; Big Stress - Something For The Radio vol. 19">
Big Mike &amp; Big Stress - Something For The Radio vol. 19



</doc>
<doc id="1172092" url="https://pl.wikipedia.org/wiki?curid=1172092" title="Big Mike &amp; Big Stress - Something For The Radio vol. 20">
Big Mike &amp; Big Stress - Something For The Radio vol. 20



</doc>
<doc id="1172094" url="https://pl.wikipedia.org/wiki?curid=1172094" title="Na Stínadlech">
Na Stínadlech

Na Stinadlech – stadion piłkarski w czeskim mieście Cieplice. Gra na nim czeski klub Gambrinus Ligi FK Teplice. Obiekt może pomieścić 18 428 kibiców. Został wybudowany w 1973 roku, zastępując stadion U drožďárny. 

</doc>
<doc id="1172099" url="https://pl.wikipedia.org/wiki?curid=1172099" title="Georgij Zaharinow">
Georgij Zaharinow



</doc>
<doc id="1172101" url="https://pl.wikipedia.org/wiki?curid=1172101" title="Toyota Yaris Verso">
Toyota Yaris Verso

Toyota Yaris Verso – minivan stworzony na podstawie pierwszej generacji Toyoty Yaris, która podobnie jak i Yaris Verso była samochodem roku 2000 - Car of The Year 2000. Yaris Verso produkowany był w latach 1999–2005. W roku 2003 przeszedł facelifting. Yarisa Verso zastąpił w 2011 roku model nazwany Verso-S.

</doc>
<doc id="1172104" url="https://pl.wikipedia.org/wiki?curid=1172104" title="Magdeburg-Eichenweiler">
Magdeburg-Eichenweiler

Magdeburg-Eichenweiler – przystanek kolejowy w Magdeburgu, w kraju związkowym Saksonia-Anhalt, w Niemczech. Posiada 1 peron.

</doc>
<doc id="1172105" url="https://pl.wikipedia.org/wiki?curid=1172105" title="Georgi Zaharinow">
Georgi Zaharinow



</doc>
<doc id="1172107" url="https://pl.wikipedia.org/wiki?curid=1172107" title="Lorna Utz">
Lorna Utz

Lorna Utz - australijska tenisistka, występująca na kortach w latach dwudziestych XX wieku.
W pierwszej edycji konkurencji singla kobiet Mistrzostw Australazji, znanych dziś jako Australian Open, osiągnęła półfinał, przegrywając 2:6, 3:6 z późniejszą mistrzynią, Margaret Molesworth. W tym samym roku doszła do finału gry podwójnej kobiet, razem z Floris St. George. Mecz o tytuł przegrały z Esną Boyd i Marjorie Mountain. Lorna została także wicemistrzynią gry mieszanej w parze z H.S. Utz. Zostali pokonani w finale przez Esnę Boyd i Jacka Hawkesa.
Utz, podczas jednego tylko startu w międzynarodowych mistrzostwach Australazji, uzyskała dwa tytuły wicemistrzowskie i była w półfinale. W 1931 roku osiągnęła finał gry podwójnej razem z Nell Lloyd. Tym razem uległy znacznie Daphne Akhurst Cozens i Louie Bickerton.

</doc>
<doc id="1172108" url="https://pl.wikipedia.org/wiki?curid=1172108" title="Browar Nr 1 w Łodzi">
Browar Nr 1 w Łodzi

Browar Nr 1 w Łodzi – browar przemysłowy w Łodzi założony w 1867 przez Karola Gottloba Anstadta. Zakład należy do przedsiębiorstwa "Browary Łódzkie S.A."
Historia.
Browar Anstadtów powstał w drugiej połowie XIX wieku z inicjatywy Karola Gottloba Anstadta, który po nieudanych interesach związanych z produkcją perkalu zmienił branżę i zajął się piwowarstwem.
W latach 1866–1867 Karol Anstadt wybudował na wschód od najstarszej części Łodzi nad rzeką Łódką duży i nowoczesny zakład, który w krótkim czasie stał się wiodącym przedsiębiorstwem branży piwowarskiej.
Po śmierci Karola Gottloba Anstadta w 1874 jego firmę przejęli synowie: Karol Ludwik Anstadt, Fryderyk Anstadt i Zenon Anstadt. We wrześniu 1886 Karol, Fryderyk, Ludwik, Zenon – synowie Karola G. Anstadta – i Amelia Handke – jego starsza córka – przekształcili browar w spółkę akcyjną, która przyjęła nazwę "Akcyjne Towarzystwo Browaru Parowego K. Anstadta Sukcessorów w Łodzi". Nowe przedsiębiorstwo zostało rozbudowane i wzorem innych łódzkich fabryk powiększone o szereg budynków gospodarczych i mieszkalnych.
W 1900 Karol Ludwik Anstadt wybudował odrębny browar w Radogoszczu, a Zenon Anstadt w 1902 odkupił browar w Zduńskiej Woli od A. Warszawskiego.
Po I wojnie światowej nazwę spółki zmieniono na "Browar i Fabryka Kwasu Węglowego Sukcesorów Karola Anstadta S.A."
Po II wojnie światowej zakład upaństwowiono i włączono jako Browar Nr 1 w skład Zakładów Piwowarskich w Łodzi, które obecnie noszą nazwę Browary Łódzkie S.A.
Browar produkuje piwa głównie na zlecenie sieci supermarketów i dyskontów spożywczych.
Produkty.
Lager
Porter bałtycki
Piwo ciemne
Piwo smakowe
Piwo miodowe
Radler
Produkty produkowane w przeszłości.
Lager
Piwo ciemne

</doc>
<doc id="1172109" url="https://pl.wikipedia.org/wiki?curid=1172109" title="Droga krajowa B26a (Niemcy)">
Droga krajowa B26a (Niemcy)

Droga krajowa 26a () – niemiecka droga krajowa przebiegająca na osi wschód-zachód i jest kontynuacją autostrady A70 na skrzyżowaniu z autostradą A7 "Dreieck Schweinfurt" w kierunku Arnstein w północnej Bawarii.
Planowana jest rozbudowa B26a do drogi czteropasmowej oraz przedłużenie i połączenie jej na węźle "Würzburg-West" z autostradą A81. Całość miałaby stworzyć północną obwodnicę Würzburga.

</doc>
<doc id="1172110" url="https://pl.wikipedia.org/wiki?curid=1172110" title="Po prostu taniec">
Po prostu taniec



</doc>
<doc id="1172119" url="https://pl.wikipedia.org/wiki?curid=1172119" title="Fajzabad (dystrykt)">
Fajzabad (dystrykt)

Fajzabad – powiat znajdujący się we wschodniej części prowincji Dżozdżan, w Afganistan. Graniczy na zachodzie z powiatem Akcza na północy z powiatem Mardijan oraz na wschodzie z prowincją Balch i na południu z prowincja Sar-e Pol. Zamieszkiwany przez 36 800 mieszkańców (2006). Stolica powiatu nosi te samą nazwę Fajzabad. Przez powiat przebiega szlak drogowy podstawowy dla północy kraju Szeberghan-Mazar-e Szarif.

</doc>
<doc id="1172121" url="https://pl.wikipedia.org/wiki?curid=1172121" title="Czeriepowiec">
Czeriepowiec



</doc>
<doc id="1172125" url="https://pl.wikipedia.org/wiki?curid=1172125" title="Wielikij Ustiug">
Wielikij Ustiug



</doc>
<doc id="1172127" url="https://pl.wikipedia.org/wiki?curid=1172127" title="Okręg wyborczy Redditch">
Okręg wyborczy Redditch

Okręg wyborczy Redditch powstał w 1997 i wysyła do brytyjskiej Izby Gmin jednego deputowanego. Okręg obejmuje miasto Redditch i okoliczne wioski.

</doc>
<doc id="1172128" url="https://pl.wikipedia.org/wiki?curid=1172128" title="Biełoziorsk">
Biełoziorsk



</doc>
<doc id="1172132" url="https://pl.wikipedia.org/wiki?curid=1172132" title="The Auld Alliance">
The Auld Alliance



</doc>
<doc id="1172142" url="https://pl.wikipedia.org/wiki?curid=1172142" title="UK Championship 2007">
UK Championship 2007

UK Championship 2007 – czwarty turniej sezonu 2007/2008. W dniach 8–16 grudnia 2007 roku miejscem jego rozegrania – po raz pierwszy w historii – było Telford International Centre w Telford. Dotychczasowa tradycyjna baza turnieju – Barbican Centre w Yorku znajdowała się bowiem w trakcie remontu.
Turniej zakończył się zwycięstwem Anglika Ronnie’ego O’Sullivana, który w finale szybko pokonał Stephena Maguire’a 10:2. Dla O’Sullivana było to dziewiętnaste zwycięstwo w turnieju rankingowym w karierze, a pierwsze od marca 2005 roku. Trzydziestotrzymiesięczna przerwa w sukcesach w imprezach rankingowych była najdłuższa od początku kariery O’Sullivana, choć w międzyczasie triumfował on m.in. w nierankingowym turnieju Masters.
W Polsce turniej transmitowała komercyjna stacja telewizyjna Eurosport.
Obrońcą tytułu mistrzowskiego z poprzedniego sezonu był Anglik Peter Ebdon, który odpadł w już w pierwszej rundzie, przegrywając z Ianem McCullochem 8:9. Podobny los spotkał ubiegłorocznego finalistę, Stephena Hendry’ego, który musiał uznać wyższość Marka Allena 4:9.
Pula nagród.
Całkowita pula nagród wynosiła 530.000 funtów brytyjskich. Zwycięzca otrzymał 100.000, finalista 46.000, natomiast półfinaliści 23.250 funtów.

</doc>
<doc id="1172145" url="https://pl.wikipedia.org/wiki?curid=1172145" title="Order Pogromcy Niedźwiedzia">
Order Pogromcy Niedźwiedzia

Order Pogromcy Niedźwiedzia, Order Wojenny Pogromcy Niedźwiedzia (łot. "Lāčplēša Kara Ordenis") – najwyższe łotewskie odznaczenie wojskowe, ustanowione 11 listopada 1919. Dewizą orderu było: "PAR LATVIJU" (Za Łotwę).
Historia orderu.
Order Wojenny Pogromcy Niedźwiedzia (Lāčplēsisa) został ustanowiony z inicjatywy naczelnego wodza Armii Łotewskiej gen. Jānisa Balodisa po wyzwoleniu Rygi przez siły łotewskie od wojsk okupacyjnych rosyjskiego generała Bermondta-Awałowa, 11 listopada 1919. Jest to jednak symboliczna data, ponieważ dopiero 18 września 1920, kiedy całe terytorium Łotwy zostało wyzwolone spod obcej okupacji, Sejm Łotewski wydał dekret o nadaniu Orderu Wojennego Pogromcy Niedźwiedzia osobom, które podczas wojny o niepodległość wykazały swoją lojalność wobec Państwa Łotewskiego poprzez wyjątkowe bohaterstwo w walce i narażały się w obronie wolności, honoru i chwały Łotwy.
Pierwsze ordery zostały nadane 11 listopada 1920 w Rydze przez prezydenta kraju Jānisa Čakste. Ostatnie nadanie miało miejsce w Lipawie, 11 listopada 1928. Ordery wręczał ówczesny prezydent Gustavs Zemgals.
Order mógł być przyznawany żołnierzom Armii Łotewskiej, Brygady Strzelców Łotewskich oraz obcokrajowcom, którzy razem z Łotyszami walczyli o wyzwolenie Łotwy, lub w jakikolwiek inny sposób wnieśli znaczący wkład w powstanie Państwa Łotewskiego i obronę jego niepodległości.
Order otrzymał swój statut, który dokładnie określał, kto mógł zostać nim odznaczony. Kandydatów do orderu zatwierdzała Kapituła Orderu Wojennego Pogromcy Niedźwiedzia, na czele której stał prezydent kraju. Co 5 lat prezydent Łotwy organizował uroczysty bankiet, na który zapraszani byli kawalerowie orderu wraz z rodzinami. Po okupacji Łotwy przez ZSRR w 1940 order został zniesiony. Order dzielił się na trzy klasy. Wyższą klasę można było otrzymać dopiero po uprzednim uzyskaniu klasy niższej. Zapis ten nie dotyczył obcokrajowców. Na Cmentarzu Braterskim w Rydze znajduje się kaplica Orderu Wojskowego Lāčplēsisa, na ścianach której widnieją wyryte nazwiska wszystkich jego kawalerów.
Opis odznaki.
Odznaką orderu jest biały emaliowany krzyż z bordowym obramowaniem w kształcie swastyki. Pośrodku krzyża znajduje się biały medalion w złotej ramie wyobrażający walkę epickiego bohatera łotewskiego Lāčplēsisa z niedźwiedziem. Scena ta jest przedstawiona w naturalnych kolorach. Rewers krzyża koloru złotego zawiera dewizę orderu "PAR LATVIJU" i datę ustanowienia orderu "11 NOVEMBRIS 1919" (11 listopada 1919) umieszczoną w medalionie. Pomiędzy ramionami krzyża znajdują się dwa skrzyżowane miecze.
Odznaka I klasy miała wymiary 61 × 57,5 mm, II klasy – 48 × 46 mm, a III klasy – 41 × 39 mm. Wstążka orderu była biała z trzema czerwonymi pasami równej szerokości. Szerokość wstęgi I klasy wynosiła 101 mm. Wstążki II i III klasy były węższe. Order I klasy nosiło się przewieszony przez ramię z prawej na lewą stronę. Order II klasy zawieszany był na szyi, a order III klasy przypięty do lewej piersi. Do orderu I klasy była dodawana srebrna gwiazda orderowa o średnicy 68,5 mm, z wyobrażeniem orderu pośrodku w jego naturalnych barwach. Autorem projektu orderu był J. A. Liberts.
Odznaczeni.
I klasa
Odznaczeni Polacy.
Wszyscy zostali odznaczeni w 1922 (lista pełna):
I klasa
II klasa
III klasa

</doc>
<doc id="1172155" url="https://pl.wikipedia.org/wiki?curid=1172155" title="Droga krajowa B467 (Niemcy)">
Droga krajowa B467 (Niemcy)

Droga krajowa 467 () – niemiecka droga krajowa przebiegająca z północy na południe od skrzyżowania z drogą B30 w południowych dzielnicach Ravensburga do skrzyżowania z drogą B31 koło Kressbronn am Bodensee w Badenii-Wirtembergii.
Miejscowości leżące przy B467.
Ravensburg, Lindenau, Höll, Meckenbeuren, Tettnang, Obertdorf.

</doc>
<doc id="1172163" url="https://pl.wikipedia.org/wiki?curid=1172163" title="Johann David Heinichen">
Johann David Heinichen

Johann David Heinichen (ur. 17 kwietnia 1683 w Krössuln k. Weissenfels, zm. 16 lipca 1729 w Dreźnie) – niemiecki kompozytor i teoretyk muzyki działający w okresie późnego baroku.
Jego ojciec, Michael Heinichen, studiował muzykę w słynnej Thomasschule w Lipsku, połączonej z Thomaskirche, następnie był kantorem w Pegau i pastorem w wiejskim kościele w Krauschwitz. Johann David również uczył się w Thomasschule u Johanna Schelle i Johanna Kuhnaua (klawesyn). Uczniem w tej szkole był też przyszły kompozytor Christoph Graupner.
W latach 1702–1706 studiował prawo w Lipsku, a następnie praktykował w Weissenfels do 1709. W tym czasie również komponował; w 1710 napisał pierwszy traktat muzyczny. W 1717 razem z Johannem Sebastianem Bachem (z którym się przyjaźnił) pracował na dworze księcia Leopolda von Anhalt-Cöthen. Następnie był kapelmistrzem na dworze Augusta II Mocnego. Jego uczniem był Johann Georg Pisendel. 
W roku 1721 Heinichen ożenił się w Weissenfels i miał jedno dziecko, które urodziło się w styczniu roku 1723. Zmarł na gruźlicę w 1729.
Skomponował wiele mszy, magnifikatów, kantat, arii.

</doc>
<doc id="1172164" url="https://pl.wikipedia.org/wiki?curid=1172164" title="Odczynnik Lucasa">
Odczynnik Lucasa



</doc>
<doc id="1172173" url="https://pl.wikipedia.org/wiki?curid=1172173" title="Stanisław Helsztyński">
Stanisław Helsztyński

Stanisław Helsztyński (właśc. Stanisław Skorupka) (ur. 13 kwietnia 1891 w Kosowie nad Obrą, zm. 14 kwietnia 1986 w Warszawie) – polski historyk literatury, badacz m.in. twórczości Williama Szekspira, anglista, powieściopisarz i poeta.
Życiorys.
Urodził się w rodzinie chłopskiej jako syn Tomasza Skorupki i Zuzanny z Klupsiów. Jego ojciec był autorem pamiętnika „Kto przy Obrze temu dobrze” (1967). Brat Wawrzyniec, również pamiętnikarz chłopski, napisał wspomnienia „Moje morgi i katorgi” (1970).
Po ukończeniu III Gimnazjum im. Sobieskiego w Krakowie kształcił się w Münster i Monachium Następnie podjął studia anglistyczne na Uniwersytecie Poznańskim. W latach 1919–1921 służył w Wojsku Polskim w stopniu podporucznika. 
W latach 1921–1922 nauczał w gimnazjum żeńskim im. Królowej Jadwigi w Toruniu, od 1922 do 1939 pracował jako nauczyciel w gimnazjum L. Lorentza w Warszawie. W roku 1925 w kościele im. Najświętszej Maryi Panny w Inowrocławiu wziął ślub z Aleksandrą Janiną Polską. Do wybuchu II wojny światowej dni świąteczne i wakacje letnie spędzał zazwyczaj w domu rodzinnym żony, biorąc aktywny udział w życiu kulturalnym i towarzyskim modnego kurortu, którym był wówczas Inowrocław.
W 1926 doktoryzował się na podstawie pracy „Polskie przekłady Miltona i Pope’a”. Habilitował się w 1948, tytuł profesora filologii angielskiej zdobył w 1951.
W 1930 został członkiem PEN Clubu, a w 1932 ZZLP.
W okresie drugiej wojny światowej brał udział w tajnym nauczaniu. Po wojnie został skierowany na Pomorze Zachodnie, gdzie pełnił funkcję kuratora Szczecińskiego Okręgu Szkolnego.
Pracował na Uniwersytecie Warszawskim, gdzie podjął obowiązki reorganizatora katedry anglistyki. Pochowany na Cmentarzu Wojskowym na Powązkach w Warszawie (kwatera C-A-27).
Twórczość.
W 1923 zadebiutował książką "Ks. Ignacy Skorupka". Jest autorem monografii "Człowiek ze Stratfordu" (1963), stanowiącej pierwsze polskie opracowanie biografii barda ze Stratfordu na podstawie materiałów źródłowych.
Oprócz pracy nad dziełami Szekspira zajmował się także w swoich publikacjach naukowych i popularyzatorskich twórcami Młodej Polski, związanymi rodzinnie z okolicami Inowrocławia – Janem Kasprowiczem i Stanisławem Przybyszewskim. Jest autorem wielu skryptów i podręczników akademickich. Opracował korespondencję St. Przybyszewskiego.
W latach 1931-1932 ukazało się pięć jego oryginalnych tomików poetyckich z podtytułem: "ze zbioru "Nad Wartą, Notecią i Obrą"". Wydał dwie antologie własnych tłumaczeń poetyckich: "Liryka angielska XX w." (1929) i "Katoliccy poeci Anglii" (1939). Przełożył też księgi biblijne ("Kohele"t, "Proroctwo Amosa"). Współpracował z Wiadomościami Literackimi. Autor powieści historycznych, których akcja toczy się przeważnie w średniowiecznej Polsce.
Kilkadziesiąt unikalnych książek z domu rodzinnego w Kosowie i z warszawskiego mieszkania St. Helsztyńskiego przechowywanych jest obecnie w Bibliotece Miejskiej im. Jana Kasprowicza w Inowrocławiu.

</doc>
<doc id="1172180" url="https://pl.wikipedia.org/wiki?curid=1172180" title="Donkey Kong Jr. (gra komputerowa)">
Donkey Kong Jr. (gra komputerowa)

Donkey Kong Jr. – pierwsza gra z udziałem Donkey Konga Juniora, syna Donkey Konga oraz w której Mario jest głównym czarnym charakterem. Gra została wydana na NES-a oraz na automaty. Donkey Kong Jr. pojawił się także na NES Classic Edition.
Fabuła.
Mario porywa Donkey Konga. Celem Donkey Konga Juniora jest uratowanie ojca. Hydraulik postanawia to zadanie utrudnić, wyrzucając pułapki na goryle, ptaki i kulkowe prądy. 

</doc>
<doc id="1172182" url="https://pl.wikipedia.org/wiki?curid=1172182" title="Madsen (zespół muzyczny)">
Madsen (zespół muzyczny)

Madsen – rockowy zespół muzyczny z Prießeck. Troje z piątki członków zespołu to bracia, tak więc ich nazwisko zostało zarazem nazwą grupy: Madsen. Ich muzyka składa się z elementów rocka, punku, popu. Sebastian Madsen pisze teksty w języku niemieckim.
Historia.
Bracia Madsen zaczynali przygodę z muzyką pod koniec lat 90. Założyli dwa zespoły - "Alice's Gun" i "Hoerstuatz". Podczas gdy jedna z grup skłaniała się w kierunku hard rocka, druga eksperymentowała z elementami hip-hopu. W latach 2000-2002 rozwojowi zespołu Hoerstuatz pomagała prowadząca Północnoniemieckiego Radia (Norddeutscher Rundfunk) - Roswitha Ziegler.
W 2004 roku zespół nazwał się "Madsen". Poprzez nadesłanie swoich nagrań demo uwagę zwróciła na nich firma wydawnicza Universal Music i pod koniec 2004 podpisała odpowiednią umowę. W styczniu ukazał się pierwszy singel "Die Perfektion" (Perfekcja), a w maju 2005 pierwszy album nazwany po prostu "Madsen".
Dyskografia.
Single:

</doc>
<doc id="1172185" url="https://pl.wikipedia.org/wiki?curid=1172185" title="Particular Hatred">
Particular Hatred

Particular Hatred – debiutancki minialbum polskiej grupy muzycznej Iperyt. Wydawnictwo ukazało się 1 sierpnia 2005 roku nakładem wytwórni muzycznej Agonia Records. Nagrania zostały zarejestrowane w Post Street Studio w 2005 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1172186" url="https://pl.wikipedia.org/wiki?curid=1172186" title="John Hopkins University">
John Hopkins University



</doc>
<doc id="1172187" url="https://pl.wikipedia.org/wiki?curid=1172187" title="Eżektor">
Eżektor

Eżektor – urządzenie wywołujące spadek ciśnienia statycznego w rurociągu, w celu umieszczenia w tym rurociągu dodatkowej porcji gazów lub jakiegoś materiału.
Spadek ciśnienia statycznego wywołany jest specjalnym przewężeniem, w którym następuje wzrost prędkości gazu zgodnie z prawem Bernoulliego, a co za tym idzie miejscowy wzrost ciśnienia dynamicznego i spadek ciśnienia statycznego.
Urządzenie znajduje szerokie zastosowanie we wszelkiego rodzaju przenośnikach pneumatycznych, umożliwiając załadunek do nich np. ziaren zbóż i ich przemieszczanie razem z cząsteczkami powietrza. Eżektor stosuje się w przenośniku pneumatycznym w miejscu wprowadzania materiału do rurociągu np. pod koszem zasypowym.
Na zasadzie eżektora działa też większość typów aerografów, gdzie strumień sprężonego powietrza przepływającego przez dyszę, zasysa farbę ze zbiorniczka.
Bardzo podobnym urządzeniem jest inżektor (strumienica). Urządzenie podobne z zasady działania, ale innej budowy i odmiennych parametrów.

</doc>
<doc id="1172191" url="https://pl.wikipedia.org/wiki?curid=1172191" title="Alejandro Ramírez">
Alejandro Ramírez

Alejandro Ramírez Álvarez (ur. 21 czerwca 1988 w San José, Kostaryka) – pierwszy arcymistrz szachowy w obszarze Ameryki Środkowej, uzyskał tytuły mistrza międzynarodowego i arcymistrza odpowiednio w wieku 13 i 15 lat. Reprezentant Stanów Zjednoczonych od grudnia 2010 roku.
Kariera szachowa.
W latach 2002, 2004 i 2008 trzykrotnie reprezentował Kostarykę na szachowych olimpiadach (w tym dwukrotnie na I szachownicy). W 2004 uczestniczył w pucharowym turnieju o mistrzostwo świata, w I rundzie przegrywając z późniejszym zwycięzcą zawodów, Rustamem Kasimdżanowem. W 2013 zdobył tytuł indywidualnego wicemistrza Stanów Zjednoczonych oraz uczestniczył w turnieju o Puchar Świata, w I rundzie przegrywając z Jewgienijem Tomaszewskim.
Najwyższy ranking w dotychczasowej karierze osiągnął 1 grudnia 2013, z wynikiem 2601 punktów zajmował wówczas 9. miejsce wśród amerykańskich szachistów.

</doc>
<doc id="1172194" url="https://pl.wikipedia.org/wiki?curid=1172194" title="Siarczek miedzi">
Siarczek miedzi



</doc>
<doc id="1172199" url="https://pl.wikipedia.org/wiki?curid=1172199" title="Problem kalkulacji ekonomicznej">
Problem kalkulacji ekonomicznej

Problem kalkulacji ekonomicznej jest problemem ekonomicznym dotyczącym gospodarek centralnie planowanych. Jako pierwszy przedstawił go Ludwig von Mises a rozwinął Friedrich August von Hayek.
Problem kalkulacji ekonomicznej dotyczy sytuacji decyzyjnej podejmowanej przez przedsiębiorcę (producenta lub konsumenta) podczas planowania przedsięwzięcia gospodarczego.
Załóżmy, że przedsiębiorca A stawia sobie za cel produkowanie dobra X. Może on tego dokonać za pomocą jednej z trzech (a, b, c) technik produkcji. Problem decyzyjny, przed jakim stoi przedsiębiorca A, polega na tym, którą z dostępnych technik produkcji wybrać, tak aby zmaksymalizować zysk z przedsięwzięcia. Problem ten można rozwiązać poprzez obliczenie pieniężnych rezultatów poszczególnych przedsięwzięć, czyli poprzez kalkulację ekonomiczną polegającą na porównaniu przewidywanych kosztów i przychodów z poszczególnych technik produkcji. Jest to możliwe, pod warunkiem że istnieje system cen czynników produkcji i dóbr finalnych.
Kalkulacja ekonomiczna jest niezbędna do efektywnej alokacji zasobów w gospodarce.
Problem prawidłowej kalkulacji ekonomicznej powstaje wtedy, gdy w gospodarce nie istnieje system cen. Dzieje się tak w gospodarkach centralnie planowanych, w których nie istnieje własność prywatna czynników produkcji, w związku z czym nie istnieje ich rynek, a więc i ceny.
Bibliografia.
Tekst jest tłumaczeniem artykułu, który ukazał się w The Quarterly Journal of Austrian Economics vol. 3, no. 1 (Wiosna 2000): 27–32, który jest z kolei tłumaczeniem oryginalnego tekstu Misesa wydanego po francusku w 1938 roku w Revue d’économie politique.

</doc>
<doc id="1172200" url="https://pl.wikipedia.org/wiki?curid=1172200" title="Archidiecezja mohylewska">
Archidiecezja mohylewska

Archidiecezja mohylewska – rzymskokatolicka archidiecezja, erygowana z inicjatywy cesarzowej Rosji Katarzyny II przez papieża Piusa VI bullą „Onerosa pastoralis officii cura” 15 kwietnia 1783 r. Od 1798 siedziba metropolii. W latach 1873-1917 arcybiskupi rezydowali w Petersburgu.
Do czasu ostatnich regulacji diecezja obejmowała terytorium niemal całej Rosji (a później ZSRR) z wyjątkiem dawnych ziem Rzeczypospolitej i utworzonej w 1848 roku diecezji tyraspolskiej. W roku 1991 za sprawą papieża Jana Pawła II została połączona z diecezją mińską i okrojona terytorialnie jedynie do terytorium powstającej samodzielnej Białorusi, tworząc archidiecezję mińsko-mohylewską.
Kościołami katedralnymi były: katedra św. Stanisława w Mohylewie i kościół Zaśnięcia Najświętszej Panny Marii w Petersburgu.

</doc>
<doc id="1172202" url="https://pl.wikipedia.org/wiki?curid=1172202" title="Paolo Conte">
Paolo Conte

Paolo Conte (ur. 6 stycznia 1937 w Asti) – włoski kompozytor i śpiewający autor.
Życiorys.
Laureat nauk prawniczych, przeznaczony, podobnie jak ojciec, do kariery notariusza, praktykował zawód adwokata, zapoznając się jednocześnie z jazzem, kiedy jako amator grał na wibrafonie w różnych zespołach muzycznych w rodzinnym mieście. Wcześnie rozpoczął pisanie swoich pierwszych piosenek we współpracy z bratem Giorgio. Pewnego dnia stwierdził, że zaczął pisać swą pierwszą piosenkę podczas "śmiertelnie nudnego wykładu z prawa na uniwersytecie"
W połowie lat 60. nawiązał współpracę z nauczycielem muzyki, pochodzącym również z Asti Michele Virano. Wspólnie z nim napisał muzykę do wielu piosenek: "La coppia più bella del mondo" i "Azzurro" dla Adriano Celentano, "Insieme a te non ci sto più" dla Cateriny Caselli, "Tripoli '69" dla Patty Pravo, "Messico e nuvole" dla Enzo Jannacciego, "Una giornata al mare" dla l'Equipe 84, "Ti porta via" dla Mala, żeby wymienić tylko niektóre.
W 1974 zadebiutował jako śpiewający autor; stało się to za sprawą producenta Italo Greco, który zachęcał go do śpiewania własnych piosenek. Debiutancka płyta, zatytułowana po prostu "Paolo Conte" zawierała jego wersję "Una giornata di mare" i kilka nowych piosenek, spośród których "Onda su onda" staje się po paru miesiącach sukcesem również Bruno Lauziego.
W roku następnym Conte ponowił próbę kolejnym albumem, również zatytułowanym "Paolo Conte", który przyciągnął raz jeszcze uwagę Bruno Lauziego, nagrywającego album "Genova per noi". Dwie piosenki z albumu "Paolo Conte", "La topolino amaranto" i "La ricostruzione del Mocambo", stały się klasykami w repertuarze ich twórcy.
W 1979 tylko piosence "Un gelato al limon" udało się zdobyć uznanie szerszej publiczności, również dzięki takim piosenkarzom jak Francesco De Gregori i Lucio Dalla, którzy podczas tournée "Banana Republic" zaśpiewali ją (i z powodzeniem nagrali); dwie inne piosenki "Bartali" i "Sudamerica" zostały zaproponowane Enzo Jannacciemu na jego album "Fotoricordo" i przyczyniły się później do uzyskania popularności przez samego Paolo Conte.
Album "Paris milonga" z 1981, zawierał być może najsłynniejszą piosenkę Paolo Conte, "Via con me", zaśpiewaną na nowo później przez Roberto Benigniego. Artysta zdobył uznanie publiczności francuskiej, i podobnie jak niektórzy inni włoscy muzycy – również amerykańskiej. W tym samym 1981 roku doszło do ważnej współpracy Conte z Gabriellą Ferri nad jej albumem "Gabriella", do którego Conte napisał kilka piosenek, jak "Sola contro un record", "Non piangere" i "Vamp" (tę ostatnią zamieścił również na własnej płycie "Paolo Conte Live")
W latach 80. ukazały się różne albumy Paolo Conte z utworami wcześniej nie publikowanymi; on sam zaś odbył jednocześnie liczne tournée za granicą, które, podobnie jak we Włoszech, zostały rejestrowane. Podsumowaniem tych doświadczeń były albumy "Concerti" (1985) i "Paolo Conte Live" (1988).
Conte od dawna chciał ujrzeć na scenie własny musical, tworzony przez lata, zatytułowany "Razmataz", do którego zaprojektował wszystkie szczegóły z kostiumami włącznie. Seria nadzwyczaj udanych szkiców i projektów przedstawiała rzadki eklektyzm Conte, wytyczając dokładną drogę artysty w kierunku opery. Komedia ujrzała światło dzienne już w 1989 jako książka pod tym samym tytułem; dołączone zostały do niej szkice, partytura i teksty z adnotacjami autora. Główne tematy muzyczne ukazały się na CD w 2000, podczas gdy cała komedia wyszła na DVD w 2001.

</doc>
<doc id="1172204" url="https://pl.wikipedia.org/wiki?curid=1172204" title="Big Mike &amp; Big Stress - Something For The Radio vol. 21">
Big Mike &amp; Big Stress - Something For The Radio vol. 21



</doc>
<doc id="1172205" url="https://pl.wikipedia.org/wiki?curid=1172205" title="Big Mike &amp; Papoose - March Madness Part 3">
Big Mike &amp; Papoose - March Madness Part 3



</doc>
<doc id="1172206" url="https://pl.wikipedia.org/wiki?curid=1172206" title="Big Mike &amp; Ruff Ryders Records Presents - The Redemption vol. 1">
Big Mike &amp; Ruff Ryders Records Presents - The Redemption vol. 1



</doc>
<doc id="1172207" url="https://pl.wikipedia.org/wiki?curid=1172207" title="Big Mike &amp; Ruff Ryders Records Presents - The Redemption vol. 2">
Big Mike &amp; Ruff Ryders Records Presents - The Redemption vol. 2



</doc>
<doc id="1172209" url="https://pl.wikipedia.org/wiki?curid=1172209" title="Douglas Hurd">
Douglas Hurd

Douglas Richard Hurd, "baron Hurd of Westwell" (ur. 8 marca 1930 w Marlborough) – brytyjski polityk i pisarz, w latach 1985–1989 minister spraw wewnętrznych Wielkiej Brytanii, a następnie od 1989 do 1995 minister spraw zagranicznych. Prominentny członek Partii Konserwatywnej.
Początki kariery.
Pochodzi z rodziny o ogromnych tradycjach politycznych. Zarówno jego dziadek, sir Percy Hurd, jak i ojciec, Anthony Hurd, baron Hurd, zasiadali przez wiele lat w parlamencie i dosłużyli się tam tytułów szlacheckich. On sam ukończył elitarną męską szkołę średnią Eton College, a następnie studia w Trinity College na Uniwersytecie w Cambridge, gdzie przez pewien czas stał na czele samorządu studenckiego. W latach 1952–1966 był członkiem brytyjskiej służby dyplomatycznej i pracował na placówkach w USA, Chinach i we Włoszech.
W 1966 odszedł z dyplomacji do polityki, stając się członkiem stronnictwa torysów, z którą związani byli także jego przodkowie. Jego pierwszym poważnym stanowiskiem była funkcja sekretarza ówczesnego lidera partii, a później także premiera, Edwarda Heatha. W 1974 został wybrany do Izby Gmin z okręgu Mid Oxfordshire, w której zasiadał następnie nieprzerwanie przez 23 lata (w międzyczasie, w 1983, zmienił okręg wyborczy na Witney). W 1979 trafił do rządu, gdzie objął stanowisko ministra stanu w ministerstwie spraw zagranicznych. Następnie w 1983 został przeniesiony do resortu spraw wewnętrznych.
Minister.
W 1984 po raz pierwszy został konstytucyjnym ministrem, stając na czele resortu ds. Irlandii Północnej, gdzie właśnie trwała kampania przemocy prowadzona przez Irlandzką Armię Republikańską. Hurd przygotował grunt pod podpisanie w 1985 porozumienia między Londynem a Dublinem, które zakończyło falę przemocy. Sam nie doczekał jednak tej chwili w resorcie, bowiem miesiąc przed formalnym zawarciem umowy został awansowany na ministra spraw wewnętrznych.
Czteroletnie kierowanie tym resortem bardzo wzmocniło pozycję polityczną Hurda, dało mu bowiem opinię umiarkowanego, ale jednocześnie bardzo skutecznego, polityka. W 1989 zastąpił Johna Majora na stanowisku ministra spraw zagranicznych. W czasie wewnątrzpartyjnego przesilenia w 1990 początkowo zaliczał się do obozu zwolenników pozostania u steru rządów Margaret Thatcher. Po jej rezygnacji z walki o utrzymanie przywództwa w partii, sam postanowił kandydować na lidera. W pierwszej turze głosowania zajął trzecie miejsce. Wtedy on i Michael Heseltine, który był drugi, postanowili wycofać się z wyścigu. Tym samym John Major został jednomyślnie wybrany na nowego szefa partii (co oznaczało automatycznie premierostwo). Nowy szef rządu odwdzięczył się Hurdowi, pozostawiając go na czele brytyjskiej dyplomacji.
Jako jeden z głównych architektów polityki zagranicznej, Hurd starał się zachować dobre stosunki z USA, ale jednocześnie ocieplić relacje z partnerami z EWG, co było w pewnym kontraście do polityki ostatniego rządu Thatcher. W czasie wojny w Bośni był jednym z tych polityków zachodnioeuropejskich, którzy najgłośniej opowiadali się za koniecznością udzielenia Bośniakom zbrojnego wsparcia. Cieniem na ocenie jego rządów w Foreign Office położył się skandal związany z budową tamy w Malezji, finansowanej z części brytyjskiego budżetu przeznaczonego na pomoc rozwojową. Okazało się, że rządy obu krajów zawarły nieformalne porozumienie – w zamian za opłacenie tej inwestycji, Malezyjczycy kupili brytyjską broń za ok. miliard funtów. W 1994 brytyjski Sąd Najwyższy orzekł, że kosztująca podatników 234 mln funtów tama nie przyniosła ludności Malezji pożytku ekonomicznego ani humanitarnego. Tym samym sąd uznał, że Hurd decydując o takim wydaniu publicznych pieniędzy nadużył władzy. Nie poniósł za to żadnej kary, jednak w 2002 zarządzanie pomocą udzielaną przez Wielką Brytanię innym państwom zostało wyłączone do osobnego resortu, ministerstwa ds. rozwoju międzynarodowego. W 1995 Hurd ogłosił wycofanie się z głównego nurtu polityki i podał się do dymisji.
Późniejsza działalność i twórczość literacka.
W 1997 postanowił nie ubiegać się o reelekcję do Izby Gmin. Został jednak parem dożywotnim jako „baron Hurd of Westwell”, co pozwoliło mu pozostać w parlamencie jako członek Izby Lordów. Wciąż jest także zaangażowany w życie publiczne, zarówno jako członek organizacji biznesowych i pozarządowych, jak i osoba zasiadająca w rozmaitych komisjach eksperckich powoływanych przez władze państwowe, a nawet Kościół anglikański.
Hurd przelał swoją pasję do polityki na wiele powieści z gatunku thrillera politycznego. Pierwsza z nich ukazała się w 1971, ale nie przestawał pisać i wydawać nawet jako czynny członek parlamentu. Jest także autorem czterech książek z literatury faktu, w tym własnych pamiętników i biografii XIX-wiecznego premiera, Roberta Peela.
W 1974 odznaczony Orderem Imperium Brytyjskiego III klasy (CBE), w 1996 Orderem Towarzyszy Honoru, a w 1998 Krzyżem Komandorskim z Gwiazdą Orderu Zasługi Rzeczypospolitej Polskiej.
Życie prywatne.
Lord Hurd jest od 1960 żonaty z Tatianą Eyre i ma z nią dwóch synów. Najstarszy, Nick, jest politykiem Partii Konserwatywnej i deputowanym z okręgu Ruislip-Northwood. Młodszy, Thomas, jest członkiem służby dyplomatycznej.

</doc>
<doc id="1172218" url="https://pl.wikipedia.org/wiki?curid=1172218" title="Droga krajowa B466a (Niemcy)">
Droga krajowa B466a (Niemcy)



</doc>
<doc id="1172230" url="https://pl.wikipedia.org/wiki?curid=1172230" title="Jan Krzysztof Szembek">
Jan Krzysztof Szembek



</doc>
<doc id="1172235" url="https://pl.wikipedia.org/wiki?curid=1172235" title="Cali Iz Active">
Cali Iz Active

Cali Iz Active – album studyjny grupy Tha Dogg Pound, który ukazał się 27 czerwca 2006. 8 dni wcześniej wyciekł do Internetu. Wydawcą albumu była wytwórnia Doggy Style Records oraz Koch Records. Płyta zadebiutowała na 28. miejscu amerykańskiej listy sprzedaży Billboard 200. Gościnnie wystąpili Snoop Dogg, P. Diddy, The Lady of Rage, RBX, Paul Wall, Ice Cube, David Banner czy Nate Dogg. Płytę promował singel "Cali Iz Active".

</doc>
<doc id="1172239" url="https://pl.wikipedia.org/wiki?curid=1172239" title="Guillaume Du Tillot">
Guillaume Du Tillot

Leon Guillaume Du Tillot (ur. 22 maja 1711 w Bajonnie, zm. w 1774 w Paryżu) był włoskim politykiem francuskiego pochodzenia, pierwszym ministrem Księstwa Parmy i Piacenzy od roku 1759. Zamienił Parmę w państwo nowoczesne.
Syn francuskiego pazia na dworze Ludwika XIV, studiował "College des Quatre Nations" w Institut de France w Paryżu. Po ukończeniu studiów, został w 1749 zatrudniony przez Filipa I, księcia Parmy. W styczniu 1749 przybył do Księstwa. Polecające listy dał mu sam Ludwik XV.
Filip początkowo był tylko doradcą ("consigliere") Filipa, lecz 26 stycznia 1749 roku został mianowany "Intendente generale della Casa Reale" (Intendentem Generalnym Domu Królewskiego). Zajmował się pieniężną strona organizacji rozrywek królewskich, świąt, przedstawień teatralnych i organizowaniem budowy pałaców, ogrodów i budynków państwowych. Du Tillot wprowadził francuską muzykę do Parmy. W 1757 wystawił operę Jean-Philippe Rameau.
W 1759 władca Parmy uczynił du Tillota swym "primo ministro" (pierwszym ministrem). Minister starał się ograniczyć wpływy feudałów, Kościoła i opodatkować ich przedstawicieli, a także zreformować państwo w duchu Oświecenia. Otaczali go liberalni intelektualiści i artyści (Étienne de Condillac, Paciaudi, Giovanni Bodoni, Jean-Baptiste Boudard). zaproszonym przez niego był też Ennemond Alexandre Petitot. W roku 1756 do Parmy przybył na jego zaproszenie francuski szlachcic Guillaume Rouby de Cals. Razem z du Tillotem wdrażał on oświeceniowe reformy. Zlikwidowana została (w praktyce) inkwizycja. Przekształcono państwowy periodyk "Gazzetta di Parma", istniejący od roku 1735 w oświeceniową gazetę, a wszechnica "Università degli Studi di Parma" została zreformowana w kierunku liberalno-deistycznym. Du Tillot zakładał liczne manufaktury i, jak podaje historyk Jeremy Black, próbował wzmocnić kopalnictwo.
Tillot podporządkował państwu dobra martwej ręki, skonfiskował wiele dóbr nabożnych fundacji pieniężnych polepszając uposażenie proboszczów, zakazał apelacji do trybunałów kościelnych poza granicami Księstwa i zniósł inkwizycję papieską w Parmie. W roku 1767 zlikwidował zakon jezuitów w Księstwie. W 1767-1769 toczyła się z tego powodu wojna państw burbońskich (Księstwo, Neapol-Sycylia, Francja i Hiszpania) przeciw papieżowi Klemensowi XIII, który zmarł w 1769 roku.
W roku 1764 du Tillot został markizem di Felino i otrzymał posiadłości di Fellino i San Michele in Tiorre. Jego starania by Jezuici opuścili Parmę, a władza kościelna została podporządkowana świeckiej sprowadziły gniew Państwa Kościelnego, pod którym ugiął się Ferdynand I, nowy władca Parmy, rządzący od roku 1765, tym bardziej, że dewotów wsparła jego świeżo przybyła do Parmy żona Maria Amelia Habsburg. 19 listopada roku 1771 du Tillot uciekł do Hiszpanii. Zmarł w Paryżu w 1774 roku.

</doc>
<doc id="1172241" url="https://pl.wikipedia.org/wiki?curid=1172241" title="Tonel">
Tonel

Tonel, właśc. António Leonel Vilar Nogueira Sousa (ur. 13 kwietnia 1980 w Lourosie) – portugalski piłkarz grający na pozycji środkowego obrońcy.
Kariera.
Swoją piłkarską karierę zaczynał w FC Porto B – młodzieżowej drużynie jednego z największych rywali Sportingu. Występował tam 2 sezony, po czym rozpoczął profesjonalną karierę na wypożyczeniu w Académice Coimbra w sezonie 2000/01. W 2004 wrócił do FC Porto, jednak od razu został oddany do Marítimo Funchal na zasadzie wymiany za Pepe, który przeniósł się na Estádio do Dragão.
Występy w klubie z Madery na pewno należały do udanych. Tonel wystąpił w 28 spotkaniach i strzelił jedną bramkę. Występował nawet wraz ze swoim klubem w Pucharze UEFA. Razem z Mitchellem van der Gaag stworzył silny blok defensywny i stał się jednym z ważniejszych zawodników w CS Marítimo. Jego dobre występy nie zostały niezauważone. Po sezonie jego klub dostał za niego ofertę od Sportingu wynoszącą 500,000 €. Tonel podpisał kontrakt ze Sportingiem w sezonie 2005/06.
W stołecznym klubie Tonel tworzy środek obrony wraz z Andersonem Polgą. Do tej pory zagrał w 67 spotkaniach i strzelił 2 bramki. Zaliczył także jeden występ w reprezentacji Portugalii w 2006 roku.
Od 27 sierpnia 2010 roku do 2012 Tonel był piłkarzem chorwackiego Dinama Zagrzeb. W 2013 roku najpierw grał w SC Beira-Mar, a następnie przeszedł do CD Feirense. W sezonie 2015/2016 grał w CF Os Belenenses.

</doc>
<doc id="1172243" url="https://pl.wikipedia.org/wiki?curid=1172243" title="Alphazone">
Alphazone

Alphazone - niemiecka grupa tworząca muzykę hard trance, pochodząca z Brunszwiku w Dolnej Saksonii. Powstała w 1995 r.
W jej skład wchodzą Alex Zwarg i Arne Reichelt. W 1996 r. wydali swój pierwszy singel – "Overload". W 2001 r. stali się popularni wraz z debiutem ich remiksu do utworu "Jetlag" DJ Kima, a w następnych latach wydali jeszcze kilka udanych singli. Duet Alphazone był częścią grupy Saltwater grającej Hard trance
Aliasy: "Desire", D-Mention, Nebulus, Bias Bros., Crusader, Nightflight, Pump Machine, Saturator.

</doc>
<doc id="1172245" url="https://pl.wikipedia.org/wiki?curid=1172245" title="Anna Rydlówna">
Anna Rydlówna

Anna Antonina Rydlówna (ur. 30 października 1884 w Krakowie, zm. 6 marca 1969 tamże) – polska pielęgniarka, pedagog i działaczka społeczna.
Życiorys.
Córka Lucjana Rydla – profesora okulistyki i rektora Uniwersytetu Jagiellońskiego, i Heleny z Kremerów. Siostra poety Lucjana Rydla. Stanisław Wyspiański w "Weselu" przedstawił ją jako Haneczkę. Naukę w zakresie szkoły podstawowej i średniej odbywała w domu. Następnie ukończyła kurs dla kobiet im. Adriana Branickiego (1901–1902) i Szkołę Gospodarstwa Domowego w Kuźnicach, obecnie dzielnicy Zakopanego (1904). W 1909 rozpoczęła działalność społeczną w Stowarzyszeniu Pań Ekonomek im. św. Wincentego à Paulo. Była współorganizatorką ambulatorium chirurgicznego dla ubogich i chorych działającym przy stowarzyszeniu. Brała udział w utworzeniu sali operacyjnej przy ulicy św. Filipa 15 w Krakowie. Dzięki jej pomocy powstał także szpital, a w 1911 Szkoła Pielęgniarek Zawodowych Stowarzyszenia Pań Ekonomek, w której ukończyła wraz z innymi współzałożycielkami pierwszy kurs (1913). W szkole tej Rydlówna była instruktorką klasową i szpitalną oraz kierowniczką internatu.
Podczas I wojny światowej Anna Rydlówna zajmowała się szkoleniem pielęgniarek na potrzeby wojskowe. Pełniła również funkcję pielęgniarki przełożonej w jednym z krakowskich szpitali wojskowych oraz wojskowej stacji opatrunkowo-wypoczynkowej znajdującej się na dworcu kolejowym w Krakowie. Była jedną ze współorganizatorek szpitali epidemicznych, tzw. Książęco-Biskupiego Komitetu (KBK), które powstawały w celu walki z epidemiami.
Następnie Rydlówna przeprowadziła się z Krakowa na prowincję, gdzie pełniła funkcję przełożonej pielęgniarek w szpitalu dla chorych na dur brzuszny i czerwonkę.
Po zamknięciu Szkoły Zawodowej Pielęgniarek jej źródłem utrzymania była prywatna praktyka pielęgniarska (1921–1924). W 1924 Fundacja Rockefellera złożyła jej propozycję rocznego stypendium. Zwrócono się również do niej z propozycją pracy w Uniwersyteckiej Szkole Pielęgniarek. W latach 1924–1925 odbyła szkolenia w Londynie, Filadelfii, Nowym Jorku i Toronto. W latach 1925–1939 pracowała w Uniwersyteckiej Szkole Pielęgniarek, najpierw jako nauczycielka, następnie jako zastępca dyrektora, a od 1930 jako dyrektorka.
W 1934 Fundacja Rockefellera ponownie przyznała jej stypendium, dzięki któremu poznała pracę pielęgniarek psychiatrycznych i dietetycznych w Budapeszcie, Wiedniu, Lyonie, Brukseli, Oslo i Helsinkach.
Po wybuchu II wojny światowej zawieszono działalność Uniwersyteckiej Szkoły Pielęgniarek, jednak niektóre uczennice i pracownice placówki zamieszkały w budynku szkoły i pracowały w krakowskich szpitalach. Gdy Niemcy zajęli budynek, Anna Rydlówna wraz i innymi mieszkankami musiała go opuścić.
W marcu 1945 Rydlówna powołała szkołę pielęgniarsko-położniczą. 1 stycznia 1950 Ministerstwo Zdrowia przejęło średnie szkoły medyczne. Anny Rydlówny nie zaangażowano w żadnej z nich. Przyznano jej emeryturę.
Mimo otrzymanego świadczenia od 1 marca 1950 podjęła pracę w Centralnej Wojewódzkiej Przychodni Wenerologiczno-Dermatologicznej. Pracowała tam najpierw w centralnej kartotece, a potem w pracowni bakteriologicznej. Kolejnym jej stanowiskiem była przełożona pielęgniarek. 1 grudnia 1961 przestała być aktywna zawodowo.
Zmarła w Krakowie. Pochowana na Cmentarzu Rakowickim (kwatera XIXB-11-13).

</doc>
<doc id="1172252" url="https://pl.wikipedia.org/wiki?curid=1172252" title="Su Pollard">
Su Pollard

Susan Pollard (znana jako Su Pollard; ur. 7 listopada 1949 w Nottingham) – brytyjska aktorka i piosenkarka, w Polsce najlepiej znana z roli pokojówki Ivy w serialu komediowym "Pan wzywał, Milordzie?".
Kariera.
Zaczynała karierę sceniczną jako stażystka w teatrze w Nottingham. W 1974 zajęła drugie miejsce, śpiewając w jednej z edycji programu "Opportunity Knocks" (przypominającym nieco polską "Szansę na sukces"). Po tym sukcesie stała się wziętą aktorką musicalową, występującą w wielu spektaklach na West Endzie.
W 1979 zadebiutowała w telewizji jako aktorka pierwszoplanowa, w zamkniętym zaledwie po jednej serii sitcomie "Two Up, Two Down". Została tam jednak dostrzeżona i otrzymała angaż do kolejnego serialu, tworzonego przez duet Jimmy Perry – David Croft "Hi-de-Hi!". Tym razem serial odniósł duży sukces i był emitowany przez 8 lat. Na planie tej produkcji poznała także swojego przyszłego męża (ostatecznie związek zakończył się jednak rozwodem), który oświadczył się jej, kiedy była przebrana do jednej ze scen w kostium owada. W latach 80. próbowała także swoich sił na rynku fonograficznym i przemierzała kraj z jednoosobowym estradowym "The Su Pollard Show".
Następnie jeszcze dwukrotnie wystąpiła u Davida Crofta: w "Pan wzywał, Milordzie?" oraz w "Stacyjce Hatley". We wszystkich trzech serialach tego autora ze jej udziałem, jej najbliższymi partnerami byli Paul Shane i Jeffrey Holland, stąd w świadomości wielu widzów funkcjonują jako nierozerwalny tercet. Od połowy lat 90. rzadziej pokazuje się w telewizji, skupiając się na pracy scenicznej i estradowej. Młodsi widzowie regularnie mogą ją także usłyszeć w dubbingu przeznaczonych dla nich filmów.

</doc>
<doc id="1172253" url="https://pl.wikipedia.org/wiki?curid=1172253" title="Yoshirō Mori">
Yoshirō Mori

 – japoński polityk, członek Partii Liberalno-Demokratycznej, premier. Sprawował funkcję prezydenta Japońskiej Federacji Rugby (JRFU).
Nigdy nie cieszył się popularnością w społeczeństwie japońskim, lecz pod koniec urzędowania bił rekordy niepopularności. Według sondaży, procent popierających go Japończyków spadł do poziomu jednocyfrowego.
Życiorys.
Urodził się w Neagari (dzisiejsze Nomi). Jest synem Shigekiego i Kaoru Mori. W wieku 7 lat stracił matkę. Wychowany przez ojca i babcię. Jest absolwentem tokijskiego Uniwersytetu Waseda. Był członkiem uniwersyteckiego zespołu rugby. W 1962 roku podjął pracę w konserwatywnej, japońskiej gazecie Sankei Shimbun.
Kariera polityczna.
W 1969 roku został wybrany do Izby Reprezentantów i zasiadał w niej przez dziesięć kolejnych kadencji. W latach 1983–1984 sprawował funkcję ministra edukacji, 1992-1993 – ministra handlu i przemysłu, a w latach 1995–1996 – ministra budownictwa.
W dniu 5 kwietnia 2000 r. objął stanowisko sekretarza generalnego Partii Liberalno-Demokratycznej i premiera. Funkcję tę pełnił do 26 kwietnia 2001 r., kiedy został zastąpiony przez Jun’ichirō Koizumiego.
W 2004 r. został odznaczony indyjskim Orderem Padma Bhushan.
Kontrowersje.
Mori znany jest na świecie z powodu licznych gaf, które popełnił podczas sprawowania urzędu.

</doc>
<doc id="1172257" url="https://pl.wikipedia.org/wiki?curid=1172257" title="Świt Krzeszowice">
Świt Krzeszowice

GKS Świt Krzeszowice – polski klub sportowy, klub piłkarski występujący w A Klasie, z siedzibą w Krzeszowicach, założony w 1923 r. Jego dotychczasowym największym sukcesem był trzykrotny awans do III ligi małopolskiej w sezonach w 1994/1995, 1996/1998 i 2000/2001 oraz awans do IV ligi w 2012 r. W latach 1996–1998 trenerem był Adam Nawałka selekcjoner Reprezentacji Polski w latach 2013-2018.

</doc>
<doc id="1172266" url="https://pl.wikipedia.org/wiki?curid=1172266" title="Wspólnota administracyjna Schopfheim">
Wspólnota administracyjna Schopfheim

Wspólnota administracyjna Schopfheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w mieście Schopfheim, przewodniczącym jej jest Christof Nitz.
Wspólnota administracyjna zrzesza jedno miasto i trzy gminy:

</doc>
<doc id="1172286" url="https://pl.wikipedia.org/wiki?curid=1172286" title="Jarosław Smak">
Jarosław Smak

Jarosław Smak, ps. "Smok" – polski gitarzysta punkrockowy oraz producent.
Jeden z założycieli zespołu Post Regiment – jednej z polskich grup punkowych lat 90. Jednocześnie muzyk grupy Falarek Band oraz producent muzyczny, związany początkowo ze studiem Złota Skała. Produkował nagrania m.in. zespołów Dezerter, Alians, Świat Czarownic, Włochaty, Fate, Garbate Aniołki.
Działał w duecie z byłym wokalistą zespołu Tragedia Amoniakiem pod szyldem PESD. W 2006 roku ukazała się ich debiutancka płyta, pt. "Politikårepoizonëkurvæ".
Od 2006 roku wraz z Mariuszem "Dziurą" Dziurawcem prowadzi Studio As One w Warszawie, gdzie pracuje jako realizator i producent muzyczny.

</doc>
<doc id="1172288" url="https://pl.wikipedia.org/wiki?curid=1172288" title="Wspólnota administracyjna Kandern">
Wspólnota administracyjna Kandern

Wspólnota administracyjna Kandern – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w mieście Kandern, przewodniczącym jej jest Bernhard Winterhalten.
Wspólnota zrzesza jedno miasto i jedną gminę:

</doc>
<doc id="1172292" url="https://pl.wikipedia.org/wiki?curid=1172292" title="Coleco Telstar">
Coleco Telstar

Coleco Telstar – seria konsol gier wideo produkowana przez firmę Coleco Industries w latach 1976–1978. Seria składa się z 14 konsol, począwszy od klonu automatu do popularnej ówcześnie gry Pong, bazował on na układzie scalonym firmy General Instrument AY-3-8500.
Wersje.
Telstar produkowany był w następujących wersjach:
W roku 1978, wraz z pojawieniem się konsoli bazujących na kartridżu, zainteresowanie produktami Colleco gwałtownie spadło. Producent Telstara zmuszony był do składowania ponad miliona konsoli, co kosztowało go 22,3 miliona dolarów. Zbyt duża linia produktów oraz powoli kończące się zainteresowanie grami typu "Pong" doprowadziło w roku 1980 firmę Coleco na skraj bankructwa.

</doc>
<doc id="1172294" url="https://pl.wikipedia.org/wiki?curid=1172294" title="Wspólnota administracyjna Lörrach">
Wspólnota administracyjna Lörrach

Wspólnota administracyjna Lörrach – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w mieście Lörrach, przewodniczącym jej jest Gudrun Heute-Bluhm.
Wspólnota zrzesza jedno miasto i jedną gminę:

</doc>
<doc id="1172296" url="https://pl.wikipedia.org/wiki?curid=1172296" title="Rapportführer">
Rapportführer

Rapportführer (odpowiednik żeński Rapportführerin) – tzw. raportowy w hitlerowskich obozach koncentracyjnych. Był drugim po "Schutzhaftlagerführerze" (kierowniku obozu) najważniejszym urzędnikiem Wydziału III w strukturze niemieckich obozów.
Do jego obowiązków należało:
Wśród "Rapportführerów" znalazło się wielu zbrodniarzy, do najbardziej znanych można zaliczyć: Gerharda Palitzscha, Oswalda Kaduka, Ludwiga Plagge (wszyscy Auschwitz-Birkenau), Franza Xavera Trenkle (Dachau), czy Andreasa Truma (Mauthausen-Gusen).

</doc>
<doc id="1172297" url="https://pl.wikipedia.org/wiki?curid=1172297" title="Gazzetta di Parma">
Gazzetta di Parma

Gazzetta di Parma najstarszy do dziś istniejący regionalny dziennik włoski. Pismo istnieje od 19 kwietnia roku 1735. Obecnym jej dyrektorem jest Giuliano Molossi.
W połowie XVIII wieku minister Guillaume Du Tillot uczynił z niej organ Oświecenia. W latach 1772-1779 wydawał ją Giovan Battista Bodoni.
Faszyści przemianowali ją w 1928 roku na "Corriere Emiliano", do starej nazwy powróciła jednak jeszcze w 1941 roku.

</doc>
<doc id="1172299" url="https://pl.wikipedia.org/wiki?curid=1172299" title="Wspólnota administracyjna Rheinfelden (Baden)">
Wspólnota administracyjna Rheinfelden (Baden)

Wspólnota administracyjna Rheinfelden (Baden) – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w mieście Rheinfelden (Baden), przewodniczącym jej jest Eberhard Niethammer.
Wspólnota zrzesza jedno miasto i jedną gminę:

</doc>
<doc id="1172313" url="https://pl.wikipedia.org/wiki?curid=1172313" title="Proto punk">
Proto punk



</doc>
<doc id="1172315" url="https://pl.wikipedia.org/wiki?curid=1172315" title="Cilla Black">
Cilla Black

Cilla Black, właśc. Priscilla Maria Veronica White (ur. 27 maja 1943 w Liverpoolu, zm. 2 sierpnia 2015 w Esteponie) – angielska piosenkarka, a także osobowość telewizyjna i aktorka. Odznaczona Orderem Imperium Brytyjskiego.
Cilla Black zajmuje wyjątkową pozycję w historii muzyki pop i brytyjskiej inwazji. Jako odkrycie i protegowana Briana Epsteina była pierwszą i jedyną wykonawczynią, która pochodziła z Liverpoolu w szczytowym momencie ekspansji brytyjskiego bigbitu. W połączeniu z menedżerskimi umiejętnościami Briana Epsteina i produkcyjnymi George’a Martina wyrobiła sobie mocną pozycję jako piosenkarka, a jej przeboje były notowane dłużej niż jakiegokolwiek innego wykonawcy ze stajni Briana Epsteina poza Beatlesami. Stała się jedną z ulubionych wykonawczyń muzyki pop w Anglii pod koniec lat 60. i w latach 70., i zarazem jedną z najpopularniejszych gwiazd tamtejszej telewizji.
Życiorys.
Młodość i początki kariery.
Cilla Black dorastała w rejonie Scotland Road na północy Liverpoolu. Jej rodzicami byli John Patrick White (1904–1971) i Priscilla Blythen (1911–1996). Dziadkiem Black był urodzony w walijskim Wrexham Joseph Henry Blythen (1883–1966), natomiast pradziadkowie – zarówno ze strony ojca jak i matki – byli Irlandczykami. Black była wychowywana w katolickim domu i uczęszczała do St. Anthony’s School, później uczyła się w Anfield Commercial College, gdzie uczyła się umiejętności potrzebnych w biurze.
Zdeterminowana do bycia artystką estradową, Black zatrudniła się na pół etatu jako szatniarka w liverpoolskim The Cavern Club, najbardziej znanym z koneksji z zespołem The Beatles. Jej improwizowane występy zrobiły wrażenie na Beatlesach i innych. Została zachęcona do śpiewania przez liverpoolskiego promotora, Sama Leacha, który zarezerwował jej pierwszy występ w Casanova Club przy London Road, gdzie pojawiła się jako „Swinging Cilla”. Black stała się gościnną piosenkarką z bigbitowymi zespołami Rory Storm and the Hurricanes, Kingsize Taylor and the Dominoes, i później z angielską formacją The Big Three. W tamtym czasie pracowała jako kelnerka w kawiarni Zodiac, gdzie spotkała przyszłego męża Bobby’ego Willisa. Za sprawą wydawcy Billa Harry’ego, Black pojawiła się w artykule w pierwszym wydaniu lokalnej gazety muzycznej „Mersey Beat”, gdzie Harry przypadkowo napisał jej nazwisko jako Cilla Black. Spodobało się jej to i postanowiła pod tym nazwiskiem występować.
Kariera muzyczna.
Menedżer muzyczny Brian Epstein, który miał już wtedy grono wykonawców z Beatlesami na czele, okazywał początkowo niewielkie zainteresowanie Black. Młoda piosenkarka została przedstawiona Epsteinowi przez Johna Lennona, który nalegał, aby ten ją przesłuchał. Jednak pierwsza próba okazała się nieudana – wokalistkę zjadły nerwy, a dodatkowo Beatlesi, którzy mieli ją wspomagać, częściej śpiewali razem z nią, niż tworzyli chórek.
Jednak 6 września 1963 roku – po późniejszych próbach w klubie jazzowym Blue Angel – Epstein zaangażował Cillę jako swoją jedyną piosenkarkę.
Epstein zaangażował Cillę do Parlophone Records i przedstawił ją George’owi Martinowi, który został producentem jej pierwszego singla „Love of the Loved” (napisanego specjalnie dla niej przez Johna Lennona i Paula McCartneya), który ukazał się zaledwie 3 tygodnie po podpisaniu kontraktu. Singiel osiągnął tylko 35. pozycję na brytyjskiej liście przebojów, wynik porównywalny z debiutami pozostałych wykonawców-podopiecznych Epsteina.
Znacznie większy sukces odniósł drugi singiel piosenkarki „Anyone Who Had a Heart” – kompozycja Burta Bacharacha i Hala Davida. Piosenka w wykonaniu Dionne Warwick osiągnęła 8. pozycję na amerykańskiej liście przebojów czasopisma „Billboard” Hot 100, podczas gdy w Wielkiej Brytanii wersja Black dotarła do pierwszego miejsca. Następny brytyjski przebój #1 piosenkarki to „You're My World”, anglojęzyczna wersja włoskiego utworu „Il mio mondo”, autorstwa Umberto Bindiego. Piosenka była cztery tygodnie na szczycie wyspiarskiego zestawienia, natomiast w Norwegii singiel dotarł do miejsca 8., w Kanadzie – #12, w Australii – #1. Z kolei w RPA piosenka była drugim najlepiej sprzedającym się singlem 1964 roku. Kolejnym jej sukcesem, choć mniejszym, była piosenka „It’s for You” (#7; autorstwo: Lennon/McCartney), gdzie – podczas sesji nagraniowej – na fortepianie zagrał McCartney.
Cilla Black należy do tego samego pokolenia brytyjskich wokalistek co Dusty Springfield, Sandie Shaw, Helen Shapiro, Petula Clark i Lulu. Wymienione wokalistki (oprócz Clark) nie były jednocześnie wykonawczyniami i autorkami piosenek, ale wyłącznie interpretatorkami piosenek popularnych autorów i producentów lat 60. Sama Cilla Black nagrała wtedy wiele piosenek, w tym autorstwa Phila Spectora, Randy'ego Newmana, Tima Hardina i Burta Bacharacha. Wszystkie utwory Black wyprodukowane były przez George’a Martina w Abbey Road Studios.
Utwór „You’ve Lost That Lovin’ Feelin’” w wykonaniu Black (1965) dotarł do pozycji 2. na brytyjskiej liście, tydzień przed tym jak oryginalna wersja duetu The Righteous Brothers znalazła się na szczycie zestawienia.
Black nadal nagrywała kompozycje duetu Lennon-McCartney podczas trwania umowy z wytwórnią Parlophone (1963–1973); jej wersje utworów „Yesterday”, „For No One” i „Accross the Universe” stały się faworytami w rozgłośniach radiowych.
Kariera Black w Stanach Zjednoczonych chociaż wspierana przez Epsteina i jego zespół ds. PR ograniczyła się do kilku występów w telewizji (m.in. w programie The Ed Sullivan Show), a jej brytyjski hit „You're My World” osiągnął 26. miejsce na liście Billboardu Hot 100. Był to jej jedyny sukces w USA, natomiast Elvis Presley posiadał kopię singla w szafie grającej w swoim domu w Graceland. Black miała świadomość, że aby osiągnąć popularność za oceanem musiałaby poświęcić dużo czasu na koncertowanie w USA. Piosenkarka tęskniła jednak za domem i wróciła do Wielkiej Brytanii.
W 1966 roku Cilla nagrała kolejny utwór autorstwa Bacharach-David – „Alfie”, napisany jako przewodnia piosenka do filmu pod tym samym tytułem (w amerykańskiej wersji filmu śpiewała ją Cher). Menedżer Black, Brian Epstein był wściekły, że to wersja Cher została użyta w amerykańskim wydaniu filmu, co nie pozwoliło na przełomowy hit brytyjskiej piosenkarki. W USA „Alfie” stał się hitem w wykonaniu Dionne Warwick (#15), natomiast w Wielkiej Brytanii interpretacja Black znalazła się na miejscu 9.. Podczas sesji nagraniowej w londyńskim studiu Abbey Road Burt Bacharach zagrał na fortepianie i dyrygował, a także zaaranżował wersję Brytyjki.
Pod koniec 1966 roku Black gościła w popularnym show BBC Petera Cooka i Dudleya Moore’a "Not Only… But Also", w rewii Raya Galtona i Alana Simpsona "Way Out in Piccadilly" – granej na deskach londyńskiego West Endu (Prince of Wales Theatre), a także we własnym programie telewizyjnym "Cilla at the Savoy", który był jednym z najchętniej oglądanych przedstawień muzycznych na Wyspach w latach 60.
Próby Epsteina ulokowania Cilli w filmie okazały się mniej udane. Krótkie pojawienie się artystki w bigbitowym filmie "Ferry Cross the Mersey" oraz główna rola u boku Davida Warnera w satyrycznej komedii "Work Is a 4-Letter Word" zostały zignorowane przez krytykę. W wywiadzie udzielonym w 1997 roku przez Black dla czasopisma „Record Collector” ujawniła, że miała propozycję zagrania w filmie Włoska robota (1969), gdzie miała wcielić się w postać dziewczyny Michaela Caine’a, jednak negocjacje między producentami i jej menadżerami nie doszły do skutku z powodu wysokości honorarium piosenkarki.
Epstein zmarł w wyniku przypadkowego przedawkowania narkotyków w sierpniu 1967 roku, niedługo po negocjacjach dla Black kontraktu z BBC. Relacje między nimi pogarszały się już od roku, głównie dlatego, że Epstein już nie poświęcał jej takiej uwagi, jak kiedyś, a także dlatego, że publicznie wyznał, iż bierze LSD. Po latach Cilla miała do niego pretensje, że próbował wpływać łagodząco na nią podczas negocjowania kontraktu, który miał jej dać reprezentowanie Wielkiej Brytanii na Festiwalu Eurowizji w 1968 roku. Jednakże kandydatura Cilli została odrzucona dlatego, że po sukcesie Sandie Shaw nie wierzono, że uda się go powtórzyć w wykonaniu innej wokalistki brytyjskiej.
Po śmierci Epsteina obowiązki menedżera artystki przejął jej partner i autor piosenek, Bobby Willis. Po relatywnie słabych wynikach singla „I Only Live to Love You” (#26, 1967), Black rozpoczęła pasmo sukcesów, zaczynając od utworu „Step Inside Love” w 1968 roku (#8), który specjalnie dla niej napisał McCartney. Miał to być temat muzyczny dla jej nowego cotygodniowego programu telewizyjnego BBC. W 1969 roku dobre wyniki na listach osiągnęły single: „Conversations” (#7), „Surround Yourself with Sorrow” (#3) i „If I Thought You’d Ever Change Your Mind” (#20). W 1971 roku Black wylansowała jeszcze przebój „Something Tells Me (Something’s Gonna Happen Tonight)” (#3).
Związek Black z Beatlesami trwał nadal. Podczas Festiwalu Filmowego w Cannes w 1971 roku razem z George’em Harrisonem, Ringo Starrem i Markiem Bolanem wzięła udział w pokazie eksperymentalnego filmu Johna Lennona i Yōko Ono "Erection". Wzięła też z nimi udział w wycieczce na jachcie, wynajętym przez Ringo, który zresztą napisał w tym czasie piosenkę "Photograph", przeznaczoną pierwotnie właśnie dla niej (później ex-Beatles zmienił jednak zamiar i sam ją nagrał). George Harrison zaś napisał dwie piosenki dla Black: „The Light That Has Lighted the World” i „I’ll Still Love You (When Every Song Is Sung)”. Drugi z utworów został nagrany w 1975 roku, ale ukazał się dopiero w 2003 roku na retrospektywnym albumie "Cilla: The Best of 1963–78".
W latach późniejszych Cilla niechętnie śpiewała. W 1993 roku – z okazji 30 lat piosenkarki w show biznesie – opublikowano album "Through the Years", który składał się z nagranego na nowo materiału, gdzie kilka piosenek Cilla zaśpiewała w duetach z Dusty Springfield, Cliffem Richardem i Barrym Manilowem. Dziesięć lat później ukazał się jej album "Beginnings... Greatest Hits and New Songs".
Na przełomie 2006 i 2007 roku utwór „Something Tells Me (Somethings Gonna Happen Tonight)” (1971) w wykonaniu Black wykorzystywany został jako podkład w brytyjskiej kampanii reklamowej czekoladek Ferrero Rocher.
Wyniki sprzedaży płyt Black na Wyspach były najlepsze spośród wszystkich brytyjskich wokalistek lat 60.. W ciągu całej swojej kariery muzycznej artystka nagrała 15 albumów studyjnych i 37 singli.
Kariera telewizyjna.
Pierwsze odcinki serialu "Cilla" zostały wyemitowane we wtorek 30 stycznia 1968. W pierwszym odcinku gościł sam Tom Jones. Oboje artyści zaśpiewali w duecie. Paul McCartney (już bez Lennona) napisał temat przewodni "Step Inside Love" – kolejny hit Cilli. Inni znani goście jej programu to m.in. Henry Mancini, Ringo Starr, Donovan, Georgie Fame i Dusty Springfield. Show Cilli w BBC okazał się fenomenem i rozpoczął jej długą, telewizyjna karierę.
W latach 70. jej kariera piosenkarska, podobnie jak wielu jej rówieśników, zaczęła się chylić ku upadkowi, choć płyty sprzedawały się nieźle, a sama piosenkarka odbywała nadal tournée. Nasilający się zamiar bycia osobowością telewizyjną skłonił ją do eksperymentów z komedią sytuacyjną dla ITV w "Cilla's World of Comedy" i "Cilla's Comedy Six". Jej serial w BBC, "Cilla", był kontynuowany, z niewielkimi przerwami, aż do 1976 roku.
Główne piosenki z tego serialu były również udane. "Step Inside Love", otwierający serial zarówno w 1968 jak i 1969 osiągnął 8. pozycję na brytyjskiej liście przebojów. "Something Tells Me (Something's Gonna Happen Tonight)" był z kolei motywem przewodnim odcinków z 1971 i 1973, osiągając pozycję 3. (to ostatni przebój artystki, który wszedł do pierwszej 10.), "We Can't Go Wrong" pojawił się w odcinkach z 1974, ale był już mniejszym hitem (pozycja 36); był zarazem ostatnim hitem Cilli aż do 1993. "It's Now" był finałowym tematem odcinków z 1976 ale nie udało mu się dostać na listę przebojów.
Brytyjskie wstępne eliminacje do Konkursu Piosenki Eurowizji były częścią programu "Cilla" zarówno w 1968 jak i w 1973. Sama Cilla była bliska reprezentowania swego kraju w konkursie w 1968, a także w 1970 ale musiała zrezygnować ze względu na ciążę.
Na początku lat 80. piosenkarka występowała głównie w kabaretach i na koncertach. Z telewizją rozstała się w 1978 ale powróciła w 1983, pojawiając się w programie BBC "Wogan". Comeback okazał się wielkim sukcesem artystki, a więc karierę telewizyjną można było podjąć na nowo. Cilla podpisała kontrakt z London Weekend Television, co z kolei spowodowało, że została prowadzącą programy "Blind Date" (1985-2003) i "Surprise, Surprise" (1984-2001). Oba programy były zwycięzcami w swojej kategorii i umocniły pozycję Cilli, jako głównego performera płci żeńskiej w telewizji brytyjskiej.
Po rezygnacji z LWT Cilla zaznaczyla swój udział w następujących programach: "Parkinson", "So Graham Norton", "Friday Night with Jonathan Ross", "Room 101" oraz "Cilla Live!" dla Living TV. Była ponadto jurorem w pierwszych odcinkach "Soapstar Superstar" w Reality TV a ostatnio gościnnym prezenterem w "The Paul O'Grady Show" i "The Friday Night Project" dla Channel 4.
Życie prywatne.
Cilla poślubiła swego menedżera Bobby'ego Willisa (ur. 25 stycznia 1942). Ich małżeństwo trwało ponad 30 lat aż do śmierci Willisa na raka płuc 23 października 1999. Cilla i Bobby mieli 3 synów: Roberta (ur. 1970), Bena (ur. 1973) i Jacka (ur. 1980).
Po śmierci męża Cilla przyznała, że poroniła w 1972. W 1975 natomiast podczas występów w Coventry Theatre Cilla miała przedwczesny poród i choć szybko przewieziono ją do Walsgrave Hospital, nie udało się uratować córeczki Ellen, która zmarła 2 godziny później.

</doc>
<doc id="1172316" url="https://pl.wikipedia.org/wiki?curid=1172316" title="Wspólnota administracyjna Schliengen">
Wspólnota administracyjna Schliengen

Wspólnota administracyjna Schliengen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w miejscowości Schliengen, przewodniczącym jej jest Werner Bundschuh.
Wspólnota zrzesza dwie gminy:

</doc>
<doc id="1172319" url="https://pl.wikipedia.org/wiki?curid=1172319" title="Wspólnota administracyjna Zell im Wiesental">
Wspólnota administracyjna Zell im Wiesental

Wspólnota administracyjna Zell im Wiesental – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba wspólnoty znajduje się w mieście Zell im Wiesental, przewodniczącym jej jest Rudolf Rümmele.
Wspólnota zrzesza jedno miasto i jedn gminę:

</doc>
<doc id="1172324" url="https://pl.wikipedia.org/wiki?curid=1172324" title="Rotes Rathaus">
Rotes Rathaus



</doc>
<doc id="1172337" url="https://pl.wikipedia.org/wiki?curid=1172337" title="Gwiazda poczwórna">
Gwiazda poczwórna



</doc>
<doc id="1172339" url="https://pl.wikipedia.org/wiki?curid=1172339" title="Przetrwałe hiperplastyczne pierwotne ciało szkliste">
Przetrwałe hiperplastyczne pierwotne ciało szkliste

Przetrwałe hiperplastyczne pierwotne ciało szkliste (ang. persistent hyperplastic primary vitreous, PHPV) – wada wrodzona oka polegająca na hipertrofii/hiperplazji płodowej włóknisto-naczyniowej tkanki podścieliskowej oka. Pierwotne ciało szkliste zawiązuje się około 7. tygodnia życia płodowego i począwszy od 20. tygodnia podlega stopniowej inwolucji. Niemal zawsze jest już nieobecne u noworodka. W przeciwnym wypadku przetrwałe naczynia mogą być obecne w przedniej i (lub) tylnej komorze oka.

</doc>
<doc id="1172342" url="https://pl.wikipedia.org/wiki?curid=1172342" title="Droga krajowa B466 (Niemcy)">
Droga krajowa B466 (Niemcy)

Droga krajowa 466 () – niemiecka droga krajowa przebiegająca z południowego zachodu na północny wschód od węzła "Mühlhausen" na autostradzie A8 przez Heidenheim, Nördlingen, Gunzenhausen do Schwabach w Bawarii.
Droga krajowa 466a () łączy B466 z autostradą A7 na węźle "(116) Heidenheim" i ma długość 1,2 km.
Miejscowości leżące przy B466.
Badenia-Wirtembergia.
Mühlhausen im Täle, Gosbach, Bad Ditzenbach, Deggingen, Bad Überkingen, Geislingen an der Steige, Süßen, Donzdorf, Lauterstein, Böhmenkirch, Söhnstetten, Heidenheim an der Brenz, Nattheim, Steinweiler, Neresheim, Ohmenheim.
Bawaria.
Nördlingen, Löpsingen, Pfäffling, Oettingen, Westheim, Ostheim, Gnotzheim, Gunzenhausen, Geislohe, Brand, Obererlbach, Wassermungenau, Kammerstein, Haag, Schwabach.

</doc>
<doc id="1172343" url="https://pl.wikipedia.org/wiki?curid=1172343" title="Związek gmin Kleines Wiesental">
Związek gmin Kleines Wiesental

Związek gmin Kleines Wiesental – były związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba związku znajdowała się w miejscowości Tegernau, przewodniczącym jego był Gerhard Wagner.
Dnia 31 grudnia 2008 związek został rozwiązany, a w jego miejsce dzień później utworzono gminę wiejską Kleines Wiesental. Gminy wchodzące w jego skład stały się automatycznie dzielnicami nowo utworzonej gminy.
Związek zrzeszał osiem gmin:

</doc>
<doc id="1172349" url="https://pl.wikipedia.org/wiki?curid=1172349" title="Zadzierzgnięcie jelita">
Zadzierzgnięcie jelita

Zadzierzgnięcie jelit - rodzaj niedrożności jelit, spowodowana przepukliną.
Tętnica prawidłowo doprowadza krew do jelita, zaś zaburzony jest odpływ krwi żylnej, ponieważ przy pierścieniu jest o wiele mniej miejsca niż w worku przepuklinowym, następuje pęcznienie jelita przez nagromadzenie zbyt dużej ilości krwi, co powoduje całkowite zamknięcie wrót przepukliny. Zadzierzgnięcie jelit prowadzi do martwicy części jelita (od 6 do 10 godz).
Objawami zadzierzgnięcia jelit jest bolesne uwypuklenie, obrzęk, martwica jelita doprowadzająca do zakażenia, zaczerwienienie, zwiększona ciepłota ciała.

</doc>
<doc id="1172350" url="https://pl.wikipedia.org/wiki?curid=1172350" title="Związek gmin Schönau im Schwarzwald">
Związek gmin Schönau im Schwarzwald

Związek gmin Schönau im Schwarzwald – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba związku znajduje się w mieście Schönau im Schwarzwald, przewodniczącym jego jest Peter Schelshorn.
Związek zrzesza jedno miasto i osiem gmin:

</doc>
<doc id="1172354" url="https://pl.wikipedia.org/wiki?curid=1172354" title="Związek gmin Vorderes Kandertal">
Związek gmin Vorderes Kandertal

Związek gmin Vorderes Kandertal – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Lörrach. Siedziba związku znajduje się w miejscowości Binzen, przewodniczącym jego jest Ulrich May.
Związek zrzesza sześć gmin:

</doc>
<doc id="1172357" url="https://pl.wikipedia.org/wiki?curid=1172357" title="Kraj ujski">
Kraj ujski



</doc>
<doc id="1172358" url="https://pl.wikipedia.org/wiki?curid=1172358" title="Kraj kralovohradecki">
Kraj kralovohradecki



</doc>
<doc id="1172363" url="https://pl.wikipedia.org/wiki?curid=1172363" title="Ferdynand Karol Gonzaga">
Ferdynand Karol Gonzaga

Ferdynand Karol Gonzaga, także Karol III lub Karol IV (ur. 31 sierpnia 1652, zm. 5 lipca 1708) – książę Mantui i markiz Montferratu w latach 1665–1708.
Jego ojcem był Karol III Gonzaga, a matką Izabela Klara Habsburg. Był ostatnim władcą Mantui z rodu Gonzagów, po którym księstwo przejęli Habsburgowie, a Montferrat otrzymała we władanie dynastia sabaudzka.
W roku 1681 zawarł traktat subsydialny z Francją, co przyniosło mu coroczną pensję w wysokości 60 tys. liwrów – w zamian Francuzi zajęli twierdzę Casale obiecaną Ludwikowi XIV na podstawie wcześniejszego traktatu. Usadowienie się Francuzów w północnej Italii zostało jednak nieprzychylnie odebrane przez pozostałych władców włoskich, wśród których Karol stracił autorytet.
Gdy w roku 1701 rozpoczęła się wojna o sukcesję hiszpańską, ponownie poparł Francję, co przez cesarza Józefa I uznane zostało za zdradę. Jego domena została zniszczona przez wojska austriacko-sabaudzkie, wypierające z północnych Włoch Francuzów w 1706 roku. Dwukrotnie żonaty, nie doczekał się legalnego potomstwa, co ułatwiło Habsburgom przejęcie jego księstwa.
Kompozytor Tomaso Albinoni dedykował mu swój utwór ("Opus 2") z 1700 roku.

</doc>
<doc id="1172364" url="https://pl.wikipedia.org/wiki?curid=1172364" title="Pierre Després">
Pierre Després



</doc>
<doc id="1172366" url="https://pl.wikipedia.org/wiki?curid=1172366" title="Droga MO (Czechy)">
Droga MO (Czechy)



</doc>
<doc id="1172368" url="https://pl.wikipedia.org/wiki?curid=1172368" title="Ústí nad Labem">
Ústí nad Labem



</doc>
<doc id="1172372" url="https://pl.wikipedia.org/wiki?curid=1172372" title="Biblioteka szkolna">
Biblioteka szkolna

Biblioteki szkolne – typ bibliotek w podziale według kryterium charakteru środowiska czytelniczego i formy wykonywanych usług.
Funkcje bibliotek szkolnych:
Zadania bibliotekarza szkolnego:

</doc>
<doc id="1172374" url="https://pl.wikipedia.org/wiki?curid=1172374" title="Santa Maria Novella we Florencji">
Santa Maria Novella we Florencji



</doc>
<doc id="1172375" url="https://pl.wikipedia.org/wiki?curid=1172375" title="Sołżenicyn">
Sołżenicyn



</doc>
<doc id="1172378" url="https://pl.wikipedia.org/wiki?curid=1172378" title="Płoczyniec">
Płoczyniec

Płoczyniec ("Brasenia" Schreb.) – monotypowy rodzaj zawierający współcześnie tylko jeden gatunek – Brasenia schreberi J.F.Gmel. (). Roślina wodna o zasięgu obejmującym rozległe obszary w strefie klimatu umiarkowanego, zwłaszcza na półkuli północnej, poza tym notowany na terenach wyżej położonych w strefie międzyzwrotnikowej. Wszędzie jest jednak rośliną znaną ze stosunkowo nielicznych stanowisk. Nie występuje w ogóle w naturze w zachodniej części Azji oraz w Europie, skąd jednak roślina znana jest z wielu stanowisk z kopalnych flor trzeciorzędowych i plejstoceńskich (także z ziem polskich). Z nieznanych bliżej powodów płoczyniec ustąpił z kontynentu europejskiego ok. 115 tys. lat temu. 
Nazwa rodzajowa upamiętnia Christopha Brasena, misjonarza z Moraw, badacza i kolekcjonera roślin z Grenlandii i Labradoru. 
Gatunek bez większego znaczenia ekonomicznego. Bywa uprawiany w Azji Wschodniej jako warzywo. Śluz wydzielany na zanurzonych organach tego gatunku ma potencjalnie zastosowanie do kontroli rozwoju glonów i bakterii w stawach.
Biologia i ekologia.
Bylina zasiedlająca wody stojące i wolno płynące, głównie jeziora oligo- i mezotroficzne na wysokości do 2000 m n.p.m. Kwitnienie następuje późną wiosną i wczesnym latem. Płoczyniec jest rośliną wiatropylną.
Systematyka.
Rodzaj w ramach rodziny pływcowate ("Cabombaceae") wchodzi w skład rzędu grzybieniowców ("Nympheales"), stanowiącego jedną z najstarszych linii rozwojowych okrytonasiennych.

</doc>
<doc id="1172380" url="https://pl.wikipedia.org/wiki?curid=1172380" title="Brasenia schreberi">
Brasenia schreberi



</doc>
<doc id="1172383" url="https://pl.wikipedia.org/wiki?curid=1172383" title="Kościół Bożego Ciała w Wieluniu">
Kościół Bożego Ciała w Wieluniu



</doc>
<doc id="1172386" url="https://pl.wikipedia.org/wiki?curid=1172386" title="Shofar">
Shofar

Shofar – projekt muzyczny powstały z inicjatywy Raphaela Rogińskiego. Muzyka grupy nawiązuje do tradycyjnej muzyki chasydzkiej i free jazzu, reinterpretując przedwojenne żydowskie pieśni religijne ("niguny", "frejlaksy"). Debiutancki album grupy został wydany w 2007 roku nakładem Kilogram Records. We wrześniu 2007 roku Shofar obok Ścianki, Mitch&amp;Mitch, Pink Freud i innych zespołów wziął udział w dwudniowym festiwalu Mizrach zorganizowanym przez Muzeum Historii Żydów Polskich w Warszawie; utwór „Tis-Nign” nagrany podczas tego wydarzenia znalazł się na płycie "Mizrach" dołączonej do grudniowego numeru "Przekroju".
18 grudnia 2013 w warszawskim klubie Powiększenie miała miejsce premiera albumu DVD Shofar. Materiał nagrany został w tymże klubie w lutym 2012.

</doc>
<doc id="1172389" url="https://pl.wikipedia.org/wiki?curid=1172389" title="Tkanka podporowa">
Tkanka podporowa

Tkanka podporowa, tkanka szkieletowa, tkanka oporowa – rodzaj tkanki łącznej występujący głównie u kręgowców. Tworzy szkielet organizmu, zapewniając mu określony kształt i odporność mechaniczną. Istnieją dwa rodzaje tkanek oporowych: chrzęstna i kostna.
Tkanka podporowa chrzęstna.
Zbudowana jest z komórek i istoty międzykomórkowej czyli włókien tkanki łącznej i istoty podstawowej.
Tkanka podporowa kostna.
Jest to rodzaj tkanki łącznej. Składa się z części organicznej – między innymi włókien kolagenu i komórek – oraz mineralnej (związków wapnia, magnezu i fosforu). 
Chemicznie kość zbudowana jest z materiałów kompozytowych, czyli ze składników organicznych tworzących osseinę, dzięki której kość jest sprężysta, oraz składników nieorganicznych, czyli soli wapnia i fosforu (dihydroksyapatytów), dzięki którym kość jest twarda. 
Histologiczne kość jest narządem złożonym z wielu różnych tkanek. Głównym składnikiem jest tkanka kostna (zespół komórek kostnych i substancji międzykomórkowej), ale zawiera ona także tkankę tłuszczową, krwiotwórczą, chrzęstną i inne. 
Każda kość pokryta jest okostną, a powierzchnie kości przylegające do siebie pokrywa chrząstka stawowa. Część zewnętrzną kości stanowi istota zbita, wewnętrzną zaś istota gąbczasta.

</doc>
<doc id="1172390" url="https://pl.wikipedia.org/wiki?curid=1172390" title="Margaret Wilson">
Margaret Wilson

Margaret Wilson – australijska tenisistka.
Kariera tenisowa.
W 1937 roku zdobyła juniorskie singlowe mistrzostwo wielkoszlemowego Australian Open. Rok później została już mistrzynią seniorskiej wersji Australian Open, a konkretnie w konkurencji gry mieszanej triumfowała u boku Johna Bromwicha. W finale wyeliminowali Nancye Wynne Bolton i Colina Longa. Australijczycy nie obronili tytułu w roku następnym, ulegając słynnemu australijskiemu małżeństwu Nell Hall i Harry’emu Hopmanowi 8:6, 2:6, 3:6.

</doc>
<doc id="1172391" url="https://pl.wikipedia.org/wiki?curid=1172391" title="Synagoga w Hradcu Královym">
Synagoga w Hradcu Královym



</doc>
<doc id="1172392" url="https://pl.wikipedia.org/wiki?curid=1172392" title="Kathrine Le Mesurier">
Kathrine Le Mesurier



</doc>
<doc id="1172395" url="https://pl.wikipedia.org/wiki?curid=1172395" title="Niwelacja satelitarna">
Niwelacja satelitarna

Niwelacją satelitarną – pomiar różnic wysokości punktów wykonywany metodą precyzyjnego pozycjonowania przy pomocy globalnego systemu nawigacji satelitarnej. Zespół czynności, których rezultatem jest wyznaczenie wysokości ortometrycznych na podstawie wysokości geometrycznych wyznaczanych techniką satelitarną GPS oraz informacji o ziemskim polu siły ciężkości, które pozwalają wyznaczyć odstęp geoidy od elipsoidy. Do regionalnych wyznaczeń model potencjału grawitacyjnego wprowadzamy regionalne i lokalne anomalie grawimetryczne, a w podejściu lokalnym numeryczne modele terenu.
Są trzy sposoby wyznaczenia geoidy w skali globalnej:
Niwelacja na niewielkich obszarach.
Na danym obszarze mamy repery o znanej wysokości ortometrycznej. Chcemy wyznaczyć wysokości ortometryczne punktów wewnątrz obszaru. Wykonujemy to na podstawie wyznaczanych wysokości geometrycznych z pomiaru GPS oraz dodatkowych informacji o ziemskim polu siły ciężkości, które pozwolą wyznaczyć odstęp geoidy od elipsoidy N.
Wysokości ortometryczne obliczamy ze wzoru:
formula_1
Sposoby wyznaczenia odstępów geoidy od elipsoidy:

</doc>
<doc id="1172400" url="https://pl.wikipedia.org/wiki?curid=1172400" title="Mieczysław Bohatkiewicz">
Mieczysław Bohatkiewicz

Mieczysław Bohatkiewicz (ur. 1 stycznia 1904 w Krykałach, zm. 4 marca 1942 w Berezweczu) – polski duchowny katolicki, męczennik, błogosławiony katolicki.
Życiorys.
Mieczysław Bohatkiewicz urodził się w Krykałach koło Duniłowicz na Wileńszczyźnie, syn Stanisława i Józefy z Zienkiewiczów. Jeden z jego młodszych braci był także księdzem.
Naukę początkowo pobierał w domu, a następnie w szkole powszechnej w Sitcach koło Parafianowa. Edukację kontynuował w Gimnazjum w Budsławiu, Dokszycach i gimnazjum biskupim w Nowogródku. Tam wstąpił do Seminarium Duchownego. W 1925 roku utworzona została diecezja pińska i seminarium przeniesiono do Pińska. Dnia 23 sierpnia 1933 roku otrzymał święcenia kapłańskie.
W 1933 roku podjął pracę jako wychowawca w Niższym Seminarium Duchownym w Drohiczynie i jednocześnie podjął studia na Uniwersytecie Warszawskim. W latach 1936–1939 był prefektem gimnazjum w Łunińcu. Po wybuchu wojny we wrześniu 1939 (szkoła zostaje zamknięta) wyjechał do młodszego brata ks. Stanisława, który był proboszczem w Puszkach w powiecie brasławskim. W pobliskich Pelikanach objął nieobsadzone probostwo. W listopadzie 1941 przeniósł się do Dryssy, aby tam służyć katolikom od wielu lat pozbawionym obsługi kapłańskiej. Jego działalność pasterska nie podobała się okupantom. Dostawał ostrzeżenia od księży Marianów z Drui o grożącym mu aresztowaniu przez gestapo. Pozostał jednak na posterunku. Dnia 16 stycznia 1942 roku został aresztowany i osadzony w więzieniu w Brasławiu. Z Brasławia przewieziono go do więzienia w Berezweczu. Dnia 4 marca 1942 roku ks. Mieczysław Bohatkiewicz wraz z grupą więźniów został rozstrzelany w lesie Borek. Mieczysław Bohatkiewicz został beatyfikowany przez Jana Pawła II w Warszawie dnia 13 czerwca 1999 roku w grupie 108 błogosławionych męczenników. Wśród nich byli ks. Władysław Maćkowiak i ks. Stanisław Pyrtek rozstrzelani razem z Mieczysławem Bohatkiewiczem.

</doc>
<doc id="1172401" url="https://pl.wikipedia.org/wiki?curid=1172401" title="Kids Co">
Kids Co



</doc>
<doc id="1172410" url="https://pl.wikipedia.org/wiki?curid=1172410" title="Wang Zili">
Wang Zili

Wang Zili (汪子力; ur. 14 czerwca 1968) – chiński szachista, arcymistrz od 1995 roku.
Kariera szachowa.
Od połowy lat 80. do końca 90. należał do ścisłej czołówki chińskich szachistów. W 1988 i 1999 roku zdobył tytuły indywidualnego mistrza kraju. Pomiędzy 1988 a 1996 pięciokrotnie wystąpił na szachowych olimpiadach, natomiast w roku 1989 – w drużynowych mistrzostwach świata. Poza tym w 1991 zdobył złoty, a w 1995 srebrny medal drużynowych mistrzostw Azji. W 1997 wziął udział w mistrzostwach świata, rozegranych systemem pucharowym w Groningen, w I rundzie przegrywając z Ututem Adianto.
Do sukcesów w turniejach międzynarodowych zaliczyć może m.in. IV m. w Sydney (1991, za Ľubomírem Ftáčnikiem, Rogelio Antonio i Ianem Rogersem) oraz dwukrotnie dz. I m. w Pekinie (1995, turniej "Lee Cup", wspólnie z Borysem Altermanem i turniej "Tan Chin Nam Cup", wspólnie z Ye Jiangchuanem).
Najwyższy ranking w karierze osiągnął 1 lipca 2000, z wynikiem 2603 punktów zajmował wówczas 86. miejsce na światowej liście FIDE, jednocześnie zajmując 5. miejsce wśród chińskich szachistów.

</doc>
<doc id="1172418" url="https://pl.wikipedia.org/wiki?curid=1172418" title="Super Lotek">
Super Lotek

Super Lotek – gra liczbowa organizowana przez Totalizator Sportowy w latach 1986-1991.
Pierwsze losowanie tej gry odbyło się 29 stycznia 1986, a ostatnie 25 września 1991. Losowanie odbywało się w każdą środę i losowano 7 kul spośród 49. Najniższym stopniem wygranej w tej grze była "czwórka", a najwyższym "siódemka". Oprócz stopni wygranych w tej grze, dodatkowo losowano nagrody rzeczowe spośród wszystkich złożonych kuponów. W miejsce tej gry wprowadzono środowe losowanie Dużego Lotka, któremu zaczęło towarzyszyć słynne wówczas hasło "Miliard w środę – miliard w sobotę".

</doc>
<doc id="1172422" url="https://pl.wikipedia.org/wiki?curid=1172422" title="Lordowie duchowni">
Lordowie duchowni

Lordowie duchowni (ang. "Lords Spiritual") – grupa 26 najwyższych dostojników kościelnych uprawnionych z tytułu pełnionych funkcji do zasiadania w brytyjskiej Izbie Lordów. Stanowią jedyną grupę członków Izby, która nie jest do niej powoływana dożywotnio, a jedynie na czas zajmowania urzędu kościelnego. Ze względu na podziały w łonie Kościoła anglikańskiego, w praktyce w Izbie zasiadają jedynie hierarchowie angielscy. Nie ma w niej natomiast przedstawicieli duchowieństwa Szkocji, Walii i Irlandii Północnej. Lordowie duchowni mają takie same prawa jak wszyscy członkowie Izby, zwyczajowo ich udział w jej pracach jest jednak bierny, nie uczestniczą także w ogromnej większości głosowań.
Obie angielskie archidiecezje oraz trzy spośród diecezji mają zagwarantowane miejsce w Izbie dla swojego biskupa lub arcybiskupa. Są to archidiecezje Canterbury i Yorku oraz diecezje londyńska, Durham i Winchester. Z kolei diecezje Man i gibraltarska są wyłączone z prawa zasiadania w Izbie ze względu na swoje położenie poza terytorium Wielkiej Brytanii (obszary te przynależą politycznie do Zjednoczonego Królestwa, ale formalnie nie są jego integralnymi częściami), choć przynależą do Kościoła Anglii. Spośród 37 pozostałych angielskich biskupów, lordami duchownymi jest 21 najstarszych stażem biskupim. 
Lista lordów duchownych.
Stan na 27 stycznia 2019:

</doc>
<doc id="1172423" url="https://pl.wikipedia.org/wiki?curid=1172423" title="Suleiman Nyambui">
Suleiman Nyambui

Suleiman Nyambui (ur. 13 lutego 1953) – tanzański biegacz, zdobywca srebrnego medalu w biegu na 5000 m z Letnich Igrzyskach Olimpijskich w Moskwie.

</doc>
<doc id="1172426" url="https://pl.wikipedia.org/wiki?curid=1172426" title="Bilina (rzeka)">
Bilina (rzeka)



</doc>
<doc id="1172427" url="https://pl.wikipedia.org/wiki?curid=1172427" title="Meryl O’Hara Wood">
Meryl O’Hara Wood

Meryl O’Hara Wood, z domu Waxman, po pierwszym mężu Aitken Lister (ur. ?, zm. 6 maja 1958) – tenisistka australijska, podwójna mistrzyni Australian Open w grze podwójnej kobiet.
W roku 1924 po raz pierwszy osiągnęła finał najbardziej prestiżowego turnieju Australii i Oceanii, znanych jako Mistrzostwa Australazji (a dziś Australian Open). W deblu kobiet partnerowała rodaczce Kathleen Le Messurier. W rozgrywce finałowej Australijki uległy swoim koleżankom z reprezentacji, Daphne Akhurst i Sylvii Lance. Dwa lata później O’Hara Wood zdobyła już jednak mistrzostwo, grając tym razem u boku Esny Boyd. Sukces powtórzyła dwa lata później, ale Boyd wystąpiła w roli jej finałowej przeciwniczki. Natomiast partnerką Meryl była Louie Bickerton. Po raz ostatni Wood doszła do decydującej rozgrywki debla w 1929 roku razem z Lance Harper.
3 sierpnia 1923 roku owdowiała Aitken Lister poślubiła słynnego australijskiego tenisistę, Pata O’Hara Wooda. Ślub miał miejsce w Melbourne.
Zarówno Meryl, jak i Pat, reprezentowali Australię w rozgrywkach międzynarodowych, jednak największe sukcesy wielkoszlemowe w grze mieszanej tenisistka odniosła razem z zawodnikiem japońskim, Jirō Satō, z którym w 1932 roku doszła do finału. Przegrali z tenisowym małżeństwem Crawfordów, Marjorie i Jackiem.
Małżonkowie nie doczekali się potomstwa, a Pat zmarł 3 grudnia 1961 roku w Melbourne.
Rodzina O’Hara Wood słynęła z tradycji tenisowych, oprócz Pata i Meryl, zawodnikiem był także brat Pata, Arthur O’Hara Wood, który zdobył mistrzostwo Australian Open w 1914 roku.

</doc>
<doc id="1172428" url="https://pl.wikipedia.org/wiki?curid=1172428" title="Droga krajowa B465 (Niemcy)">
Droga krajowa B465 (Niemcy)

Droga krajowa 465 () – niemiecka droga krajowa przebiegająca z południowego wschodu na północny zachód od węzła "Kirchheim (Teck)-Ost" na autostradzie A8 przez Bad Urach, Münsingen, Ehingen (Donau) do Leutkirch im Allgäu w Badenii-Wirtembergii.
Droga oznakowana jako B 465 od początku lat 60. XX w. W jej skład weszły wirtemberskie drogi krajowe nr 43, nr 45, nr 54.
Miejscowości leżące przy B465.
Dettingen unter Teck, Owen, Lenningen, Gutenberg, Donstetten, Bad Urach, Seeburg, Münsingen, Bremelau, Frankenhofen, Altsteußlingen, Ehingen (Donau), Sontheim, Ingerkingen, Schemmerhofen, Warthausen, Biberach an der Riß, Oberessendorf, Hetzisweiler, Ampfelbronn, Eggmannsried, Unterschwarzach, Bad Wurzach, Diepoldshofen, Leutkirch im Allgäu.

</doc>
<doc id="1172429" url="https://pl.wikipedia.org/wiki?curid=1172429" title="Varese Calcio">
Varese Calcio

Varese Calcio s.r.l. – włoski klub piłkarski, grający obecnie w Eccellenza, mający siedzibę w mieście Varese, leżącym w Lombardii.
Historia.
Klub został założony 22 marca 1910 roku jako "Varese Football Club". Wszyscy członkowie klubu, zarówno piłkarze, jak i zarząd, co miesiąc płacili kwotę jednego lira na utrzymanie zespołu. Drużyna rozgrywała swoje mecze na lokalnym placu targowym, ale dopiero z czasem wybudowano podium dla widzów, a z lokalnej restauracji zrobiono szatnię.
W 1914 roku zespół przystąpił do regionalnej ligi regionu Lombardia, a jedną z gwiazd tamtego zespołu był amerykański bramkarz Sormani. W maju 1915 rozgrywki zostały przerwane z powodu wybuchu I wojny światowej, a wznowione zostały w 1919 roku. W sezonie 1926/1927 zmieniono barwy klubowe z fioletowo-białych, na biało-czerwone (takie jak barwy miasta Varese). Wybudowano nowy stadion "Stadio del Littorio", który we wrześniu 1950 roku przemianowano na Stadio Franco Ossola na cześć byłego piłkarza klubu Franca Ossoli, który przeniósł się z Varese do Torino Calcio. W 1949 roku zginął on w katastrofie lotniczej na wzgórzu Superga, w której zginęli wszyscy piłkarze z Turynu.
W 1964 roku za czasów rządów prezesa Giovanniego Borghiego Varese awansowało po raz pierwszy do Serie A, uprzednio wygrywając kolejno rozgrywki Serie C i Serie B. W tym okresie w zespole wychowali się późniejsi reprezentanci Włoch Pietro Anastasi, Roberto Bettega oraz mistrzowie świata z Hiszpanii Claudio Gentile, Giampiero Marini i Riccardo Sogliano. W 1975 roku minęła "złota era" Varese i zespół ten spadł do Serie B.
W 1985 roku klub spadł do Serie C i 10 sezonów na 20 spędził grając w Serie C2. W 1998 roku pod wodza Stefana Capozucci awansował do Serie C1. W 2001 roku doszło do konfliktu prezesa Gianvittoria Gandolfiego i sponsorów klubu, toteż udziały przejęła rodzina Turrich. Latem 2004 pod ich rządami oraz rodziny Tacconich zespół popadł w tarapaty finansowe i został zdegradowany do ligi regionalnej. W lipcu 2004 ogłoszono bankructwo i pod wodzą nowego zarządu założono nowy zespół A.S. Varese 1910. Rozpoczął on grę w lidze Eccelanza. Doszły jednak także problemy z kibicami, a konkretnie rasistowską frakcją zwaną "Krew i Honor", którzy w 2002 roku pobili czarnoskórych piłkarzy klubu Francuzów Mohameda Benhassena, Samira Benhassena i Kameruńczyka Andrè Joela Eboué.
W sezonie 2005/2006 Varese awansowało do Serie D, a rok później na trzy kolejki przed końcem wywalczyło promocję do Serie C2.

</doc>
<doc id="1172431" url="https://pl.wikipedia.org/wiki?curid=1172431" title="Varese FC">
Varese FC



</doc>
<doc id="1172433" url="https://pl.wikipedia.org/wiki?curid=1172433" title="USS California (BB-44)">
USS California (BB-44)

USS California (BB-44) – amerykański pancernik typu "Tennessee", piąty okręt United States Navy noszący nazwę upamiętniającą 31 stan USA.
Budowa i pierwsze lata służby.
Okręt zamówiono 28 grudnia 1915, jego stępka została położona 25 października 1916 w stoczni Mare Island Naval Shipyard. Został zwodowany 20 listopada 1919, matką chrzestną była pani R.T. Zane (córka gubernatora Kalifornii Williama D. Stephensa). Okręt wszedł do służby 10 sierpnia 1921 z komandorem porucznikiem H.J. Ziegemeierem jako dowódcą. Okręt został natychmiast przydzielony do Floty Pacyfiku, gdzie miał służyć jako jednostka flagowa.
Przez 20 lat od 1921 do 1941 „California” służyła najpierw jako okręt flagowy Floty Pacyfiku, następnie jako okręt flagowy Battle Fleet (Battle Force) amerykańskiej floty. Na jej coroczne działania składały się m.in. połączone ćwiczenia marynarki i armii, taktycznie i organizacyjne ćwiczenia problemowe oraz manewry. Intensywny trening i wysoki poziom wyszkolenia zapewnił jej odznakę Battle Efficiency w roku 1921 i 1922 oraz Gunnery „E” w 1925 i 1926.
W lecie w 1925 okręt poprowadził Battle Fleet i dywizję krążowników z Floty Zwiadowczej z wizytą kurtuazyjną do Australii i Nowej Zelandii. Pancernik wziął także udział w prezydenckich przeglądach w latach 1927, 1930 i 1934. Został zmodernizowany na przełomie lat 1929–1930 i wyposażony w ulepszoną artylerię przeciwlotniczą.
Od połowy lat trzydziestych „California” i 14 pancerników amerykańskich stacjonowała w San Pedro w Kalifornii. W tym okresie okręt uczestniczył w wielu ćwiczeniach floty odbywających się wzdłuż zachodniego wybrzeża USA i wodach hawajskich, a w 1939 przeszedł przez Kanał Panamski i dotarł, z postojem na Kubie, do Nowego Jorku na Wystawę Światową 1939.
„California” i inne ciężkie okręty (pancerniki, a później także lotniskowce USS „Lexington” i USS „Saratoga”) od 1919 uczestniczyły w rywalizacji o nagrodę Navy Department General Excellency Trophy for Capital Ships of the Pacific znaną jako „Iron Man Trophy”. „California” po raz pierwszy wygrała zawody Iron Man w 1925 i utrzymała to trofeum przez trzy lata. W latach 1938–1939 tacy marynarze jak por. Wrenn, Swede Nelson, Robert Scott, Axcel Marshall, Chief Bender, Whizzer Wichman i Louie Rash stanowili o sile zespołu futbolowego. Ci sami zawodnicy oraz Peewee, Newhall, Cliff Prentice brali udział w meczach baseballa. W wielu innych dyscyplinach (m.in. boks, zapasy, wioślarstwo, koszykówka) również można było zdobyć punkty potrzebne do wygrania całych zawodów.
W 1939 „California” zdobyła nagrodę „Iron Man” po raz ostatni z końcowym wynikiem lepszym o 0,733 od pancernika „New Mexico”. Rywalizacja załóg o tę nagrodę była bardzo zacięta, dopóki większość okrętów nie została przebazowana – w maju 1940, po ćwiczeniach "Fleet Problem XXI" – na Hawaje. Stało się tak z powodu wzrostu napięcia pomiędzy USA i Japonią. Później nie wrócono do tego typu zawodów.
II wojna światowa.
7 grudnia 1941 okręt stał zakotwiczony na wysuniętym najbardziej na południe stanowisku w Alei Pancerników w Pearl Harbor, gdy japońskie samoloty rozpoczęły atak. W związku z tym, że przechodził akurat inspekcję materiałową, wodoszczelność przedziałów okrętu nie była najlepsza, wiele przejść w grodziach było otwartych. O godzinie 08.05 bomba eksplodowała pomiędzy pokładami, powodując wybuch amunicji przeciwlotniczej i zabijając około 50 ludzi. Druga bomba rozerwała blachy dziobowe. Pomimo wysiłków ze strony załogi przecieki nie zostały zatamowane i okręt osiadł w mulistym dnie, a nad wodę wystawały jedynie nadbudówki. Gdy atak się skończył 100 członków załogi nie żyło, a kolejnych 62 było rannych. Jednym z poległych był Robert R. Scott, który został pośmiertnie odznaczony za bohaterstwo Medalem Honoru.
25 marca 1942 okręt został podniesiony z dna i wszedł do suchego doku w Pearl Harbor w celu naprawy. 7 czerwca opuścił o własnych siłach Hawaje i udał się do stoczni Puget Sound Navy Yard, gdzie przeszedł dużą modernizację, w skład której weszło m.in. ulepszenie zabezpieczeń, poprawa wodoszczelności przedziałów i stabilności, ulepszenie artylerii przeciwlotniczej i systemów prowadzenia ognia. Podobnie jak jej siotrzane okręty pancernik był praktycznie nowym okrętem liniowym zbudowanym na bazie starego.
California opuściła Bremerton 31 stycznia 1944 i udała się w rejs próbny do San Pedro. Aby wspierać operację inwazyjną na Marianach okręt wypłynął z San Francisco 5 maja. U brzegów Saipanu w czerwcu okręt bombardował cele nabrzeżne i udzielał wsparcia artyleryjskiego. 14 czerwca pancernik został trafiony pociskiem wystrzelonym przez wrogą baterię nabrzeżną. Zginął jeden człowiek, a dziewięciu zostało rannych. Po Saipanie ciężkie działa okrętu wspierały żołnierzy amerykańskich w atakach na Tinian i Guam od 18 lipca do 9 sierpnia. 24 sierpnia okręt zakotwiczył przy Espiritu Santo (Nowe Hebrydy) w celu naprawy lewej burty uszkodzonej w kolizji z pancernikiem USS „Tennessee” (BB-43).
17 września 1944 okręt udał się do Manus w ramach przygotowań do inwazji na Filipiny. Od 17 października do 20 listopada odgrywał ważną rolę w operacji w zatoce Leyte, biorąc także udział w bitwie w cieśninie Surigao 25 października. 1 stycznia 1945 okręt opuścił Palau by wspierać lądowanie na Luzonie. Jego najcięższe działa były ważnym czynnikiem w tej operacji odbywającej się głęboko za liniami wroga pod ciężkimi atakami lotnictwa japońskiego. 6 stycznia, gdy ostrzeliwał pozycje wroga w zatoce Lingayen, okręt został trafiony przez kamikaze, 44 członków załogi zostało zabitych a 155 rannych. Okręt został tymczasowo naprawiony i nadal udzielał wsparcia oddziałom walczącym na lądzie. Odpłynął 23 stycznia do stoczni Puget Sound Navy Yard, gdzie dotarł 15 lutego w celu dokonania remontu.
„California” wróciła do akcji 15 czerwca 1945 w ramach inwazji na Okinawę i pozostawała w rejonie walk do 21 lipca. Dwa dni później dołączyła do TF 95 aby ochraniać operacje trałowo-minowe na Morzu Wschodniochińskim. Po krótkiej podróży do zatoki San Pedro na Filipinach w sierpniu okręt opuścił Okinawę 20 września aby osłaniać lądowanie sił okupacyjnych Szóstej Armii w Wakanoura Wan na wyspie Honsiu. Pozostawał w tym rejonie wspierając siły okupacyjne do 15 października, kiedy odpłynął przez Singapur, Colombo na Cejlonie, Kapsztad w południowej Afryce do Filadelfii, gdzie dotarł 7 grudnia. Tam 7 sierpnia 1946 okręt umieszczono w służbowej rezerwie, z której został wycofany do rezerwy poza aktywną służbą 14 lutego 1947 i sprzedany na złom 10 lipca 1959.

</doc>
<doc id="1172437" url="https://pl.wikipedia.org/wiki?curid=1172437" title="Kościół Miłosierdzia Bożego w Wieluniu">
Kościół Miłosierdzia Bożego w Wieluniu

Kościół Miłosierdzia Bożego w Wieluniu – kościół cmentarny w Wieluniu. 
Historia.
Jego budowę rozpoczęto w lipcu 1992 r. Kościół wzniesiony został staraniem ks. prałata Mariana Stochniałka przy współfinansowaniu przez Urząd Miejski w Wieluniu. Świątynię konsekrował arcybiskup metropolita częstochowski Stanisław Nowak 30 października 1993 r. 

</doc>
<doc id="1172439" url="https://pl.wikipedia.org/wiki?curid=1172439" title="Kompozycja symultaniczna">
Kompozycja symultaniczna

Kompozycja symultaniczna (symultanizm, synoptyka) – metoda przedstawiania w jednej kompozycji plastycznej kilku epizodów rozgrywających się w różnym miejscu i czasie. Często prowadzi to do zwielokrotnienia wizerunku postaci w ramach jednego obrazu. Po kompozycję symultaniczną sięgano szczególnie w starożytności i średniowieczu, gdy obraz zastępował słowo pisane. 
Według niektórych badaczy termin ten jest używany niewłaściwie i do wyżej opisanej metody powinno się stosować termin metoda kontynuacyjna. Przedstawienie symultaniczne zaś, zgodnie z tym poglądem, odnosiłoby się do ukazywania obiektów z różnych punktów widzenia jednocześnie. 
Przykłady zastosowania kompozycji symultanicznej:

</doc>
<doc id="1172441" url="https://pl.wikipedia.org/wiki?curid=1172441" title="Gospodarka centralnie sterowana">
Gospodarka centralnie sterowana



</doc>
<doc id="1172447" url="https://pl.wikipedia.org/wiki?curid=1172447" title="Lista gwiazd w gwiazdozbiorze Byka">
Lista gwiazd w gwiazdozbiorze Byka

Zestawienie to zawiera gwiazdy o wielkości gwiazdowej do 6,5m w gwiazdozbiorze Byka. Dodatkowo uwzględniono w nim inne ciekawe obiekty gwiazdowe.

</doc>
<doc id="1172449" url="https://pl.wikipedia.org/wiki?curid=1172449" title="Guy Debord">
Guy Debord

Guy Ernest Debord (ur. 28 grudnia 1931 w Paryżu, zm. 30 listopada 1994 w Bellevue-la-Montagne) – francuski pisarz, filozof, myśliciel polityczny, filmowiec, przedstawiciel grupy Socialisme ou Barbarie oraz członek założyciel Międzynarodówki Letrystycznej (Internationale lettriste) i Międzynarodówki Sytuacjonistycznej (Internationale situationniste). Polski wydawca jego "Dzieł filmowych" pisze w nocie o nim tak: „pisarz, strateg, alkoholik. Nazywany również filozofem, teoretykiem, artystą i filmowcem”. Pod koniec życia cierpiał na neuropatię, efekt długoletniego upijania się. Zmarł śmiercią samobójczą.
Filozofia.
Guy Debord jest najlepiej znany ze swych teoretycznych prac: "Społeczeństwo spektaklu" i "Rozważania o społeczeństwie spektaklu". Ponadto napisał szereg książek autobiograficznych i wiele krótkich tekstów, często anonimowych, publikowanych w periodykach.
W szerszym ujęciu teorie Deborda próbowały zdać relację z duchowego ogłupienia, jakie przyniósł ze sobą, zarówno w prywatnej, jak i publicznej sferze życia codziennego, modernizm skutkiem działania ekonomicznych sił w Europie po drugiej wojnie światowej. Debord odrzucał, jako bliźniacze twarze tego samego problemu zarówno zachodni kapitalizm, jak i scentralizowaną gospodarkę państwową krajów Bloku Wschodniego. Jak postulował Debord alienacja może być zasadniczą przyczyną zaborczych sił ‘spektaklu’ – społecznej relacji pomiędzy ludźmi, której pośredniczą obrazy. Analizy Deborda rozwijają pojęcia reifikacji i fetyszyzmu towarowego wprowadzone przez Karola Marksa i Georga Lukácsa. Analiza penetruje historyczne, ekonomiczne i psychologiczne korzenie mediów. Zasadniczą myślą tej szkoły myślenia było twierdzenie, że alienacja jest więcej niż tylko odnoszącym się do emocji opisem czy aspektem indywidualnej psychologii – raczej jest konsekwencją komercyjnej formy organizacji społeczeństwa, która w kapitalizmie osiągnęła swój szczyt.

</doc>
<doc id="1172455" url="https://pl.wikipedia.org/wiki?curid=1172455" title="Towarzystwo Opieki nad Zwierzętami w Polsce">
Towarzystwo Opieki nad Zwierzętami w Polsce

Towarzystwo Opieki nad Zwierzętami w Polsce (TOZ) – stowarzyszenie posiadające status organizacji pożytku publicznego, którego głównym celem jest działanie na rzecz humanitarnego obchodzenia się ze zwierzętami oraz zapewnienia im niezbędnych warunków bytowania. Towarzystwo prowadzi 18 schronisk dla bezdomnych zwierząt. Inspektorzy TOZ przeprowadzają ok. 6 tys. interwencji rocznie mających zapobiegać aktom okrucieństwa wobec zwierząt. TOZ jest stowarzyszony ze Światowym Towarzystwem Opieki nad Zwierzętami i współpracuje z Królewskim Towarzystwem dla Zapobiegania Okrucieństwu wobec Zwierząt (RSPCA) z Wielkiej Brytanii oraz jest członkiem "Eurogroup for Animalas" w Brukseli.
Towarzystwo jest największą ogólnopolską organizacją ochrony zwierząt i skupia obecnie 96 jednostek terenowych.
Historia.
Pierwsze Towarzystwo Opieki nad Zwierzętami powstało w Warszawie w listopadzie 1864 roku jako druga tego typu organizacja na świecie po brytyjskim Królewskim Towarzystwie Zapobiegania Okrucieństwu wobec Zwierząt (RSPCA), a na dwa lata przed Amerykańskim Towarzystwem Zapobiegania Okrucieństwu wobec Zwierząt (ASPCA). Towarzystwo działało jednocześnie na terenie zaboru rosyjskiego i austriackiego. 
W 1939 liczba członków Towarzystwa sięgała 45 000. W okresie II wojny światowej działacze TOZ nieśli pomoc zwierzętom na terenie zbombardowanych miast oraz dbali o konie wykorzystywane przez wojsko. Po zakończeniu działań wojennych działacze pomagali zwierzętom, pracując do 1951, kiedy zostało rozwiązane. Po rozwiązaniu działacze pracowali w podziemiu dążąc do reaktywowania organizacji, co nastąpiło w 1957.
Cele i zadania.
Do najważniejszych celów statutowych Towarzystwa należą:
Działania.
Towarzystwo czyni wiele starań w celu rozwiązania problemu bezdomności zwierząt i doskonalenia metod zapobiegania nadpopulacji psów i kotów.
Istotnym elementem działania stowarzyszenia jest promowanie idei ochrony zwierząt w jak najlepszy sposób, dlatego Towarzystwo przygotowało szereg kampanii: "Skazani", "Prośba", "Samobójcy", "Nie porzucaj", "Daj mi głos".
Schroniska.
Towarzystwo prowadzi na podstawie umów z poszczególnymi miastami 18 schronisk dla bezdomnych zwierząt oraz 2 schroniska: w Celestynowie i Swarzędzu ze środków własnych a także kontroluje pozostałe 65 schronisk w Polsce, które są prowadzone przez urzędy miast i osoby prywatne. We wszystkich polskich schroniskach znajduje się w przybliżeniu 11700 psów i 1850 kotów, którymi opiekuje się 520 pracowników schronisk i 80 lekarzy weterynarii. 
Polskie schroniska dla bezdomnych zwierząt współprowadzone przez TOZ:
Inspektorat Ochrony Zwierząt.
Towarzystwo prowadzi inspektorat ochrony zwierząt. Inspektorzy interweniują w sytuacjach, gdzie dzieje się krzywda zwierzętom. W 2006 roku inspektorzy przeprowadzili ponad 5000 interwencji w przypadkach znęcania się nad zwierzętami.
Program rejestracji zwierząt.
Towarzystwo w ostatnich latach realizuje swoje cele również poprzez propagowanie programu identyfikacji i rejestracji komputerowej zwierząt. Program ten polega na zaopatrzeniu psa, kota lub innego zwierzęcia w mikroprocesor z zakodowanym stałym numerem. W komputerowej bazie danych pod tym numerem zarejestrowane są wszystkie informacje dotyczące właściciela i jego psa. Straż Miejska, schronisko, lecznice weterynaryjne i inspektorzy TOZ posiadają czytniki, które w przypadku znalezienia błąkającego się psa odczytują dane z urządzenia, co umożliwia bardzo szybkie odnalezienie właściciela. Rozpoczęto już w Polsce czipowanie psów na koszt gmin. Obecnie projekt znajduje się w fazie zalążkowej.

</doc>
<doc id="1172456" url="https://pl.wikipedia.org/wiki?curid=1172456" title="USPD">
USPD



</doc>
<doc id="1172459" url="https://pl.wikipedia.org/wiki?curid=1172459" title="Money, Power &amp; Respect">
Money, Power &amp; Respect

Money, Power &amp; Respect – wydany w 1998 roku debiutancki album amerykańskiej grupy hip-hopowej The Lox. Wystąpili na nim P. Diddy, Carl Thomas, Lil’ Kim i DMX. Album był wielkim sukcesem grupy. Zadebiutował na pierwszym miejscu listy Billboardu.
Promowały go single "Money, Power, Respect" i "If You Thing I'm Jiggy". Szczególnym hitem stał się "Money, Power, Respect".

</doc>
<doc id="1172466" url="https://pl.wikipedia.org/wiki?curid=1172466" title="Szyszyniak zarodkowy">
Szyszyniak zarodkowy

Szyszyniak zarodkowy (łac. "pineoblastoma", ang. pineoblastoma, pinealoblastoma) – rzadki, szybko rosnący nowotwór ośrodkowego układu nerwowego wywodzący się z niezróżnicowanych komórek szyszynki. Należy do grupy prymitywnych guzów neuroektodermalnych (PNET). Histologicznie należy do guzów drobnookrągłoniebieskokomórkowych i nie daje się praktycznie odróżnić od rdzeniaka. W patogenezie guza może mieć udział mutacja germinalna genu "RB1", wywołująca obustronnego siatkówczaka; jako że szyszynka bywa określana "trzecim okiem", taka sytuacja kliniczna potrójnego guza określana jest jako siatkówczak trójstronny.

</doc>
<doc id="1172467" url="https://pl.wikipedia.org/wiki?curid=1172467" title="Beta Tauri">
Beta Tauri



</doc>
<doc id="1172470" url="https://pl.wikipedia.org/wiki?curid=1172470" title="Koppa">
Koppa

Koppa (κόππα, pisana Ϙϙ lub Ϟϟ) – litera alfabetu greckiego, obecnie nieużywana w tym języku. W greckim systemie liczbowym oznacza liczbę 90. W alfabecie koppa znajdowała się między san a rho.
Wymowa.
Literę czytano jak /q/ (k). 
Kodowanie.
W Unicode litera jest zakodowana:
W LaTeX-u używa się znacznika:

</doc>
<doc id="1172471" url="https://pl.wikipedia.org/wiki?curid=1172471" title="Mariaan de Swardt">
Mariaan de Swardt

Mariaan de Swardt (ur. 18 marca 1971 w Johannesburgu) – południowoafrykańska tenisistka, mistrzyni Australian Open i Roland Garros w grze mieszanej.
Mariaan jest córką Awie de Swardt i jego żony, Marie. Ma siostrę Daleen oraz braci Awie i Jaco. Jako profesjonalna tenisistka występowała na kortach do 2001 roku. W trakcie kariery zawodowej wygrała pięć turniejów z cyklu WTA, jeden w grze pojedynczej w Bostonie w 1998 roku oraz cztery w grze podwójnej (między innymi u boku Jany Novotnej i Ruxandry Dragomir). 19 października 1998 roku osiągnęła najwyższą, jedenastą lokatę w zawodowym rankingu deblistek. Starty w konkurencji singlowej przyniosły jej dwudzieste ósme miejsce na świecie dnia 8 kwietnia 1996 roku. Jej największym zwycięstwem w karierze pozostaje triumf nad Steffi Graf z Brighton, co miało miejsce w roku 1995.
W roku 1995 doszła do czwartej rundy turnieju wimbledońskiego, osiągając najlepszy w karierze rezultat wielkoszlemowy (w singlu). W 1999 sięgnęła po trofeum Wielkiego Szlema, wygrywając razem z Davidem Adamsem Australian Open. W finale pokonali Serenę Williams i Maksa Mirnego. Dwa lata później z tym samym tenisistą południowoafrykańskim wygrała French Open. W ostatecznym spotkaniu odprawili australijski duet, Rennae Stubbs i Todda Woodbridge’a. Dwukrotnie uczestniczyła w letnich igrzyskach olimpijskich, po raz pierwszy w 1992 roku w Barcelonie.
Mariaan reprezentowała swój kraj w rozgrywkach Pucharu Federacji. Ponadto zajmowała się komentowaniem meczów tenisowych na antenie Eurosportu i narodowej telewizji południowoafrykańskiej.

</doc>
<doc id="1172473" url="https://pl.wikipedia.org/wiki?curid=1172473" title="Obwód niżegorodzki">
Obwód niżegorodzki



</doc>
<doc id="1172481" url="https://pl.wikipedia.org/wiki?curid=1172481" title="Chrabrowo (Rosja)">
Chrabrowo (Rosja)

Chrabrowo – osiedle typu wiejskiego w rejonie gurjewskim obwodu kaliningradzkiego Federacji Rosyjskiej, pasażerski port lotniczy Kaliningradu.
Nazwa ros. Храброво ("Chrabrowo", "Hrabrovo"), lit. "Pavandenė", po 1946 "Chrabovas". Do 1946 nazwa niem. "Powunden", wywodząca się z języka staropruskiego i oznaczająca miejsce położone nad wodą. Wieś powstała przypuszczalnie jeszcze w XIII na terenie zamieszkiwanym przez Prusów w płn.-wsch. części półwyspu sambijskiego, 24 km od Królewca, w pobliżu Zalewu Kurońskiego. Należała do biskupów sambijskich, którzy w 2 ćwierci XIV wznieśli tu jeden ze swoich zamków, zapewne staraniem Jana Clare. Było to koliste założenie obronne o średnicy 35 m, podobnie jak krzyżacki zamek w niedalekich Szakach (niem. "Schaaken"). Jego upadek rozpoczął się już w 2 poł. XV, budynek główny rozebrano w 1584, mury obwodowe w 1870.
Kościół parafialny św. Barbary, oddalony ok. 1 km od wsi, wzmiankowany po raz pierwszy w 1325. Powstał w latach około 1325-1350 (korpus), po połowie XIV wzniesiono prezbiterium. Jest kamienno-ceglaną gotycką jednonawową budowlą z węższym i niższym, prosto zamkniętym prezbiterium z ozdobnym szczytem i z wieżą od zachodu. Długość wnętrza wynosi 35 m. W końcu XIV wieku otrzymał bogate sklepienie gwiaździste, wsparte na przyporach wciągniętych do wewnątrz i podwyższono wieżę, zwieńczoną strzelistym hełmem. Od 1525 był ewangelicki. Przed 1945 w kościele były widoczne słabo zachowane malowidła ścienne z lat około 1370–1380 (postacie świętych), odkryte w 1924. W dawnej XV-wiecznej szafie ołtarzowej znajdowały się figury śś. Marii Magdaleny, Barbary i Elżbiety. Bogato rzeźbiony barokowy ołtarz i ambona (krąg Johanna Christopha Doebla) pochodziły z początku XVIII wieku. Wzmiankowano zdobione empory z lat 1599 i 1610, obraz Sądu Ostatecznego z ok. 1600, płyty nagrobne z XVII–XVIII wieku i organy z 1883. Po 1945 kościół był użytkowany jako klub, później, w latach 70. XX uległ daleko idącej dewastacji. Zachowane mury obwodowe bez dachów i sklepień.
W pobliżu znajdował się majątek ziemski Karmitten (wcześniej "Carmitten"), obecnie ros. Otradnoje ("Отрадное"), przed II wojną światową słynący z osiągnięć w hodowli bydła (właścicielem był Waldemar Sehmer). Wzorowo rozwiązane było tamtejsze osiedle robotnicze. 
Nieopodal położony jest port lotniczy Kaliningradu o tej samej nazwie. 

</doc>
<doc id="1172482" url="https://pl.wikipedia.org/wiki?curid=1172482" title="Pineoblastoma">
Pineoblastoma



</doc>
<doc id="1172483" url="https://pl.wikipedia.org/wiki?curid=1172483" title="FK Pobeda Prilep">
FK Pobeda Prilep



</doc>
<doc id="1172486" url="https://pl.wikipedia.org/wiki?curid=1172486" title="Fudbalski Klub Pobeda Prilep">
Fudbalski Klub Pobeda Prilep



</doc>
<doc id="1172496" url="https://pl.wikipedia.org/wiki?curid=1172496" title="Wu Wenjin">
Wu Wenjin

Wu Wenjin (; ur. 10 marca 1976) – chiński szachista, arcymistrz od 2000 roku.
Kariera szachowa.
W roku 1996 reprezentował Chiny na mistrzostwach świata juniorów do lat 20, zajmując miejsce w drugiej dziesiątce. W latach 1998 i 2000 wystąpił na szachowych olimpiadach. W 1999 podzielił I miejsce w kołowym turnieju rozegranym w Qingdao (wspólnie z Đào Thiên Hải, Peng Xiaominem i Bu Xiangzhi). Kolejny sukces odniósł w roku 2003, dzieląc II miejsce (wspólnie z Ni Hua, za Zhang Zhongiem) w mistrzostwach Chin. W następnym roku w mistrzostwach kraju podzielił III miejsce, natomiast w turnieju rozegrany w Singapurze zajął III miejsce (za Markiem Paraguą i Susanto Megaranto).
Najwyższy ranking w swojej karierze osiągnął 1 października 2000, z wynikiem 2602 punktów zajmował wówczas 86. miejsce na światowej liście FIDE, jednocześnie zajmując 5. miejsce wśród chińskich szachistów.

</doc>
<doc id="1172497" url="https://pl.wikipedia.org/wiki?curid=1172497" title="Rafa przybrzeżna">
Rafa przybrzeżna

Rafa przybrzeżna koralowa – skaliste, przybrzeżne grzędy, zbudowane z wapiennych szkieletów koralowców, a także małży, ślimaków i szczątków ryb, leżące blisko brzegu. Rafa przybrzeżna często tworzy długi wał równoległy do brzegu, tzw. barierę koralową.

</doc>
<doc id="1172498" url="https://pl.wikipedia.org/wiki?curid=1172498" title="Zespół Binga-Neela">
Zespół Binga-Neela

Zespół Binga-Neela – bardzo rzadkie (w literaturze opisano mniej niż 50 przypadków) zajęcie ośrodkowego układu nerwowego występujące w przebiegu makroglobulinemii Waldenströma, spowodowane naciekaniem opon mózgowo-rdzeniowych przez komórki nowotworowe. Dzieli się go na postać rozlaną (charakteryzującą się rozlanym naciekaniem tkanek OUN) i ogniskową (objawiającą się obecnością guzowatej zmiany). Został opisany po raz pierwszy przez Jensa Binga and Axela Neela w roku 1936.
Objawy.
Najczęstsze objawy zespołu Binga-Neela to:
Rokowanie w zespole Binga-Neela jest złe, choć opisywano przypadki długotrwałej remisji.

</doc>
<doc id="1172500" url="https://pl.wikipedia.org/wiki?curid=1172500" title="Przełęcz Kozia (Beskid Śląski)">
Przełęcz Kozia (Beskid Śląski)

Przełęcz Kozia (też: Kozie Siodło, Sipa, 608 m n.p.m.) – szerokie, zalesione siodło w grzbiecie ograniczającym od północy dolinę Białki w Bystrej, w północno-wschodniej części Pasma Baraniej Góry w Beskidzie Śląskim.
Przełęcz położona jest między szczytem Kołowrotu na zachodzie a Kozią Górą na wschodzie. Biegną przez nią żółte znaki szlaku turystycznego z Olszówki Dolnej na Szyndzielnię oraz dawny czarny szlak narciarski spod Kołowrotu do Cygańskiego Lasu.

</doc>
<doc id="1172501" url="https://pl.wikipedia.org/wiki?curid=1172501" title="Julia Szychowiak">
Julia Szychowiak

Julia Szychowiak (ur. 1 kwietnia 1986 we Wrocławiu) – polska poetka.
Życiorys.
Finalistka XI Ogólnopolskiego Konkursu Poetyckiego im. Jacka Bierezina, laureatka projektu "Bursztynowe Pióro/Połów 2007". Autorka arkusza poetyckiego "Poprawiny" (Biuro Literackie, 2006) oraz książki pt. "Po sobie" (Biuro Literackie, 2007), za którą uhonorowana została Wrocławską Nagrodą Poetycką „Silesius” 2008 w kategorii „poetycki debiut roku”, nagrodą Polskiego Towarzystwa Wydawców Książek (2008) oraz nagrodą „Gazety Wyborczej” wARTo (2009). Jej tomik "Intro" otrzymał nominację do Wrocławskiej Nagrody Poetyckiej „Silesius” 2015 w kategorii „książka roku”. W 2019 otrzymała nominację do Orfeusza – Nagrody Poetyckiej im. K.I. Gałczyńskiego oraz nominację do Nagrody Literackiej Gdynia za tom "Dni powszednie". Jest córką poetki Mirki Szychowiak.

</doc>
<doc id="1172504" url="https://pl.wikipedia.org/wiki?curid=1172504" title="Korg Poly-61">
Korg Poly-61

Korg Poly-61 – programowalny, polifoniczny syntezator, wprowadzony na rynek w 1982 r. przez firmę Korg jako następca modelu Polysix.
"Poly-61" produkowany był w latach 1982–1986. Jego późniejsza wersja - "Poly-61M", wyposażona była w interfejs MIDI.

</doc>
<doc id="1172506" url="https://pl.wikipedia.org/wiki?curid=1172506" title="Kurs bojowy">
Kurs bojowy

Kurs bojowy - kurs, na jakim okręt lub samolot może strzelać lub odpalać torpedy, zrzucać bomby, stawiać miny. Kurs bojowy ustala się w zależności od celów taktycznych, broni, zadania i sytuacji. Wejście na kurs bojowy stanowi najważniejszy etap ataku.

</doc>
<doc id="1172508" url="https://pl.wikipedia.org/wiki?curid=1172508" title="Lista gwiazd w gwiazdozbiorze Małego Lwa">
Lista gwiazd w gwiazdozbiorze Małego Lwa

Zestawienie to zawiera gwiazdy do jasności 6,5 w gwiazdozbiorze Małego Lwa. Dodatkowo uwzględniono w nim inne ciekawe obiekty gwiazdowe.

</doc>
<doc id="1172513" url="https://pl.wikipedia.org/wiki?curid=1172513" title="Park Europy">
Park Europy

Park Europy ("lit.: Europos Parkas") - muzeum sztuki współczesnej pod otwartym niebem położone na Litwie nieopodal Wilna.
Park Europy został założony z inicjatywy litewskiego rzeźbiarza Gintarasa Karosasa w 1991 r. Zajmuje obszar około 55 ha. W parku znajduje się ponad 90 dzieł artystów z różnych krajów świata, m.in. S. Le Witta, M. Abakanowicz, D. Oppenheima.
Adres.
Europos parkas, Joneikiskiu k., LT-15148 Vilniaus r., Lietuva.

</doc>
<doc id="1172520" url="https://pl.wikipedia.org/wiki?curid=1172520" title="Kéllé">
Kéllé



</doc>
<doc id="1172521" url="https://pl.wikipedia.org/wiki?curid=1172521" title="Stańczyk (ujednoznacznienie)">
Stańczyk (ujednoznacznienie)



</doc>
<doc id="1172523" url="https://pl.wikipedia.org/wiki?curid=1172523" title="Dallas City">
Dallas City

Dallas City – miasto w stanie Illinois w hrabstwie Henderson w Stanach Zjednoczonych.

</doc>
<doc id="1172529" url="https://pl.wikipedia.org/wiki?curid=1172529" title="Andrzej Kopcewicz">
Andrzej Kopcewicz

Andrzej Kopcewicz (ur. 1934, zm. 5 grudnia 2007) – polski filolog, profesor zwyczajny, doktor habilitowany, anglista, znawca literatury amerykańskiej. Zawodowo związany z Instytutem Filologii Angielskiej UAM w Poznaniu. Autor (1972) pierwszej napisanej w Polsce habilitacji na temat literatury amerykańskiej. Od chwili utworzenia (w 1974) do przejścia na emeryturę (w 2005) szef Zakładu Literatury Amerykańskiej w IFA UAM. Był także znawcą twórczości Jamesa Joyce’a. W 1992 otrzymał Złoty Krzyż Zasługi.

</doc>
<doc id="1172530" url="https://pl.wikipedia.org/wiki?curid=1172530" title="Bulla rozbójnik">
Bulla rozbójnik

Bulla – rozbójnik działający w Italii w latach 206 - 207 n.e., za panowania cesarza rzymskiego Septymiusza Sewera. Swoją bandę rekrutował głównie z wyzwoleńców cesarskich. Był podobno szlachetnym zbójcą, na ogół ograbiał podróżnych jedynie z części mienia. Przejściowo zatrzymywał rzemieślników, a skorzystawszy z ich usług puszczał wolno wynagrodziwszy częścią łupów. Przybrał przydomek Felix (łac. "Szczęśliwy"). Jego spryt i zuchwałość zadziwiały współczesnych. Podobno wydała go ukochana kobieta. Został schwytany i rzucony dzikim zwierzętom na pożarcie ("damnatio ad bestias"). 
Na pytanie prefekta pretorianów Papiniana czemu został rozbójnikiem, odpowiedzieć miał: "A dlaczego ty zostałeś prefektem?" 

</doc>
<doc id="1172531" url="https://pl.wikipedia.org/wiki?curid=1172531" title="Kawecki">
Kawecki



</doc>
<doc id="1172532" url="https://pl.wikipedia.org/wiki?curid=1172532" title="Lądowisko">
Lądowisko

Lądowisko – obszar na lądzie, wodzie lub innej powierzchni, który może być w całości lub w części wykorzystywany do startów i lądowań naziemnego lub nawodnego ruchu statków powietrznych.
Zwykle wyposażone są w minimum urządzeń i obiektów pomocniczych.
Lądowiska dzielą się na:
Ze względu na rodzaj obsługiwanych statków powietrznych dzieli się je na:
Ze względu na położenie względem ziemi, dzieli się je na:
Lądowiska w Polsce.
Ewidencję lądowisk w Polsce prowadzi Urząd Lotnictwa Cywilnego.
Według stanu na dzień 2.12.2022, w ewidencji tej znajdowało się 488 lądowisk. Wśród nich było 144 lądowisk samolotowych i 344 lądowisk śmigłowcowych. Większość lądowisk śmigłowcowych znajdowała się przy szpitalach (226 lądowisk) - pozostałe należały do osób prywatnych lub firm. 

</doc>
<doc id="1172537" url="https://pl.wikipedia.org/wiki?curid=1172537" title="Bystra (dopływ Soły)">
Bystra (dopływ Soły)

Bystra ("Kameszniczanka") – potok, lewobrzeżny dopływ Soły o długości 10,32 km i powierzchni zlewni ok. 49 km².
Potok płynie na obszarze Beskidu Śląskiego. Przepływa przez wieś Kamesznicę. Uchodzi do Soły w Milówce. Nad doliną potoku został wybudowany wiadukt, który jest częścią drogi ekspresowej S1.
Dopływami Bystrej są potoki: prawobrzeżne Janoszka, Młynki, Roztoka, Szarzanka oraz lewobrzeżny Sikorczany .

</doc>
<doc id="1172538" url="https://pl.wikipedia.org/wiki?curid=1172538" title="Kopcewicz">
Kopcewicz



</doc>
<doc id="1172542" url="https://pl.wikipedia.org/wiki?curid=1172542" title="Massimo Marazzina">
Massimo Marazzina

Massimo Marazzina (ur. 16 lipca 1974 w Pandino) – piłkarz włoski grający na pozycji napastnika.
Kariera klubowa.
Marazzina jest wychowankiem AC Fanfulla, a następnie terminował w szkółce Interu Mediolan. W Serie A zadebiutował w jego barwach w sezonie 1993/1994, ale poza debiutem rozegrał tylko dwa inne spotkania. W 1994 roku odszedł z Interu i został zawodnikiem Foggii. Na koniec sezonu zespół spadł do Serie B i sezon 1995/1996 Massimo spędził na drugim froncie (zdobył w nim 5 bramek). Latem 1996 znów zmienił barwy klubowe i przeszedł do grającego w tej samej lidze, Chievo Werona, w którym już w następnym sezonie grał w podstawowym składzie. W kolejnych sezonach zdobywał: 5 bramek w 1997/1998, 7 – w 1998/1999 i 16 w 1999/2000, zostając jednym z najlepszych strzelców Serie B. Dobry sezon spowodował, że w 2000 roku Marazzina powrócił do pierwszej ligi i został wypożyczony do Regginy Calcio. Zdobył dla niej 4 gole i przyczynił się do utrzymania w lidze.
W 2001 roku Chievo po raz pierwszy w historii awansowało do Serie A i tym samym Marazzina powrócił do tego klubu. Zdobył aż 13 goli w sezonie. Był najlepszym strzelcem zespołu i tworzył jego trzon wraz z takimi piłkarzami jak Bernardem Corradim, Luciano, Christianem Manfredinim i Simone Perrotą. Rok później rozegrał w Chievo tylko rundę jesienną, a na wiosnę trafił do AS Roma. Tam jednak nie zdołał wywalczyć miejsca w podstawowej jedenastce i był zaledwie szóstym w hierarchii napastnikiem. W sezonie 2003/2004 był dwukrotnie wypożyczany, najpierw do Sampdorii, a następnie do Modeny, która została zdegradowana do Serie B. Sezon 2004/2005 Massimo spędził w drugoligowym Torino FC, dla którego strzelił 14 goli, jednak z powodu kłopotów finansowych, pomimo awansu, klub ten nie przystąpił do rozgrywek Serie A.
W sezonie 2005/2006 Marazzina grał w Sieny, a po pół roku przeszedł do Bolonii. W sezonie 2006/2007 zdobył 12 goli i był jej najlepszym strzelcem. W kolejnych rozgrywkach strzelił 23 bramki i awansował ze swoim zespołem do Serie A. W pierwszej lidze Marazzina miał już gorszą skuteczność, bowiem przez 2 sezony zagrał w 27 meczach i zdobył 2 gole. Latem 2010 kontrakt piłkarz z Bolonią wygasł i Włoch został wolnym zawodnikiem.
Kariera reprezentacyjna.
W reprezentacji Włoch Marazzina zadebiutował 13 lutego 2002 roku w wygranym 1:0 towarzyskim mecu z USA. Wystąpił jeszcze także w spotkaniach ze Słowenią (0:1) oraz z Walią (1:2).

</doc>
<doc id="1172544" url="https://pl.wikipedia.org/wiki?curid=1172544" title="Amica">
Amica

Amica SA – polski producent przemysłu elektromaszynowego, głównie sprzętu AGD, założony w 1945 roku we Wronkach. Od 1997 spółka jest notowana na Giełdzie Papierów Wartościowych w Warszawie.
Historia.
Amica powstała w 1945 roku i poprzednio działała pod firmami: „Zakłady Sprzętu Grzejnego Predom-Wromet”, „Fabryka Kuchni Wromet we Wronkach”, „Fabryka Kuchni Wronki”, „Fabryka Kuchni Wromet”, „Fabryka Kuchni Wronki Sp. z o.o.”.
Produkty Amica mają polskie oraz międzynarodowe certyfikaty jakości m.in. ISO 9001 i ISO 14001.
Marka wiele lat z rzędu otrzymywała wyróżnienie The Most Trusted Brand – Marki Godnej Najwyższego Zaufania, by w 2013 roku otrzymać tytuł Superbrand Created in Poland. Potwierdzeniem dobrego zarządzania przedsiębiorstwem są także wyróżnienia i nagrody przyznane przez specjalistów, m.in. Godło Teraz Polska, Polska Nagroda Jakości i Złoty Grosz. Za najbardziej prestiżową z uzyskanych nagród należy uznać Nagrodę Gospodarczą Prezydenta Rzeczypospolitej Polskiej dla najlepszego polskiego przedsiębiorstwa.
W 2010 roku piekarnik Integra Smart otrzymał wyróżnienie Red Dot Design Award: Honourable Mention. Ten sam produkt został uznany za Produkt Roku 2010 przez brytyjski magazyn Get Connected. Z kolei nowa linia Amica IN. w 2015 roku została doceniona dwukrotnie: Red Dot Award oraz iF Design Award. W 2012 roku Amica otrzymała wyróżnienie za piekarnik Zen – Red Dot Design Award: Best of the Best.
Grupa Amica generuje ponad 70% przychodów dzięki sprzedaży na ponad 50 rynkach zagranicznych. Największą popularnością cieszy się w Niemczech, Wielkiej Brytanii i Skandynawii. W portfolio marek Grupy Amica znajdują się również zagraniczne marki: Gram, Hansa i CDA. Gram to duńska marka istniejąca od 1901 roku, przejęta przez Amikę w 2001 roku i znana w Skandynawii. Hansa to marka występująca na rynkach Europy Wschodniej. CDA to brytyjska marka przejęta w 2015 roku i rozpoznawalna w takich kanałach dystrybucyjnych jak studia mebli kuchennych. W 2017 roku Amica dokupiła 60,71% akcji spółki Sideme SA Societe Industrielle d’Equipement Moderne, jednego z dystrybutorów AGD we Francji. Po zakupie 39,29% akcji w sierpniu 2015 roku Amica posiada już 100% Sideme. Całkowita cena zakupu wszystkich akcji francuskiej spółki wyniosła 5,4 mln EUR, co zostało sfinansowane ze środków własnych.
Jesienią 2017 roku Amica otworzyła najwyższy w Polsce magazyn wysokiego składowania. Budynek ma wysokość 46 m oraz powierzchnię 6,5 tys. m².
Spółka była sponsorem I-ligowego klubu piłkarskiego Amica Wronki, a w 2006 roku na mocy fuzji klubów Amica i Lech Poznań stała się właścicielem Lecha. W 2008 Lecha Poznań przejęła spółka Invesco, w której 100% udziałów posiada Jacek Rutkowski.

</doc>
<doc id="1172545" url="https://pl.wikipedia.org/wiki?curid=1172545" title="Kon-Tiki">
Kon-Tiki



</doc>
<doc id="1172548" url="https://pl.wikipedia.org/wiki?curid=1172548" title="Royal Excelsior Mouscron">
Royal Excelsior Mouscron



</doc>
<doc id="1172550" url="https://pl.wikipedia.org/wiki?curid=1172550" title="Elizabeth Fry">
Elizabeth Fry

Elizabeth Fry, nazwisko rodowe Gurney (ur. 21 maja 1780, zm. 12 października 1845 w Londynie) – angielska działaczka społeczna, reformatorka więziennictwa (głównie dla kobiet), założycielka Instytutu Pielęgniarek. Czołowa przedstawicielka ewangelikalnego nurtu Religijnego Towarzystwa Przyjaciół (kwakrzy).
Życiorys.
Zajmowała się nauczaniem dzieci za środowisk zaniedbanych i przestępczych (m.in. pomagała w tym Józefowi Lancasterowi). Od 1813 jej działalność związana była z więzieniem dla kobiet Newgate w Londynie. Przyczyniła się do poprawy warunków w jakich izolowano kobiety, wprowadzenia kobiecego nadzoru i uruchomienia warsztatów pracy dla osadzonych. Zorganizowała opiekę dla dzieci, których matki znalazły się w więzieniu. Powołała także Kobiecy Komitet Pomocy Więźniarkom Newgate. Jej działania doprowadziły również do poprawy warunków w Kolonii Karnej w Australii. 
Była jedną z współzałożycielek schroniska dla bezdomnych w Londynie oraz towarzystwa dobroczynności w Brighton.
W 1840 dzięki jej staraniom powstał Londyński Instytut Pielęgniarek. Znalazło się w nim 20 pielęgniarek, dla których zorganizowała szkolenie w instytucjach medycznych, roczne uposażenie i opiekę na starość. W 1851 uczyła się tam Florence Nightingale, z którą w 1854 kilka absolwentek udało się na Krym. Instytut funkcjonuje nadal.

</doc>
<doc id="1172552" url="https://pl.wikipedia.org/wiki?curid=1172552" title="Marek Bankowicz">
Marek Bankowicz

Marek Andrzej Bankowicz (ur. 18 listopada 1960 w Krakowie) – polski politolog, ekspert ds. systemów politycznych i wyborczych. Kierownik Katedry Współczesnych Systemów Politycznych i Partyjnych Instytutu Nauk Politycznych i Stosunków Międzynarodowych Uniwersytetu Jagiellońskiego. 
Życiorys.
W 1984 ukończył studia w zakresie nauk politycznych na Uniwersytecie Jagiellońskim. Od 1984 pracował w Instytucie Nauk Politycznych i Stosunków Międzynarodowych na Wydziale Stosunków Międzynarodowych UJ. W latach 80. publikował w pismach podziemnych ("Promieniści", "Bez dekretu", Tumult" - pod pseudonimami Dominik Lan i Jan Wer) oraz emigracyjnych ("Kontakt" - pod pseudonimem Pankracy Kontrar). Doktoryzował się w 1990 na podstawie pracy "System polityczny Republiki Singapuru" (promotor: Marian Grzybowski). Habilitację uzyskał w 1999 na podstawie opracowania "Systemy władzy państwowej Czechosłowacji i Czech". 22 listopada 2007 prezydent Lech Kaczyński wręczył mu nominację profesorską. 
W latach 2002-2005 oraz 2008-2012 był prodziekanem Wydziału Studiów Międzynarodowych i Politycznych UJ. Wykładał również w Wyższej Szkole Europejskiej im. Józefa Tischnera. W 2019 został wybrany przewodniczącym Rady Dyscypliny Nauki o polityce i administracji na Uniwersytecie Jagiellońskim.

</doc>
<doc id="1172556" url="https://pl.wikipedia.org/wiki?curid=1172556" title="Schizofrenia bezobjawowa">
Schizofrenia bezobjawowa



</doc>
<doc id="1172563" url="https://pl.wikipedia.org/wiki?curid=1172563" title="Twinkle Brothers">
Twinkle Brothers

Twinkle Brothers – zespół reggae założony przez dwóch braci Normana i Ralstona Granta w getcie miasta Falmouth leżącego na północnym wybrzeżu Jamajki. W latach 70. założyli swoją własną wytwórnię płytową, w której wydali ponad 60 albumów. Koncertowali wielokrotnie w USA, Europie i Afryce. Grali na festiwalach narodowych i międzynarodowych: Essential Festival w Brighton, Bob Marley Days, Reggae on the River, Sunsplash, Reggae in the Park, The Hemp Festival, Roots Mountain Festival, Monterey Bay Reggae Fest, Helsinki Reggae Festival, Holland's Reggae Eruption, festiwalach w Kanadzie, Hiszpanii, Niemczech. W Polsce nagrali trzy płyty z zaprzyjaźnionym góralskim zespołem Trebunie-Tutki.

</doc>
<doc id="1172566" url="https://pl.wikipedia.org/wiki?curid=1172566" title="Piatra Craiului">
Piatra Craiului

Piatra Craiului (531.13; węg. "Királykő-hegység", niem. "Königsteingebirge", pol. "Kamień Bałamuta") - góry w rumuńskich Karpatach południowych. Stanowi je 20 kilometrowy masyw o wapiennym grzebieniu, z wzniesieniami sięgającymi ponad 2000 m n.p.m. Najwyższym szczytem jest Vârful La Om 2238 m n.p.m.&lt;br&gt;
Na terenie pasma położony jest Park Narodowy Piatra Craiului.

</doc>
<doc id="1172567" url="https://pl.wikipedia.org/wiki?curid=1172567" title="Muzeum Transportu w Bratysławie">
Muzeum Transportu w Bratysławie

Muzeum Transportu w Bratysławie (słow. "Múzeum dopravy Bratislava, STM") – to oddział Słowackiego Muzeum Technicznego ("Slovenské technické múzeum, STM") w Koszycach. Otwarto je w 1999 w dawnych magazynach kolejowych (wybudowanych około 1850) oraz w budynku należącym kiedyś do policji kolejowej, tuż obok Dworca Głównego. Podstawą kolekcji były zbiory Veteran Klub Bratislava, które od 1972 zaczęło gromadzić w Bratysławie stare samochody i motocykle, a pod koniec dekady również pamiątki związane z koleją.
W dwóch budynkach (A i B) muzeum prezentuje eksponaty dotyczące motoryzacji oraz kolejnictwa, związanego głównie z terenami byłej Czechosłowacji. Najstarszy egzemplarz samochodu pochodzi z 1911, ostatnie z lat 80. XX wieku, natomiast najstarsze wystawiane motocykle pochodzą z lat 20. ubiegłego stulecia. Dominują eksponaty wyprodukowane przez firmy czechosłowackie - m.in. Tatra, Škoda oraz Praga. Kolekcja poświęcona historii kolei żelaznych obejmuje wystawę mundurów kolejarskich oraz sprzętu używanego przez pracowników kolei, natomiast na zewnątrz budynku zwiedzający mogą oglądać lokomotywy i wagony pochodzące z różnych okresów XX wieku. Najstarsze datuje się na koniec XIX wieku, większość pochodzi z I Republiki Czechosłowackiej oraz okresu powojennego. 
W budynku B wystawianych jest kilka samochodów i motocykli z lat II wojny światowej oraz z okresu socjalistycznego.
Niektóre eksponaty.
II wojna światowa.
Wśród eksponatów jest również kilkanaście zabytkowych rowerów.
Godziny otwarcia.
W okresie letnim (maj-wrzesień) muzeum czynne jest od wtorku do niedzieli (10-17), natomiast w okresie zimowym od wtorku do piątku (10-16) i w weekendy dłużej (10-17).

</doc>
<doc id="1172569" url="https://pl.wikipedia.org/wiki?curid=1172569" title="Muzeum dopravy Bratislava">
Muzeum dopravy Bratislava



</doc>
<doc id="1172571" url="https://pl.wikipedia.org/wiki?curid=1172571" title="Piotr Bąkowski">
Piotr Bąkowski

Piotr Bąkowski (ur. 1977) – wielokrotny mistrz świata w kick-boxingu. 
Podczas amatorskiej kariery sportowej, do 2014 zdobył 2 tytuły mistrza świata, 14 tytułów mistrza Polski, 45 medali w rywalizacji krajowej i 63 medali w rywalizacji międzynarodowej, tocząc 583 pojedynków. Karierę zawodową zwieńczyły pasy mistrza świata full contact trzech federacji WKSF, WTKA oraz UFR. Jako trener Piotr Bąkowski wyszkolił kilkudziesięciu mistrzów Polski, świata i Europy w kickboxingu i innych sztukach walki. Obecnie piastuje funkcję Prezesa międzynarodowej federacji sztuk walki UFR, Sekretarza Generalnego federacji WKSF Polska, Prezesa rywalizacji amatorskiej federacji WKA Poland oraz Prezesa Runda Zero Promotion, organizacji promującej zawodowy kickboxing i inne sztuki walki. Jest także jednym z autorów ogólnopolskiej kampanii ""Łączy Nas Sport Nie Narkotyki"."

</doc>
<doc id="1172573" url="https://pl.wikipedia.org/wiki?curid=1172573" title="Free Inquiry">
Free Inquiry

Free Inquiry – amerykański opiniotwórczy dwumiesięcznik wydawany przez Council for Secular Humanism (Radę na rzecz Sekularystycznego Humanizmu). Jego redaktorem jest Paul Kurtz, emerytowany profesor filozofii na Uniwersytecie Stanu Nowy Jork. Zawartość „Free Inquiry” stanowią artykuły na temat wolnomyślicielstwa, ateizmu oraz teistycznego sceptycyzmu. Pismo opowiada się za rozdziałem państwa od kościołów, promuje naukowe podejście w odniesieniu do religii, wolność światopoglądu oraz racjonalizm.
Na łamach „Free Inquiry” publikują lub publikowali:
W Polsce niektóre z opublikowanych we „Free Inquiry” artykułów przedrukowuje społeczno-polityczny kwartalnik „Bez Dogmatu”.

</doc>
<doc id="1172574" url="https://pl.wikipedia.org/wiki?curid=1172574" title="Powunden">
Powunden



</doc>
<doc id="1172580" url="https://pl.wikipedia.org/wiki?curid=1172580" title="Łączność alarmowa">
Łączność alarmowa

Łączność alarmowa – łączność organizowana za pomocą różnych środków łączności, przede wszystkim sygnalizacyjnych, w celu przekazania sygnałów alarmowych uprzedzających o bezpośrednim zagrożeniu ze strony nieprzyjaciela (napad powietrzny, chemiczny, uderzenie bronią masowego rażenia itp.) lub o powstaniu niebezpiecznej sytuacji (pożar, powódź, awaria itp.). Organizowana jest na wszystkich szczeblach dowodzenia od pododdziału wzwyż oraz w sztabach, rejonach i obiektach wojskowych.

</doc>
<doc id="1172581" url="https://pl.wikipedia.org/wiki?curid=1172581" title="Puchar UEFA (1997/1998)">
Puchar UEFA (1997/1998)

Puchar UEFA 1997/1998 () – 27. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 22 lipca 1997 – 6 maja 1998. W rozgrywkach zwyciężyła drużyna Inter Mediolan.

</doc>
<doc id="1172585" url="https://pl.wikipedia.org/wiki?curid=1172585" title="Inwitro">
Inwitro



</doc>
<doc id="1172587" url="https://pl.wikipedia.org/wiki?curid=1172587" title="Bohdan Tomorowicz">
Bohdan Tomorowicz

Bohdan Tomorowicz (ur. 1 kwietnia 1923 w Warszawie, zm. 4 grudnia 2007 w Gdyni) – polski dyplomata, naukowiec, wieloletni pracownik Ministerstwa Spraw Zagranicznych,
Życiorys.
Po kampanii wrześniowej przedostał się do Wielkiej Brytanii. Wstąpił do Polskich Sił Powietrznych i otrzymał numer służbowy RAF 794264. Służył w charakterze radiooperatora.
W latach 1957–1963 radca ambasady RP w Londynie. W latach 1966–1968 ambasador RP przy Organizacji Narodów Zjednoczonych w Nowym Jorku. Pilot Dywizjonu 312 RAF-u (czechosłowackiego) (numer służbowy 794264). Odznaczony Medalem Lotniczym.
Był organizatorem pierwszej w Polsce matury międzynarodowej (IB).

</doc>
<doc id="1172588" url="https://pl.wikipedia.org/wiki?curid=1172588" title="Sitowie leśne">
Sitowie leśne

Sitowie leśne ("Scirpus sylvaticus" L.) – gatunek roślin należący do rodziny ciborowatych (turzycowatych). Występuje w Azji i Europie. W Polsce jest pospolity.
Biologia i ekologia.
Kwitnie od czerwca do lipca. Gatunek występuje na wilgotnych łąkach, w olszynach i łęgach.
Zmienność.
Tworzy mieszańca z sitowiem korzenioczepnym o nazwie "Scirpus"×"celakovskyanus" Holub .

</doc>
<doc id="1172589" url="https://pl.wikipedia.org/wiki?curid=1172589" title="Scirpus sylvaticus">
Scirpus sylvaticus



</doc>
<doc id="1172590" url="https://pl.wikipedia.org/wiki?curid=1172590" title="Wojna duńsko-szwedzka (1658–1660)">
Wojna duńsko-szwedzka (1658–1660)

Wojna duńsko-szwedzka 1658-1660 toczyła się między Danią i wspierającą ją koalicją a Szwecją i była częścią ogólnoeuropejskich zmagań w ramach II wojny północnej.
Zaskakujący atak Szwedów.
Ponieważ Karol X Gustaw obawiał się, że Duńczycy nie zechcą realizować haniebnego dla nich traktatu z Roskilde, nie wypowiedziawszy wojny wylądował 17 lipca w Korsør na Zelandii i w sierpniu 1658 roku w celu całkowitego rozgromienia Danii ponownie uderzył na Kopenhagę. Choć po niedawno zawartym traktacie pokojowym nikt z Duńczyków nie spodziewał się tak nagłego uderzenia, tym razem miasto, choć z niedokończonymi fortyfikacjami i niepełnym garnizonem (2000 żołnierzy), było bardziej zdeterminowane do obrony i stawiło twardy opór. Reprezentanci mieszkańców duńskiej stolicy wraz z burmistrzem Hansem Nansenem 8 sierpnia zadeklarowali swoją chęć do obrony, toteż na początku września naprawione zostały umocnienia, a garnizon powiększony do 7000 ludzi. Wkrótce Kopenhaga została całkowicie osaczona przez Szwedów – od strony lądu przez armię Karola X Gustawa, a od strony morza przez flotę dowodzona przez Carla Gustafa Wrangla. W sierpniu i wrześniu okupujący wciąż Jutlandię Szwedzi zdobyli na Zelandii twierdzę Kronborg. Karol X Gustaw zaczął poważnie myśleć o rozbiorze królestwa Oldenburgów i podziale jego terytorium między Szwecję, Anglię i księstwo Holsztyn-Gottorp. Wraz z przydzieloną Szwecji częścią monarchii Oldenburgów zamierzał przeprowadzić restytucję unii kalmarskiej, ale tym razem pod szwedzką dominacją.
Koalicja antyszwedzka.
Wkrótce na pomoc Danii ruszyły wojska cesarskie, brandenburskie i polskie oraz flota holenderska. Nawet Habsburgowie hiszpańscy przysłali swój korpus ekspedycyjny. W końcu września 1658 roku dywizja Stefana Czarnieckiego (4000 jazdy) wraz z całą armią sprzymierzonych (w skład której obok Polaków wchodzili żołnierze cesarscy i brandenburscy) dowodzoną przez Raimondo Montecuccolego przekroczyła Odrę i przez Pomorze Szwedzkie i Meklemburgię ruszyła na pomoc zagrożonej Danii.
Dzięki zwycięstwu floty holenderskiej Jacoba van Wassenaera Obdama odniesionemu 8 listopada 1658 roku nad flotą szwedzką Karola Gustawa Wrangla w bitwie w Sundzie usunięta została morska blokada Kopenhagi. W dniach 14 – 21 grudnia zdobyto wyspę Als, a w walkach odznaczyli się żołnierze polscy, którzy następnie 25 grudnia z pomocą wojsk cesarskich odebrali Szwedom leżącą na południu Jutlandii Koldyngę. W trakcie dalszych kombinowanych działań lądowo–morskich antyszwedzka koalicja wyparła Szwedów nie tylko z Jutlandii, ale z niemal wszystkich wysp duńskich, toteż na początku 1659 roku niemal cała Jutlandia była uwolniona od szwedzkiej okupacji, a Szwedzi zajmowali jedynie dwie wyspy – Fionię i Zelandię, wciąż próbując przy tym zdobyć Kopenhagę. Główne siły szwedzkie, które oblegały Kopenhagę, same były teraz zablokowane na Zelandii. Wkrótce 7 stycznia 1659 Szwedzi zostali pobici pod Koldyngą. 
Oblegająca Kopenhagę armia szwedzka ruszyła do szturmu 11 lutego 1659 roku, jednak została odparta z pomocą holenderskich marynarzy. Wkrótce armia Karola X Gustawa sama została zablokowana na Zelandii. Sprzymierzeni próbowali odbić wyspę Fionię, jednak bez powodzenia. Twierdzę Frederiksodde Szwedzi utracili 17 maja. W sierpniu Brandenburczycy i Austriacy bezskutecznie próbowali opanować szwedzkie Pomorze Zachodnie.
W końcu sierpnia 1659 roku większa część sił polskich z Czarnieckim na czele opuściła Danię, zostawiając jedynie 1000 jazdy pod wodzą pułkownika Kazimierza Piaseczyńskiego. Wojska te wzięły udział w wyprawie von Ebersteina na Fionię, który 24 listopada pobił pod Nyborgiem szwedzką armię von Sulzbacha. Na skutek tej bitwy 26 listopada skapitulowała twierdza Nyborg.
Koniec wojny.
Wojnę zakończył traktat pokojowy w Kopenhadze, zawarty 27 maja 1660 roku. Na jego mocy Dania ostatecznie utraciła na rzecz Szwedów Skanię, nie musiała już jednak oddawać pozostałych prowincji, wymienionych w traktacie z Roskilde. Kończący II wojnę północną pokój oliwski, zawarty 3 maja 1660 roku potwierdził warunki pokoju kopenhaskiego.

</doc>
<doc id="1172592" url="https://pl.wikipedia.org/wiki?curid=1172592" title="Maszer">
Maszer

Maszer – osoba będąca przewodnikiem psiego zaprzęgu bez względu na rodzaj środka lokomocji ciągniętego przez psa lub psy. Najczęściej są to sanie, także wózki, skutery, rowery, hulajnogi i zawodnicy na nartach. W wyścigach psich zaprzęgów mężczyźni i kobiety są klasyfikowani razem.
Najpopularniejszymi maszerami są osoby biorące udział w wyścigach psich zaprzęgów, w których psy ciągną sanie. Zaliczyć do nich można:
Pierwszymi powszechnie znanymi maszerami byli Leonhard Seppala i Gunnar Kaasen.

</doc>
<doc id="1172596" url="https://pl.wikipedia.org/wiki?curid=1172596" title="Tomasz Bąk (kickbokser)">
Tomasz Bąk (kickbokser)

Tomasz Bąk – dwukrotny mistrz Polski seniorów i wielokrotny medalista Pucharu Świata w kick-boxingu w formule semi contact. Zawodnik MKS Piaseczno i Hektor Team Warszawa. Trenuje kickboxing od 1998 roku. Posiada 1. stopień mistrzowski (1 dan).

</doc>
<doc id="1172608" url="https://pl.wikipedia.org/wiki?curid=1172608" title="Władysław Pawelec">
Władysław Pawelec



</doc>
<doc id="1172616" url="https://pl.wikipedia.org/wiki?curid=1172616" title="Barbara Karaśkiewicz">
Barbara Karaśkiewicz

Barbara Karaśkiewicz (ur. 8 maja 1975 w Krynicy) – polska pianistka i kameralistka. 
Życiorys.
Edukację muzyczną rozpoczęła w wieku 5 lat w Krynicy. Od 1994 studiowała w Akademii Muzycznej w Katowicach w klasie prof. Moniki Sikorskiej-Wojtachy, otrzymując w 1999 dyplom z wyróżnieniem. Studia podyplomowe odbywała u prof. Wojciecha Świtały. W 2013 roku pianistka uzyskała stopień doktora sztuki muzycznej. Tematem jej rozprawy były "Aspekty wyrazowe i wykonawcze w utworach fortepianowych Romana Statkowskiego", a promotorem Maciej Zagórski. W 2018 uzyskała stopień doktora habilitowanego w dziedzinie sztuk muzycznych w dyscyplinie artystycznej "instrumentalistyka". Oba stopnie zostały nadane na Uniwersytecie Muzycznym Fryderyka Chopina w Warszawie.
Zdobyła wiele nagród i wyróżnień na konkursach krajowych i międzynarodowych, m.in.: w IV Międzynarodowym Konkursie im. K. Szymanowskiego w Łodzi wyróżnienie oraz Nagrodę dla Najlepszego Polaka ufundowaną przez Ministerstwo Kultury i Sztuki, V nagrodę (I i II nie przyznano) na Ogólnopolskim Konkursie Pianistycznym im. Fryderyka Chopina w Warszawie, Nagrodę im. T. Żmudzińskiego za najlepsze wykonanie utworów K. Szymanowskiego podczas XXIX Festiwalu Pianistyki Polskiej w Słupsku. 
Pianistka występuje jako solistka recitali fortepianowych, koncertów symfonicznych, ale jest również założycielką następujących formacji:
Jej głównym zainteresowaniem muzycznym jest wykonywanie muzyki polskiej i propagowanie jej w kraju i za granicą.
Pianistka wydała dotychczas pięć płyt solowych oraz jedną zawierającą muzykę kameralną. 
W latach 2005 i 2008 ukazały się dwie płyty pianistki zawierające utwory polskiego kompozytora Romana Statkowskiego dla wytwórni Acte Prealable. W roku 2009 została opublikowana płyta z utworami brytyjskiego współczesnego kompozytora Michaela Garretta (2009), na bazie której wydawnictwo Europa Edition wydało album nutowy zawierający utwory nagrane na płycie. W roku 2015 ukazał się album Roman Statkowski: Piano Music (Divine Art Ltd.), zaś w roku 2017 Karol Szymanowski: Piano Music (Divine Art Ltd.). Za ten album pianistka otrzymała nominację do Nagrody Muzycznej Fryderyk 2018 w kategorii Najlepszy Album Polski Za Granicą. W 2020 roku została wydana płyta zawierająca dzieła kameralne polskich twórców XX wieku (Polish Chamber Music of the 20th Century, Divine Art Ltd.): Sonatę d-moll op. 9 na skrzypce i fortepian Karola Szymanowskiego, Trio fortepianowe op. 1 Andrzeja Panufnika oraz IV Sonatę na skrzypce i fortepian Grażyny Bacewicz.
Jest profesorem nadzwyczajnym w Katedrze Muzyki Uniwersytetu Humanistyczno-Przyrodniczego w Częstochowie, a od niedawna związana jest również z Katedrą Kameralistyki Akademii Muzycznej we Wrocławiu.

</doc>
<doc id="1172618" url="https://pl.wikipedia.org/wiki?curid=1172618" title="Hektor Team Warszawa">
Hektor Team Warszawa

Hektor Team Warszawa – drużyna składająca się z czołowych polskich kick boxerów specjalizujących się w formule semi contact. Utworzona w 2006 z zawodników MKS Piaseczno. W 2007 oraz w 2009 zdobyła Drużynowe Mistrzostwo Polski.
Osiągnięcia.
"(Osiągnięcia indywidualne – w artykułach o poszczególnych zawodnikach)"
Linki zewnętrzne.
Strona Hektor Team

</doc>
<doc id="1172624" url="https://pl.wikipedia.org/wiki?curid=1172624" title="Firma polonijna">
Firma polonijna

Firma polonijna (dokładniej "firma polonijno-zagraniczna") – kolokwialne określenie z czasów PRL na przedsiębiorstwa z udziałem kapitału zagranicznego, pochodzenia polonijnego.
Historia „firm polonijnych” w PRL rozpoczęła się 6 lutego 1976, kiedy to ówczesny Urząd Rady Ministrów ogłosił rozporządzenie wprowadzające możliwość tworzenia przedstawicielstw przedsiębiorstw zagranicznych. Przedstawicielstwa owe miały działać początkowo za zgodą i pod kontrolą odpowiednich central handlu zagranicznego. Ich właścicielem nie mógł być obywatel PRL, ale obywatele PRL mogli być pracownikami tych przedsiębiorstw. Ówczesne władze liczyły, że możliwość tworzenia przedstawicielstw zagranicznych przedsiębiorstw spowoduje napływ do kraju walut wymienialnych i wiedzy technicznej. W praktyce jednak przepisy dewizowe oraz liczba wymaganych zgód, a także konieczność poddania się kontroli państwowych central handlu zagranicznego, powodowały, że tworzenie tego rodzaju przedstawicielstw przez duże koncerny zachodnie było całkowicie pozbawione sensu.
Możliwość tworzenia tego rodzaju przedstawicielstw stanowiła jednak rodzaj wyłomu w systemie gospodarczym PRL, który ograniczał skalę działania rodzimego, prywatnego sektora gospodarki. Obywatele PRL mogli w tym okresie zakładać jedynie tzw. zakłady rzemieślnicze, których skala dochodu i maksymalne liczba zatrudnionych były ściśle ograniczone. Aby obejść to ograniczenie, wielu drobnych przedsiębiorców, obywateli PRL zaczęło namawiać swoich znajomych lub rodziny przebywające za granicą do tworzenia tam pół-fikcyjnych przedsiębiorstw, które następnie zakładały w Polsce swoje „przedstawicielstwa”. Wtedy właśnie dla tego rodzaju działalności ukuto nazwę „firma polonijno-zagraniczna”.
Działalność tę w praktyce usankcjonowała uchwała nr 24 Rady Ministrów z dnia 7 lutego 1979 r., która zezwoliła na tworzenie w wybranych branżach już nie „przedstawicielstw”, lecz po prostu przedsiębiorstw z udziałem zagranicznego kapitału i jednocześnie uprościła sposób ich tworzenia oraz dała im szereg przywilejów dewizowo-podatkowych oraz możliwość dość swobodnego kształtowania cen swoich produktów, których nie miały w tym czasie przedsiębiorstwa państwowe. Otworzyło to drogę do szybkiego wzrostu liczby tych przedsiębiorstw i skali ich obrotów.
W latach 80. XX w. sektor „firm polonijnych” miał już znaczący wpływ na gospodarkę – zwłaszcza w produkcji kosmetyków, odzieży, żywności i urządzeń kontrolno-pomiarowych. W roku 1981 istniało kilkadziesiąt tego rodzaju przedsiębiorstw, które razem zatrudniały ok. 4,5 tys. pracowników. W 1988 r. istniało już ponad 700 tego rodzaju przedsiębiorstw, które zatrudniały razem 81,3 tys. pracowników. Cechą charakterystyczną nazw tych przedsiębiorstw było występowanie przedrostka „inter-” lub końcówki „-pol” (Np.: Inter-Fragrances, Interkulpol, Solpol, Impol itp.)
Koniec okresu istnienia „firm polonijnych” w kształcie znanym z PRL nastąpił wraz ze zmianami zasad gospodarowania dla przedsiębiorstw krajowych i zagranicznych, oraz wprowadzeniem wewnętrznej wymienialności złotego w ramach planu Balcerowicza w 1990 r. Część z dawnych „firm polonijnych” zniknęła z rynku nie wytrzymując konkurencji wkraczających do Polski koncernów międzynarodowych, a część uległa przekształceniu w „normalne” przedsiębiorstwa krajowe (np.: jedno z największych Inter-Fragrances). Z dawnych przedsiębiorstw polonijnych wyrosło też wiele współczesnych fortun – m.in. jako właściciele „firm polonijnych” rozpoczynali swoją działalność Jan Kulczyk i Zygmunt Solorz.

</doc>
<doc id="1172628" url="https://pl.wikipedia.org/wiki?curid=1172628" title="Medalion św. Benedykta">
Medalion św. Benedykta



</doc>
<doc id="1172629" url="https://pl.wikipedia.org/wiki?curid=1172629" title="Region Ren-Men">
Region Ren-Men

Region Frankfurt/Ren-Men ("Frankfurt/Rhein-Main"), w skrócie nazywany po prostu „Ren-Men” ("Rhein-Main") jest aglomeracją w południowej Hesji, jak i w graniczących krajach związkowych Nadrenii-Palatynacie i Bawarii.
Główne miasta.
Region stanowi policentryczny obszar, którego najbardziej znaczącymi politycznie i gospodarczo miastami są Frankfurt nad Menem, Offenbach am Main, Wiesbaden i Moguncja. Frankfurt nad Menem stanowi geograficzne centrum regionu.
Inne miejskie centra stanowią Rüsselsheim am Main, Bad Homburg vor der Höhe, Darmstadt, Hanau, Aschaffenburg, Marburg, Gießen, Limburg an der Lahn i Wetzlar.
Granice regionu.
Regionu nie da się jednoznacznie rozgraniczyć. Izba Handlowa i Przemysłowa ("Industrie- und Handelskammer") określa go na podstawie miast i instytucji w niej istniejących. Zgodnie z tą zasadą można przyjąć następujący podział:
"Siedem miast na prawach powiatu:"
18 powiatów należących do regionu Frankfurt/Ren-Men to: Powiat Men-Taunus, Powiat Wysoki Taunus, Powiat Wetterau, Powiat Men-Kinzig, Powiat Offenbach, Powiat Groß-Gerau, Powiat Lahn-Dill, Powiat Aschaffenburg, Powiat Miltenberg, Powiat Darmstadt-Dieburg, Powiat Odenwald, Powiat Bergstraße, Powiat Alzey-Worms, Powiat Moguncja-Bingen, Powiat Rheingau-Taunus, Powiat Limburg-Weilburg, Powiat Marburg-Biedenkopf, Powiat Gießen oraz Powiat Vogelsberg.
Na podstawie powyższego rozgraniczenia region ma powierzchnię 13 400 km² oraz 5,8 miliona mieszkańców.
Gospodarka.
Centralne i korzystne położenie regionu w Niemczech południowo-zachodnich przyczyniło się już w XIX wieku do rozwoju przemysłu. Przedsiębiorstwa różnych branż mają tutaj swoje siedziby i zatrudniają około 1,8 miliona pracowników.
W centrum Frankfurtu nad Menem przeważają banki i przedsiębiorstwa ubezpieczeniowe, w najbliższej okolicy ulokował się sektor usług, z czego przemysł motoryzacyjny odgrywa rolę kluczową.
Wiele firm z tej branży ma w regionie swoje europejskie lub niemieckie siedziby, często w połączeniu z centrami rozwojowymi i naukowymi. Miastami o dużym znaczeniu dla nauki są Darmstadt oraz Wiesbaden – siedziba wielu firm ubezpieczeniowych i urzędów federalnych.
Logistycznie region profituje głównie dzięki portowi lotniczemu Frankfurt oraz zbiegowi autostrad i kolei. Skrzyżowanie autostrad "Frankfurter Kreuz" oraz dworzec kolejowy "Frankfurt Hauptbahnhof" mają największe w Europie natężenie ruchu. W zaledwie 6 godzin dotrzeć można do Monachium, Hamburga, krajów Beneluksu, Paryża, Szwajcarii, Austrii, Czech, Polski i Berlina. Pozostałymi, ważnymi w ruchu dalekobieżnym dworcami są: Mainz Hauptbahnhof, Frankfurt (Main) Flughafen Fernbahnhof i Wiesbaden Hauptbahnhof.
Port lotniczy Frankfurt jest największym niemieckim lotniskiem, odlatują z niego bezpośrednie samoloty do prawie każdego ważniejszego lotniska świata. Infrastruktura regionu Ren-Men jest bardzo dobrze rozbudowana.
Środowisko naturalne.
Atrakcyjność krajobrazowa regionu wynika z kontrastu między dolinami rzek, które mu nadały nazwę oraz średniej wielkości gór otaczających region.
Równina Dolnego Menu jest północną częścią Równiny Górnoreńskiej, sięgającej od Bazylei po Frankfurt nad Menem. Ujście Menu do Renu stanowi granicę między Górnym Renem a Środkowym Renem. Oprócz wyżej wymienionych rzek, przez region przepływają również
Nidda, Kinzig i Nahe, a na północy rzeka Lahn.
Region Ren-Men otoczony jest pięcioma pasmami gór średnich, są to: Taunus, Vogelsberg, Spessart, Odenwald i Hunsrück. Południowa część Taunusu (Rheingau) i zachodnia część Odenwaldu (Bergstraße) mają najłagodniejszy klimat w Niemczech.
Rheingau, lewobrzeżny teren Hesji Reńskiej, i dolina Menu w Dolnej Frankonii słyną z uprawy latorośli i produkcji wina. Okolice Wetterau w północnej części regionu posiadają najżyźniejsze gleby uprawne Niemiec. Tereny zielone wokół silnie zurbanizowanego serca regionu – Frankfurtu nad Menem, służą przede wszystkim celom rekreacyjnym. Typowe dla krajobrazu Frankfurtu i okolic są sady owocowe. Jabłka służą do produkcji lokalnego specjału jakim jest frankfurckie wino jabłkowe.

</doc>
<doc id="1172631" url="https://pl.wikipedia.org/wiki?curid=1172631" title="Zamek Isenburski">
Zamek Isenburski

Zamek Isenburski (niem. "Isenburger Schloss") – renesansowy zamek w niemieckim mieście Offenbach am Main. Średniowieczny ród Isenburgów nakazał go w XVI wieku wybudować. Wśród historyków sztuki uchodzi za ważną budowlę renesansową. Widać to zwłaszcza po różniących się od siebie fasadach od północnej i południowej strony zamku. Od strony południowej, w kierunku miasta, renesansowa fasada składa się z portyków między dwiema wieżami, a od północnej, od strony Menu obronną elewację z widocznymi starszymi częściami substancji budynku. Pierwotnie planowano wybudowanie zamku czteroskrzydłowego. Projekt nie został jednak zrealizowany.
Historia.
Hrabia Werner von Falkenstein nakazał wybudować fortecę wodną w 1394 roku. W 1599 zakończyła się budowa Zamku Isenburskiego. Krótko po zakończeniu budowy, w 1564 roku zamek spłonął. Odbudowie po tym pożarze zawdzięczamy zachowane po dzień dzisiejszy galerie od południowej strony. Na zamku odbywały się znaczące historycznie kongresy, przykładowo w 1741 roku odnośnie do reformy konstytucji Rzeszy. Podczas wojny trzydziestoletniej zamek odegrał dużą rolę w odniesieniu do sąsiedniego miasta Frankfurtu nad Menem. Rezydował tu król szwedzki Gustaw II Adolf, próbując skłonić radę miasta Frankfurtu do kapitulacji.
W 1786 w zamku, wydzierżawionym od księcia Wolfganga Ernsta II von Isenburg, zamieszkał Jakub Frank, przywódca frankistów. Założył tam swój „dwór” z ok. 400 stałymi rezydentami. Schedę przekazał dzieciom: Józefowi i Rochowi oraz Ewie, która była jego sukcesorką i liderką ruchu.
W roku 1900 zamek przeszedł z własności prywatnej na własność Wielkiego Księstwa Hesji-Darmstadt. Ostatnia wojna spowodowała duże zniszczenia. Odbudowa, finansowana przez Hesję trwała aż po lata pięćdziesiąte.
Zamek odbudowano w latach 1952–1956 pod kierownictwem architekta Paula Friedricha Posenenske (zapoczątkowano przez Erwina Schwarzera) i przygotowano do użytkowania jako miejski urząd budowlany ("Bauamt"). Wiele detali fasady zostało pieczołowicie odrestaurowanych, wewnątrz zamek został wyposażony współcześnie. W 1977 pomalowano zamek na pomarańczowo. Około 2000 roku wyremontowano wnętrze zamku, a w 2007 rozpoczęto renowację fasady.
Dzisiejsze użytkowanie.
Zamek Isenburski jest dziś częścią kampusu Wyższej Szkoły Projektowania/Designu w Offenbach am Main. Znajdują się tutaj wydziały malarstwa i fotografii, jak i pracownia komputerowa. Zamek jest własnością Hesji.

</doc>
<doc id="1172634" url="https://pl.wikipedia.org/wiki?curid=1172634" title="Park Narodowy Jima Corbetta">
Park Narodowy Jima Corbetta

Park Narodowy Jima Corbetta – najstarszy park narodowy w Indiach. Położony jest w dwóch okręgach Nainital i Pauri w stanie Uttaranchal nad rzeką Ramganga. Zajmuje powierzchnię 521 km² i został ustanowiony 8 sierpnia 1936 roku pod nazwą Hailey National Park. W 1952 zmieniono jego nazwę na Ramganga National Park, a od 1957 roku nosi obecną nazwę pochodzącą od nazwiska Jima Corbetta, legendarnego myśliwego i fotografa, który miał znaczący udział w utworzeniu parku i wytyczeniu jego granic.
Flora.
Park obejmuje różnorodne tereny - sawanny, lasy liściaste i tereny typowo górskie z sosnami długoigielnymi i damarzykami.
Fauna.
Park stanowi ważną ostoję zagrożonego wyginięciem tygrysa bengalskiego. W parku Corbetta schronienie znalazły też słonie indyjskie, lamparty, szakale złociste, hieny pręgowane, niedźwiedzie wargacze, antylopy nilgau, małpy, daniele i kilka gatunków jeleni. Hiena pręgowana, zagrożony gatunek (wymieniony w załączniku III do przyrody (ochrona) Act 1972), spotykany jest również w tym parku. Wraz z odkryciem hieny pręgowanej, całkowita liczba gatunków w tym parku wzrosła o 56.

</doc>
<doc id="1172635" url="https://pl.wikipedia.org/wiki?curid=1172635" title="Pierre Auguste Adet">
Pierre Auguste Adet

Pierre Auguste Adet (ur. w Nevers 17 maja 1763, zm. w Paryżu w 1832) – francuski dyplomata, w latach 1795-1797 ambasador Francji w USA ("ministre plénipotentiaire aux États-Unis"). Uczony chemik i członek Trybunału ("Tribunat").
Pomagał w badaniach chemicznych Antoine Lavoisierowi i razem z nim wydał "Méthode de Nomenclature Chimique".
Jako ambasador w USA okazał się nieudolny. Miał irytujący dla Amerykanów charakter. To między innymi doprowadziło do kryzysu stosunków między Francją a USA.
Opowiadał się za utrzymaniem niewolnictwa, gdyż, jak to ujmował; jest to konieczne dla kolonii i korzystne dla samych niewolników. W roku 1801 został jednym z założycieli "Société d'Encouragement pour l'idustrie nationale" (Towarzystwa dla rozwoju przemysłu narodowego). Prefekt miasta Nièvre w latach 1803-1809, później radca dworu ds. rachunków ("conseiller-maître à la Cour des comptes") w latach 1813-1834. Odznaczony Legią Honorową.

</doc>
<doc id="1172638" url="https://pl.wikipedia.org/wiki?curid=1172638" title="Generał Rochambeau">
Generał Rochambeau



</doc>
<doc id="1172639" url="https://pl.wikipedia.org/wiki?curid=1172639" title="Jean-Baptiste de Rochambeau">
Jean-Baptiste de Rochambeau

Jean-Baptiste Donatien de Vimeur, hrabia de Rochambeau (ur. 1 lipca 1725 w Vendôme, zm. 10 maja 1807 w Thoré-la-Rochette) – francuski generał i marszałek Francji, który brał udział w wojnie o niepodległość Stanów Zjednoczonych.
Pułkownikiem został w 1747 roku. Brał udział w wojnie o sukcesję austriacką (m.in. oblężenie Maastricht w 1748) i wojnie siedmioletniej.
W roku 1780 wraz z 5000 żołnierzy opuścił Francję, aby wesprzeć gen. Washingtona w walce przeciw Brytyjczykom. Oblężenie Yorktown (28 września do 17 października 1781) powiodło się jedynie dzięki francuskiemu wsparciu.
Jego syn wicehrabia Donatien-Marie-Joseph de Rochambeau (1755-1813) także był generałem.

</doc>
<doc id="1172640" url="https://pl.wikipedia.org/wiki?curid=1172640" title="Hawajka żółtorzytna">
Hawajka żółtorzytna

Hawajka żółtorzytna ("Drepanis pacifica") – wymarły gatunek ptaka z rodziny łuszczakowatych (Fringillidae). Występował endemicznie na Hawajach.
Gatunek znany tylko z największej wyspy archipelagu – Hawaiʻi, jednak mógł występować także na sąsiednich wyspach.
Mierzył ok. 23 cm długości. Upierzenie błyszczące, czarne z żółtymi piórami na udach i ogonie oraz małą żółtą łatą na skrzydłach. Ogon czarny z białymi łatami i smugami. Dziób długi, czarny, zakrzywiony. Nogi ciemnoszare lub czarne.
Był ptakiem płochliwym, żyjącym w gęstym lesie. Żywił się nektarem roślin z rodziny lobeliowych, które mają zagięte, rurkowate kwiaty. Jego głos przypominał długie, zawodzące gwizdanie.
Gatunek został pierwszy raz opisany przez Europejczyków (wcześniej znany tubylcom) prawdopodobnie podczas trzeciej, ostatniej podróży Jamesa Cooka. Zebrano wtedy 3 okazy, z czego 2 trafiły do kolekcji Sir Ashtona Levera (Museum Leverianum), następnie zostały one zakupione w 1806 r. przez Muzeum Historii Naturalnej w Wiedniu (Naturhistorisches Museum), gdzie zachowały się do dnia dzisiejszego. Ostatni okaz zakupił Coenraad Temminck w 1819 r. na aukcji Williama Bullocka.
Jasne, żółto-złote pióra hawajki żółtorzytnej były cenionym elementem strojów hawajskiej rodziny królewskiej – był to symbol szlachectwa. Ocenia się, że do zrobienia słynnej peleryny pierwszego króla Hawajów – Kamehamehy I użyto złotych piór aż 80 tysięcy ptaków. 
Ostatnie osobniki zanotowano w 1898 r. w pobliżu Hilo i w 1899 r. w pobliżu Kaumana na wyspie Hawaiʻi. Przyczyn wymarcia tego gatunku mogło być kilka. Wśród najważniejszych wymienia się polowania dla cennych piór, utratę środowiska naturalnego i choroby przywleczone przez inwazyjne gatunki obce.

</doc>
<doc id="1172641" url="https://pl.wikipedia.org/wiki?curid=1172641" title="Louis de Brancas">
Louis de Brancas

Louis Brancas, markiz de Brancas (ur. 19 stycznia 1672 w Pernes, zm. 9 sierpnia 1750) – francuski arystokrata, wojskowy i dyplomata.
Od roku 1702 był brygadierem we francuskiej armii. W 1704 roku uzyskał stopień feldmarszałka, a w 1710 generałem-pułkownikiem. W latach 1713-1714 był ambasadorem Królestwa Francji w Madrycie. 26 grudnia 1713 odznaczony został Orderem Złotego Runa W 1740 mianowano go marszałkiem Francji.

</doc>
<doc id="1172642" url="https://pl.wikipedia.org/wiki?curid=1172642" title="Emmanuel-Dieudonné d’Hautefort">
Emmanuel-Dieudonné d’Hautefort

Emmanuel-Dieudonné markiz d’Hautefort (ur. w 1718, zm. w 1751) – francuski dyplomata.
W latach 1750–1753 służył jako ambasador Francji przy wiedeńskim dworze.
Jego ojcem był Louis Charles d’Hautefort, markiz de Surville (1669–1732), wywodzący swój ród od Hugo Kapeta, a matką Anne Louise de Crevant.
W 1718 roku Françoise Claire d’Harcourt.

</doc>
<doc id="1172643" url="https://pl.wikipedia.org/wiki?curid=1172643" title="Pierre Emmanuel de Crussol">
Pierre Emmanuel de Crussol

Pierre Emmanuel de Crussol (1717-1758) był francuskim wojskowym i dyplomatą. 
Crussol osiągnął stopień generała broni, po czym przeszedł do dyplomacji. 2 lutego 1753 roku uzyskał stanowisko ambasadora Królestwa Francji w Księstwie Parmy i Piacenzy

</doc>
<doc id="1172644" url="https://pl.wikipedia.org/wiki?curid=1172644" title="Balanga (film)">
Balanga (film)

Balanga – film produkcji polskiej; debiut reżyserski Łukasza Wylężałka z 1993 roku.
Według krytyka filmowego Tadeusza Sobolewskiego "Balanga" to polskie "Miasteczko Twin Peaks".
Fabuła.
W peryferyjnej dzielnicy wielkiego miasta pewnej nocy zostaje znaleziony martwy nauczyciel szkoły zawodowej. Podczas dochodzenia ujawnianie są okoliczności, które wyjaśniają śmierć pedagoga. Zmarły wiecznie był skacowany, znęcał się nad swoimi uczniami fizycznie i psychicznie oraz nienawidził swoich podopiecznych i zawodu. Feralnej nocy podczas spaceru w parku spotkał dwóch swoich uczniów: „Świętego” i „Snajpera”.

</doc>
<doc id="1172646" url="https://pl.wikipedia.org/wiki?curid=1172646" title="Meszki Polski">
Meszki Polski

Meszki Polski – w Polsce stwierdzono występowanie 48 gatunków meszek (Simuliidae, Diptera).
W Europie wykazano 249 gatunków (według danych: Wick 1978). Później wykazano kolejne, jednak całkowita liczba nie przekracza 300. W Polsce występuje 48 gatunków meszek (Zwolski w 1974 wymienił 54 gatunki, ale od tego czasu kilka gatunków zsynonimizowano).

</doc>
<doc id="1172647" url="https://pl.wikipedia.org/wiki?curid=1172647" title="Simuliidae">
Simuliidae



</doc>
<doc id="1172648" url="https://pl.wikipedia.org/wiki?curid=1172648" title="Chaoboridae">
Chaoboridae



</doc>
<doc id="1172649" url="https://pl.wikipedia.org/wiki?curid=1172649" title="Wodzienie">
Wodzienie

Wodzieniowate, wodzienie (Chaoboridae) – rodzina owadów (w nadrodzinie Culicoidea) z rzędu muchówek ("Diptera"), dawniej jako podrodzina "Chaoborinae" w rodzinie "Culicidae" (komarowate).
Larwy prowadzą wodny tryb życia, są drapieżne, czułki zmienione w narządy chwytne. Ciało przezroczyste, występują głęboko w wodzie, w jeziorach i zbiornikach trwałych. Niektóre gatunki są odporne na deficyty tlenu. Samice (imagines) nie pobierają krwi (nie kłują w przeciwieństwie do komarów). Rodzina obejmuje około 50 gatunków, spośród których 9 stwierdzono w Palearktyce. W Polsce 6 gatunków.
Systematyka.
Rodzaj: "Mochlonyx" 
Rodzaj: "Cryophila" 
Rodzaj: "Chaoborus" (wodzień)
Podrodzaj: "Chaoborus" "sensu stricto"
Podrodzaj "Sayomyia" 

</doc>
<doc id="1172650" url="https://pl.wikipedia.org/wiki?curid=1172650" title="Nikłonie">
Nikłonie

Nikłonie (Dixidae) – rodzina muchówek z podrzędu długoczułkich i infrarzędu Culicomorpha. Dawniej traktowana jako podrodzina Dixinae w rodzinie komarowatych.
Opis.
Owady dorosłe.
Ciało drobne (długości według jednych źródeł do 4 mm, według innych około 10 mm), zwykle ciemne, brunatne, rdzawe, rzadziej jasnożółte. Skrzydła stosunkowo szerokie, przezroczyste lub zadymione. Czułki długie, 16-członowe, o skapusie krótkim, pedicelu kulistym, a biczyku długim, opuszonym krótkimi włoskami. Kłujka sztywna i krótka. Głaszczki szczękowe szerokie, 4-członowe, dłuższe od kłujki. Tułów mocno wypukły. Golenie odnóży przednich i środkowych bez grzebienia, tylnych natomiast rozszerzone z tyłu i z dobrze wykształconym podwójnym grzebieniem. Empodium stóp zredukowane, dochodzące najdalej do nasady pazurka. Przylg brak. Na skrzydłach drobne włoski, grubsze na żyłkach. Przezmianki duże i szerokie. Odwłok długi. Gonokoksyt i gonostyl zazwyczaj dobrze wykształcone.
Larwy.
Larwy IV stadium różnią się od larw wodzieni i komarów: pierwszym, wolnym oraz częściowo zlanymi: drugim i trzecim, segmentami tułowia nie szerszymi od odwłoka, odwłokiem 10-segmentowym oraz płytką przetchlinkową na VIII i IX segmencie nie tworzącą jednej całości. Larwy nikłoni mają ponadto ciało walcowate, o spłaszczonej brzusznej powierzchni i obracającą się o 90° w obie strony głowę. Na grzbietowej stronie członów II-VII odwłoka występować mogą rozetki grzbietowe, na brzusznej stronie segmentów I i II przysadki ruchowe, a na brzusznej stronie segmentów V, VI i czasem VI, wałeczki do pełzania.
Poczwarki.
Listkowate wyrostki płetwowe na ostatnim segmencie odwłoka nieruchome, o rozszerzonej podstawie, a wierzchołku zaostrzonym. Syfony krótkie i woreczkowate.
Biologia i występowanie.
Larwy wodno-lądowe, wszystkożerne. Żyją w wodach stojących lub wolno płynących, silnie zarośniętych. Często wypełzają na wystające z wody rośliny. Spotykane na brzegach małych stawów, bagnach i silnie porośniętych rowach. Larwy zimujące, zimują poza zbiornikiem wodnym. Osobniki dorosłe nie odżywiają się krwią i prawdopodobnie w ogóle nie pobierają pokarmu.
W Polsce stwierdzono 11 gatunków.
Systematyka.
Do rodziny tej zalicza się 8 rodzajów:
Wybór gatunków.
Rodzaj "Dixa": 
Podrodzaj "Dixa s. str." ("sensu stricto")
Podrodzaj "Paradixa" Tonnoir, 1924

</doc>
<doc id="1172657" url="https://pl.wikipedia.org/wiki?curid=1172657" title="Bartłomiej Kwiatkowski">
Bartłomiej Kwiatkowski

Bartłomiej Kwiatkowski (ur. 22 sierpnia 1938 w Kraśniku, zm. 9 maja 2012) – profesor doktor habilitowany biologii, specjalność biofizyka, biofizyka wirusów, radiobiologia, tytuł profesorski nauk przyrodniczych otrzymał 20 marca 1992. Wykładał na Gdańskim Uniwersytecie Medycznym (dawniej Akademia Medyczna).
Odznaczony Złotym Krzyżem Zasługi. Pochowany na Cmentarzu Łostowickim w Gdańsku.

</doc>
<doc id="1172658" url="https://pl.wikipedia.org/wiki?curid=1172658" title="ELN">
ELN



</doc>
<doc id="1172660" url="https://pl.wikipedia.org/wiki?curid=1172660" title="Ejercito de Liberacion Nacional">
Ejercito de Liberacion Nacional



</doc>
<doc id="1172661" url="https://pl.wikipedia.org/wiki?curid=1172661" title="Generalna Konferencja Miar i Wag">
Generalna Konferencja Miar i Wag



</doc>
<doc id="1172667" url="https://pl.wikipedia.org/wiki?curid=1172667" title="Wodzieniowate">
Wodzieniowate



</doc>
<doc id="1172671" url="https://pl.wikipedia.org/wiki?curid=1172671" title="Niprzyrówkowate">
Niprzyrówkowate



</doc>
<doc id="1172674" url="https://pl.wikipedia.org/wiki?curid=1172674" title="Hydrobiosidae">
Hydrobiosidae

Hydrobiosidae – rodzina owadów wodnych z rzędu Trichoptera – chruściki. W Polsce nie występują.
Systematyka:
Podrodzina Apsilochoreminae
Podrodzina Hydrobiosinae

</doc>
<doc id="1172676" url="https://pl.wikipedia.org/wiki?curid=1172676" title="Stenopsychidae">
Stenopsychidae

Stenopsychidae – rodzina owadów wodnych z rzędu Trichoptera – chruściki, z nadrodziny Philopotamoidea. W Polsce nie występują. Są to chruściki średniej wielkości. W rodzinie wyróżniono trzy rodzaje z kilkudziesięcioma gatunkami, występującymi w krainie (regiony zoogeograficzne): Etiopskiej, Palearktyce, Orientalnej i Australijskiej.
Systematyka:

</doc>
<doc id="1172678" url="https://pl.wikipedia.org/wiki?curid=1172678" title="Ariaramnes">
Ariaramnes

Ariaramnes (staropers. 𐎠𐎼𐎡𐎹𐎠𐎼𐎶𐎴 "Ariyâramna") – władca perski z dynastii Achemenidów, syn Teispesa. Panował w Persydzie od około 640 p.n.e. do prawdopodobnie 595 p.n.e. Współrządził wraz z bratem, Cyrusem I, który panował w Anszanie.

</doc>
<doc id="1172681" url="https://pl.wikipedia.org/wiki?curid=1172681" title="Arsames">
Arsames

Arsames (staropers. 𐎠𐎼𐏁𐎠𐎶 "Aršâma"; ur. ? – ok. 520 p.n.e.) – władca perski z dynastii Achemenidów, syn Ariaramnesa, panujący w Persydzie.
W roku 550 p.n.e. został zdetronizowany przez władcę Anszanu, Cyrusa II, twórcę Imperium Perskiego. Był ojcem Hystaspesa i dziadem Dariusza Wielkiego.

</doc>
<doc id="1172683" url="https://pl.wikipedia.org/wiki?curid=1172683" title="Postrzał Krönleina">
Postrzał Krönleina

Postrzał Krönleina – rzadko spotykane zjawisko, zdarzające się przy samobójczych postrzałach w głowę lub usta, polegające na rozerwaniu czaszki i wyrzuceniu mózgu na zewnątrz. Powstaje zwykle przy postrzałach z broni długiej o dużej mocy, np. broni gładkolufowej lub wielkokalibrowej.
Eponim honoruje Rudolfa Ulricha Krönleina, szwajcarskiego chirurga.

</doc>
<doc id="1172686" url="https://pl.wikipedia.org/wiki?curid=1172686" title="Park Narodowy Dolina Kwiatów">
Park Narodowy Dolina Kwiatów



</doc>
<doc id="1172690" url="https://pl.wikipedia.org/wiki?curid=1172690" title="Mokrzycznik">
Mokrzycznik

Mokrzycznik ("Holosteum" L.) – rodzaj roślin z rodziny goździkowatych. Obejmuje cztery gatunki. Rodzaj występuje w Europie (tu tylko jeden gatunek i bez północnej części kontynentu), w północno-zachodniej Afryce oraz w Etiopii, a także w południowo-zachodniej Azji po Pakistan, zachodnie Chiny i Kazachstan. Do flory Polski należy jeden gatunek – mokrzycznik baldaszkowy "H. umbellatum". Gatunek ten rośnie też introdukowany w Ameryce Północnej i Południowej oraz w Południowej Afryce.
Naukowa nazwa rodzaju utworzona została z greckich słów "holos" znaczącego „cały” i "osteon" znaczącego „kość” w nawiązaniu do wątłości i kruchości rośliny.
Systematyka.
Rodzaj z plemienia "Alsineae" podrodziny "Alsinoideae" z rodziny goździkowatych "Caryophyllaceae".
Zaliczany tu dawniej "Holosteum cordatum" obecnie klasyfikowany jest jako "Drymaria cordata" . Z kolei gatunek "Holosteum glutinosum" jest obecnie klasyfikowany jako "H. umbellatum" subsp. "glutinosum" .

</doc>
<doc id="1172692" url="https://pl.wikipedia.org/wiki?curid=1172692" title="Wszechrosyjska Organizacja Faszystowska">
Wszechrosyjska Organizacja Faszystowska

Wszechrosyjska Organizacja Faszystowska (ros. Всероссийская Фашистская Организация, WFO)), inna nazwa Wszechrosyjska Narodowo-Rewolucyjna i Robotniczo-Chłopska Partia Faszystów (ros. Всероссийская национал-революционная трудовая и рабоче-крестьянская партия фашистов) – emigracyjne rosyjskie ugrupowanie polityczne o charakterze faszystowskim istniejące w latach 1933–1942 w USA.
10 maja 1933 r. w USA została założona Wszechrosyjska Organizacja Faszystowska. Na jej czele stanął Anastasij A. Wonsiacki. Jej siedziba zwana The Center mieściła się w miejscowości Thompson w stanie Connecticut. Organem prasowym było ilustrowane pismo "Фашист", którego redaktorem był Donat I. Kunle (pełnił też funkcję sekretarza generalnego WFO). Symbolem WFO była biała swastyka na czerwonym tle w granatowym obramowaniu. Jego celem było obalenie władzy komunistycznej w Rosji i powołanie rządu rosyjskiego. Ugrupowanie nie miało wielu członków (ok. 1,5 tys.), ale posiadało duże finanse, co pozwalało na dość szeroką działalność. W 1933 r. A.A. Wonsiacki wziął udział w konferencji rosyjskich faszystów w Berlinie a rok później w spotkaniu z przedstawicielami Rosyjskiej Partii Faszystowskiej w Yokohamie, z którą chciał zawiązać sojusz. Nie doszło jednak do nawiązania współpracy między obu ugrupowaniami. Do 1939 r. oddziały WFO powstały w Szanghaju, Sofii, São Paulo, Kairze i Jugosławii. WFO została rozwiązana w 1942 r. przez FBI, a A.A. Wosniacki aresztowany i skazany na karę 4 lat więzienia pod zarzutem szpiegostwa na rzecz Niemiec i Japonii.

</doc>
<doc id="1172693" url="https://pl.wikipedia.org/wiki?curid=1172693" title="Encyklopedia ukrainoznawstwa">
Encyklopedia ukrainoznawstwa



</doc>
<doc id="1172695" url="https://pl.wikipedia.org/wiki?curid=1172695" title="Ołena Abaza">
Ołena Abaza

Ołena Abaza (, ur. 12 marca 1983 w Łucku) – ukraińska piosenkarka i prezenterka telewizyjna.
Ukończyła szkołę muzyczną w klasie fortepianu. Wstąpiła do Łuckiego Uniwersytetu Technicznego (wydział ekonomiki i menadżerstwa, specjalność menadżer organizacji. Ucząc się aktywnie koncertowała i brała udział w festiwalach i konkursach. Od 2002 r. prezenterka telewizji w Łucku. Od 2003 pracuje w Kijowie na „5 kanale” od pierwszych dni jego założenia w projekcie „5 element”. Prezentuje „Pogodę w świecie”. Do jej repertuaru należą piosenki: „Zapomnij mnie” («Забудь мене»), „Powróć” («Повернись»), „Cień” («Тінь») i „Jesień” («Осінь»).

</doc>
<doc id="1172698" url="https://pl.wikipedia.org/wiki?curid=1172698" title="Mokrzycznik baldaszkowy">
Mokrzycznik baldaszkowy

Mokrzycznik baldaszkowy ("Holosteum umbellatum" L.) – gatunek rośliny należącej do rodziny goździkowatych. Zasięg naturalny obejmuje Azję środkową i południowo-zachodnią (od Pakistanu, Iranu, Kazachstanu, Uzbekistanu) po niemal całą Europę z wyjątkiem części północnej. W Polsce gatunek rozpowszechniony.
Biologia i ekologia.
Roślina jednoroczna. Rośnie na suchej glebie piaszczystej lub kamienistej, na przydrożach, na skrajach pól, na suchych murawach. Uważany za chwast. Kwitnie od marca do maja.
Zmienność.
Wyróżnia się trzy podgatunki:

</doc>
<doc id="1172702" url="https://pl.wikipedia.org/wiki?curid=1172702" title="Orchestra of Wolves">
Orchestra of Wolves

Orchestra of Wolves (ang. Orkiestra Wilków) – jest to debiutancki album punkowego zespołu Gallows. Wydany został 25 września 2007 roku nakładem wydawnictwa In at the Deep End Records, następnie reedycję płyty wydano prawie rok później, 10 lipca 2007, nakładem niezależnej wytwórni płytowej Epitaph Records. Przed nagrywaniem tego albumu z zespołu odszedł gitarzysta Paulo Laventure, zastąpił go Steph Carter.

</doc>
<doc id="1172703" url="https://pl.wikipedia.org/wiki?curid=1172703" title="Holosteum umbellatum">
Holosteum umbellatum



</doc>
<doc id="1172704" url="https://pl.wikipedia.org/wiki?curid=1172704" title="Holosteum">
Holosteum



</doc>
<doc id="1172705" url="https://pl.wikipedia.org/wiki?curid=1172705" title="Eumenes I">
Eumenes I

Eumenes I (stgr. Εὐμένης Αʹ, ur. ?, zm. 241 p.n.e.) - władca Pergamonu panujący od 263 p.n.e., z dynastii Attalidów, siostrzeniec Filetajrosa, stryj Attalosa I Sotera.
Eumenes objął władzę po stryju Filetajrosie. Wspierany przez władcę Egiptu Ptolemeusza II Filadelfosa, Eumenes stawił czoło Antiochowi I Soterowi, który postanowił położyć kres samodzielności Pergamonu. Wojna zakończyła się zwycięstwem Eumenesa w bitwie pod Sardes w 262 p.n.e. (lub 261 p.n.e.), co utwierdziło jego niezależność. Potwierdzają to monety Eumenesa, na których znajduje się jego podobizna, podczas gdy jego poprzednik ograniczał się jeszcze do neutralnego wizerunku bóstwa opiekuńczego Pergamonu - Ateny. Eumenes nie przyjął jednak tytułu królewskiego, uczynił to dopiero następny władca, adoptowany przez Eumenesa bratanek, Attalos I Soter.

</doc>
<doc id="1172706" url="https://pl.wikipedia.org/wiki?curid=1172706" title="Strzelcy Kaniowscy">
Strzelcy Kaniowscy



</doc>
<doc id="1172707" url="https://pl.wikipedia.org/wiki?curid=1172707" title="Droga krajowa B464 (Niemcy)">
Droga krajowa B464 (Niemcy)

Droga krajowa 464 () – niemiecka droga krajowa przebiegająca z południowego wschodu na północny zachód z Reutlingen do Sindelfingen w Badenii-Wirtembergii.
Początkowo droga łączyła ówczesną B27 koło Schönbuch z B14 w Böblingen. W 2002 r. przemianowano wybudowaną w latach 70. XX w. A883, stanowiącą południowo-zachodnią obwodnicę Böblingen, na B464 oraz przedłużono ją do Reutlingen.
Planowana jest dalsza rozbudowa drogi w kierunku północnym do Renningen.
Miejscowości leżące przy B464.
Reutlingen, Walddorfhäslach, Holzgerlingen, Böblingen, Sindelfingen

</doc>
<doc id="1172709" url="https://pl.wikipedia.org/wiki?curid=1172709" title="Luke Pomersbach">
Luke Pomersbach

Luke Pomersbach (ur. 28 września 1984 w Bentley), australijski krykiecista, praworęczny odbijający, członek drużyny zachodnioaustralijskiej. Po raz pierwszy reprezentował Australię 11 grudnia 2007 w meczu Twenty20 w dość niezwykłych okolicznościach – w reprezentacji miał grać Brad Hodge, który odniósł kontuzję w czasie treningu przed meczem i Pomersbach który przybył na mecz jako kibic ze swoją dziewczyną został powołany do drużyny w jego zastępstwie.

</doc>
<doc id="1172721" url="https://pl.wikipedia.org/wiki?curid=1172721" title="Kocaelispor">
Kocaelispor

Kocaelispor Kulübü – turecki klub piłkarski, grający obecnie w TFF 3. Lig, mający siedzibę w mieście Izmit, leżącym w północno-zachodniej części kraju nad zatoką o tej samej nazwie.
Historia.
Klub został założony w 1966 roku w mieście Izmit. Do tureckiej ekstraklasy awansował 14 lat po utworzeniu, czyli w 1980 roku. Grał w niej do 1988 roku i wtedy spadł do Türk Telekom League A. Do pierwszej ligi powrócił 4 lata później i występował w niej do 2003 roku. Od tego czasu jest zespołem drugoligowym.
Największe sukcesy klubu Kocaelispor to dwukrotne zdobycie Pucharu Turcji. W 1997 roku okazał się lepszy od Trabzonsporu (1:1, 1:0), a w 2002 roku pokonał w finale faworyzowany Beşiktaş JK aż 4:0.

</doc>
<doc id="1172722" url="https://pl.wikipedia.org/wiki?curid=1172722" title="Kocaelispor Kulübü">
Kocaelispor Kulübü



</doc>
<doc id="1172724" url="https://pl.wikipedia.org/wiki?curid=1172724" title="Bronisław Kamiński (major)">
Bronisław Kamiński (major)

Bronisław Czesław Kamiński (ur. 3 września 1895 we Włocławku, zm. 21 września 1939 w Warszawie) – major piechoty Wojska Polskiego.
Życiorys.
Mając 19 lat wstąpił w szeregi Legionu Puławskiego. W czasie I wojny światowej służył w 1. Pułku Ułanów. 24 lipca 1917 roku dostał się do niewoli niemieckiej po bitwie pod Krechowcami. Odzyskał wolność prawdopodobnie w połowie roku 1918, po czym poprzez Polską Siłę Zbrojną znalazł się w Wojsku Polskim. 3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 373. lokatą w korpusie oficerów piechoty, a jego oddziałem macierzystym był 84 pułk piechoty. 31 marca 1924 roku został awansowany na kapitana ze starszeństwem z dniem 1 lipca 1923 roku i 211. lokatą w korpusie oficerów piechoty. W tym roku nadal pełnił służbę w 84 pułku piechoty w Pińsku, a cztery lata później w Departamencie Piechoty Ministerstwa Spraw Wojskowych w Warszawie i pozostawał oficerem nadetatowym 84 pułku piechoty. 2 grudnia 1930 roku został awansowany na majora ze starszeństwem z dniem 1 stycznia 1931 roku i 97. lokatą w korpusie oficerów piechoty. W 1932 roku służył w 30 pułku Strzelców Kaniowskich w Warszawie. Latem 1933 roku został przesunięty ze stanowiska dowódcy batalionu na stanowisko kwatermistrza pułku.
W kampanii wrześniowej 1939 roku dowodził I batalionem 30 pułku Strzelców Kaniowskich. 4 września, po zranieniu ppłk Włodzimierza Szmyda, objął dowództwo pułku i sprawował je do dnia 6 września.
Poległ w obronie Warszawy, w czasie walk o tzw. "warszawskie Termopile", w rejonie wsi Placówka, obecnie na warszawskich Bielanach. Pochowany na Cmentarzu Wojskowym na Powązkach w Warszawie (kwatera A17-4-18).
Upamiętnienie.
Jedna z ulic w Łomiankach Dolnych nosi imię majora Bronisława Kamińskiego.

</doc>
<doc id="1172725" url="https://pl.wikipedia.org/wiki?curid=1172725" title="Teatr im. Adama Mickiewicza w Częstochowie">
Teatr im. Adama Mickiewicza w Częstochowie

Teatr im. Adama Mickiewicza w Częstochowie, wcześniej jako Teatr Rozmaitości, a potem Teatr Miejski Kameralny – państwowy teatr mieszczący się w Częstochowie w budynku przy ul. Kilińskiego 15, wzniesionym w latach 1928–1931, jako Teatr Miejski Kameralny. W latach 1979–1984 nastąpiła jego modernizacja i rozbudowa. Teatr im. Adama Mickiewicza dysponuje następującymi scenami: scena duża, scena kameralna, scena Histrion oraz Foyer im. Marka Perepeczki.
Teatr jest organizatorem Przeglądu Przedstawień Istotnych „Przez dotyk”, Przeglądu Zespołów Teatralnych Szkół Średnich oraz przeglądu „Dziecięca Kraina Wrażliwości”. Uczestniczy w organizacji odbywającej się co rok w Częstochowie Nocy kulturalnej.
Historia.
W sezonie 1926/1927 R. Szpigelman, właściciel sali Reduty na ul. Strażackiej (obecnie Katedralna), za zgodą władz miejskich zaadaptował na własny koszt tę salę dla potrzeb teatru. Licencję z ZASP na prowadzenie teatru uzyskał częstochowski aktor Jan Otrembski, skompletował on stały zespół aktorski i na organizację teatru wydał całe swoje oszczędności w wysokości 6 tys. złotych. 15 marca 1927 nastąpiło otwarcie stałego Teatru Miejskiego Rozmaitości. Odbyła się wówczas premiera "Ślubów panieńskich" Aleksandra Fredry. We wrześniu tego samego roku nowy teatr przyjął nazwę: Teatr Miejski Rozmaitości.
Z gościnnymi występami w Częstochowie pojawili się m.in. Juliusz Osterwa z zespołem warszawskiej Reduty, Stefan Jaracz z zespołem oraz Karol Adwentowicz.
W październiku 1928 powstała spółka akcyjna Towarzystwo Budowy i Eksploatacji Teatru w Częstochowie S.A. z inicjatywy Jana Otrembskiego i starosty częstochowskiego Kazimierza Kühna. Rozpoczęto budowę gmachu teatralnego na placu zakupionym przez Towarzystwo na rogu ulic Kilińskiego i Jasnogórskiej. Projekt gmachu został wykonany przez warszawskich architektów Józefa Krupę i Teodora Łapińskiego.
W kolejnych latach z gościnnymi występami w teatrze częstochowskim pojawiali się m.in. Hanka Ordonówna, Eugeniusz Bodo, Józef Węgrzyn, Kazimierz Krukowski, Wanda Siemaszkowa.
W 1930 zamknięto Teatr Rozmaitości ze względu na zagrożenie bezpieczeństwa widzów w jego dotychczasowej siedzibie. W lipcu następnego roku otwarto Teatr Miejski Kameralny w sali parterowej częściowo wykończonego gmachu przy ul. Kilińskiego pod dyrekcją Jana Otrembskiego i A. Piekarskiego.
W 1933 zlikwidowano Towarzystwo Budowy i Eksploatacji Teatru w Częstochowie S.A. ze względu na kryzys ekonomiczny i rosnące koszty budowy. Gmach teatru zlicytowano, wykupiła go Komunalna Kasa Oszczędności, główny wierzyciel Towarzystwa.
W latach 1932–1935, w okresie dyrekcji Iwo Galla w Teatrze Miejskim Kameralnym odbyło się ponad 60 premier. Spektakl "Sędziowie" będący inscenizacją sztuki Stanisława Wyspiańskiego został wyróżniony w konkursie ogłoszonym przez Wydział Kultury i Sztuki przy Ministerstwie Wyznań Religijnych i Oświecenia Publicznego w związku z 25. rocznicą śmierci plastyka i dramaturga.
W drugiej połowie lat 30. teatr nadal się rozwijał, gościnne występy dawali też znani aktorzy, m.in. Franciszek Brodniewicz, Mariusz Maszyński, Eugeniusz Bodo. Istniała jednak groźba ruiny niewykończonej górnej części gmachu. W 1937 Zarząd Miejski m. Częstochowy wykupił gmach, a Komunalna Kasa Oszczędności udzieliła pożyczki na przebudowę i wykończenie górnej części budynku teatru. W 1938 ukończono budowę teatru w Częstochowie i zainaugurowano działalność sceny „Wielkiej”. W tym samym roku Kazimierz Brodzikowski i Tadeusz Krotke zawiązali spółkę pod nazwą Teatr Miejski w Częstochowie spółka z o.o.
W okresie okupacji niemieckiej nastąpiła dewastacja i duże zniszczenia gmachu teatru. Pod koniec wojny, w 1945, grupa aktorów pod kierownictwem Tadeusza Krotke doprowadziła budynek teatru do stanu używalności. W lutym 1945 roku pokazano na scenie teatru pierwszy program estradowy, a w kwietniu odbyła się pierwsza premiera: "Uciekła mi przepióreczka" Stefana Żeromskiego w reżyserii A. Kwiatkowskiego i scenografii W. Wagnera.
W pierwszym sezonie po wojnie 1945/1946 udało się uzyskać stabilizację finansową i zorganizować stały zespół aktorski. W 1949 teatr upaństwowiono. Efektem nasilenia realizmu socjalistycznego było obniżenie poziomu artystycznego przy jednoczesnej masowej produkcji spektakli. Spowodowało to znaczny spadek frekwencji.
W 1951 dyrektorem teatru został Edmund Kron, który doprowadził do rozkwitu teatru. Wypracował on własną linię programową. Przewagę stanowiły inscenizacje z repertuaru klasycznego i romantycznego.
13 listopada 1956 zarządzeniem Ministerstwa Kultury i Sztuki teatrowi nadano imię Adama Mickiewicza. Uroczystość uświetniła premiera "Konfederatów barskich". Dwa lata później oddano do użytku Dom Aktora, wybudowany z inicjatywy Edmunda Krona.
Okres 1962–1966, dyrekcja Augusta Kowalczyka, to oparcie repertuaru wyłącznie na współczesnych sztukach polskich. Na deskach częstochowskiego teatru miało wówczas miejsce wiele prapremier i debiutów dramaturgicznych, m.in.: "Garść piasku" i "Dzień oczyszczenia" Jerzego Przeździeckiego, "Ktoś nowy" Marka Domańskiego, "Psalmy" Macieja Zenona Bordowicza. Podczas Śląskiej Wiosny Teatralnej w 1963 sztuka "Kanada" Jana Kurczaba zdobyła I miejsce.
W czasie, gdy dyrekcję sprawował Andrzej Uramowicz (1966–1976), nastąpiła stabilizacja artystyczna, prezentowano urozmaicony repertuar komediowy i dramatyczny.
1 września 1979 rozpoczęła się modernizacja i rozbudowa budynku teatru przy ul. Kilińskiego. W tym okresie spektakle odbywały się w sali Filharmonii Częstochowskiej, w klubie Politechnik, a także w salach zakładowych domów kultury Stradom i Warta. Remont zakończono w 1984, 1 września nastąpiło uroczyste otwarcie zmodernizowanego gmachu teatru podczas premiery "Zemsty" Aleksandra Fredry w reżyserii Bogdana Michalika, który został dyrektorem artystycznym teatru. Dwa lata później rozpoczęto remont Domu Aktora.
19 czerwca 1989 budynek teatru wpisano do rejestru zabytków (nr rej. A/631/2020).
W dniu 10 listopada 2000 roku z okazji koncertu operowego Wiesława Ochmana, w budynku w jego głównym foyer została odsłonięta kopia obrazu "Portret Adama Mickiewicza na Judahu skale" z 1828 roku, autorstwa Walentego Wańkowicza. Autorem prezentowanej kopii jest kopista Jerzy Szajewski.

</doc>
<doc id="1172727" url="https://pl.wikipedia.org/wiki?curid=1172727" title="Biedenkopf">
Biedenkopf

Biedenkopf – miasto uzdrowiskowe w Niemczech, w kraju związkowym Hesja, w rejencji Gießen, w powiecie Marburg-Biedenkopf. Leży nad rzeką Lahn. Miasto o powierzchni ponad 90,3 km²; liczy 13 613 mieszkańców (dane z 30 czerwca 2015).
Współpraca.
Miejscowości partnerskie:

</doc>
<doc id="1172728" url="https://pl.wikipedia.org/wiki?curid=1172728" title="Lemurek">
Lemurek

Lemurek ("Cheirogaleus") – rodzaj ssaka z rodziny lemurkowatych (Cheirogaleidae).
Zasięg występowania.
Rodzaj obejmuje gatunki występujące na zalesionych obszarach Madagaskaru.
Morfologia.
Długość ciała 17–29 cm, ogona 19–28 cm; masa ciała 135–458 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1172729" url="https://pl.wikipedia.org/wiki?curid=1172729" title="Lemurki">
Lemurki



</doc>
<doc id="1172733" url="https://pl.wikipedia.org/wiki?curid=1172733" title="Allocebus">
Allocebus



</doc>
<doc id="1172735" url="https://pl.wikipedia.org/wiki?curid=1172735" title="Uniwersytet w Orleanie">
Uniwersytet w Orleanie

Uniwersytet w Orleanie () – francuski uniwersytet, jedna z najstarszych uczelni wyższych we Francji. Kampus uniwersytecki jest usytuowany w Orléans-la-Source, kilka kilometrów na południe od centrum Orleanu.
Historia.
W 1235 roku Orlean uzyskał pozwolenie papieża Grzegorza IX na nauczanie prawa rzymskiego. Uniwersytet został utworzony 27 stycznia 1306 roku przez papieża Klemensa V, stając się czwartym uniwersytetem we Francji – wcześniej zostały już założone uniwersytety w Paryżu, Tuluzie i Montpellier. Uniwersytet znany był głównie z nauczania prawa cywilnego. W XVIII wieku nastąpił upadek uniwersytetu, który został zamknięty w roku 1793.
Początkowo usytuowany wokół kolegiaty Saint-Pierre-le-Puellier, w momencie odnowienia w 1960 roku został przeniesiony do Orléans-la-Source, kilka kilometrów na południe od Loary, gdzie posiada prawie 400 hektarów powierzchni do swojej dyspozycji.
Uniwersytet w Orleanie stopniowo powiększał się o wydziały: nauk ścisłych (1961), prawa (1968), nauk humanistycznych (1969), sportu (1992), Uniwersytecki Instytut Technologiczny w Orleanie (1967), w Bourges (1968), w Chatearoux (1992) i w Chartres (1996), Uniwersytet Czasu Wolnego (1997) i dwie szkoły inżynierskie (ESEM w 1982 r. i ESPEO w 1992 r.), które w 2003 r. zostały połączone w Ecole Polytechnique d’Orléans
Uniwersytet jest częścią Pôle Universitaire Centre Val de Loire
Dydaktyka.
W roku 2006 na uniwersytecie studiowało ok. 15 tysięcy studentów.
Wydziały (UFR).
Uniwersytet składa się z czterech wydziałów (UFR – Unités de formation et de recherche)
Centra badawcze (IUT).
W skład uniwersytetu wchodzą również cztery centra badawcze IUT Regionu Centralnego:
Działalność naukowo-dydaktyczna w Polsce.
Uniwersytet w Orleanie ściśle współpracuje z Uniwersytetem Jagiellońskim, co przyczyniło się do uruchomienia następujących programów:
Uczestnicy programu magisterskiego posiadają status studentów Uniwersytetu w Orleanie, otrzymują francuską legitymację studencką oraz indywidualne konta uniwersyteckie. Zajęcia prowadzone są w Krakowie przez wykładowców Uniwersytetu w Orleanie, przy zachowaniu francuskich wymagań dotyczących prowadzenia studiów magisterskich, włącznie z liczbą godzin akademickich oraz wymogami egzaminacyjnymi. Programy zakończone są obroną pracy magisterskiej napisanej pod kierunkiem opiekuna naukowego z Uniwersytetu w Orleanie.
Inne.
Uniwersytet posiada kilka laboratoriów CNRS oraz szkołę inżynierską (Polytech’ Orléans).
W roku 2008 został do niego przyłączony Uniwersytecki Instytut Szkolenia Kadry Dydaktycznej (Institut universitaire de formation des maîtres).
Mistrz Francji i Europy w uniwersyteckich rozgrywkach piłki nożnej w roku 2007.

</doc>
<doc id="1172740" url="https://pl.wikipedia.org/wiki?curid=1172740" title="Nagroda Grammy w kategorii Best Metal Performance">
Nagroda Grammy w kategorii Best Metal Performance

Nagroda Grammy w kategorii Best Metal Performance (pol. „Najlepsze Metalowe Wykonanie”) została pierwszy raz przyznana w 1990 roku. Od 1992 do 1994 roku zmieniono jej nazwę i przyznawano jako Best Metal Performance with Vocal. W tej dziedzinie zwyciężył zespół Metallica, który w tej kategorii otrzymał aż sześć statuetek.

</doc>
<doc id="1172741" url="https://pl.wikipedia.org/wiki?curid=1172741" title="Herb Miasteczka Śląskiego">
Herb Miasteczka Śląskiego

Herb Miasteczka Śląskiego – jeden z symboli miasta Miasteczko Śląskie w postaci herbu.
Wygląd i symbolika.
Herb przedstawia na czerwonej tarczy wizerunek św. Jerzego w białej zbroi, trzymającego włócznię, którą zabija czarnego smoka leżącego u jego nóg. W klejnocie udo orle trzymające w szponach czarną kopaczkę górniczą.
Historia.
Herb pochodzi z nadania Jerzego Fryderyka Hohenzollerna, XVI-wiecznego właściciela księstwa bytomskiego. 
Nazwa „Geörgenbergk” nie przyjęła się, przed lokacją używano nazwy „Żyglińskie Góry”, później miejscowość nazywano po prostu „Miasteczko”, z czasem dołączono człon „Śląskie”.
Do herbu Miasteczka Śląskiego w pierwotnym kształcie powrócono po odzyskaniu w 1995 r. samodzielności przez miasto.

</doc>
<doc id="1172743" url="https://pl.wikipedia.org/wiki?curid=1172743" title="Instytut Badań Literackich">
Instytut Badań Literackich



</doc>
<doc id="1172745" url="https://pl.wikipedia.org/wiki?curid=1172745" title="Mikrusek">
Mikrusek

Mikrusek ("Microcebus") – rodzaj ssaka z rodziny lemurkowatych (Cheirogaleidae).
Zasięg występowania.
Rodzaj obejmuje gatunki występujące na Madagaskarze.
Charakterystyka.
Długość ciała (bez ogona) 8,4–14 cm, długość ogona 10–17,4 cm,; masa ciała 31–68 g. "Microcebus" ma miękką i krótką sierść w kolorze szarym lub rudo-brązowym. Podbrzusze ma kolor biały. Miejsce ich występowania to m.in. lasy deszczowe.
Systematyka.
Podział systematyczny.
Do rodzaju należą następujące gatunki:

</doc>
<doc id="1172748" url="https://pl.wikipedia.org/wiki?curid=1172748" title="Droga krajowa B463 (Niemcy)">
Droga krajowa B463 (Niemcy)

Droga krajowa 463 () – niemiecka droga krajowa przebiegająca z północy na południe z Pforzheimu przez Calw, Nagold, Balingen do Sigmaringen w Badenii-Wirtembergii.
Oznakowana jako B463 pod koniec lat 60. XX w.
Droga pokrywa się między Pforzheimem i Calw z wyznaczoną w 1901 r. badeńską drogą krajową nr 158.
Miejscowości leżące przy B463.
Pforzheim, Unterreichenbach, Dennjächt, Bad Liebenzell, Hirsau, Calw, Kentheim, Bad Teinach, Wildberg, Bad Teinach, Emmingen, Nagold, Gündringen, Hochdorf, Bildechingen, Horb am Neckar, Gruol, Stetten, Owingen, Bisingen, Balingen, Laufen, Albstadt-Lautlingen, Ebingen, Straßberg, Winterlingen, Sigmaringen.

</doc>
<doc id="1172755" url="https://pl.wikipedia.org/wiki?curid=1172755" title="Diane Ladd">
Diane Ladd

Diane Ladd, właśc. Rose Diane Lanier (ur. 29 listopada 1935 w Meridian) − amerykańska aktorka, reżyserka, producentka i pisarka. Matka aktorki Laury Dern.
Trzykrotnie nominowana do Oscara dla najlepszej aktorki drugoplanowej: "Alicja już tu nie mieszka" (1974), "Dzikość serca" (1990) i "Historia Rose" (1991). Laureatka Nagrody BAFTA dla najlepszej aktorki drugoplanowej za "Alicja już tu nie mieszka" (1975) i Złotego Globa dla najlepszej aktorki drugoplanowej za serial "Alice" (1980).
W 2010 otrzymała własną gwiazdę w Alei Gwiazd w Los Angeles znajdującą się przy 6270 Hollywood Boulevard.
Życiorys.
Urodziła się w Meridian, w stanie Missisipi jako jedyne dziecko Mary Bernadette (z domu Anderson), gospodyni domowej i aktorki, oraz Prestona Paula Ladnera, weterynarza, który sprzedawał produkty dla drobiu i bydła. Jej rodzina ze strony ojca miała pochodzenie niemieckie, angielskie, szkocko-irlandzkie, francuskie i szwajcarsko-niemieckie, a jej matka miała korzenie norweskie i niemieckie. Daleka kuzynka dramaturga Tennessee Williamsa, jest spokrewniona z poetą Sidneyem Lanierem. Została wychowana w wierze katolickiej swojej matki. 
Pracowała jako modelka i tancerka w nocnym klubie Copacabana, zanim została aktorką. W 1959 zadebiutowała na off-Broadwayu w roli Carol Cutrere w sztuce Tennessee Williamsa "Orfeusz zstępujący". W 1968 trafiła na Broadway jako Alma Sue Bates w komedii "Carry Me Back to Morningside Heights". W 1970 grała w produkcji off-broadwayowskiej "Jednorazowa przygoda hałaśliwego pasażera" ("One Night Stands of a Noisy Passenger") u boku Roberta De Niro, Sally Kirkland i Richarda Lyncha. Po gościnnych występach w serialach telewizyjnych, dołączyła do obsady opery mydlanej CBS "The Secret Storm" (1971−1972) jako Kitty Styles. Wystąpiła w dramacie kryminalnym Stuarta Rosenberga "Murder, Inc." (1960) i dramacie psychologicznym "Coś dzikiego" ("Something Wild", 1961). 

</doc>
<doc id="1172758" url="https://pl.wikipedia.org/wiki?curid=1172758" title="Gregory Harold Johnson">
Gregory Harold Johnson

Gregory Harold Johnson (ur. 12 maja 1962 w Upper Ruislip, hrabstwo Middlesex, Wielka Brytania) – pilot wojskowy, członek korpusu astronautów NASA.
Wykształcenie oraz służba wojskowa.
Na ponad 50 typach samolotów wylatał ponad 5000 godzin.

</doc>
<doc id="1172761" url="https://pl.wikipedia.org/wiki?curid=1172761" title="David Blaine">
David Blaine

David Blaine, właściwie David Blaine White (ur. 4 kwietnia 1973 w Nowym Jorku) – amerykański iluzjonista i kaskader.
Życiorys.
Syn portorykańskiego katolika weterana wojny wietnamskiej Williama Péreza i nowojorskiej nauczycielki Patrice Maureen White (ur. 1946, zm. 1995 na raka jajnika), która miała korzenie rosyjsko-żydowskie. Wychowany był przez samotną matkę i ojczyma Johna Bukalo. Dorastał wraz z przyrodnim bratem Michaelem Jamesem Bukalo. Ukończył Passaic Valley Regional High School.
Rozpoczął swoją karierę od występów ulicznych i sztuczek z kartami. W 1999 roku wykonał pokaz "Pogrzebany żywcem" ("Buried Alive") dając się pochować w plastikowym pojemniku na siedem dni pod 3-tonowym zbiornikiem z wodą. Nie jadł nic przez dwa tygodnie przed pogrzebaniem w ramach przygotowań. W czasie występu pił około 3 litrów wody dziennie.
W kwietniu 2000 roku, Blaine wykonał pokaz "Frozen in Time" podczas którego został zamknięty w „szafie” z przezroczystego lodu. Przebywał tam 63 godziny 42 minuty i 15 sekund i, jak później przyznał, dopiero po miesiącu mógł znowu normalnie chodzić.
Spotykał się z Madonną i Fioną Apple, Bijou Phillips (1999), Josie Maran (2000-2002), Daryl Hannah (2002), Manon von Gerkan (2002), Mallory Snyder (2004), Lonneke Engel (2006) i Alizée Guinochet (2008-2014).

</doc>
<doc id="1172772" url="https://pl.wikipedia.org/wiki?curid=1172772" title="Ciemiernik serbski">
Ciemiernik serbski

Ciemiernik serbski ("Helleborus serbicus" Adamović) – gatunek byliny należący do rodziny jaskrowatych ("Ranunculaceae" Juss.). Opisany z Gór Wschodnioserbskich. W innym ujęciu systematycznym opisany w randze podgatunku: "H. multifidus" subsp. "serbicus" (Adamović) Merxm. &amp; Podl..

</doc>
<doc id="1172775" url="https://pl.wikipedia.org/wiki?curid=1172775" title="Łęgnowo (osiedle w Bydgoszczy)">
Łęgnowo (osiedle w Bydgoszczy)



</doc>
<doc id="1172779" url="https://pl.wikipedia.org/wiki?curid=1172779" title="Stan Oskarżenia">
Stan Oskarżenia

Stan Oskarżenia – polska grupa punk-rockowa pochodząca z Wrocławia. Zespół powstał w 1986 roku. Głównymi założycielami byli Lokówa – wokal i Paweł Pajko (Pajdo) – gitara. W 1991 roku zespół wydał swoją pierwszą demówkę "Ciąg dalszy nastąpi", rok później płytę "1992". W 1992 roku w Krakowie został nagrany materiał na płytę "Budują Dla Was Klatkę z Pieśni o Wolności" oraz materiał z koncertu, producentem której była wytwórnia Fala.
W 1993 roku, we Wrocławiu nagrano płytę "Pięść Wiary" a w 1995 "Intensyfikacja". W latach 1995–2001 zespół praktycznie zawiesił działalność, m.in. z powodów zmian personalnych. W 2002 roku grupa reaktywuje się i nagrywa płytę w studiu Clash "I co". W międzyczasie gra koncerty. W roku 2013 została nagrana i wydana, własnym sumptem płyta „Boga Na Razie Nie Ma”. Zespół aktualnie systematycznie gra koncerty i wyjeżdża w krótkie trasy koncertowe.
Aktualny Skład.
poprzednio:

</doc>
<doc id="1172783" url="https://pl.wikipedia.org/wiki?curid=1172783" title="Michl Ebner">
Michl Ebner

Michl Ebner (ur. 20 września 1952 w Bolzano) – włoski polityk, deputowany krajowy i europejski.
Życiorys.
Ukończył studia prawnicze (studiował na uniwersytetach m.in. w Padwie i Bolonii). W latach 70. pracował jako dziennikarz.
W 1972 podjął działalność polityczną w grupie młodych Południowotyrolskiej Partii Ludowej. Od 1979 zasiada w zarządzie tego ugrupowania, reprezentującego głównie mniejszość niemieckojęzyczną. W tym samym roku po raz pierwszy został posłem do Izby Deputowanych. W parlamencie zasiadał do 1994, tj. w okresie VIII, IX, X i XI kadencji.
W 1994, 1999 i 2004 uzyskiwał mandat posła do Parlamentu Europejskiego. Wchodził w skład prezydium Grupy Europejskiej Partii Ludowej (Chrześcijańscy Demokraci) i Europejskich Demokratów. Brał udział w pracach Komisji Rolnictwa i Rozwoju Wsi oraz Delegacji do wspólnej komisji parlamentarnej UE-Chorwacja. W 2009 nie ubiegał się o reelekcję.

</doc>
<doc id="1172795" url="https://pl.wikipedia.org/wiki?curid=1172795" title="Diabeł w rękopisie">
Diabeł w rękopisie

Diabeł w rękopisie – polski tytuł zbioru opowiadań amerykańskiego pisarza Nathaniela Hawthorne'a "The Snow-Image" z 1852. Polskie tłumaczenie utworu ukazało się w 1985, nakładem wydawnictwa Czytelnik. Przeważająca liczba nowel "Diabła w rękopisie" przynależy do gatunku opowiadań grozy.
Książka zawiera utwory:

</doc>
<doc id="1172800" url="https://pl.wikipedia.org/wiki?curid=1172800" title="Olga Paley">
Olga Paley

Olga Walerianowna Karnowicz, Olga Walerianowna Paley, ros. Ольга Валериановна Палей (ur. 2 grudnia 1865, zm. 2 listopada 1929) – pani von Pistohlkors, potem hrabina von Hohenfelsen, wreszcie księżna Paley. Druga żona (morganatyczna) wielkiego księcia Pawła Aleksandrowicza Romanowa.
Urodziła się jako "Olga Walerianowna Karnowicz" w Petersburgu – córka Waleriana Karnowicza i jego żony Olgi Wasiliewny Meszaros. W 1884 poślubiła posiadacza ziemskiego z Estonii Eryka Augustynowicza von Pistohlkors, z którym miała 4 dzieci:
Drugie małżeństwo.
Romans Olgi z wielkim księciem Pawłem Aleksandrowiczem Romanowem spowodował ogromny skandal. Po śmierci pierwszej żony Pawła – wielkiej księżnej Aleksandry Greckiej, Olga została oficjalną kochanką Pawła. Urodziła mu nawet syna – Włodzimierza Pawłowicza. Dopiero wtedy rozwiodła się z pierwszym mężem. Paweł poprosił o zgodę na ślub z Olgą, swojego bratanka – cara Mikołaja II, ale ten odmówił. W 1902 Paweł i Olga i tak się pobrali morganatycznie, ale z tego powodu Olga nie otrzymała tytułu wielkiej księżnej ani żadnego innego. W 1904 Luitpold, książę-regent Bawarii nadał Oldze tytuł hrabiny "von Hohenfelsen". W 1913 Mikołaj II uznał małżeństwo Pawła i Olgi, i wezwał oboje do przeniesienia się do Petersburga (podobnie jak w przypadku morganatycznego małżeństwa swojego młodszego brata – Michała Romanowa z Natalią Szeremietjewską). Od Mikołaja II Olga otrzymała tytuł księżnej "Paley".
Olga i Paweł mieli 3 dzieci:
Wygnanie.
Olga opuściła Rosję w 1920 razem ze swoimi dwiema córkami. Udała się do Finlandii. Jej mąż i syn zostali zamordowani przez bolszewików. Zmarła na wygnaniu w Paryżu.

</doc>
<doc id="1172805" url="https://pl.wikipedia.org/wiki?curid=1172805" title="Dyptyk z Wilton House">
Dyptyk z Wilton House

Dyptyk z Wilton House – niewielki dwuskrzydłowy ołtarz, jeden z niewielu przykładów gotyckiego malarstwa tablicowego w Anglii. Dyptyk reprezentuje nurt w malarstwie i rzeźbie gotyckiej zwanym stylem międzynarodowym.
Dyptyk został namalowany na zamówienie dworu Ryszarda II, króla Anglii. Obecnie znajduje się w zbiorach Galerii Narodowej w Londynie.
Historia i datowanie.
Dyptyk jest jednym z niewielu dzieł malarstwa gotyckiego, które zachowały się do dziś na terenie Anglii. Badacze datują czas powstania dzieła na ostatnie lata życia Ryszarda II i czas rozpowszechnienia stylu pięknego (gotyk międzynarodowy) w latach 90. XIV w. Czas powstania dyptyku oscyluje wokół ostatniej dekady XIV stulecia. W londyńskiej Galerii Narodowej datę powstania dzieła określono na lata 1395-1399.
Szczęśliwie ocalał z pożogi, jaką wywołały ruchy religijne w XVI i XVII wieku zainicjowane przez zwolenników purytanizmu. Dzieło to było po raz pierwszy wzmiankowane w roku 1649 w inwentarzu dzieł sztuki znajdujących się w kolekcji króla angielskiego Karola I. Przechowywany był w rezydencji earlów Pembroke w Wilton House pod Salisbury, gdzie znajdował się do 1929 roku. Wówczas został zakupiony dla londyńskiej Galerii Narodowej, w której znajduje się do dziś.
Opis.
Dyptyk z Wilton House został namalowany dwustronnie, techniką tempery na dwóch dębowych tablicach. Każda z nich ma wymiar 46x29 cm.
Skrzydła otwarte zawierają dwie sceny figuralne, ukazane na złotym tle zdobionym dekoracją geometryczną, każda z nich posiada odmienny wzór.
Na lewym skrzydle widzimy klęczącego króla Anglii Ryszarda II (1367–1400) oraz świętych: Edmunda trzymającego strzałę, Edwarda Wyznawcę z jego atrybutem (złotym pierścieniem) oraz Jana Chrzciciela. Wszyscy, prócz Jana Chrzciciela (który w rękach trzyma Baranka), odziani są w reprezentacyjne, dworskie stroje o bogatej dekoracji ornamentalnej i figuralnej.
Ukazana na prawym skrzydle Matka Boża z Dzieciątkiem jest otoczona jedenastoma aniołami o dziewczęcych twarzach, z kwiecistymi wieńcami na głowach. Jeden z nich (drugi od lewej) trzyma zawieszoną na długim drzewcu chorągiew z czerwonym krzyżem świętego Jerzego na białym tle, symbolem Anglii. Wszystkie postacie, poza Dzieciątkiem, odziane są w jednolite błękitne szaty. Szaty aniołów ozdobione są na wysokości piersi niewielkimi aplikacjami figuralnymi z motywem białego jelenia, którego szyję osłania złota koroną z łańcuchem. Sceneria to kwiecisty ogród (na dole kompozycji) – symbol Królestwa Niebieskiego. Uwagę zwraca silna relacja wzrokowa między postaciami świętych i króla z Marią z Dzieciątkiem i aniołami. Zbawiciel wychyla się i wyciąga ręce ku modlącemu się Ryszardowi II. Artysta posłużył się w malowidłach silnymi kontrastami kolorystycznymi. W lewym skrzydle przeważają delikatne kolory ustępujące złotemu tłu, zaś kolorystyka prawego skrzydła oscyluje wokół błękitów, ponadto kompozycja zajmuje niemal całą kwaterę. Ciemna zieleń ogrodu jest skontrastowana z licznymi kwiatami ukazanymi w delikatnych pastelowych barwach. Statyczne pozy króla i świętych mają przeciwieństwo z ukazanymi w ruchu postaciami aniołów oraz Madonny z Dzieciątkiem.
Na rewersach została również zachowana dwudzielność kompozycji oraz złote tło. W prawym skrzydle przedstawiono w profilu siedzącego na trawie białego jelenia ze złotymi rogami. Uwagę zwraca nałożona na szyję zwierzęcia złota korona, z doczepionym złotym łańcuchem, który zwierzę lekko przytrzymuje lewym przednim kopytem. Jest to osobisty symbol króla Ryszarda II.
Lewy rewers zawiera kolejny wątek heraldyczny: nabity na pal herb zwieńczony klejnotem herbowym. Tarcza herbowa jest przedstawiona w ukłonie heraldycznym. Dwudzielna tarcza jest podzielona w słup. Lewe heraldyczne pole jest podzielone w krzyż, ze skwadrowanymi złotymi, gładkimi polami, z fragmentarycznie zachowanym oryginalnym blazonowaniem, który stanowiły trzy lwy na czerwonym tle (pole 2,4) oraz złotymi liliami na błękitnym tle (pola 1,3). Prawe heraldyczne pole przedstawia złoty krzyż i 5 złotych mew na błękitnym tle. Klejnot herbowy tworzą hełm oraz proporzec ukazane w kolorze czerwonym. 
Analiza.
Największym problemem jest wskazanie miejsca powstania dzieła. Specyficzna forma, maniera, kompozycja malowideł, oraz silny ładunek elementów „dworskich” stanowią cechy zjawiska które rozpowszechniło się na obszarze niemalże całej Europy, zwane gotykiem międzynarodowym, którego jednym z ważniejszych ośrodków były Czechy. Niewykluczone jest, iż na czeskim dworze powstał ten nurt w sztuce. Według niektórych badaczy dyptyk jest konsekwencją kontaktów monarchy angielskiego z czeską koroną, czego kulminacją było małżeństwo Ryszarda II z Anną, córką Karola IV i Elżbiety Pomorskiej. Istnieją również twierdzenia o włoskiej, francuskiej (przypisywane jest Melchiorowi Broederlamowi) lub lokalnej (angielskiej) proweniencji.
Interpretacja.
Jest to przykład gotyckiej sztuki dworskiej schyłku XIV wieku. Niewielkie rozmiary dyptyku sugerują dewocyjny charakter dzieła. Głównym bohaterem dyptyku jest Ryszard II, który ukazany jest z profilu w pozie klęczącej. Z tym królem związana jest symbolika występująca zarówno w awersie jak i rewersie. Przede wszystkim biały jeleń, ukazany w prawym skrzydle rewersu, na ozdobnym płaszczu królewskim, w który odziany jest monarcha, i na aplikacjach szat aniołów.
Natomiast zamieszczony na rewersie herb, jest herbem Ryszarda II jako króla Anglii. Nie zachowały się do dziś pola 2,4, w których niegdyś były po trzy lwy na czerwonym tle. Państwowy wymiar podkreśla także umocowana na długim drzewcu flaga z krzyżem świętego Jerzego, która od okresu wypraw krzyżowych jest symbolem Anglii. Na wierzchołku drzewca znajduje się kula z miniaturową mapą Anglii.
Święci: Edmund, Edward Wyznawca oraz Jan Chrzciciel ukazani "en trois quartes" mają silny związek z Ryszardem II. Edmund trzyma w rękach strzałę – narzędzie jego męczeńskiej śmierci. Edward Wyznawca trzyma pierścień, nawiązujący do legendy, w której Edward napotkał przebranego za żebraka św. Jana Ewangelistę; król nie mając żadnego majątku ofiarował mu swój królewski pierścień. Wszyscy trzej święci są patronami Anglii, stąd umieszczenie ich potęguje sakralny wymiar Królestwa Anglii.
Reasumując, dyptyk był namalowany dla Ryszarda II i najprawdopodobniej był przeznaczony do prywatnej dewocji samego monarchy, co sugeruje wyraźnie poza króla.

</doc>
<doc id="1172807" url="https://pl.wikipedia.org/wiki?curid=1172807" title="Droga krajowa B462 (Niemcy)">
Droga krajowa B462 (Niemcy)

Droga krajowa 462 () – niemiecka droga krajowa przebiegająca z północy na południe z Rastatt przez Gernsbach, Freudenstadt, Schramberg do Rottweil w Badenii-Wirtembergii.
Oznakowana jako B462 w latach 60. XX w., znana również jako "Schwarzwald-Tälerstraße". Obok drogi B500 najpopularniejsza droga wśród turystów w okolicy.
Miejscowości leżące przy B462.
Rastatt, Rauental, Muggensturm, Bischweier, Kuppenheim, Gaggenau, Gernsbach, Weisenbach, Forbach, Schönmünzach, Huzenbach, Röt, Kloster Reichenbach, Baiersbronn, Freudenstadt, Loßburg, Dörfle, Alpirsbach, Schenkenzell, Schiltach, Welschdorf, Schramberg, Dunningen, Rottweil.

</doc>
<doc id="1172809" url="https://pl.wikipedia.org/wiki?curid=1172809" title="Mistrzostwa Włoch w szachach 2007">
Mistrzostwa Włoch w szachach 2007

67. Mistrzostwa Włoch w szachach – turniej szachowy rozegrany w miejscowości Martina Franca w dniach 23 listopada 2007 - 4 grudnia 2007, którego zwycięzcą został nastoletni Fabiano Caruana uzyskując wynik rankingowy 2740. Caruana wygrał wszystkie partie z wyjątkiem porażki z Brunello Sabino i remisu z Bruno Fabio. Średni ranking uczestników wyniósł 2434 pkt natomiast liczba punktów niezbędna do uzyskania normy arcymistrzowskiej wyniosła 8 pkt.

</doc>
<doc id="1172810" url="https://pl.wikipedia.org/wiki?curid=1172810" title="Carl Friedrich Rungenhagen">
Carl Friedrich Rungenhagen

Carl Friedrich Rungenhagen (ur. 27 września 1778 w Berlinie, zm. 21 grudnia 1851 tamże) – niemiecki kompozytor i pedagog muzyczny.
Życiorys.
W 1801 został członkiem berlińskiej . Był uczniem Carla Friedricha Zeltera. Od 1815 awansował na stanowisko wicedyrektora Sing-Akademie i od tej pory był na stałe związany z życiem muzycznym Berlina. W 1833 po Zelterze przejął kierownictwo Akademii.
Komponował muzykę kościelną, oratoria, kantaty i pieśni. Do jego uczniów należeli m.in. Stanisław Moniuszko, Michał Bergson, Albert Lortzing i Louis Lewandowski.

</doc>
<doc id="1172820" url="https://pl.wikipedia.org/wiki?curid=1172820" title="Droga krajowa B461 (Niemcy)">
Droga krajowa B461 (Niemcy)

Droga krajowa 461 () – niemiecka droga krajowa przebiegająca z północy na południe z Carolinensiel do Wittmund w Dolnej Saksonii.
Oznakowana jako B461 pod koniec lat 60. XX w. Wcześniej oznakowana była jako B210a.

</doc>
<doc id="1172822" url="https://pl.wikipedia.org/wiki?curid=1172822" title="Metelkova">
Metelkova

AKC Metelkova mesto – niezależne centrum kulturalne w Lublanie, stolicy Słowenii. Centrum znajduje się na terenie opuszczonych przez byłą armię jugosłowiańską koszar, zajmuje siedem budynków o łącznej powierzchni 12,500 m². Koszary stały się squatem w 1993 r. W centrum znajdują się galerie sztuki (Galerija Alkatraz), pracownie artystyczne, oraz rękodzielnicze, bary (Bizzarnica pri Mariči, SOT 24,5), kluby muzyczne (Gromka, Menza pri koritu, Jalla Jalla, Gala Hala, Channel 0) i mniejszości seksualnych (Tiffany, Monokel), czytelnia (Škratova čitalnica), biura instytucji kulturalnych (KUD Mreža, Stowarzyszenie SCCA - Ljubljana, Stripcore, Miasto Kobiet, Škuc), centrum myśli anarchistycznej Infoshop, Azil - mieszkanie służące zagranicznym twórcom, przebywającym na Metelkovej.
Historia AKC Metelkova mesta.
Budynki, na którym znajduje się Metelkova mesto, zostały zbudowane w XIX wieku przez państwo austro-węgierskie. Do 1932 roku ich formalnym właścicielem była Gmina miejska Lublana, które wynajmowała koszary armii austriackiej, a następnie Skarb narodowy Królestwa Jugosławii. Po II wojnie światowej Ministerstwo Obrony Republiki Jugosławii umiejscowiło w tym miejscu oddziały wojska jugosłowiańskiego oraz więzienie. 
Po opuszczeniu Słowenii przez wojsko jugosłowiańskie, z inicjatywy wielu grup oraz niezrzeszonych osób, zajmujących się szerzeniem kultury alternatywnej utworzono tzw. Sieć dla Metelkovej (Mreža za Metelkovo), inicjatywę, która miała na celu zamienić przestrzeń koszar w centrum kultury alternatywnej. Choć na początku pomysł zyskał poparcie gminy miejskiej Lublana, to jednak nie wiązało się to z żadnymi praktycznymi konsekwencjami. Po dwóch latach bezowocnych rozmów oraz wskutek coraz gorszej kondycji budynków (co więcej: miasto, wbrew własnym zapewnieniom, przystępowało do burzenia części koszar), w nocy z 9. na 10. września 1993 roku grupa około 200 osób zajęła północną część obszaru Metelkovej. Tydzień później miasto zajętym budynkom odłączyło elektryczność oraz wodę. Pomimo to do końca 1993 roku na przejętym przez Sieć dla Metelkovej obszarze odbyło się około 200 imprez kulturalnych (wystaw, koncertów, wieczorów literackich, przedstawień teatralnych, etc.) w ramach projektu"1001 nocy na Metelkovej". W 1995 roku, po wyborach samorządowych i zmianie prezydenta Lublany, samorząd miejski wraz z przedstawicielami Metelkovej podpisali "Protokół w sprawie unormowania sytuacji na Metelkovej", który był początkiem regulacji statusu organizacji oraz artystów mających swoje pomieszczenia, stanowiące miejsca pracy twórczej, skupionych na tym obszarze. Miasto przeznaczyło też środki na remont pomieszczeń. 
W drugiej połowie lat dziewięćdziesiątych Metelkova funkcjonowała w półlegalnych warunkach. Jakkolwiek miasto nie uznawało prawa do ustanowienia i istnienia niezależnego centrum kultury, to jednak zaczęło wspierać finansowo poszczególne instytucje funkcjonujące w jego ramach. Na przykład powstała w 1996 r. galeria Alkatraz jest w całości finansowana przez Miasto Lublana oraz Ministerstwo Edukacji, Nauki, Kultury i Sportu. AKC Metelkova zyskuje status kultowego miejsca wśród młodzieży miejskiej, a od czasu powstania w jej bezpośrednim sąsiedztwie pierwszego lublańskiego hostelu Celica, również wśród obcokrajowców. Pomimo realnej perspektywy demontażu (ostatnia rozbiórka miła miejsce w 2006 r., kiedy to miasto wyburzyło budynek "Malej šoli") i funkcjonowania w niemal permanentnym "in statu nascendi" AKC Metelkova z upływem czasu stawała się jednym z najbardziej rozpoznawalnych symboli nowej Lublany. Miasto wbrew obietnicom nie przystąpiło do remontu budynków. Najbardziej zniszczone ("Hlev" i "Garaže") zostały gruntownie odnowione siłami artystów i aktywistów skupionych wokół AKC Metelkova. W ten sposób zaczęła się tradycja stałego odnawiania i wspierania interwencji artystycznych w ramach przestrzeni centrum. Wiele innowacji zostało zrealizowanych wskutek włączenia się w projekt Urzędu Miasta: Projekty Urbanistyczno - Plastyczne, w ramach których od 2004 r. organizacje skupione na Metelkovej otrzymują dotacje przeznaczone na przekształcenia urbanistyczne. 
Wbrew obiegowej opinii AKC Metelkova mesto nie jest squattem.

</doc>
<doc id="1172823" url="https://pl.wikipedia.org/wiki?curid=1172823" title="Ghazi I">
Ghazi I

Ghazi I, właśc. Ghazi ibn Fajsal, arab. غازي ابن فيصل (ur. 12 marca 1912 w Mekce, zm. 4 kwietnia 1939 w Bagdadzie) – król Iraku z dynastii Haszymidów, marszałek polny i marszałek lotnictwa Iraku. 
Życiorys.
Jedyny syn Fajsala I. Panował od 8 września 1933, do swojej śmierci – zginął w wypadku samochodowym (prowadzone przez niego nocą auto uderzyło w przydrożny słup telegraficzny).

</doc>
<doc id="1172834" url="https://pl.wikipedia.org/wiki?curid=1172834" title="UNTSO">
UNTSO

United Nations Truce Supervision Organization (UNTSO; pol. Organizacja Narodów Zjednoczonych ds. Nadzorowania Rozejmu) – jest organizacją powołaną na podstawie rezolucji ONZ S/RES/50 w dniu 29 maja 1948 przez Radę Bezpieczeństwa ONZ w celu przeprowadzenia misji pokojowej na Bliskim Wschodzie. Jej głównym zadaniem było dostarczenie wojskowej struktury dowodzenia sił pokojowych ONZ na Bliskim Wschodzie, aby umożliwić obserwację i nadzór przestrzegania zawieszenia broni w konflikcie izraelsko-arabskim. Struktura sił UNTSO została z czasem rozbudowana o UNDOF (pol. Siły Narodów Zjednoczonych ds. Nadzoru Rozdzielenia Wojsk na Wzgórzach Golan – 1973) oraz UNIFIL (pol. Tymczasowe Siły Zbrojne ONZ w Libanie – 1978).
Tło powstania organizacji.
Podczas II wojny światowej Wielka Brytania bezskutecznie usiłowała nakłonić państwa arabskie Bliskiego Wschodu do utworzenia wspólnego sojuszu i pozyskania w ten sposób Arabów jako sprzymierzeńców w wojnie z Niemcami. Wykorzystywano przy tym ideę polityczną panarabizmu, która przyczyniła się do pobudzenia narodów arabskich do walki z pozostałościami kolonializmu. W dniu 22 marca 1945 przedstawiciele Królestwa Egiptu, Królestwa Arabii Saudyjskiej, Królestwa Iraku, Republiki Libanu, Republiki Syrii (Mandat Syrii), Emiratu Transjordanii oraz Jemenu spotkali się w celu utworzenia Ligi Państw Arabskich, której celem było koordynowanie wspólnej polityki arabskiej. W następnych latach Bliski Wschód przechodził bardzo poważne przemiany geopolityczne. Emirat Transjordanii uzyskał w 1946 niepodległość jako Królestwo Transjordanii. Było ono rządzone przez haszymickiego króla Abdullaha I, jednak w rzeczywistości królestwo pozostawało pod silnymi wpływami brytyjskimi. Królestwo Egiptu usiłowało od 1945 renegocjować z Brytyjczykami umowę w sprawie użytkowania Kanału Sueskiego. Pomimo państwowej niepodległości, w Egipcie nadal stacjonowały wojska brytyjskie, co było spostrzegane przez Egipcjan jako upokarzająca pozostałość kolonializmu. Liban od 1943 istniał jako niezależne państwo, jednak wojska francuskie stacjonowały w nim do 1946, kiedy niepodległość uzyskała Syria. Nowym państwom arabskim nie udawało się jednak koordynować wspólnej polityki, ponieważ bardzo szybko okazało się, że miały one rozbieżne interesy i inne wizje rozwoju regionu. Haszymicki król Abdullah I marzył o zjednoczeniu Transjordanii, Palestyny, Syrii, Libanu i Iraku jako Wielkiej Syrii. Usiłował on bezskutecznie przekonać do tego planu Brytyjczyków. Również większość arabskich przywódców z nieufnością podchodziła do Abdullaha I, popierając ideę unii państw arabskich w ramach istniejącej organizacji Ligi Arabskiej.
W takiej sytuacji politycznej Zgromadzenie Ogólne ONZ przyjęło 29 listopada 1947 rezolucję nr 181 w sprawie rozwiązania konfliktu arabsko-żydowskiego w Palestynie, poprzez utworzenie dwóch państw: arabskiego i żydowskiego. Przywódcy społeczności żydowskiej zaakceptowali plan podziału Palestyny, chociaż wyrażali swoje niezadowolenie z umieszczenia Jerozolimy i Betlejem w międzynarodowej strefie pozostającej pod administracją ONZ. Zaproponowany obszar państwa żydowskiego przyjęli jako „niezbędne minimum”, i bez zgłaszania zastrzeżeń rozpoczęli przygotowania do utworzenia własnego państwa. Natomiast społeczność arabska sprzeciwiła się rezolucji 181, twierdząc, że narusza ona prawa większości mieszkańców Palestyny. Arabowie spostrzegali plan podziału Palestyny jako niesprawiedliwy, ponieważ oddawał większość terytorium państwa w ręce stanowiącej mniejszość społeczności żydowskiej. W rezultacie, 30 listopada 1947 doszło do wybuchu wojny domowej w Mandacie Palestyny. Arabowie rozpoczęli kampanię ataków na żydowską komunikację pomiędzy osiedlami żydowskimi. Kolejne zabójstwa, akty rozboju i podpalenia, pociągały za sobą akcje odwetowe żydowskich organizacji paramilitarnych Hagana, Irgun i Lechi. Liczba ofiar po obu stronach konfliktu zaczęła gwałtownie rosnąć. Przebieg wojny domowej w Palestynie skłonił przywódców sąsiednich państw arabskich do podjęcia decyzji o przeprowadzeniu interwencji zbrojnej w Palestynie. Brytyjski Mandat Palestyny miał wygasnąć 15 maja. Aby wyprzedzić ten termin, żydowscy przywódcy z Dawidem Ben Gurionem na czele ogłosili 14 maja 1948 Deklarację Niepodległości Izraela (w dniu 15 maja przypadał szabat). W ciągu kilku godzin od proklamacji niepodległości rozpoczęła się arabska interwencja zbrojna w Palestynie, która rozpoczęła I wojnę izraelsko-arabską. W arabskiej interwencji wzięli udział niemal wszyscy ówcześni członkowie Ligi Arabskiej.
Historia.
Przed końcem upływu mandatu w Palestynie, brytyjskie władze podjęły próbę rozwiązania narastającego konfliktu żydowsko-arabskiego. W tym celu na prośbę Wielkiej Brytanii zwołano I i II Sesję Specjalną Zgromadzenia Ogólnego ONZ. W dniu 14 maja 1948 przyjęta została Rezolucja Zgromadzenia Ogólnego ONZ nr 186 powołująca Mediatora ONZ w Palestynie. Upoważniono go do podjęcia niezbędnych działań w celu zapewnienia bezpieczeństwa mieszkańców Palestyny, ochrony miejsc świętych i promowania pokojowego rozwiązywania konfliktów. Pierwszym Mediatorem ON został szwedzki polityk, hrabia Folke Bernadotte. Następnie w dniu 22 maja przyjęta została Rezolucja Rady Bezpieczeństwa ONZ nr 49, która wzywała do powstrzymania się od wszelkich wrogich działań wojskowych w Palestynie. Rezolucja wzywała również wszystkie strony konfliktu do współpracy z Mediatorem ONZ. Niemal równocześnie rozpoczęła swoje działania Komisja Rozejmu w Palestynie, w skład której weszli przedstawiciele członków Rady Bezpieczeństwa ONZ będący zawodowymi urzędnikami konsularnymi w Jerozolimie. Ich działania próbowana powstrzymać, i 23 maja w Zachodniej Jerozolimie został zamordowany amerykański konsul generalny i członek Komisji Rozejmu, Thomas C. Wasson. Nie powstrzymało to jednak ONZ od dalszego poszukiwania sposobów rozwiązania konfliktu, i 29 maja została przyjęta Rezolucja Rady Bezpieczeństwa ONZ nr 50, która wzywała do zaprzestania walk. Rezolucja decydowała, że rozejm będzie nadzorowany przez Mediatora ONZ z pomocą grupy wojskowych obserwatorów.
W dniu 11 czerwca 1948 w Palestynie zaczął obowiązywać pierwszy rozejm. W tym samym dniu do Kairu przybyła pierwsza grupa 36 międzynarodowych obserwatorów wojskowych. W skład formacji weszli wybrani wojskowi z Belgii, Francji i Stanów Zjednoczonych. W dniu 6 lipca ponieśli oni swoją pierwszą stratę. W pobliżu miasta Afula został postrzelony francuski obserwator Rene Labarriere, który później zmarł w szpitalu w Afuli. Przeprowadzał on w tym rejonie dochodzenie w sprawie domniemanego naruszenia warunków rozejmu przez siły izraelskie. Pierwsza siedziba dowództwa UNTSO znajdowała się w Kairze (Egipt). Pod koniec czerwca 1948 główną kwaterę przeniesiono do Hajfy, która była wówczas brytyjską enklawą. 9 lipca, w związku ze zbliżającym się końcem rozejmu, wycofano wszystkich obserwatorów z Palestyny.
Uchwalona 15 lipca Rezolucja Rady Bezpieczeństwa ONZ nr 54 wprowadziła drugi rozejm, który rozpoczął się 18 lipca. Kolejna grupa wojskowych obserwatorów przybyła na wyspę Rodos 20 lipca. W jej skład wchodziło 41 Amerykanów i 25 Belgów, którzy dotarli do Palestyny następnego dnia i natychmiast rozpoczęli pełnienie swoich obowiązków. Ze względu na duży obszar pełnionych zadań obserwacyjnych, siły powiększono do 93 obserwatorów. Ponieważ liczba pracowników rosła, Sekretariat ONZ poparł propozycję utworzenia "Organizacji Nadzorującej Rozejm Narodów Zjednoczonych" (UNTSO). Prowadziła ona działania pod bezpośrednim dowództwem Mediatora ONZ. Po zabójstwie hrabiego Bernadotte, drugim Mediatorem ONZ został amerykański dyplomata Ralph Bunche.
11 sierpnia 1949 Rada Bezpieczeństwa podjęła decyzję, że funkcja Mediatora ONZ w Palestynie została zakończona, a jego rolę w nadzorowaniu przestrzegania warunków zawieszenia broni zostaną przekazane międzynarodowym siłom UNTSO. Od tej pory wojskowi obserwatorzy UNTSO nadzorowali rozejm pomiędzy Izraelem a jego arabskimi sąsiadami. W pierwszym okresie działalność była chaotyczna, jednak bardzo szybko stworzono sprawną strukturę dowodzenia i obserwatorzy przystąpili do rutynowego rozpatrywania skarg o naruszenie rozejmu. Początkowo skargi były rozpatrywane na poziomie lokalnych dowódców UNTSO, jednak z upływem czasu liczba incydentów zaczęła rosnąć. Ograniczone ilościowo siły obserwatorów musiały nadzorować długą linię demarkacyjną pomiędzy Izraelem a Libanem, Syrią, Jordanią i Egiptem. Linia rozdzielająca walczące strony nie uwzględniała potrzeb lokalnych społeczności, które aby dotrzeć do źródeł wody niekiedy musiały przekraczać granicę. Warunki rozejmu wynikały wyłącznie z potrzeb polityczno-wojskowych. W rzeczywistości były to czasowe zawieszenia broni, które nie były obliczone na poszukiwanie trwałych rozwiązań pokojowych z ustanowieniem normalnych stosunków między sąsiednimi państwami. Linia zawieszenia broni była wytyczona w sposób przypadkowy, i w większości przypadków przebiegała zgodnie z linią frontu. Linie te utrzymały się przez około 18 lat, aż do 1967. Problemy z jakimi spotykali się obserwatorzy UNTSO były zupełnie odmienne na każdym z odcinków linii rozejmu. Doprowadziło to do utworzenia w ramach UNTSO czterech oddzielnych misji pokojowych:
Po wojnie sześciodniowej w 1967 i wojnie Jom Kipur w 1973 UNTSO kontynuowało swoją działalność, dostosowując się do zmian w granicach. Po działaniach odwetowych izraelskiej armii w południowym Libanie w 1978 utworzono siły UNIFIL. Dla zaspokojenia nowych potrzeb UNTSO utworzyło nowe grupy obserwatorów wojskowych:
UNTSO obecnie.
Główne dowództwo sił UNTSO znajduje się w Jerozolimie. Dodatkowo UNTSO posiada swoje biura w Bejrucie (Liban) i Damaszku (Syria).
Według stanu na 31 lipca 2011 siły UNTSO liczyły 148 obserwatorów wojskowych, wspieranych przez 94 międzynarodowych pracowników cywilnych i 120 krajowych pracowników cywilnych. Siły UNTSO są finansowane z budżetu ONZ. Budżet UNTSO w latach 2010–2011 wynosił 60 704 800 USD.
W skład sił pokojowych UNTSO wchodzili żołnierze: Argentyny, Australii, Austrii, Belgii, Kanady, Chile, Chin, Danii, Estonii, Finlandii, Francji, Irlandii, Włoch, Nepalu, Holandii, Nowej Zelandii, Norwegii, ZSRR, Słowenii, Szwecji, Szwajcarii i Stanów Zjednoczonych. Na liście nie znajduje się żadne państwo islamskie.
Przez cały dotychczasowy okres działalności, siły UNTSO poniosły straty w wielkości 50 zabitych, w tym 18 żołnierzy, 18 obserwatorów wojskowych, 8 międzynarodowych pracowników cywilnych oraz 6 lokalnych pracowników cywilnych.

</doc>
<doc id="1172835" url="https://pl.wikipedia.org/wiki?curid=1172835" title="Master (Power Rangers)">
Master (Power Rangers)



</doc>
<doc id="1172843" url="https://pl.wikipedia.org/wiki?curid=1172843" title="Droga krajowa B460 (Niemcy)">
Droga krajowa B460 (Niemcy)

Droga krajowa 460 () – niemiecka droga krajowa przebiegająca na osi wschód - zachód z Lorsch do skrzyżowania z drogą B45 koło Hetzbach w południowej Hesji.

</doc>
<doc id="1172844" url="https://pl.wikipedia.org/wiki?curid=1172844" title="Baie du Tombeau">
Baie du Tombeau

Baie du Tombeau – miasto na Mauritiusie, w dystrykcie Pamplemousses. Według danych szacunkowych na rok 2007 liczy 13 485 mieszkańców.

</doc>
<doc id="1172848" url="https://pl.wikipedia.org/wiki?curid=1172848" title="Rose Belle">
Rose Belle

Rose Belle – miasto na Mauritiusie, w dystrykcie Grand Port. Według danych szacunkowych na rok 2007 liczy 12 887 mieszkańców.

</doc>
<doc id="1172849" url="https://pl.wikipedia.org/wiki?curid=1172849" title="Chemin Grenier">
Chemin Grenier

Chemin Grenier – miasto na Mauritiusie, w dystrykcie Savanne. Według danych szacunkowych na rok 2007 liczy 12 625 mieszkańców.

</doc>
<doc id="1172852" url="https://pl.wikipedia.org/wiki?curid=1172852" title="Rivière du Rempart (miasto)">
Rivière du Rempart (miasto)

Riviere du Rempart – miasto na Mauritiusie, w dystrykcie Rivière du Rempart. Według danych szacunkowych na rok 2007 liczy 11 934 mieszkańców.

</doc>
<doc id="1172853" url="https://pl.wikipedia.org/wiki?curid=1172853" title="Alfons Flisykowski">
Alfons Flisykowski

Alfons Flisykowski (ur. 22 września 1902 w Goręczynie, zm. 5 października 1939 w Gdańsku) – polski żołnierz zawodowy i urzędnik pocztowy. Dowódca obrony Poczty Polskiej w Gdańsku we wrześniu 1939.
Życie.
Urodzony w Goręczynie na Kaszubach, gdzie ukończył szkołę podstawową. Następnie uczęszczał do gimnazjum w Kościerzynie, z którego został usunięty za przynależność do organizacji niepodległościowej. Później uczył się w prywatnej szkole w Gdańsku. Po wybuchu wojny polsko-bolszewickiej (1919–1921) wstąpił na ochotnika do wojska i został ranny pod Ciechanowem. W 1922 odbył służbę wojskową w Centrum Szkolenia Łączności w Zegrzu, a następnie ukończył szkołę podoficerską w stopniu kaprala ze specjalnością telegrafisty.
Jego żoną była Maria Kozak, z którą ożenił się w 1935 roku. Miał dwójkę dzieci: córkę Henrykę oraz syna Andrzeja.
Poczta Polska w Gdańsku.
Po podjęciu pracy na Poczcie Polskiej w Wolnym Mieście Gdańsku, w latach 1934–1936 był naczelnikiem Urzędu Pocztowego Gdańsk 2 (na Dworcu Głównym), a następnie został przeniesiony do Dyrekcji Poczt i Telegrafów RP w Gdańsku, w stopniu podreferendarza w dziale pocztowym. Po wybuchu II wojny światowej bronił się wraz z pozostałymi pracownikami Poczty Polskiej. Po śmierci dowódcy ppor. Konrada Guderskiego został jego następcą. Przez kilkanaście godzin koordynował akcję obronną. Po poddaniu poczty uciekł wraz z grupą kolegów, jednak schwytano go i oddano w ręce Gestapo. Przez pięć tygodni był więziony na gdańskiej Biskupiej Górce, 5 października 1939 został rozstrzelany na gdańskiej Zaspie. Pośmiertnie, 1 września 1990 roku został odznaczony Krzyżem Walecznych. Został pochowany na cmentarzu na Zaspie.
1 września 2021 roku został upamiętniony wraz z Konradem Guderskim i Janem Michoniem na srebrnej monecie kolekcjonerskiej „Obrona Poczty Polskiej w Gdańsku. Agresja Niemiec na Polskę” o nominale 20 zł oraz na okolicznościowym znaczku pocztowym o tym samym tytule.

</doc>
<doc id="1172854" url="https://pl.wikipedia.org/wiki?curid=1172854" title="Festiwal Filmów Polskich w Los Angeles">
Festiwal Filmów Polskich w Los Angeles

Festiwal Filmów Polskich w Los Angeles (ang. "The Polish Film Festival in Los Angeles") − festiwal filmowy odbywający się co roku w Los Angeles w USA.
Gala inaugurująca odbywa się w październiku w słynnym Grauman's Egyptian Theatre przy Hollywood Boulevard w Los Angeles. Jest jednym z największych na świecie i największym w Hollywood przeglądem polskiego kina fabularnego, dokumentalnego, krótkometrażowego i animowanego. Jury nagradza najlepsze filmy (m.in. "Ida", "Miasto 44", "Pogoda na jutro"), reżyserów (m.in. Paweł Pawlikowski, Jan Komasa i Jerzy Stuhr) i zagraniczne gwiazdy współpracujące z polskimi filmowcami (m.in. Andy Garcia, Emmanuelle Seigner i Hugh Grant).
Festiwal jest organizowany od 1999 roku przez Polish American Film Society przy wsparciu między innymi Polskiego Instytutu Sztuki Filmowej, Konsulatu Generalnego RP w Los Angeles oraz Departamentu Kultury Miasta Los Angeles.

</doc>
<doc id="1172855" url="https://pl.wikipedia.org/wiki?curid=1172855" title="Grand Baie">
Grand Baie

Grand Baie – miasto na Mauritiusie, w dystrykcie Rivière du Rempart. Według danych szacunkowych na rok 2007 liczy 11 768 mieszkańców.

</doc>
<doc id="1172858" url="https://pl.wikipedia.org/wiki?curid=1172858" title="José Basualdo">
José Basualdo

José Horacio Basualdo (ur. 20 czerwca 1963 w Campana), argentyński piłkarz, pomocnik i trener piłkarski. Srebrny medalista MŚ 90.
Stosunkowo późno zaczął grać na najwyższym światowym poziomie. W latach 1990-1992 był piłkarzem niemieckiego VfB Stuttgart, po powrocie do ojczyzny największe sukcesy odnosił w Vélez Sársfield (1992-1995) i Boca Juniors (1996, 1998-2001). W barwach obu klubów zdobywał nie tylko tytuły mistrza Argentyny, ale triumfował także w Copa Libertadores oraz Puchar Interkontynentalnym.
W reprezentacji zagrał 31 razy. Debiutował w 1989, ostatni raz zagrał w 1995. Podczas MŚ 90 wystąpił we wszystkich meczach Argentyny, grał także cztery lata później. Znajdował się wśród zwycięzców Copa América w 1991 i 1993.

</doc>
<doc id="1172859" url="https://pl.wikipedia.org/wiki?curid=1172859" title="Jose Basualdo">
Jose Basualdo



</doc>
<doc id="1172861" url="https://pl.wikipedia.org/wiki?curid=1172861" title="Plaine Magnien">
Plaine Magnien

Plaine Magnien – miasto na Mauritiusie, w dystrykcie Grand Port. Według danych szacunkowych na rok 2007 liczy 11 006 mieszkańców. W mieście znajduje się Port lotniczy Mauritius.

</doc>
<doc id="1172862" url="https://pl.wikipedia.org/wiki?curid=1172862" title="José Horacio Basualdo">
José Horacio Basualdo



</doc>
<doc id="1172866" url="https://pl.wikipedia.org/wiki?curid=1172866" title="Pailles">
Pailles

Pailles – miasto na Mauritiusie, w dystrykcie Moka. Według danych szacunkowych na rok 2007 liczy 10 799 mieszkańców..

</doc>
<doc id="1172869" url="https://pl.wikipedia.org/wiki?curid=1172869" title="Surinam (miasto)">
Surinam (miasto)

Surinam – miasto na Mauritiusie, w dystrykcie Savanne. Według danych szacunkowych na rok 2007 liczy 10 764 mieszkańców..

</doc>
<doc id="1172870" url="https://pl.wikipedia.org/wiki?curid=1172870" title="UBB.threads">
UBB.threads

UBB.threads – aplikacja internetowa w języku PHP o funkcjonalności forum dyskusyjnego. Producentem programu jest firma Mindraven. Program stworzył Rick Baker w roku 1997. Napisał go w języku Perl. Od końca 1999 roku program
jest napisany w PHP4 zaś jego najnowsza wersja 7.x w PHP5.
Program jest płatny, a podstawowa licencja kosztuje 139 dolarów. Za tę cenę użytkownik otrzymuje produkt wysokiej jakości, który może dowolnie - licencja na to pozwala - modyfikować oraz uzupełniać
o liczne dodatki.
Podstawowym atutem tego programu jest tryb przeglądania wiadomości, tzw. "tryb drzewko", który doskonale odróżnia oprogramowanie
od innych produkcji tego typu. Sukcesem okazała się również prostota obsługi, dostępu do funkcji i ich ilości.
Wizualnie program opiera się na arkuszach CSS. Utworzenie nowego pliku CSS według wytycznych zmienia kolorystykę, czcionkę oraz czasami nawet ikonki.
Wbudowano możliwość importu bazy danych z innych konkurencyjnych produktów, takich jak phpBB.
Spolszczenie programu.
Choć oficjalnie istnieje możliwość zakupu wersji wielojęzykowej, to tłumaczenie jest niekompletne.

</doc>
<doc id="1172873" url="https://pl.wikipedia.org/wiki?curid=1172873" title="Madaoua">
Madaoua

 
Madaoua – miasto w Nigrze, w departamencie Tahoua. Według danych szacunkowych na rok 2013 liczy 42 475 mieszkańców.

</doc>
<doc id="1172874" url="https://pl.wikipedia.org/wiki?curid=1172874" title="Stefan Kordian Gacki">
Stefan Kordian Gacki

Stefan Kordian Gacki (ur. 3 lipca 1901 w Paryżu, zm. 5 grudnia 1984 w Nowym Jorku) – polski krytyk literacki, poeta związany z futuryzmem, przyjmowany za jednego z prekursorów tego kierunku w Polsce.
W 1923 wydał tomik "Przemiany"; napisał również m.in. opowiadanie "Futurysta". W latach 1924–1925 był redaktorem naczelnym czasopisma awangardowego "Almanach Nowej Sztuki" – wydawanego w Warszawie. Podczas II wojny światowej walczył w szeregach Polskich Sił Zbrojnych na Zachodzie podczas kampanii francuskiej, po jej upadku przedostał się do Szkocji. Pełnił funkcję dyrektora wydziału wschodniego Ministerstwa Spraw Zagranicznych, a następnie był sekretarzem ambasady Rzeczypospolitej Polskiej w Moskwie i w Kujbyszewie. Od 1945 przebywał w Wielkiej Brytanii, zaś w 1952 osiadł w Stanach Zjednoczonych, gdzie pracował jako komentator polityczny w Radiu Wolna Europa. Od roku 1969 mieszkał we Włoszech. Propagował "nowy klasycyzm". Podpisał list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59).

</doc>
<doc id="1172875" url="https://pl.wikipedia.org/wiki?curid=1172875" title="Mayahi">
Mayahi

 
Mayahi – miasto w Nigrze, regionie Maradi, w departamencie Mayahi. Według danych szacunkowych na rok 2013 liczy 43 208 mieszkańców.

</doc>
<doc id="1172878" url="https://pl.wikipedia.org/wiki?curid=1172878" title="Joseph Manduke">
Joseph Manduke

Joseph Manduke - amerykański reżyser, producent i scenarzysta.

</doc>
<doc id="1172882" url="https://pl.wikipedia.org/wiki?curid=1172882" title="Birni N’Gaouré">
Birni N’Gaouré

Birni N’Gaouré – miasto w Nigrze, w regionie Dosso, w departamencie Boboye. Według danych szacunkowych na rok 2007 liczy 25 029 mieszkańców.

</doc>
<doc id="1172883" url="https://pl.wikipedia.org/wiki?curid=1172883" title="Téra">
Téra

Téra – miasto w Nigrze, w departamencie Tillabéri. Według danych szacunkowych na rok 2013 liczy 30 593 mieszkańców.

</doc>
<doc id="1172891" url="https://pl.wikipedia.org/wiki?curid=1172891" title="Mirriah">
Mirriah

Mirriah – miasto w Nigrze, w departamencie Zinder. Według danych szacunkowych na rok 2013 liczy 28 748 mieszkańców.

</doc>
<doc id="1172893" url="https://pl.wikipedia.org/wiki?curid=1172893" title="Sejm Litwy Środkowej">
Sejm Litwy Środkowej

Sejm Litwy Środkowej (także Sejm Wileński, Sejm Orzekający) – sejm wybrany w wyborach 8 stycznia 1922 roku, obradował od 1 lutego do 1 marca. Składał się z 106 członków.
Prace sejmu.
Sejm rozpoczął swoje prace 1 lutego 1922 roku. Obradom przewodził początkowo bp. Karol Hryniewiecki jako marszałek senior, następnego dnia zastąpił go w tej roli Jan Falewicz z Zespołu Stronnictw i Ugrupowań Narodowych. 
Na pierwszym posiedzeniu uchwalono regulamin sejmowy, który regulował m.in. stosunki władzy ustawodawczej z Tymczasową Komisją Rządzącą. 
Ostatecznie marszałkiem izby wybrano Antoniego Łokuciewskiego z Klubu Rad Ludowych, jego zastępcami zostali Zygmunt Fedorowicz z ZSiUN, Bronisław Krzyżanowski z PSL oraz Józef Małowieski z Rad Ludowych. 
Wybrano również sześciu sekretarzy. 
Dekretem z 30 stycznia 1922 roku posłom zapewniono nietykalność, powołano straż marszałkowską, na czele której stanął Józef Bohdanowicz.
Przy sejmie funkcjonowało Biuro Prasowe (od 1 lutego do 1 kwietnia 1922), które wydało w ciągu miesiąca działalności izby 808 komunikatów. 
Ogółem sejm zebrał się 15 razy, ostatnie posiedzenie odbyło się 1 marca 1922 roku. 
Na swoim 10 posiedzeniu w dniu 20 lutego 1922 Sejm przyjął tzw. Uchwałę w przedmiocie przynależności państwowej Ziemi Wileńskiej. Ostatecznie za wnioskiem o przyłączenie regionu do Polski głosowało 96 posłów, 6 reprezentujących PPS wstrzymało się od głosu. 10 wstrzymało się od głosu. W trakcie głosowań przepadły wnioski o nadanie obszarowi autonomii politycznej i kulturalnej. 
W pkt. 4 uchwały zapisano: "Ziemia Wileńska stanowi bez warunków i zastrzeżeń nierozerwalną część Rzeczypospolitej Polskiej". 
2 marca 1922 do Warszawy przybyła delegacja Sejmu Wileńskiego składająca się z 20 posłów (wybranych proporcjonalnie do pozycji politycznej klubów). Brak zgody tej delegacji na wprowadzenie zmian do uchwały o włączeniu Wilna do Polski, gdzie rząd chciał wprowadzić na Wileńszczyźnie autonomię, taką jak na Śląsku, doprowadził do kryzysu politycznego zakończonego dymisją rządu premiera Ponikowskiego. 
25 marca 1922 roku marszałek Łokuciewski dokonał rozwiązania sejmu wileńskiego, przekazując jego kompetencje Sejmowi RP w Warszawie. Aż do listopada 1922 roku Wileńszczyzna była reprezentowana przez 20 posłów wybranych z grona b. członków sejmu Litwy Środkowej. 

</doc>
<doc id="1172894" url="https://pl.wikipedia.org/wiki?curid=1172894" title="Droga krajowa B459 (Niemcy)">
Droga krajowa B459 (Niemcy)

Droga krajowa 459 () – niemiecka droga krajowa przebiegająca z północy na południe z Neu-Isenburga do Rödermark w Hesji.
Wcześniej droga rozpoczynała swój bieg w dzielnicy "Sachsenhausen" Frankfurtu, jednak odcinek do "Offenbacher Kreuz" przemianowano na B3.
Warto zobaczyć.
W dzielnicy "Gravenbruch" Neu-Isenburga droga prowadzi koło najstarszego w Europie kina samochodowego.

</doc>
<doc id="1172896" url="https://pl.wikipedia.org/wiki?curid=1172896" title="Victoria (Rumunia)">
Victoria (Rumunia)

Victoria () – miasto w Rumunii (okręg Braszów), w Siedmiogrodzie, u podnóża Gór Fogaraskich. Liczba mieszkańców wynosi około 11 tys. w 2006 roku, a w 2011 ok. 7 tys.
Historia.
Budowa miasta rozpoczęła się w 1949 roku. W 1954 nadano miastu oficjalną nazwę Victoria – do tego czasu używano tymczasowych nazw „Colonia Ucea” oraz „Ucea Roşie” (czerwona Ucea).

</doc>
<doc id="1172899" url="https://pl.wikipedia.org/wiki?curid=1172899" title="Tibiri">
Tibiri

 
Tibiri – miasto w Nigrze, w departamencie Maradi. Według danych szacunkowych na rok 2007 liczy 21 218 mieszkańców.

</doc>
<doc id="1172905" url="https://pl.wikipedia.org/wiki?curid=1172905" title="Artyleria dalekonośna">
Artyleria dalekonośna



</doc>
<doc id="1172906" url="https://pl.wikipedia.org/wiki?curid=1172906" title="Tillabéri">
Tillabéri

 
Tillabéri – miasto w Nigrze. Stolica departamentu Tillabéri. Według danych szacunkowych na rok 2013 liczy 32 092 mieszkańców.
W mieście znajduje się stadion Stade de Tillabéri oraz port lotniczy.

</doc>
<doc id="1172907" url="https://pl.wikipedia.org/wiki?curid=1172907" title="Magaria">
Magaria

 
Magaria – miasto w Nigrze, w departamencie departamencie Zinder. Według danych szacunkowych na rok 2013 liczy 27 809 mieszkańców.

</doc>
<doc id="1172913" url="https://pl.wikipedia.org/wiki?curid=1172913" title="Anna Lubańska">
Anna Lubańska

Anna Lubańska – polska śpiewaczka, mezzosopran.
Życiorys.
Ukończyła warszawską Akademię Muzyczną w klasie Krystyny Szostek-Radkowej (1994). Jest laureatką Międzynarodowego Konkursu Sztuki Wokalnej im. Ady Sari (1993), gdzie otrzymała I nagrodę i trzy wyróżnienia (za najlepsze wykonanie pieśni francuskiej oraz utworów Mozarta i Lutosławskiego), a także konkursu w Paryżu (1994). W 1993 roku związała się z warszawską sceną operową.
Do najważniejszych jej ról należą:
Poza wyżej wymienionymi rolami w operach Verdiego śpiewała także Fenenę ("Nabucco") oraz Florę w Traviacie. Oprócz tego występowała m.in. jako Mama w dziecięcej operze Marty Ptaszyńskiej "Pan Marimba", Suzuki ("Madame Butterfly"), Madelon ("Andrea Chénier"), Hodel ("Skrzypek na dachu"), Berta ("Cyrulik sewilski"), Olga ("Eugeniusz Oniegin"), Margaret ("Wozzeck") oraz Fryka w "Pierścieniu Nibelunga".
Anna Lubańska równolegle z działalnością w teatrze operowym uprawia działalność estradową. Artystka jest cenioną interpretatorką pieśni; jej repertuar obejmuje liczne pieśni niemieckie, francuskie, polskie, rosyjskie i włoskie.
Śpiewała także partie w:
oraz "Te Deum", Pendereckiego i Brucknera; III symfonia K. Szymanowskiego, "Siedem bram Jerozolimy" Pendereckiego i wiele innych opracowań mszy, kantat symfonii z różnych okresów (od Bacha i Pergolesiego do Lutosławskiego), co sprawia, że jest bardzo wszechstronną artystką. Pod dyrekcją Marca Minkowskiego wystąpiła w symfonii dramatycznej "Romeo i Julia" H. Berlioza.
Występowała między innymi na scenie Moskiewskiego Teatru Bolszoj, na Festiwalu Afrodyty na Cyprze oraz na Festiwalu Operowym w Wiesbaden. Podczas swoich koncertowych podróży odwiedziła Japonię, Niemcy, Wielką Brytanię, Belgię, Francję, Rosję, Monako, Hongkong i Chiny.
W Polsce występowała na estradach filharmonicznych Warszawy, Krakowa, Katowic, Lublina, Opola, Szczecina, Białegostoku, Wrocławia i Bydgoszczy. Współpracowała też z Warszawską Operą Kameralną, a także Operą Poznańską.
Gościła na Festiwalu Wratislavia Cantans, Wielkanocnym Festiwalu Ludviga van Beethovena oraz na Warszawskiej Jesieni, Międzynarodowym Festiwalu Muzycznym im. Krystyny Jamroz.
Zrealizowała kilka nagrań studyjnych, ma za sobą także wiele nagrań wykonanych dla Polskiego Radia, a także Telewizji Polskiej.
Brała udział w nagraniu płyty nagrodzonej Fryderykiem 2017 w kategorii Album roku muzyka kameralna: "Paweł Łukaszewski - Musica Profana 1" (DUX).

</doc>
<doc id="1172917" url="https://pl.wikipedia.org/wiki?curid=1172917" title="Mirza (zwierzęta)">
Mirza (zwierzęta)



</doc>
<doc id="1172920" url="https://pl.wikipedia.org/wiki?curid=1172920" title="Czarna Góra (Bojano)">
Czarna Góra (Bojano)

Czarna Góra (kasz. "Czôrnô Góra") - część wsi Bojano w Polsce, położona w województwie pomorskim, w powiecie wejherowskim, w gminie Szemud.
Czarna Góra zlokalizowana jest w zachodniej części wsi Bojano, przy granicy ze wsią Koleczkowo, po prawej stronie drogi wojewódzkiej 218, jadąc w kierunku Wejherowa.
W latach 1975–1998 Czarna Góra administracyjnie należała do województwa gdańskiego.

</doc>
<doc id="1172921" url="https://pl.wikipedia.org/wiki?curid=1172921" title="Amtylochiusz">
Amtylochiusz

Amfilochiusz (ukr. Амфилохій) (? – 1122), prawosławny biskup włodzimiersko-wołyński, święty (prepodobnyj) Kościoła Prawosławnego. Według latopisu otrzymał sakrę biskupią 27 sierpnia 1105 roku jako drugi (lub trzeci) z rzędu prawosławny biskup włodzimierski. W 1122 r. po siedemnastu latach posługi biskupiej usunął się do Ławry Kijowsko-Pieczerskiej. Według innych źródeł godził pokłóconych książąt, w wyniku czego musiał zbiec i ukrywać się w Ławrze Kijowsko-Pieczerskiej. Przyczynił się do rozwoju kultu św. Teodozjusza Pieczerskiego. Kanonizowany przez Kościół Prawosławny – jego wspomnienie obchodzone jest razem z innymi świętymi wołyńskimi 10 (23) października w dzień powrotu Ławry Poczajowskiej do prawosławia (1831). 
Bibliografia.
http://www.pochaev.org.ua/?p=history/history_15 

</doc>
<doc id="1172922" url="https://pl.wikipedia.org/wiki?curid=1172922" title="Gibson Flying V">
Gibson Flying V

Flying V - gitara elektryczna produkowana przez firmę Gibson Guitar Corporation, o charakterystycznym kształcie litery V. Premiera miała miejsce w 1958 roku, w 1959 z uwagi na małe zainteresowanie gitarę wycofano z produkcji. Dopiero później zostały docenione i od 1967 ponownie trafiły do produkcji, trwającej do chwili obecnej.
Gitara ma ciemniejsze brzmienie oraz większy sygnał wyjściowy niż konstrukcje oparte na przetwornikach jednocewkowych, głównie dzięki dwóm humbuckerom. Posiada mostek Tune-o-matic opatentowany przez Gibsona w 1952, oraz strunociąg Stopbar.
Tradycyjny model jest zaopatrzony w przetworniki 500T (mostek) i 496R (gryf) oraz w mostek Tune-o-matic.
Gitary Flying V są wykorzystywane w muzyce takich zespołów jak chociażby Metallica, Buckethead, Acid Drinkers, Edguy, Wishbone Ash, czy wczesne Judas Priest, Scorpions.
Flying V znalazła zastosowanie również w bluesie - grali na niej Jimi Hendrix, oraz jeden z "królów bluesa" - Albert King, który pieszczotliwie nazywał ją "Lucy".

</doc>
<doc id="1172923" url="https://pl.wikipedia.org/wiki?curid=1172923" title="Joal-Fadiouth">
Joal-Fadiouth

Joal-Fadiouth albo Joal-Fadiout to dwie bliźniacze miejscowości w zachodnim Senegalu, w regionie administracyjnym Thies, na atlantyckim wybrzeżu "Petite Côte". Joal położone jest na stałym lądzie, podczas gdy Fadiouth leży na małej wyspie połączonej ze stałym lądem długim, drewnianym mostem. Obie miejscowości są częstym celem zorganizowanych wycieczek turystycznych. Według danych szacunkowych na rok 2007 obie miejscowości liczą łącznie 39 406 mieszkańców.
Wyspa Fadiouth zbudowana jest całkowicie z nagromadzonych przez stulecia muszli ostryg i małży. Wioska Fadiout zajmuje całą powierzchnię wyspy. Najczęściej spotykanym budulcem są tu właśnie muszle - są one komponentami ścian budynków i wyściełają ulice. 
Mieszkańcy obu miejscowości odznaczają się dużą tolerancją religijną. Żyją tu obok siebie wspólnoty muzułmańskie i chrześcijańskie. W pobliżu wyspy Fadiouth położona jest kolejna wysepka z muszli, na której mieści się chrześcijański i mułmański cmentarz.
Na stałym lądzie, w miejscowości Joal, zlokalizowane są pola uprawne oraz spichlerze z zapasami żywności dla mieszkańców. Dzięki temu zapasy te są bezpieczne w przypadku ewentualnego pożaru, który już raz strawił Fadiouth. 
Joal połączone jest asfaltową drogą z położonym bardziej na północ miastem Mbour.

</doc>
<doc id="1172925" url="https://pl.wikipedia.org/wiki?curid=1172925" title="Kaffrine">
Kaffrine

Kaffrine – miasto w Senegalu, w regionie Kaolack. Według danych szacunkowych na rok 2007 liczy 29 450 mieszkańców.

</doc>
<doc id="1172931" url="https://pl.wikipedia.org/wiki?curid=1172931" title="Dahra">
Dahra

Dahra – miasto w Senegalu, w regionie Louga. Według danych szacunkowych na rok 2007 liczy 28 585 mieszkańców.

</doc>
<doc id="1172935" url="https://pl.wikipedia.org/wiki?curid=1172935" title="Fatick">
Fatick

Fatick – miasto w Senegalu, stolica regionu Fatick. Według danych szacunkowych na rok 2007 miasto liczyło 24 781 mieszkańców.
W Fatick urodził się Macky Sall – premier i prezydent Senegalu.

</doc>
<doc id="1172937" url="https://pl.wikipedia.org/wiki?curid=1172937" title="Droga krajowa B458 (Niemcy)">
Droga krajowa B458 (Niemcy)

Droga krajowa 458 () – niemiecka droga krajowa przebiegająca na osi wschód - zachód z Fuldy do skrzyżowania z drogą B278 w miejscowości Batten w Hesji.

</doc>
<doc id="1172943" url="https://pl.wikipedia.org/wiki?curid=1172943" title="Vélingara">
Vélingara

Vélingara – miasto w Senegalu, w regionie Kolda. Według danych szacunkowych na rok 2007 liczy 23 553 mieszkańców. W pobliżu miasta znajduje się krater Vélingara.

</doc>
<doc id="1172946" url="https://pl.wikipedia.org/wiki?curid=1172946" title="Bambey">
Bambey

Bambey – miasto w Senegalu, w regionie Diourbel. Według danych szacunkowych na rok 2007 liczy 22 830 mieszkańców. W mieście znajduje się stacja kolejowa na trasie łączącej Dakar z Bamako w Mali.

</doc>
<doc id="1172952" url="https://pl.wikipedia.org/wiki?curid=1172952" title="Nioro du Rip">
Nioro du Rip

Nioro du Rip – miasto w Senegalu, w regionie Kaolack. Według danych szacunkowych na rok 2007 liczy 21 962 mieszkańców. Miasto położone jest na trasie transgambijskiej, około 30 km na północ od granicy z Gambią.

</doc>
<doc id="1172955" url="https://pl.wikipedia.org/wiki?curid=1172955" title="Meckhe">
Meckhe

Meckhe (wolof: "Mexe") – miasto w Senegalu, w regionie Thies. Według danych szacunkowych na rok 2007 liczy 20 185 mieszkańców. W czasach kolonialnych miasto było przystankiem na niedziałającej już obecnie trasie kolejowej z Dakaru do Saint Louis.

</doc>
<doc id="1172960" url="https://pl.wikipedia.org/wiki?curid=1172960" title="Nguékhokh">
Nguékhokh

Nguékhokh – miasto w Senegalu, w regionie Thies. Według danych szacunkowych na rok 2007 liczy 18 546 mieszkańców.

</doc>
<doc id="1172961" url="https://pl.wikipedia.org/wiki?curid=1172961" title="Ukryta strategia">
Ukryta strategia

Ukryta strategia (ang. "Lions for Lambs") – amerykański dramat z 2007 roku w reżyserii Roberta Redforda.
Opis fabuły.
W gabinetach Kongresu zaufany prezydenta, senator Jasper Irving, przekazuje dziennikarce telewizyjnej sensacyjną wiadomość o nowej strategii wojennej. W tym czasie na West Coast University idealistyczny wykładowca, dr Malley, przekonuje zdolnego, ale znudzonego studenta o potrzebie zaangażowania, przestrzegając jednocześnie przed skutkami niewykorzystania jego niezwykłego potencjału.
Równocześnie na drugim końcu świata, w Afganistanie, dwaj byli studenci Malleya, Arian i Ernest, na przekór tezom stawianym przez nauczycieli i polityków, uczestniczą w starciu, od którego zależy nie tylko ich przetrwanie, ale losy nas wszystkich.

</doc>
<doc id="1172965" url="https://pl.wikipedia.org/wiki?curid=1172965" title="Dagana (Senegal)">
Dagana (Senegal)

Dagana – miasto w północnym Senegalu, w regionie Saint Louis, nad rzeką Senegal. Według danych szacunkowych na rok 2007 liczy 18 428 mieszkańców. Historia Dagany sięga średniowiecza, kiedy istniała tu osada jednego z afrykańskich królestw. Współczesne miasto wyrosło jednak w czasach kolonialnych wokół fortu nad brzegami Senegalu, chroniącego podążające tym szlakiem statki handlowe przed atakami afrykańskich plemion, zbuntowanych przeciw władzy Europejczyków. Do dziś zachowała się tu część dawnych zabudowań francuskich.

</doc>
<doc id="1172968" url="https://pl.wikipedia.org/wiki?curid=1172968" title="Glinne (województwo pomorskie)">
Glinne (województwo pomorskie)



</doc>
<doc id="1172972" url="https://pl.wikipedia.org/wiki?curid=1172972" title="SU-1-12">
SU-1-12



</doc>
<doc id="1172976" url="https://pl.wikipedia.org/wiki?curid=1172976" title="Wszystko to co ja">
Wszystko to co ja

Wszystko to co ja – drugi singel promujący płytę "Mrok" zespołu O.N.A., wydany w lutym 2002 roku. Jest to ciężka ballada, o wyraźnym zabarwieniu industrialnym. Do utworu nakręcony został teledysk w reżyserii Joanny Rechnio, także w wersji anglojęzycznej.
Na singlu, obok utworu tytułowego w trzech wersjach, znalazło się pięć kompozycji z płyt "Pieprz" i "Mrok" w wersjach anglojęzycznych.
Na początku 2002 zespół nagrał anglojęzyczną wersję tego utworu zatytułowaną „Pass Away” w celu promocji w Wielkiej Brytanii. Piosenka została zamieszczona na bootlegu Chylińskiej „No One's Girl” w 2007 roku.

</doc>
<doc id="1172978" url="https://pl.wikipedia.org/wiki?curid=1172978" title="Kayar">
Kayar

Kayar – miasto w Senegalu, w regionie Thies. Według danych szacunkowych na rok 2007 liczy 17 828 mieszkańców. 
Kayar jest osadą rybacką na wybrzeżu Oceanu Atlantyckiego, na południowym krańcu "Grande Côte".

</doc>
<doc id="1172979" url="https://pl.wikipedia.org/wiki?curid=1172979" title="Michael Clayton (film)">
Michael Clayton (film)

Michael Clayton – amerykański thriller z 2007 roku w reżyserii Tony’ego Gilroya z George’em Clooneyem w roli tytułowej. Nagrodę Oscara za drugoplanową rolę otrzymała Tilda Swinton.
Fabuła.
Tytułowy Michael Clayton to doświadczony prawnik z szerokimi kontaktami w Nowym Jorku. Skłonność do hazardu sprawiła jednak, że zamiast awansować został człowiekiem do zadań specjalnych w dużej kancelarii. Zajmuje się wyciszaniem spraw, które mogą zaszkodzić reputacji klientów. Spisuje się znakomicie, ale wciąż ma problemy finansowe. Pewnego dnia w jego samochodzie wybucha bomba. Michaela Claytona czekają najgorsze dni w karierze.
Nagrody i nominacje (wybrane).
Oscary za rok 2007
Złote Globy 2007
Nagrody BAFTA 2007
Nagroda Satelita 2007
MFF w Wenecji 2007

</doc>
<doc id="1172980" url="https://pl.wikipedia.org/wiki?curid=1172980" title="Joseph Salerno">
Joseph Salerno

Joseph T. Salerno (ur. w 1950) – amerykański ekonomista, przedstawiciel austriackiej szkoły ekonomicznej. Wiceprezes Ludwig von Mises Institute, emerytowany profesor ekonomii na Wydziale Finansów i Ekonomii Lubin School of Business w Pace University. Piastuje również stanowisko Profesora John V. Denson II na Wydziale Ekonomii w College of Liberal Arts w Auburn University. Redaktor Quarterly Journal of Austrian Economics.
Salerno jest pracownikiem naukowym związanym z programem Fundamenty Gospodarki Rynkowej (The Program on the Foundations of the Market Economy) na wydziale ekonomii Uniwersytetu Nowojorskiego. Jest ekspertem Heritage Foundation oraz członkiem rad redakcyjnych pięciu czasopism akademickich.
Opublikował liczne artykuły online dla Mises Institute, Forbesa, Christian Science Monitor, Wall Street Oasis i Economic Policy Journal. Występował w radiu Bloomberga, C-SPAN, Fox News, Fox Business Network, New York Lawline oraz RTtelevision.
Zeznawał kilkukrotnie w Kongresie USA w sprawie systemu rezerwy cząstkowej i inflacji.
Salerno jest autorem prac w następujących działach ekonomii:
Zainteresowania badawcze Josepha Salerno są szczególnie związane z teorią monetarną.
Życiorys.
Rodzice Josepha Salerno wyemigrowali z Włoch do USA. On sam doszukuje się źródeł swoich późniejszych zainteresowań w żarliwej kłótni między jego ojcem – katolikiem, antykomunistą, demokratą Nowego Ładu oraz niedawnym wyborcą Kennedy’ego a kuzynem, członkiem Włoskiej Partii Komunistycznej. Wtedy to dwunastoletni Salerno zaczął czytać komunistyczne teksty celem poznania zarzewia rodzinnego konfliktu. W wieku 13-stu lat pod wpływem zainteresowania działalnością Barry’ego Goldwatera i lektury jego pism zdeklarował się jako konserwatysta. Zapoznał się również z powieściami Ayn Rand – „Hymnem” oraz „Atlasem zbuntowanym”. 
Wkrótce rozpoczął uczęszczanie do katolickiej St. Joseph's High School. Z rewerencją wspomina ówczesną debatę ze zwolennikami Lyndona Johnsona. Za namową swojego nauczyciela języka angielskiego oraz trenera koszykówki przez pewien czas był uczestnikiem spotkań lokalnego koła John Birch Society. Pod wpływem „Bogactwa narodów” Adam Smitha postanowił zostać ekonomistą.
W 1968 roku zaczął uczęszczać do jezuickiego Boston Collegue, które ukończył z tytułem Bachelors of Arts (licencjat) ekonomii. Pod wpływem czytania periodyku „New Guard”, wydawanego przez konserwatywne Young Americans for Freedom (YAF), porzucił "konserwatyzm Goldwatera-Buckleya" ("the Goldwater-Buckley conservatism") i został przeciwnikiem karania tzw. przestępstw bez ofiar oraz udziału USA w wojnie w Wietnamie. Wspomina, że na drugim roku zaczął czytać literaturę faktu Ayn Rand, w tym „Kapitalizm. Nieznany ideał”. Joseph Salerno przekonał się do libertarianizmu (anarchokapitalizmu) w 1971 roku po zapoznaniu się z artykułem pt. "The New Right Credo – Libertarianism" z New York Times Magazine. Również pod wpływem tej publikacji zainteresował się austriacką szkołą w ekonomii, a szczególnie austriacką teorią cyklu koniunkturalnego. Pasję tę wzmocnił nauczyciel kursu historii myśli ekonomicznej, jezuita Robert Cheney. 
Po ukończeniu Boston College w 1972 roku, Salerno kontynuował naukę ekonomii na Uniwersytecie Rutgersa. Był zaangażowany w powstawanie lokalnego oddziału Partii Libertariańskiej w New Jersey, którego następnie został skarbnikiem. W 1973 roku na konwencji NJLP nawiązał kontakt z Murrayem N. Rothbardem, który pomógł mu skontaktować się z lokalną grupą czytelniczą dzielącą jego zainteresowania. Poznał tam m.in. Waltera Blocka. W 1974 roku uczestniczył w pierwszej austriackiej konferencji ekonomicznej w South Royalton w stanie Vermont. W 1976 roku został magistrem ekonomii (Master of Arts), a w 1980 roku obronił doktorat (PhD).

</doc>
<doc id="1172982" url="https://pl.wikipedia.org/wiki?curid=1172982" title="Niekochana (singel)">
Niekochana (singel)

Niekochana – pierwszy singel promujący ostatnią studyjną płytę zespołu O.N.A. – "Mrok". Jest to ballada, opowiadająca o samotności i bólu związanym z tym emocjonalnym stanem. W warstwie muzycznej dominują wyeksponowane partie instrumentów klawiszowych.
Na początku 2002 zespół nagrał anglojęzyczną wersję tego utworu zatytułowaną „Alone Now” wraz z „Wszystko to co ja”, w celu promocji w Wielkiej Brytanii. Piosenka została zamieszczona na bootlegu Chylińskiej „No One's Girl” w 2007 roku.
Teledysk do piosenki, w reżyserii Joanny Rechnio, został nagrodzony Fryderykiem, a sam utwór otrzymał nominację do nagrody w kategorii "piosenka roku".

</doc>
<doc id="1172984" url="https://pl.wikipedia.org/wiki?curid=1172984" title="Kébémer">
Kébémer

Kébémer – miasto w Senegalu, w regionie Louga. Według danych szacunkowych na rok 2007 liczy 17 231 mieszkańców.

</doc>
<doc id="1172986" url="https://pl.wikipedia.org/wiki?curid=1172986" title="Guadix">
Guadix

Guadix – (wym. [ɡwaˈðiks]) miasto w Hiszpanii, w prowincji Grenada, miejsce urodzenia Pedra de Mendozy, założyciela Buenos Aires w Argentynie.
Miasto najbardziej rozwinęło się za czasów rzymskich oraz wizygockich, kiedy to nosiło nazwę Accia. Obecna nazwa została utworzona przez Arabów, którzy po zajęciu Acci zastali w nim szeroko rozbudowany, sprawny system irygacyjny. Dlatego, mimo iż nie było tu żadnej rzeki, nazwali miasto „Rzeką Asz” (arab. "Wadi Asz", "Akszi" – stąd Guadix). Miasto słynęło kiedyś ze sztućców.

</doc>
<doc id="1172987" url="https://pl.wikipedia.org/wiki?curid=1172987" title="Kiedy powiem sobie dość">
Kiedy powiem sobie dość

Kiedy powiem sobie dość – drugi singel z płyty "Bzzzzz" zespołu O.N.A., wydany w 1996 roku. Jest to ballada rockowa, będąca najbardziej rozpoznawalną wizytówką grupy. Muzykę skomponował Grzegorz Skawiński, słowa napisała Agnieszka Chylińska. Do utworu został nakręcony teledysk.
Piosenka dotarła do pierwszego miejsca w notowaniu Listy Przebojów Programu Trzeciego, gdzie przebywała 21 tygodni. Wersja akustyczna piosenki została umieszczona jako ostatnia pozycja zarówno na płycie "Bzzzzz" jak i remix albumie "re-T.R.I.P.".

</doc>
<doc id="1172989" url="https://pl.wikipedia.org/wiki?curid=1172989" title="Sally Potter">
Sally Potter

Sally Potter, OBE (ur. 19 września 1949 w Londynie) – brytyjska reżyserka i scenarzystka filmowa, również kompozytorka i wokalistka.
Życiorys.
Jej najgłośniejszym filmem był melodramat "Orlando" (1992) z Tildą Swinton w roli głównej. Była to adaptacja powieści Virginii Woolf, w której główna postać przekracza granice płciowości. Film otrzymał trzy nagrody na 49. MFF w Wenecji.
Kolejne filmy Potter miały swoje premiery na czołowych europejskich festiwalach filmowych. "Człowiek, który płakał" (2000) startował w konkursie głównym na 57. MFF w Wenecji, a "Krzyk mody" (2009) i "Party" (2017) zaprezentowano na 59. i 67. MFF w Berlinie.
Jako wokalistka współpracowała m.in. z Lindsay Cooper oraz zespołem Feminist Improvising Group.

</doc>
<doc id="1172991" url="https://pl.wikipedia.org/wiki?curid=1172991" title="Ourossogui">
Ourossogui

Ourossogui albo Ouro Sogui – miasto w Senegalu, w regionie Matam. Według danych szacunkowych na rok 2007 liczy 16 144 mieszkańców. W czasach kolonialnych miejscowość istniała w cieniu pobliskiego Matam, jednak kiedy wybudowano szosę wzdłuż koryta rzeki Senegal, a Matam straciło na ważności jako port rzeczny, Ourossogui zaczęło się prężnie rozwijać jako jeden z ważniejszych ośrodków handlowych i węzłów komunikacyjnych regionu.

</doc>
<doc id="1172995" url="https://pl.wikipedia.org/wiki?curid=1172995" title="Listy z Iwo Jimy">
Listy z Iwo Jimy

 – amerykańsko–japoński film fabularny (dramat wojenny) z 2006 roku w reżyserii Clinta Eastwooda.
Fabuła.
Film opowiada o żołnierzach japońskich straceńczo broniących wyspy Iwo Jima przed amerykańską ofensywą w 1945 roku – śledząc prawdziwe losy zarówno kilku spośród dowódców, jak i grupy zwykłych szeregowych. Scenariusz częściowo został oparty na tytułowych listach gen. Tadamichi Kuribayashiego, komendanta obrony, do jego rodziny.
Obsada.
"Źródło: Filmweb"
i inni. 

</doc>
<doc id="1172997" url="https://pl.wikipedia.org/wiki?curid=1172997" title="Before The L.O.X.">
Before The L.O.X.

Before The L.O.X. – mixtape amerykańskiego zespołu hip-hopowego The Lox. Został wydany 25 czerwca 2007 roku. Na płycie znajdują się utwory The Lox nagrane, kiedy jeszcze byli znani jako "Bomb Squad".

</doc>
<doc id="1172998" url="https://pl.wikipedia.org/wiki?curid=1172998" title="Nelson Angelo Piquet">
Nelson Angelo Piquet



</doc>
<doc id="1173000" url="https://pl.wikipedia.org/wiki?curid=1173000" title="Droga krajowa B457 (Niemcy)">
Droga krajowa B457 (Niemcy)

Droga krajowa 457 () – niemiecka droga krajowa przebiegająca na osi północny zachód - południowy wschód od węzła "Gießen-Licher Str." na A485 w Gießen przez Lich, Büdingen do węzła "Gründau-Lieblos" na A66 koło Lieblos w Hesji.

</doc>
<doc id="1173001" url="https://pl.wikipedia.org/wiki?curid=1173001" title="Lionel Richie (album)">
Lionel Richie (album)

Lionel Richie – debiutancki album solowy Lionela Richiego. Wydany został w 1982 roku.

</doc>
<doc id="1173002" url="https://pl.wikipedia.org/wiki?curid=1173002" title="Leukokoria">
Leukokoria

Leukokoria (ang. leukocoria, z gr. = biały + = źrenica) – jeden z objawów okulistycznych, polegający na pojawieniu się białego refleksu źrenicznego (zamiast prawidłowego czerwonego) w momencie oświetlania źrenicy za pomocą retinoskopu. W normalnych warunkach białe światło wpadające do oka ulega odbiciu od siatkówki, która jest silnie ukrwioną błoną wyściełającą wnętrze gałki ocznej, dlatego odbite od niej światło ma czerwoną barwę. W przypadku zmian chorobowych w gałce ocznej, jak np. guzy, światło odbija się od patologicznej struktury i daje nieprawidłowy, jasny odblask.
Leukokoria jest często objawem groźnych schorzeń oka, ale nie jest symptomem patognomonicznym dla żadnej choroby. Główne przyczyny leukokorii u dzieci to zaćma wrodzona (najczęstsza przyczyna – 60%), siatkówczak (18%), odwarstwienie siatkówki (4,2%), przetrwałe hiperplastyczne pierwotne ciało szkliste (4,2%), choroba Coatsa (4,2%)
Leukokoria jest najczęstszym objawem (60%) siatkówczaka i może być zauważona po raz pierwszy przez rodziców na zdjęciach dziecka wykonanych z lampą błyskową. Występujący w siatkówczaku tak zwany "koci błysk" lub "ślepe kocie oko" wziął swoją nazwę od zjawiska występującego u kotowatych i innych zwierząt kręgowych w których oczach znajduje się błona odblaskowa, dająca charakterystyczny błysk w momencie rzutowania na nią światła.

</doc>
<doc id="1173003" url="https://pl.wikipedia.org/wiki?curid=1173003" title="Guinguinéo">
Guinguinéo

Guinguinéo – miasto w Senegalu, w regionie Fatick. Według danych szacunkowych na rok 2007 liczy 15 627 mieszkańców.

</doc>
<doc id="1173006" url="https://pl.wikipedia.org/wiki?curid=1173006" title="İstanbulspor A.Ş.">
İstanbulspor A.Ş.

İstanbulspor Anonim Şirketi - turecki klub piłkarski, grający obecnie w Süper Lig, mający siedzibę w mieście Stambuł.
Historia.
İstanbulspor został założony przez Kemala Halima Gürgen i uczniów szkoły İstanbul Lisesi. Fakt ten miał miejsce 4 stycznia 1926 roku, a klub ten był jednym z pierwszych w ówczesnej Republice Tureckiej. W sezonie 1931/1932 wygrał on zarówno Ligę Stambułu jak i mistrzostwo Turcji.
Do 1990 roku klub był zarządzany przez członków İstanbul Lisesi. W tym okresie kilkukrotnie awansował do pierwszej ligi i spadał do drugiej. W 1983 roku został nawet zdegradowany do trzeciej ligi. W 1990 roku turecki biznesmen Cem Uzan, prezes firmy Uzan Holding wykupił klub i przemianował go na obecnie obowiązującą nazwę Istanbulspor Anonim Şirketi. W 1995 roku zespół powrócił do ekstraklasy, a w sezonie 1997/1998 zajął w niej wysokie 4. miejsce, dzięki czemu wystąpił w Pucharze UEFA.
W 2001 roku rodzina Uzan wycofała się z finansowania klubu. İstanbulspor popadł w finansowy kryzys, a w 2003 roku ogłoszono upadłość klubu. W sezonie 2004/2005 po raz kolejny spadł do drugiej ligi. W 2006 roku klub został wykupiony przez firmę Marmara Spor Faaliyetleri San. ve Tic. A.Ş. należącą do byłego reprezentanta Turcji Saffeta Sancaklı. Kwota transakcji wyniosła 3,25 miliona dolarow.

</doc>
<doc id="1173008" url="https://pl.wikipedia.org/wiki?curid=1173008" title="İstanbulspor AŞ">
İstanbulspor AŞ



</doc>
<doc id="1173009" url="https://pl.wikipedia.org/wiki?curid=1173009" title="İstanbulspor">
İstanbulspor



</doc>
<doc id="1173010" url="https://pl.wikipedia.org/wiki?curid=1173010" title="Kirby’s Adventure">
Kirby’s Adventure

Kirby’s Adventure – gra autorstwa HAL Laboratory wydana przez Nintendo na Nintendo Entertainment System. Jest to druga gra z serii Kirby i jedyna wydana na NES. Gra pojawiła się także na NES Classic Edition.
W 2002 roku wydany został remake gry zatytułowany "Kirby: Nightmare in Dream Land" na konsolę Game Boy Advance.
Fabuła.
Pewnego dnia Kirby bawi się koło „Fontanny Snów” (The Fountain of Dreams) w której jest pilnowana różdżka Star Rod. Jednak zły King Dedede gubi się magicznych morskich falach, z których się wydostaje. Kirby musi go pokonać. Jednak nie jest to typowe zadanie małej, różowej kulki. Dowiaduje się, że armia Kinga Dedede zniszczyła Star Rod, kradnąc jej 6 elementów. Mają one moc robienia dobrych snów, ale tylko, gdy są wszystkie razem. Kirby pokonuje Dedede, lecz z Fontanny Snów wydostaje się złowroga Kula Elektryczna (Electric Ball). Kirby z użyciem Star Roda pokonuje ją, lecz wydostaje się z niej Evil Vampire. Kirby ma więc cztery zadania do wykonania: odzyskać Star Rody, pokonać Dedede, Electric Balla i pod koniec Evil Vampire'a, ale niestety droga nie jest łatwa, ponieważ Dedede wysłał na Kirby'ego swoją armię.

</doc>
<doc id="1173011" url="https://pl.wikipedia.org/wiki?curid=1173011" title="Istanbulspor A.S.">
Istanbulspor A.S.



</doc>
<doc id="1173013" url="https://pl.wikipedia.org/wiki?curid=1173013" title="Koungheul">
Koungheul

Koungheul – miasto w Senegalu, w regionie Kaolack. Według danych szacunkowych na rok 2007 liczy 15 190 mieszkańców. Miasto jest jednym z przystanków na trasie kolei łączącej Dakar z Bamako w Mali.

</doc>
<doc id="1173014" url="https://pl.wikipedia.org/wiki?curid=1173014" title="Istanbulspor AS">
Istanbulspor AS



</doc>
<doc id="1173015" url="https://pl.wikipedia.org/wiki?curid=1173015" title="The Karelian Isthmus">
The Karelian Isthmus

The Karelian Isthmus – debiutancki album fińskiego zespołu deathmetalowego Amorphis, wydany w listopadzie 1992 roku przez wytwórnię Relapse Records.
Chociaż tytuł albumu pochodzi od Przesmyku Karelskiego, na którym rozgrywała się tzw. wojna zimowa, zaś teksty piosenek skupiają się wokół charakterystycznych dla zespołu nawiązań do historii fińskich działań zbrojnych i religii, to jednak twórcy zaczerpnęli więcej z celtyckiej mitologii niż z późniejszych tradycji własnego narodu. Epicka strona utworów przerywana jest niekiedy okultystycznymi lirycznymi tematami (w utworach "Pilgrimage", "Misery Path" i "Black Embrace").
Album został ponownie wydany w 2003 roku z utworami dodatkowymi będącymi piosenkami z minialbumu "Privilage of Evil".

</doc>
<doc id="1173017" url="https://pl.wikipedia.org/wiki?curid=1173017" title="Istanbulspor">
Istanbulspor



</doc>
<doc id="1173019" url="https://pl.wikipedia.org/wiki?curid=1173019" title="Ndioum">
Ndioum

Ndioum – miasto w Senegalu, w regionie Saint Louis. Według danych szacunkowych na rok 2007 liczy 13 765 mieszkańców.

</doc>
<doc id="1173024" url="https://pl.wikipedia.org/wiki?curid=1173024" title="Khombole">
Khombole

Khombole – miasto w Senegalu, w regionie Thies. Według danych szacunkowych na rok 2007 liczy 12 360 mieszkańców.

</doc>
<doc id="1173025" url="https://pl.wikipedia.org/wiki?curid=1173025" title="Janusz Hryniewicz">
Janusz Hryniewicz

Janusz Tadeusz Hryniewicz (ur. 4 kwietnia 1948) - prof. dr hab. nauk humanistycznych. 
Życiorys.
Zainteresowania naukowe: teoria organizacji i zarządzania, socjologia gospodarki, kultura organizacyjna, decydowanie i style kierowania. 
Członek International Regional Policy Association oraz Polskiego Towarzystwa Socjologicznego. 
Od 1992 pracuje w Centrum Europejskich Studiów Regionalnych i Lokalnych (EUROREG) Uniwersytetu Warszawskiego. Członek Collegium Invisibile.

</doc>
<doc id="1173031" url="https://pl.wikipedia.org/wiki?curid=1173031" title="Linguère">
Linguère

Linguère (wolof: "Lingèer") – miasto w Senegalu, w regionie Louga. Według danych szacunkowych na rok 2007 liczy 12 223 mieszkańców. Miasto było w przeszłości stolicą afrykańskiego królestwa Dżolof.
W czasach kolonialnych istniała tu stacja końcowa niedziałającej obecnie linii kolejowej, która biegła do Louga na zachodzie Senegalu (zbiegała się tam z linią Dakar-Saint Louis).

</doc>
<doc id="1173034" url="https://pl.wikipedia.org/wiki?curid=1173034" title="Dienis Kulasz">
Dienis Kulasz

Dienis Władisławowicz Kulasz (ros. Денис Владиславович Куляш; ur. 31 maja 1983 w Omsku) – rosyjski hokeista, reprezentant Rosji, trener.
Kariera zawodnicza.
Wychowanek i od maja 2013 ponownie zawodnik Awangarda Omsk, związany dwuletnim kontraktem. We wrześniu 2014 przedłużył kontrakt o trzy lata. Od maja 2016 zawodnik Saławatu Jułajew Ufa. Od października 2017 do kwietnia 2018 był zawodnikiem Awtomobilista Jekaterynburg. Od maja 2018 zawodnik Siewierstali Czerepowiec. Później grał w klubie południowokoreańskim Daemyung Killer Whales, a w maju 2019 przeszedł do rumuńskiego HSC Csíkszereda.
Wystąpił na mistrzostwach świata w 2006.
Kariera trenerska.
Przed sezonem 2022/2023 został głównym trenerem zespołu Junison-Moskwa w juniorskich rozgrywkach NMHL (asystentem został Andriej Taratuchin).

</doc>
<doc id="1173035" url="https://pl.wikipedia.org/wiki?curid=1173035" title="Goudomp">
Goudomp

Goudomp – miasto w Senegalu, w regionie Kolda, nad rzeką Casamance. Według danych szacunkowych na rok 2007 liczy 12 192 mieszkańców.

</doc>
<doc id="1173036" url="https://pl.wikipedia.org/wiki?curid=1173036" title="Gordon Johndroe">
Gordon Johndroe

Gordon Johndroe (ur. 1974 w Fort Worth w amerykańskim stanie Teksas) – rzecznik Rady Bezpieczeństwa Narodowego Stanów Zjednoczonych.
Johndroe studiował na University of Texas at Austin. Początkowo pełnił funkcję asystenta sekretarza prasowego (ang. Assistant Press Secretary), będąc jednocześnie rzecznikiem Białego Domu od stycznia 2001, aż do utworzenia Departamentu Bezpieczeństwa Krajowego Stanów Zjednoczonych w styczniu 2003. W czasie wyborów prezydenckich w 2000 był pracownikiem sztabu George W. Busha. Z 43. prezydentem swego kraju współpracował już w czasie jego kampanii w wyborach na gubernatora stany Teksas w 1998.
Gordon Johndroe obecnie pełni funkcje deputowanego asystenta prezydenta Stanów Zjednoczonych, deputowanego sekretarza prasowego i rzecznika Rady Bezpieczeństwa Narodowego. Był też rzecznikiem prasowym pierwszej damy.

</doc>
<doc id="1173037" url="https://pl.wikipedia.org/wiki?curid=1173037" title="Mirosław Garlicki">
Mirosław Garlicki



</doc>
<doc id="1173038" url="https://pl.wikipedia.org/wiki?curid=1173038" title="Mirosław G.">
Mirosław G.



</doc>
<doc id="1173039" url="https://pl.wikipedia.org/wiki?curid=1173039" title="Sokone">
Sokone

Sokone – miasto w Senegalu, w regionie Fatick. Według danych szacunkowych na rok 2007 liczy 12 042 mieszkańców.

</doc>
<doc id="1173041" url="https://pl.wikipedia.org/wiki?curid=1173041" title="Droga krajowa B456 (Niemcy)">
Droga krajowa B456 (Niemcy)

Droga krajowa 456 () – niemiecka droga krajowa przebiegająca na osi północny zachód - południowy wschód od węzła "Weilburg" na B49 koło Weilburga przez Usingen, Bad Homburg vor der Höhe do węzła "Oberursel-Nord" na A661 koło Oberursel w Hesji.

</doc>
<doc id="1173045" url="https://pl.wikipedia.org/wiki?curid=1173045" title="Ucieczka z kina „Wolność”">
Ucieczka z kina „Wolność”

Ucieczka z kina „Wolność” – polski komediodramat filmowy z elementami fantastycznymi z 1990 roku w reżyserii Wojciecha Marczewskiego, nakręcony na podstawie autorskiego scenariusza. Film jest rozrachunkiem z ostatnimi latami istnienia Polskiej Rzeczypospolitej Ludowej, widzianym oczyma cenzora Rabkiewicza (Janusz Gajos). Gdy na pokazie filmowym propagandowego filmu "Jutrzenka" w miejscowym kinie „Wolność” aktorzy widoczni na ekranie buntują się wobec fałszywego scenariusza i przemawiają do publiczności, Rabkiewicz zaczyna podważać sens swojego zawodu.
Fabuła.
Akcja "Ucieczki z kina „Wolność”" toczy się u schyłku istnienia Polskiej Rzeczypospolitej Ludowej. W niewymienionym z nazwy mieście główny cenzor Rabkiewicz (Janusz Gajos) otrzymuje wiadomość, iż w miejscowym kinie „Wolność” dochodzi do niepokojących wydarzeń podczas projekcji filmu "Jutrzenka". W czasie seansu bohaterowie rozmawiają ze sobą o marnym scenariuszu, który został im przydzielony, a następnie wdają się w dyskusję z widzami o swoich problemach. Cenzor, dostrzegłszy, co się dzieje na ekranie, jest skonfundowany całą sytuacją. Dodatkowo słabnie, gdy spostrzega, że postacie z ekranu przemawiają również do niego. Tymczasem kino oblega tłum ludzi, w wyniku czego Rabkiewicz zleca wykupienie wszystkich seansów. Nawet jednak przy pustej widowni aktorzy nie godzą się grać swoich ról.
Kiedy cenzor wraca, by odebrać płaszcz, który zostawił w kinie, jedna z bohaterek ekranowej "Jutrzenki", Małgorzata, pyta go o przyczyny podjęcia się tej pracy, choć przedtem był on poetą i krytykiem teatralnym. W Rabkiewiczu wówczas dochodzi do powolnej przemiany. Gdy asystent cenzora pojawia się wraz z sekretarzem Komitetu Wojewódzkiego, ten również okazuje oburzenie zaistniałą sytuacją. Wówczas asystent proponuje projekcję nowo przywiezionego filmu "Purpurowa róża z Kairu", jednak w momencie zmiany taśmy dochodzi do nałożenia na siebie dwóch filmów, a główny bohater filmu Woody'ego Allena pojawia się w obecności postaci z "Jutrzenki". W ataku furii sekretarz KW zleca spalenie taśmy. Rabkiewicz zdobywa się wówczas na bunt wobec przełożonego, ze słowami „Być świnią a być mordercą to zupełnie co innego” apelując o ocalenie postaci filmowych jako żywych ludzi. W proteście przechodzi na drugą stronę ekranu. Uciekłszy wraz z bohaterami "Jutrzenki" z ekranu, Rabkiewicz wyrusza na wędrówkę po dachach, jednak wówczas spotyka osoby, którym przedtem zniszczył życie w wyniku wycięcia scen z innych filmów.
Plenery.
Film był kręcony w Łodzi. W pierwszych scenach filmu można rozpoznać wejście do kina „Włókniarz” (późniejsze kino „Capitol”). Cenzor mieszka w kamienicy Scheiblerów, leżącej u zbiegu ulic Piotrkowskiej i Próchnika, należącej niegdyś do jednego z największych łódzkich fabrykantów – Karola Scheiblera. Podczas sceny spotkania na dachu, w oddali można zobaczyć charakterystyczne budynki Textilimpexu, hoteli Savoy i Grand. Sceny filmu "Jutrzenka" (zbuntowani aktorzy) kręcone były we wnętrzach pałacu w Ciechanowcu.
Odbiór.
Krzysztof Biedrzycki z pisma „Znak” ocenił "Ucieczkę z kina „Wolność”" jako: „Film mądry, o odpowiedzialności za epokę, o konsekwencjach odmowy, o cenie wolności i wiążących się z nią wyzwaniach: zdawało się, że otwierający nowy rozdział w dziejach kina, tymczasem był on zamknięciem wcześniejszych zmagań z PRL-em”. W opinii Barbary Gizy film „przedstawia codzienność w jej załamaniu ze względu na zaburzenie porządku logicznego, nawet racjonalnego, poprzez przemieszanie rzeczywistości świata przedstawionego w filmie oraz rzeczywistości sali kinowej z rzeczywistością końca lat osiemdziesiątych”. Giza interpretowała film jako przedstawienie „rytuału przejścia”, z jakim zmagał się naród polski w okresie transformacji: „obowiązujące do tej pory prawa, zasady, reguły, [...] ulegają zawieszeniu, całkowitemu przenicowaniu, ale nowe, które nadchodzi, także przecież jest wielkim znakiem zapytania, nie oznacza wprost czegoś doskonalszego, jednoznacznie pozytywnego”. Natasza Korczarowska-Różycka zauważyła jednocześnie, że Marczewski, „idąc śladami Andrzeja Munka ("Eroica", a zwłaszcza "Zezowate szczęście") podstawił społeczeństwu lustro, w którym odbiła się – zwielokrotniona przez 40 milionów obywateli PRL – twarz cenzora”. Piotr Kletowski rozpatrywał "Ucieczkę z kina „Wolność”" przede wszystkim jako „hołd dla kina jako sztuki, która – w sposób najbardziej dojmujący – wpływa na życie człowieka, widza kinematograficznego spektaklu”.

</doc>
<doc id="1173046" url="https://pl.wikipedia.org/wiki?curid=1173046" title="Thiadiaye">
Thiadiaye

Thiadiaye, także: Tiadiaye – miasto w Senegalu, w regionie Thies. Według danych szacunkowych na rok 2007 liczy 11 254 mieszkańców.

</doc>
<doc id="1173050" url="https://pl.wikipedia.org/wiki?curid=1173050" title="Kanel">
Kanel

Kanel – miasto w Senegalu, w regionie Matam. Według danych szacunkowych na rok 2007 liczy 11 023 mieszkańców.

</doc>
<doc id="1173059" url="https://pl.wikipedia.org/wiki?curid=1173059" title="SA134">
SA134



</doc>
<doc id="1173060" url="https://pl.wikipedia.org/wiki?curid=1173060" title="Rafał Latoszek">
Rafał Latoszek

Rafał Latoszek (ur. 1973 w Warszawie) – polski fotograf, absolwent Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Ma na swoim koncie ponad sto portretów ludzi kultury i sztuki oraz osób publicznych.
Swoje zdjęcia publikował m.in. w „Twoim Stylu”, „Pani”. „Urodzie”. „Marie Claire”. „Madame Figaro”. „Zwierciadle” i „Playboyu”.
Przeprowadza sesje zdjęciowe dla wytwórni płytowych takich jak Pomaton EMI oraz Sony BMG Music Entertainment Poland. Jest autorem zdjęć, które ukazały się na płytach m.in. Ryszarda Rynkowskiego, Justyny Steczkowskiej i Pawła Deląga, Mirka Czyżykiewicza, zespołu Myslovitz, Harlem i Stare Dobre Małżeństwo.
Pracował dla agencji reklamowych Grey, Coroprate Profiles DDB, Upstairs Young &amp; Rubican, D’Arcy, Martis, Testa Communications oraz Red 8.
Współpracuje również z warszawskimi teatrami. Jego fotografie ze spektakli widnieją w gablotach i na plakatach Teatru Narodowego, Teatru Nowego, Teatru Syrena, Studio czy Komedia. Na początku 2006 roku podjął współpracę z Centrum Artystycznym Fabryka Trzciny.
Od 1996 roku stale współpracuje z Polską Agencją Fotografów Forum.
W 1996 roku otrzymał drugą nagrodę w Konkursie Polskiej Fotografii Prasowej za cykl zdjęć w kategorii kultura. Rok później prezentując portret Janusza Gajosa został już głównym laureatem Konkursu. W 2004 roku miesięcznik „Playboy” przyznał mu trzecie miejsce w konkursie Fotoerotica.
Jego prace były wystawiane m.in. w Starej Galerii ZPAF w Warszawie, Centrum Civitas Christiana w Warszawie, w Galerii „Rybie Oko” w Warszawie, w Towarzystwie Przyjaciół Sztuk Pięknych „Pałacyk” w Warszawie, na Wystawie Teatrów Warszawskich „Teatr pod Pałacem”. na III Festiwalu Fotografii „Widzi się” w Nowym Sączu, w galerii Artinfo.pl w Fabryce Trzciny w Warszawie i podczas „Nocy muzeów” w Warszawie.

</doc>
<doc id="1173062" url="https://pl.wikipedia.org/wiki?curid=1173062" title="Ałbazino">
Ałbazino

Ałbazino () – wieś w Rosji, w obwodzie amurskim, w rejonie skoworodinskim, nad górnym Amurem. W 2010 roku liczyła 403 mieszkańców.
W XVII wieku miejscowość była stolicą niewielkiego państewka Jaksa założonego przez zesłańca Nicefora Czernichowskiego. W latach 1685–1686 stała się przedmiotem wojny granicznej pomiędzy Rosją Piotra Wielkiego a Chinami rządzonymi przez mandżurskiego cesarza Kangxi. Po podpisaniu traktatu w Nerczyńsku pozostała niezasiedlona aż do XIX wieku.
Historia.
Była to pierwsza osada założona przez Rosjan nad Amurem, w okresie podboju Syberii. Powstała w 1651 roku z woli Jerofieja Chabarowa w czasie jego wyprawy do Kraju Nadamurskiego. Osada kozacka powstała na miejscu wcześniejszego gródka Daurów. Jej nazwa wywodzi się od daurskiego wodza, którego imię zanotowano w języku rosyjskim jako Ałbazy (Албазы), a po chińsku A’erbaxi (阿尔巴西). W mandżurskich Chinach miejsce nazywano jednak inaczej Yakesa (雅克萨), od mandżurskiego terminu oznaczającego „półkolistą zatokę na podmytym brzegu rzeki”.
Ekspansja Rosji nad Amurem miała podłoże ekonomiczne – na Daurów, Oroków i inne miejscowe ludy nakładano podatek, płacony m.in. w formie futer zwierzęcych, który stanowił nawet 30 proc. dochodów rosyjskiego Skarbu. Qingowie uznali tę ekspansję za zagrożenie. Od 1652 roku nad Amurem działały znaczne oddziały wojsk chińskich, które stopniowo zniszczyły lub zmusiły do ucieczki wszystkie garnizony rosyjskie.
Państwo Jaksa.
W 1655 roku do zrujnowanego i opuszczonego Ałbazina przybyła wyprawa zbrojna Nicefora Czernichowskiego, prawdopodobnie polskiego zesłańca, który po zabiciu wojewody carskiego szukał wraz ze swoimi ludźmi bezpiecznego schronienia. Ponieważ wojska chińskie już odstąpiły z tego rejonu Czernichowski odbudował fort. Do 1669 roku Czernichowski utrzymywał praktyczną niezależność swego państewka, dzięki czemu przypuszczalnie uniknął interwencji Mandżurów, którzy wiedzieli, iż carskie władze uważają go za buntownika. Czernichowski utrzymywał jednak stosunki z caratem i w 1669 roku przyjął powtórnie poddaństwo carskie w zamian za amnestię i pieniądze, ustanowiono też w 1672 Ałbazino stolicą województwa ałbazińskiego i mianowano go wojewodą. Czernichowski zmarł w 1674 lub 1675 roku.
Rosyjsko-qingowska wojna o Jaksę (1685-87).
Po śmierci Czernichowskiego Qingowie ponowili plany likwidacji rosyjskich osad nad Amurem. Od 1682 roku pod Ałbazinem operowały oddziały cesarskie. W czerwcu 1685 roku rozpoczęły one regularne oblężenie twierdzy, które w chińskiej historii jest znane jako "wojna o Jaksę" (雅克萨之争), choć w rzeczywistości należałby mówić o dwóch wojnach.
W 1685 roku wewnątrz umocnień broniło się 350 kozaków oraz 98 miejscowych chłopów, myśliwych itd., uzbrojonych w 300 sztuk broni palnej z zamkami lontowymi. Oblegały ich siły Qingów, złożone z ośmiu chorągwi mandżurskich, oddziałów hanowskich oraz tzw. Nowych Mandżurów (新满洲), czyli Daurów i innych narodowości. Siłami tymi dowodził Peng Chun (彭春). Według źródeł chińskich liczyły one 3 tys. żołnierzy, według rosyjskich – 15 tys. Atakujący byli uzbrojeni głównie w łuki i broń białą, ale dzięki przewadze liczebnej, wygrali bitwę w ciągu 3 dni. Peng Chun pozwolił się Rosjanom wycofać, a dowodzący nimi Aleksiej Tołbuzin obiecał, że już nigdy nie wrócą i poprowadził swoich ludzi do Nerczyńska. Oblegający spalili osadę i wycofali się za Amur do Ajgunu (瑷珲). Dowiedziawszy się o tym, 27 lipca Tołbuzin wrócił do Ałbazina (Jaksy), nie dając przeciwnikowi szans na przygotowanie nowej ofensywy przed nadejściem chłodów. Twierdza została odbudowana.
W lipcu 1686 roku kolejna wyprawa mandżurska, tym razem pod dowództwem generała Sabusu (萨布素) z Ajgunu, powtórnie zaatakowała Jaksę. Czwartego dnia walk zginął Tołbuzin, ale atakujący nie byli w stanie przełamać obrony fortu. Tym razem obrońcy występowali w sile 826 ludzi, w dodatku byli uzbrojeni w nowocześniejszą broń palną z zamkami skałkowymi typu niderlandzkiego, która zapewniała większą szybkostrzelność i donośność. Siły mandżurskie liczyły tymczasem 2100-8000 ludzi (rozbieżność między źródłami chińskimi a rosyjskimi), z których zaledwie 100 dysponowało bronią z zamkami lontowymi, a pozostali używali łuków i broni białej zgodnie z mandżurską doktryną wojenną, która gardziła bronią palną. Wraz z końcem sierpnia zaczęły się ostre syberyjskie chłody i rozpoczęło się 9-miesięczne oblężenie. Wiosną 1687 roku przedstawiciele cara Piotra Wielkiego i cesarza Kangxi podjęli rozmowy pokojowe, które dwa lata później doprowadziły do podpisania traktatu nerczyńskiego. Na jego mocy rejon Ałbazina znalazł się w obrębie państwa Qing, którego władca zobowiązał się nie zasiedlać tego obszaru. Twierdzę Jaksa zburzono.
Dalsze dzieje Ałbazina.
Ałbazino pozostało niezasiedlone aż do połowy XIX wieku, kiedy to Nikołaj Murawjow podjął działania zmierzające do zajęcia całego obszaru amurskiego dla Rosji. W wyniku tego w 1858 roku obydwa kraje podpisały dwa traktaty ustanawiające granicę na Amurze. Wkrótce zaczęto też budować nową osadę w Ałbazinie, która na początku XX wieku liczyła 600 osób. Ałbazino było portem amurskim. W 1930 roku założono w osadzie muzeum krajoznawcze.
Ałbazino w kulturze popularnej.
Pisarz Zbigniew Nienacki opublikował w 1958 roku w łódzkich „Odgłosach” cykl reportaży "Na tropie tajemniczego Ałbazina", rozwinięty następnie w powieść dla młodzieży "Pozwolenie na przywóz lwa (Pierwsza przygoda Pana Samochodzika)" wydaną w 1961 roku. Fikcyjna akcja powieści, jak w wielu książkach tego autora, oparta jest częściowo na faktach, a w treści zawarte są informacje dotyczące historii Ałbazina i biografii Czernichowskiego.

</doc>
<doc id="1173066" url="https://pl.wikipedia.org/wiki?curid=1173066" title="Shofar (album)">
Shofar (album)

Shofar – debiutancki album grupy Shofar założonej przez Raphaela Rogińskiego. Utwory które znalazły się na płycie zostały napisane przez Rogińskiego na podstawie odnalezionego przezeń zbioru pieśni chasydzkich Mojsieja Jakowlewicza Bieregowskiego (1892-1961), owocu przedwojennych badań muzykologicznych z terenów Ukrainy, Polski i Mołdawii.

</doc>
<doc id="1173075" url="https://pl.wikipedia.org/wiki?curid=1173075" title="Ljubo Penew">
Ljubo Penew



</doc>
<doc id="1173080" url="https://pl.wikipedia.org/wiki?curid=1173080" title="Grizon">
Grizon

Grizon ("Galictis") – rodzaj ssaka z podrodziny Galictidinae w obrębie rodziny łasicowatych (Mustelidae). 
Zasięg występowania.
Rodzaj obejmuje gatunki występujące w Ameryce od Meksyku po Argentynę. 
Morfologia.
Długość ciała (bez ogona) 28–55 cm, długość ogona 12–19,3 cm; masa ciała 1–3,3 kg. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1173081" url="https://pl.wikipedia.org/wiki?curid=1173081" title="Jestem (film)">
Jestem (film)

Jestem – polski film obyczajowy z 2005 w reżyserii Doroty Kędzierzawskiej, zrealizowany na podstawie autorskiego scenariusza.
Fabuła.
Film jest opowieścią o jedenastolatku, który po przypadkowej ucieczce z domu dziecka, nie szukany przez nikogo, nie oczekiwany przez matkę, u której chciał zamieszkać, zostaje sam ze sobą. Kundel nie skarży się na swój los, tylko stara się zmierzyć z życiem na własny rachunek, mając mimo wszystko świadomość istnienia innego, lepszego świata. Znajduje swój „dom” na opuszczonej, wielkiej, starej barce. Zaprzyjaźnia się z dziewczynką mieszkającą nieopodal w prawdziwym, dostatnim domu. To przypadkowe spotkanie przynosi ze sobą pierwsze zauroczenie.
Produkcja.
Dorota Kędzierzawska zaczerpnęła inspirację dla filmu z notatki prasowej. W lutym 2002 roku łódzka policja zatrzymała kilkunastolatka, który uciekł z domu dziecka i przez pół roku wegetował samotnie w baraku znajdującym się blisko osiedla mieszkaniowego. W scenariuszu Kędzierzawska dokonała zmian w portrecie chłopca, łącząc jego osobę z dziewięciolatkiem poznanym niegdyś w centrum Łodzi. W filmie, aby uatrakcyjnić scenerię i uczynić historię bardziej poetycką, zmieniono osiedlowy barak na rzeczną barkę. 
Zdjęcia realizowane były głównie w Chełmnie. Kręcono je również w Toruniu, Świętochłowicach, Kozielcu, nad Jeziorem Starogrodzkim oraz we wnętrzach naturalnych. Producentem filmu został Artur Reinhart, odpowiedzialny również za zdjęcia do niego. Reinhart i Kędzierzawska zmontowali wspólnie film po trwającym 43 dni okresie zdjęciowym (od 13 października do 6 grudnia 2004 roku). Muzykę do filmu skomponował Michael Nyman.
Nagrody.
2005:
2006:
2007:

</doc>
<doc id="1173084" url="https://pl.wikipedia.org/wiki?curid=1173084" title="Eazy-Duz-It">
Eazy-Duz-It

Eazy-Duz-It – debiutancki album amerykańskiego rapera Eazy'ego-E. Album zdobył status potrójnej platynowej płyty. Za większość tekstów na albumie odpowiedzialni są MC Ren i Ice Cube.
W 2005 roku na ścieżce dźwiękowej gry znalazł się utwór "Eazy-Er Said Than Dunn", a w 2014 "No More ?'s" w najnowszej odsłonie Grand Theft Auto Five (V).

</doc>
<doc id="1173087" url="https://pl.wikipedia.org/wiki?curid=1173087" title="Wyższa Szkoła Inżynierska im. J. Gagarina">
Wyższa Szkoła Inżynierska im. J. Gagarina



</doc>
<doc id="1173088" url="https://pl.wikipedia.org/wiki?curid=1173088" title="UE Lleida">
UE Lleida

Unió Esportiva Lleida – hiszpański klub piłkarski, z siedzibą w mieście Lleida w Katalonii, działający w latach 1939–2011. 
Historia.
Założony 30 października 1939 jako Lérida Balompié-AEM. Po fuzji z klubem CD Leridano w 1947 znany jako Unión Deportiva Lérida. Katalońską nazwę miasta nosił od 1978. Lleida występowała głównie w niższych ligach hiszpańskich. W sezonach 1950/51 oraz 1993/94 występowała w Primera División.
Z powodu niewypłacalności finansowej oraz długu na poziomie 28 mln euro bez możliwości jego obniżenia, klub ogłosił bankructwo i został rozwiązany w maju 2011. Licencja klubu na grę w Segunda División B została wystawiona na sprzedaż, podobnie jak prawa do herbu, nazwy, barw i całej historii klubu. Prawa te zakupił Sisco Pujol a kontynuatorem klubu została świeżo utworzona przez niego drużyna Lleida Esportiu, która dzięki licencji U.E. Lleida, zaczęła grać od razu na poziomie hiszpańskiej trzeciej ligi.

</doc>
<doc id="1173089" url="https://pl.wikipedia.org/wiki?curid=1173089" title="Plamki Tardieu">
Plamki Tardieu

Plamki Tardieu – drobne, podopłucnowe wybroczyny krwawe, występujące pośmiertnie u osób zmarłych na skutek uduszenia gwałtownego (powieszenie, utopienie). Nazwane od Auguste'a Ambroise'a Tardieu.

</doc>
<doc id="1173091" url="https://pl.wikipedia.org/wiki?curid=1173091" title="Waltraud Meier">
Waltraud Meier

Waltraud Meier (ur. 9 stycznia 1956 w Würzburgu) – niemiecka mezzosopranistka i sopranistka dramatyczna, znana przede wszystkim jako odtwórczyni ról w operach Richarda Wagnera.
Życiorys.
Waltraud Meier zaczynała naukę śpiewu w chórze szkolnym. Studiowała anglistykę i romanistykę. W 1976 rozpoczęła studia pod kierunkiem profesora Dietgera Jacobego. Debiutowała wówczas rolą Loli w Cavalleria Rusticana (Rycerskość wieśniacza) w operze w Würzburgu.
W kolejnych sezonach teatralnych występowała w Mannheim (1976–1978), Dortmund (1980–1983), Hanower (1983–1984) i Stuttgart (1985–1988). Debiut międzynarodowy Waltraud Meier miał miejsce w 1980 w Buenos Aires na scenie Teatro Colon jako Fricka w Walkirii.
Prawdziwie światową karierę zaczęła w 1983 z chwilą debiutu na deskach Bayreuth w roli Kundry w Parsifalu Richarda Wagnera.
W późniejszych sezonach stale goszcząc w Bayreuth wcieliła się w role: Kundry, Izoldy, Ortrud, Wenus i Sieglindy. Uważana jest za najwybitniejszą odtwórczynię ról wagnerowskich naszych czasów. 
W sezonie 2007/2008 występuje w roli Izoldy w "Tristan i Izolda" na deskach mediolańskiej La Scali. Sezon 2010/2011 rozpoczynany tradycyjnie 7 grudnia otwiera opera Walkiria z W.Meier w roli Sieglindy.
W 2003 roku Waltraud Meier otrzymała nagrodę Grammy za rolę Wenus w Tannhäuserze. Wykonanie pod dyrekcją Daniela Barenboima.

</doc>
<doc id="1173095" url="https://pl.wikipedia.org/wiki?curid=1173095" title="Zorilla">
Zorilla

Zorilla ("Ictonyx") – rodzaj drapieżnego ssaka z podrodziny łasic w rodzinie łasicowatych (Mustelidae), o ubarwieniu i strategii obronnej przypominającym północnoamerykańskie skunksowate. 
Zasięg występowania.
Gatunki zaliczane do tego rodzaju występują w Afryce (Egipt, Libia, Tunezja, Algieria, Maroko, Mauretania, Senegal, Gambia, Gwinea Bissau, Gwinea, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Kamerun, Czad, Sudan, Erytrea, Somalia, Etiopia, Republika Środkowoafrykańska, Kongo, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik i Południowa Afryka).
Morfologia.
Długość ciała 20,7–38 cm, długość ogona 11,4–28 cm; masa ciała 200–1200 g; dorosłe samce są większe i cięższe od dorosłych samic.
Systematyka.
Podział systematyczny.
Do rodzaju należą następujące gatunki:

</doc>
<doc id="1173096" url="https://pl.wikipedia.org/wiki?curid=1173096" title="Ictonyx striatus">
Ictonyx striatus



</doc>
<doc id="1173099" url="https://pl.wikipedia.org/wiki?curid=1173099" title="Przemiany (film)">
Przemiany (film)

Przemiany – polski dramat obyczajowy z 2003 roku, nakręcony w październiku 2002; zdjęcia plenerowe pokazują Warszawę i Grodzisk Mazowiecki
Fabuła.
Do domu nad jeziorem przyjeżdża narzeczony jednej z trzech mieszkających tam sióstr, Adrian Snaut. Chce prosić o rękę Wandy. Matka, znając przeszłość ewentualnego zięcia, niepokoi się o los córki. Prosi Snauta, żeby został na kilka dni – chciałaby go lepiej poznać.
Nagrody.
2003:
2004:
2005:

</doc>
<doc id="1173100" url="https://pl.wikipedia.org/wiki?curid=1173100" title="Mellivora">
Mellivora



</doc>
<doc id="1173103" url="https://pl.wikipedia.org/wiki?curid=1173103" title="Burdekin">
Burdekin

Burdekin – rzeka w północno-wschodniej Australii o długości 680 km oraz powierzchni dorzecza 129 tys. km². Źródła w paśmie Seaview Range, uchodzi do Morza Koralowego. Główne dopływy: Clarke, Suttor, Bowen. Większe miasto nad rzeką Burdekin to Charters Towers. Przy ujściu rzeki do morza uprawia się trzcinę cukrową oraz ryż. 

</doc>
<doc id="1173106" url="https://pl.wikipedia.org/wiki?curid=1173106" title="Trazymund II">
Trazymund II

Trazymund II lub Trasamund II (ur. ? – zm. 745) – longobardzki książę Spoleto w latach 724–745, dwukrotnie odsuwany od władzy przez króla Liutpranda. Trazymund doszedł do władzy po swym ojcu Faroaldzie II, którego odesłał do klasztoru.
W 737 lub 738 Trazymund zdobył Gallese i w ten sposób przerwał komunikację między Rzymem a Rawenną. Papież Grzegorz III zaproponował zapłatę za zwrot Gallese w zamian za traktat pokojowy z Trazymundem. Traktat obejmował też Grzegorza księcia Benewentu. Liutprand odrzucił traktat jako sprzeczny z jego interesami i jako zdrajcę zaatakował Trazymunda. Zdobył Spoleto 16 czerwca 739 i wyznaczył Hilderyka na jego miejsce. Trazymund uciekł do Rzymu, gdzie Liutprand go oblegał. Król zdobył miasta Amelia, Orte, Bomarzo i Blera, ale papież wciąż odmawiał wydania zbiega. Papież napisał nawet prośbę o pomoc do Karola Młota księcia Franków. Jednak Karol odmówił pomocy.
W grudniu 744 Trazymund odzyskał księstwo i zabił Hilderyka z pomocą papieża i Benewentu, lecz nie zwrócił skonfiskowanych miast papieskich i przymierze z papieżem rozpadło się. Liutprand nie uznał jego powrotu i wyruszył by wywłaszczyć go po raz drugi. Tym razem Liutprand spotkał się z następcą Grzegorza papieżem Zachariaszem w 742 i obiecawszy zwrot czterech zagarniętych miast, sprzymierzył się z mieszkańcami Rzymu i ponownie zmusił Trazymunda do ucieczki. Trazymund został pochwycony i wysłany do klasztoru. Na jego miejsce osadzono Agipranda bratanka Liutpranda. Nowy książę Benewentu Godescalc, następca Grzegorza, ale bez królewskiej zgody, dalej wspierał Trazymunda i stał się następnym celem królewskiego gniewu.
Po śmierci Liutpranda w 744 Trazymund zdołał odzyskać władzę w Spoleto. Przetrwał rok pod rządami słabego króla Hildepranda zwanego Bezużytecznym, dopóki nie zmarł.

</doc>
<doc id="1173107" url="https://pl.wikipedia.org/wiki?curid=1173107" title="Kosma Lenczowski">
Kosma Lenczowski

Kosma Lenczowski, właśc. Karol Marceli Lenczowski (ur. 18 stycznia 1881 w Maniowach, zm. 1 czerwca 1959 w Krakowie) – polski kapucyn, kapelan Legionów Polskich w latach 1914–1918.
Życiorys.
Urodził 18 stycznia 1881 we wsi Maniowy koło Nowego Targu. Jego ojciec, Teofil był nauczycielem prywatnym, a matka Julia z Błaszczyńskich zajmowała się gospodarstwem domowym. Po ukończeniu szkoły miejskiej w Nowym Targu uczył się w Gimnazjum św. Anny w Krakowie od 1894 do 1898. 18 września 1898 wstąpił do zakonu kapucynów prowincji galicyjskiej w Sędziszowie Małopolskim. 27 września 1899 złożył śluby proste, 4 października 1902 złożył śluby uroczyste w Krakowie. Od 1902 do 1905 odbywał studia filozofii i teologii u franciszkanów w Krakowie. 9 lipca 1905 otrzymał sakrament święceń kapłańskich. Od 1906 do 1907 posługiwał w klasztorze w Krośnie. W latach 1907–1921 był przydzielony do klasztoru w Krakowie, w Kutkorzu i ponownie w Krakowie.
W międzyczasie, po wybuchu I wojny światowej, dnia 8 sierpnia 1914 wyruszył na front jako kapelan I Brygady Legionów Polskich odbywając z nią cały szlak bojowy. 27 stycznia 1915 awansował do rangi urzędnika wojskowego IX klasy (odpowiednik kapitana). W 1916 na własną prośbę przeniesiono go do Domu Ozdrowieńców w Kamieńsku koło Piotrkowa. W 1917 powrócił do służby czynnej i został zatrudniony w 4 Pułku Piechoty w Zegrzu. W czasie kryzysu przysięgowego odmówił złożenia przysięgi i dlatego został skierowany do Polskiego Korpusu Posiłkowego. Po zawarciu pokoju brzeskiego został internowany w Dulfalva, a potem w Huszt.
Po powrocie z wojska przebywał w Krakowie, a od 1921 do 1924 pracował jako wikary konwentu. Później pracował w następujących placówkach: 1924-1925 w Sędziszowie wikary konwentu i ojciec duchowny braci, 1925–1927 we Lwowie (Zamarstynów) wikary konwentu i parafii, w 1930 został mianowany gwardianem i administratorem parafii we Lwowie, ale nie przyjął nominacji, 1930-1933 we Lwowie wikary, 1933 znów zrzekł się godności mistrza nowicjatu w Sędziszowie i nadal pozostał we Lwowie do 1936. Na kapitule 1936 został mianowany spowiednikiem kleryków w Krakowie. W 1939-1940 był we Lwowie ekonomem domu zakonnego i dyrektorem braci. W 1940 w obawie przed zemstą ze strony bolszewików udał mu dzięki pomocy parafian oraz niesamowitym splotem szczęśliwych okoliczności uciec ze Lwowa. Wrócił do Krakowa, przez pewien czas ukrywał się nie będąc pewnym stosunku niemieckich okupantów do byłych legionistów i w końcu podjął zwykłą posługę klasztorną. W latach 1941–1942 znów pracował w Sędziszowie, 1942 w Krakowie, 1942-1947 w Rozwadowie, 1947-1951 w Krakowie. Posługiwał przeważnie wśród ubogich i chorych. Wspierał duchowo i materialnie ludzi biednych i opuszczonych. Ukoronowaniem działalności religijnej, społecznej i patriotycznej o. Kosmy Lenczowskiego stał się jego złoty jubileusz kapłański obchodzony 11 września 1955. Zmarł 1 czerwca 1959 w Krakowie.

</doc>
<doc id="1173109" url="https://pl.wikipedia.org/wiki?curid=1173109" title="Australasian Championships 1923">
Australasian Championships 1923

The Australasian Chmapionships 1923 – tenisowy turniej znany jako wielkoszlemowy Australian Open, który rozegrano w 1923 roku w dniach 11–18 sierpnia, na kortach "Milton Courts" w Brisbane.
Była to 16–ta edycja rozgrywek u mężczyzn, a 2–ga u kobiet.

</doc>
<doc id="1173110" url="https://pl.wikipedia.org/wiki?curid=1173110" title="Helictidinae">
Helictidinae

Helictidinae – monotypowa podrodzina drapieżnych ssaków z rodziny łasicowatych (Mustelidae).
Zasięg występowania.
Podrodzina obejmuje gatunki występujące w Azji. 
Morfologia.
Długość ciała 30–40 cm, ogona 10–21 cm; masa ciała 0,8–3 kg.
Systematyka.
Podział systematyczny.
Do podrodziny należy jeden rodzaj ryjonos ("Melogale") z następującymi gatunkami: 

</doc>
<doc id="1173118" url="https://pl.wikipedia.org/wiki?curid=1173118" title="Clever – widzisz i wiesz">
Clever – widzisz i wiesz

Clever – widzisz i wiesz – polski telewizyjny program rozrywkowy łączący elementy audycji komediowej, popularnonaukowej i typu , nadawany przez telewizję TVN w latach 2007–2008, powstały w oparciu o niemiecki program "Clever – die Show, die Wissen schafft". Jego produkcją zajmowało się Constantin Entertainment.
Charakterystyka programu.
W każdym odcinku programu dwóch zaproszonych do studia gości – osób znanych ze świata "show-biznesu" – odpowiadało na pytania dotyczące przeprowadzanych w studiu (lub poza studiem) doświadczeń naukowych. W eksperymentach udział brali: wcielający się w rolę profesora artysta kabaretowy Grzegorz Halama, jego asystenci, niekiedy także uczestnicy i prowadzący. Po wprowadzeniu w temat doświadczenia padało pytanie (np. "Jak poruszać się po powierzchni kartoflanki, żeby nie utonąć?"")" i trzy możliwe warianty odpowiedzi (np. "a. iść szybko i pewnie, b. na czworaka, c. krokiem ślizgowym"). Uczestnicy wybierali odpowiedzi, a następnie, w wyniku przeprowadzenia doświadczenia, ujawniano prawidłową odpowiedź (tu: "a"; doświadczenie dotyczyło cieczy nienewtonowskiej).
Widowisko miało charakter rozrywkowy. Jego prowadzącymi byli Marcin Prokop i Dorota Wellman.

</doc>
<doc id="1173119" url="https://pl.wikipedia.org/wiki?curid=1173119" title="Wizon">
Wizon



</doc>
<doc id="1173121" url="https://pl.wikipedia.org/wiki?curid=1173121" title="Taxidea">
Taxidea



</doc>
<doc id="1173122" url="https://pl.wikipedia.org/wiki?curid=1173122" title="Pondichéry">
Pondichéry



</doc>
<doc id="1173125" url="https://pl.wikipedia.org/wiki?curid=1173125" title="106 Dywizja Piechoty (USA)">
106 Dywizja Piechoty (USA)

106 Dywizja Piechoty – amerykańska dywizja z czasów II wojny światowej.
Powstała 15 marca 1943. 
Po szkoleniu trwającym ponad rok została wysłana do Europy Zachodniej i weszła do linii w grudniu 1944, na wówczas spokojnym odcinku frontu w Ardenach, gdzie miała zaaklimatyzować się do walki. 16 grudnia na tym właśnie odcinku ruszyła niemiecka ofensywa w Ardenach. Niedoświadczona dywizja, zaskoczona niemieckim natarciem, poniosła ogromne straty. Dwa z trzech pułków dywizji (422 i 423) zostały otoczone i wzięte do niewoli. Wśród około 7 tysięcy jeńców z dywizji był między innymi Kurt Vonnegut, który opisał swoje doświadczenia w powieści "Rzeźnia numer pięć".
Mimo strat dywizja walczyła do marca 1945, następnie została przeniesiona do służby na tyłach. Ogółem spędziła łącznie 63 dni na froncie. Powróciła do USA i została rozwiązana w październiku 1945.

</doc>
<doc id="1173130" url="https://pl.wikipedia.org/wiki?curid=1173130" title="Sheek">
Sheek



</doc>
<doc id="1173133" url="https://pl.wikipedia.org/wiki?curid=1173133" title="Styles">
Styles



</doc>
<doc id="1173136" url="https://pl.wikipedia.org/wiki?curid=1173136" title="Kopyść (sprzęt kuchenny)">
Kopyść (sprzęt kuchenny)

Kopyść (również warzecha, warząchew) – długa łyżka z drewna. Dawniej powszechnie stosowana podczas gotowania (stąd rdzeń "warz"-). Między innymi na Podhalu służyła do mieszania w kotle i nabierania, np. żętycy.
Obecnie pomocna między innymi przy patelniach teflonowych, ponieważ nie jest tak twarda, jak metalowa chochla i nie uszkadza tworzywa. Zalecana również przy długotrwałej obróbce przetworów owocowych z powodu braku właściwości utleniających drewna.

</doc>
<doc id="1173138" url="https://pl.wikipedia.org/wiki?curid=1173138" title="Philippe Charles de La Fare">
Philippe Charles de La Fare

Philippe Charles de La Fare (ur. 15 lutego 1687, zm. 14 września 1752 w Paryżu) – francuski arystokrata, dyplomata i wojskowy.
Od 1717 roku dowodził pułkiem "Régiment de Normandie".
W 1722 został francuskim ambasadorem w Madrycie. W 1746 roku został mianowany Marszałkiem Francji.

</doc>
<doc id="1173139" url="https://pl.wikipedia.org/wiki?curid=1173139" title="Ratusz w Lubinie">
Ratusz w Lubinie

Ratusz w Lubinie – został wzniesiony w roku 1768 w stylu barokowym, w XIX wieku został przebudowany. Obiekt został zniszczony w 1945 roku, a następnie odbudowany w roku 1950. Obecnie ratusz jest siedzibą Muzeum Historycznego w Lubinie oraz prezydenta miasta i rady miejskiej.
Historia.
Pierwszy renesansowy ratusz w Lubinie powstał w roku 1515, podczas dużej rozbudowy miasta. Obiekt ten uległ zniszczeniu w pożarze w 1757 roku i został rozebrany, a na jego miejscu wzniesiono w roku 1768 obecny budynek. Ratusz został znacznie przebudowany w XIX i XX wieku. Budowla uległa poważnym uszkodzeniom w roku 1945 w czasie działań wojennych i została odbudowana w 1950 roku, skutkiem czego utraciła w dużej mierze cechy stylowe. W 2010 roku ratusz został odrestaurowany, a jego wieżę pokryto miedzianą blachą.
Decyzją wojewódzkiego konserwatora zabytków z dnia 14 kwietnia 1981 roku ratusz został wpisany do rejestru zabytków. 
Architektura.
Ratusz jest budowlą późnobarokowa wzniesioną na planie prostokąta, ma dwie kondygnacje i jest nakryty czterospadowym dachem mansardowym z lukarnami. Na kalenicy znajduje się obita miedzianą blachą wieżyczka z tarczami zegarowymi, zwieńczona barokowym hełmem z iglicą. Elewacje ożywiają płytkie ryzality zwieńczone trójkątnymi przyczółkami. Ryzalit na fasadzie zachodniej ma tympanon, na którym wśród ornamentów roślinnych widnieje herb miasta.&lt;br&gt;

</doc>
<doc id="1173150" url="https://pl.wikipedia.org/wiki?curid=1173150" title="Faza jasna">
Faza jasna



</doc>
<doc id="1173158" url="https://pl.wikipedia.org/wiki?curid=1173158" title="Michelle Larcher de Brito">
Michelle Larcher de Brito

Michelle Larcher de Brito (ur. 29 stycznia 1993 w Lizbonie) – portugalska tenisistka, najmłodsza zwyciężczyni pojedynku w cyklu WTA Tour w 2006.
Jest wychowanką Szkoły Tenisowej Nicka Bollettieriego w Bradenton na Florydzie, dokąd w wieku 9 lat przeniosła się z rodziną i gdzie nadal mieszka.
Obok wygrania prestiżowego tunieju juniorek Orange Bowl w 2007, jej największym sukcesem jest pokonanie dwóch wysoko sklasyfikowanych rywalek – Meghann Shaughnessy (w 2007) i Agnieszki Radwańskiej (2008). Obie wygrane zostały odniesione w Miami podczas turnieju Sony Ericsson Open. Najmłodsza zawodniczka z pierwszej 25 rankingu ITF Juniors, najwyżej w rankingu WTA, sklasyfikowana była na 76. miejscu. W kwalifikacjach do turnieju Bank of the West Classic wygrała z inną Polką Martą Domachowską 6:0, 6:1.

</doc>
<doc id="1173172" url="https://pl.wikipedia.org/wiki?curid=1173172" title="Belsat">
Belsat



</doc>
<doc id="1173173" url="https://pl.wikipedia.org/wiki?curid=1173173" title="Stefan Bartik">
Stefan Bartik

Stefan Bartik (ur. 25 grudnia 1903 w Tarnowie, zm. 3 grudnia 1964 tamże) – polski aktor teatralny, filmowy i telewizyjny.
Z zawodu był drukarzem. Pracował (jako metrampaż) m.in. w drukarni „Ilustrowanego Kuryera Codziennego” w Krakowie, jednak w latach 30. rozpoczął amatorską pracę sceniczną. W 1953 roku zdał eksternistyczny egzamin aktorski.
Występował w Teatrze Ziemi Rzeszowskiej w Rzeszowie (1953), krakowskim Teatrze Młodego Widza (1955-1956) oraz w łódzkim Teatrze Satyry (1956). Od 1963 roku współpracował z Teatrem Ziemi Krakowskiej im. Ludwika Solskiego w Tarnowie.
Pochowany został na Cmentarzu Salwatorskim w Krakowie, sektor SC5-8-7.

</doc>
<doc id="1173174" url="https://pl.wikipedia.org/wiki?curid=1173174" title="BiełSat">
BiełSat



</doc>
<doc id="1173175" url="https://pl.wikipedia.org/wiki?curid=1173175" title="Gabriel-Jacques de Salignac">
Gabriel-Jacques de Salignac

Gabriel-Jacques de Salignac, markiz de la Mothe-Fénelon (ur. 25 lipca 1688, zm. 11 października 1746) był francuskim dowódcą i dyplomatą.
W roku 1706 został kapitanem regimentu "Royal-Cuirassiers". Następnie od 1719 roku dowodził w randze pułkownika "régiment de Poitou". W tym samym roku awansował na brygadiera. 
24 grudnia 1721 poślubił Françoise-Louise Le Peletier (jej ojcem był Louis le Peletier, pan de Beaupré). Jego druga żoną była Charlotte-Henriette le Mairat de Verville, która zmarła w Paryżu 6 sierpnia 1782. 
W roku 1724 został wysłany do Holandii jako ambasador. Funkcję tę sprawował do 1744 roku. Marszałkiem polnym ("maréchal de Camp") został w 1734, gubernatorem Quesnoy w 1735. 
Otrzymał tytuł "conseiller d'état d'épée i chevalier des ordres du roi" (1740)
Napisał "Mémoires diplomatiques".
Zginął 11 października 1746 w bitwie pod Rocoux w wyniku obrażeń od kuli armatniej.

</doc>
<doc id="1173185" url="https://pl.wikipedia.org/wiki?curid=1173185" title="John Allen">
John Allen

John L. Allen, Jr. (ur. 1965) – dziennikarz specjalizujący się w sprawach Kościoła katolickiego. Od sierpnia 1997 jest korespondentem National Catholic Reporter (USA) oraz komentuje wydarzenia z Watykanu dla CNN i NPR.
Publikacje.
Oprócz artykułów prasowych, Allen jest także autorem kilku książek, m.in. dwóch o Benedykcie XVI (zostały one przetłumaczone na język polski), a także książki o Opus Dei.
Bibliografia.
Książki Johna Allena:

</doc>
<doc id="1173187" url="https://pl.wikipedia.org/wiki?curid=1173187" title="Lista gwiazd w gwiazdozbiorze Sieci">
Lista gwiazd w gwiazdozbiorze Sieci

Zestawienie to zawiera gwiazdy do jasności 6,5 w gwiazdozbiorze Sieci. Dodatkowo uwzględniono w nim inne interesujące obiekty gwiazdowe.

</doc>
<doc id="1173189" url="https://pl.wikipedia.org/wiki?curid=1173189" title="Staw kulisty panewkowy">
Staw kulisty panewkowy

Staw kulisty panewkowy () – rodzaj stawu charakteryzujący się kulistymi powierzchniami stawowymi (wklęsłą panewką i wypukłą główką). Duża część główki znajduje się w panewce, co zmniejsza jego możliwości ruchowe w porównaniu do stawu kulistego wolnego. Przykładem stawu kulistego panewkowego jest staw biodrowy.

</doc>
<doc id="1173194" url="https://pl.wikipedia.org/wiki?curid=1173194" title="Michał Skrodzki">
Michał Skrodzki

Michał Stefan Skrodzki (ur. 6 października 1920 we wsi Pastorczyk, powiat Kolno, zm. 27 stycznia 1995 w Olsztynie) – agrotechnik polski, profesor Akademii Rolniczo-Technicznej w Olsztynie.
Życiorys.
Pochodził z rodziny ziemiańskiej, był synem Aleksandra i Stanisławy z Kościeleckich. W 1939 ukończył gimnazjum w Sejnach (maturę uzyskał dopiero po wojnie, w liceum w Łomży). W latach okupacji brał udział w konspiracji AK-owskiej i w tajnym nauczaniu. W 1946 rozpoczął studia na Wydziale Rolniczym Uniwersytetu i Politechniki we Wrocławiu i w 1950 uzyskał dyplom uczelni ze specjalizacją w dziedzinie chemii rolnej.
W latach 1950-1952 pracował w Stacji Chemiczno-Rolniczej we Wrocławiu, w październiku 1952 podjął pracę w Wyższej Szkole Rolniczej w Olsztynie (w 1972 przemianowanej na Akademię Rolniczo-Techniczną). Był kolejno starszym asystentem i adiunktem (od 1957), 27 listopada 1962 uzyskał stopień doktora nauk rolniczych na podstawie rozprawy "Porównanie czterech systemów rolniczego zagospodarowania stoku na Pojezierzu Warmińsko-Mazurskim" (promotorem był profesor Witold Niewiadomski). 29 czerwca 1973 na podstawie pracy "Studia nad porównaniem plonowania przy czterech systemach rolniczego zagospodarowania stoku na Pojezierzu Mazurskim" uzyskał habilitację; w 1982 został profesorem nadzwyczajnym, w 1990 profesorem zwyczajnym. Uczestniczył w organizowaniu Katedry Ogólnej Uprawy Roli i Roślin, kierowanej przez Witolda Niewiadomskiego, od podstaw zorganizował pracownię chemiczną gleby i roślin. W latach 1981-1988 kierował Katedrą Ogólnej Uprawy Roślin, a w latach 1982-1984 pełnił funkcję prodziekana Wydziału Rolniczego Akademii Rolniczo-Technicznej. Od 1972 kierował również Studium Podyplomowym z Produkcji Roślinnej. Przeszedł na emeryturę wraz z końcem września 1991.
Zainteresowania naukowe profesora Skrodzkiego obejmowały systemy rolniczego zagospodarowania urzeźbionych terenów północno-wschodniej Polski, glebochronną funkcję poprzeczno-stokowej uprawy roli i płodozmianów przeciwerozyjnych na stokach, relację między jakością wód spływających po stokach a zagrożeniami środowiska. Od 1973 zajmował się przede wszystkim agrolotnictwem; zorganizował Zespół Badawczy Technologii Agrolotniczych (później Instytut Agrolotnictwa) oraz uruchomił w Olsztynie jedyną w Polsce agrolotniczą specjalność studiów. W ramach swoich badań zajmował się m.in. efektywnością wykorzystania techniki lotniczej do nawożenia mineralnego oraz siewu. Zorganizował na potrzeby naukowe i dydaktyczne lotnisko oraz poligon badawczy przy Kętrzyńskim Zjednoczeniu Rolniczo-Przemysłowym. Zainicjował serię konferencji naukowych poświęconych agrolotnictwu i współredagował periodyk "Problematyka badań agrolotniczych". Współpracował z polskimi instytucjami lotniczymi i rolniczymi, a także ośrodkami naukowymi spoza kraju, głównie z krajów tzw. demokracji ludowej.
Wchodził w skład Komitetu Techniki Rolniczej i Komitetu Uprawy Roślin Polskiej Akademii Nauk, Rady Naukowej Instytutu Lotnictwa, zarządu olsztyńskiego oddziału Polskiego Towarzystwa Gleboznawczego. Był również biegłym sądowym w zakresie szkód w rolnictwie. Ogłosił jako autor lub współautor przeszło 100 prac, m.in. "Stosowanie samolotów i śmigłowców w rolnictwie" (w "Węzłowe zagadnienia rolnictwa ziem północno-wschodniej Polski", 1980), "Lotnictwo rolnicze" (w "Podstawowe problemy współczesnej techniki", 1980), "Wykorzystanie samolotów do prac agrotechnicznych" (w "Podstawy agrotechniki", 1983). Pod jego kierunkiem dyplomy magisterskie uzyskało 180 osób, w tym 60 specjalistów agrolotnictwa; wypromował 6 doktorów, m.in. profesora Jana Brzozowskiego.
Udzielał się społecznie w Polskim Towarzystwie Turystyczno-Krajoznawczym i Towarzystwie Przyjaciół Ziemi Łomżyńskiej. Był odznaczony m.in. Krzyżem Kawalerskim Orderu Odrodzenia Polski, Srebrnym i Złotym Krzyżem Zasługi, Medalem Komisji Edukacji Narodowej, srebrną i złotą odznaką "Zasłużony dla Warmii i Mazur". W 1954 poślubił Jadwigę z Sobocińskich, stomatologa; miał dwie córki: Marię Zofię Behlingową, lekarza pediatrę i Bognę Daukszewiczową, nauczycielkę.
Zmarł 27 stycznia 1995 w Olsztynie, pochowany został na cmentarzu w Kolnie w grobie rodzinnym.

</doc>
<doc id="1173196" url="https://pl.wikipedia.org/wiki?curid=1173196" title="Ratusz w Dzierżoniowie">
Ratusz w Dzierżoniowie

Ratusz w Dzierżoniowie – wzniesiony w roku 1875 przy wykorzystaniu wieży i sukiennic pochodzących z XV wieku, będących fragmentami poprzedniego ratusza. W XVII i XIX wieku przebudowano wnętrza. Obecnie ratusz jest siedzibą władz miejskich i biblioteki.
Historia.
Dokładna data powstania pierwszego ratusza w Dzierżoniowie nie jest znana, źródła podają, że istniał już w roku 1337. W 1613 roku wzniesiono wieżę. W latach 1428, 1562, 1600, 1633 i 1780 ratusz był odbudowywany po kolejnych pożarach. W roku 1872 bryłę rozebrano z powodu złego stanu technicznego, a w latach 1873-1875 wzniesiono nowy ratusz, ze starego pozostała tylko wieża i sukiennice. W XVII i XIX wieku przebudowano wnętrza ratusza. W latach 1964-1965 sukiennice zaadaptowano dla potrzeb miejskiej biblioteki. W latach 2012-2013 przeprowadzono gruntowny remont budowli.
Decyzją wojewódzkiego konserwatora zabytków z dnia 20 grudnia 1976 roku ratusz został wpisany do rejestru zabytków.
Architektura.
Ratusz jest budowlą trzykondygnacyjną, w zasadzie jest pozbawiony ozdób z wyjątkiem wysokiego aż do dachu ryzalitu, położonego na środku głównej fasady, posiadającego zamknięte półkoliście okna. Z dawnego średniowiecznego założenia pozostała czworoboczna wieża z ostrołukowym portalem, zwieńczona galeryjką i późnorenesansowym hełmem z latarnią, oraz budynek dawnych sukiennic, posiadający gotycki szczyt. Wysoka na 47 metrów wieża posiada ostrołukowe okienka i jest podzielona gzymsami, powyżej których znajdują się tarcze zegarowe. Budynek ratusza jest siedzibą władz miasta, a w sukiennicach mieści się biblioteka publiczna.

</doc>
<doc id="1173199" url="https://pl.wikipedia.org/wiki?curid=1173199" title="Jirō Asada">
Jirō Asada

, właśc. – japoński pisarz.
Życiorys.
Po ukończeniu wyższej szkoły średniej Chuo University Suginami High School w tokijskiej dzielnicy Suginami, Jirō Asada służył przez dwa lata w oddziałach lądowych Japońskich Sił Samoobrony. Potem przez dłuższy czas prowadził butik. Zaczął publikować dopiero w wieku 39 lat.
Adaptacje filmowe.
Jego twórczość była wielokrotnie filmowana.

</doc>
<doc id="1173201" url="https://pl.wikipedia.org/wiki?curid=1173201" title="Jean-Ignace de La Ville">
Jean-Ignace de La Ville

Jean-Ignace de La Ville znany jako abbe (ksiądz) de la Ville (ur. 1702, zm. 15 kwietnia 1774) – francuski dyplomata i duchowny.
W latach 1745-1749 pełnił funkcję ambasadora Francji w Holandii. W rozdziale XVI swych "Pamiętników" wspomina go Giacomo Casanova. Był korespondentem Jean le Rond d’Alemberta.

</doc>
<doc id="1173209" url="https://pl.wikipedia.org/wiki?curid=1173209" title="Fritz Machlup">
Fritz Machlup

Fritz Machlup (ur. 15 grudnia 1902 w Wiener Neustadt, zm. 30 stycznia 1983 w Princeton) – austriacki ekonomista. Jako jeden z pierwszych rozpoczął badania wiedzy jako zasobu ekonomicznego.
Życiorys.
Jego ojciec był drobnym przedsiębiorcą. Fritz Machlup studiował na Uniwersytecie Wiedeńskim pod kierunkiem Ludwiga von Misesa, u którego w 1925 napisał rozprawę doktorską pod tytułem "Obrona standardu złota" ("Goldkernwahrung"). W tym czasie z sukcesem rozwijał działalność gospodarczą ojca, stając się udziałowcem austriackich i węgierskich przedsiębiorstw produkujących tekturę. W tym samym okresie pełnił funkcję skarbnika (później sekretarza) Austriackiego Stowarzyszenia Ekonomicznego.
W 1933 opuścił Austrię i w ramach stypendium Rockerfellera udał się w podróż po Stanach Zjednoczonych. W 1940 uzyskał obywatelstwo amerykańskie. W latach 1935–1947 piastował katedrę na Uniwersytecie Stanu Nowy Jork w Buffalo (w tym samym miejscu wykładał Ronald Coase). W 1947 objął funkcję profesora ekonomii politycznej na Uniwersytecie Johnsa Hopkinsa. Wykładał gościnnie na wielu innych uczelniach amerykańskich i zagranicznych. W 1950 rozpoczął pionierskie badania nad problemami wiedzy oraz innowacji. W 1966 był prezesem Amerykańskiego Towarzystwa Ekonomicznego.

</doc>
<doc id="1173210" url="https://pl.wikipedia.org/wiki?curid=1173210" title="D'Alembert">
D'Alembert



</doc>
<doc id="1173215" url="https://pl.wikipedia.org/wiki?curid=1173215" title="Andreas Maislinger">
Andreas Maislinger

Andreas Maislinger (ur. 26 lutego 1955 w St. Georgen koło Salzburga) – austriacki historyk i politolog. W 1992 stworzył organizację „Austriacka Służba Pamięci”.
Życiorys.
Andreas Maislinger studiował Prawo i Politologię w Salzburgu, w Wiedniu, oraz we Frankfurcie, Berlinie i Innsbrucku. W 1980 ukończył studia w Wiedniu pracą doktorską o problemach austriackiej obrony państwowej. Następnie pracował w organizacji „Aktion Sühnezeichen Friedensdienste” (ASF) w Polsce i odbył swoją obowiązkową służbę cywilną w Wiedniu w organizacji „Internationaler Versöhnungsbund”. Od 1982 do 1991 pracował między innymi na Uniwersytecie w Innsbrucku w Nowym Orleanie, w Berlinie, w Linzu i w Jerozolimie.
W 1992 stworzył wraz z Andreasem Hörtnaglem organizację „Austriacka Służba Pamięci”, z której wywiodła się organizacja „Stowarzyszenie Służby za Granicą” (1998). Od 2003 Maislinger organizuje „Georg Rendl Symposion” dla upamiętnienia austriackiego malarza i autora Georga Rendlera. W 2005 Heinz Fischer, Prezydent Austrii, wręczył mu srebrną odznakę za zasługi dla państwa. Andreas Maislinger został także laureatem medalu za zasługi dla Tyrolu. Od 2006 Maislinger organizuje co dwa lata „Ignaz-Glaser-Symposion” w Bürmoos koło Salzburga, na którym odbywają się debaty na temat integracji. Andreas Maislinger ufundował (2006) Austrian Holocaust Memorial Award, wręczany corocznie osobie, która wyróżniła się pielęgnowaniem pamięci o Shoah. 29 września 2007 w Braunau am Inn przyznano po raz pierwszy nagrodę „Egon Ranshofen-Wertheimer Preis”, inicjatorem której był Andreas Maislinger. Pod jego kierownictwem naukowym odbywają się Dni Historii Współczesnej w Braunau.

</doc>
<doc id="1173226" url="https://pl.wikipedia.org/wiki?curid=1173226" title="Pomnik żołnierzy AK w Nałęczowie">
Pomnik żołnierzy AK w Nałęczowie

Pomnik żołnierzy Armii Krajowej w Nałęczowie – pomnik upamiętniający poległych żołnierzy AK z oddziału "Szatana" znajdujący się na skraju Lasu Zakładowego, na "polanie harcerskiej" na przedmieściach Nałęczowa.
Historia.
Pomnik powstał staraniem środowisk kombatanckich podjętych dla upamiętnienia związanego z walką o wolną Polskę wydarzenia, które miało miejsce w Nałęczowie. Po rozwiązaniu Armii Krajowej w dniu 17 stycznia 1945, działający w okolicach Nałęczowa oddział tej armii nie złożył broni i zagrożony aresztowaniami i wywózką do łagrów, podjął dalsze działania zbrojne. W dniu 19 maja 1945 partyzanci pod dowództwem Szatana zaatakowali mieszczący się w wilii Aniela posterunek MO w Nałęczowie. Wobec braku granatów i broni ciężkiej, atak okazał się bezskuteczny. W czasie odwrotu partyzanci wpadli w zasadzkę zorganizowaną przez grupę operacyjną NKWD, przy drodze prowadzącej do wsi Łubki w rejonie Lasu Zakładowego. Z liczącego 30 ludzi oddziału zginęło 17 młodych żołnierzy AK. Poległych pochowano następnego dnia w zbiorowej mogile na nałęczowskim cmentarzu.
Opis pomnika.
W 1996 w Nałęczowie, na skraju Lasu Zakładowego, na tak zwanej "polanie harcerskiej" w hołdzie poległym żołnierzom zbudowano granitowy pomnik. Projekt pomnika przygotował rzeźbiarz Stanisław Strzyżyński, a wykonawcą był Jan Dudek. Budowla ma formę krzyża utworzonego z bloków granitowych z wizerunkami orła i kotwicy – symbolu Polski Walczącej. Na poziomym ramieniu krzyża wyryto napis:
Uroczyste odsłonięcie pomnika połączone z mszą polową nastąpiło 19 maja 1996 z udziałem obecnego dowódcy oddziału Kazimierza Woźniaka.

</doc>
<doc id="1173227" url="https://pl.wikipedia.org/wiki?curid=1173227" title="The Amazing Spider-Man">
The Amazing Spider-Man

The Amazing Spider-Man – główna seria komiksowa opowiadająca o losach Petera Parkera.
Fabuła.
Na skutek wypadku, nastoletni Peter zostaje ugryziony przez radioaktywnego pająka. Wkrótce chłopak odkrywa w sobie nadludzkie zdolności, które są olbrzymim zaskoczeniem. Z początku Peter próbuje wykorzystywać je do zarabiania pieniędzy. Gdy przez jego nieodpowiedzialne zachowanie ginie człowiek, Peter poprzysięga wykorzystywać swoje zdolności by bronić zwykłych ludzi. Od tej pory świat zna go jako "Spider-Mana".
Ogólne informacje.
Twórcami serii byli Stan Lee (scenariusz) oraz Steve Ditko (rysunki). Pierwszy zeszyt został wydany 1 marca 1963 roku. Od tamtej pory wydano 700 zeszytów serii, po czym w 2013 roku zamknięto tytuł i zastąpiono go serią "The Superior Spider-Man", w której rolę Człowieka-Pająka przejął Otto Octavius (znany również jako Dr Octopus). W kwietniu 2014 roku miał miejsce powrót Petera Parkera, wznowiono wtedy serię "The Amazing Spider-Man" od pierwszego numeru.

</doc>
<doc id="1173242" url="https://pl.wikipedia.org/wiki?curid=1173242" title="Privilege of Evil">
Privilege of Evil

Privilege of Evil – minialbum fińskiego zespołu deathmetalowego Amorphis, wydany w grudniu 1993 roku przez wytwórnię Relapse Records. Album stanowi zbiór utworów demo z początków twórczości Amorphis, nagranych w 1991 roku w TTT Studio, należącym do Timo Tolkkiego z zespołu Stratovarius. W 1991 tylko dwie z nagranych piosenek trafiły na pierwszy singel zespołu, całość nagrania została wydana dopiero w postaci tego minialbumu.

</doc>
<doc id="1173246" url="https://pl.wikipedia.org/wiki?curid=1173246" title="KalOnline">
KalOnline



</doc>
<doc id="1173264" url="https://pl.wikipedia.org/wiki?curid=1173264" title="City-Tunnel Offenbach">
City-Tunnel Offenbach

City-Tunnel w Offenbachu am Main (niem. "City-Tunnel Offenbach"), tunel kolejowy w niemieckim mieście Offenbach am Main, oraz odcinkiem, po którym poruszają się wszystkie linie S-Bahn Rhein-Main w kierunku wschodnim (linie S1, S2, S8, S9).
Planowane warianty.
Pierwotnie istniało pięć wariantów poprowadzenia nowej linii kolejowej. Skupiono się na jednym, który omijał frankfurcką dzielnicę Oberrad, w której budowa tunelu spowodowała by ogromny problem częściowej przebudowy pozostałej infrastruktury, a co za tym idzie podniesienie kosztów budowy. Protest mieszkańców Oberrad przyczynił się do cofnięcia pozwolenia na budowę na tym terenie ze strony miasta Frankfurtu.
Jesienią roku 1983 miasto Offenbach am Main nakazało przeanalizować koszty budowy różnych wariantów trasy S-Bahn. Mimo większych nakładów finansowych, podjęto decyzję o budowie tunelu prowadzącego przez centrum miasta, sugerując, że korzyści z takiego przebiegu trasy są wyższe, niż (roz)budowa innych naziemnych tras na terenie miasta.
Budowa.
Czwartego grudnia 1986 roku, zakończono rozmowy dotyczące finansowania projektu. Utworzenie nowego planu zabudowy i ratyfikacja planów przez poszczególne gremia trwała aż pod koniec roku 1990, kiedy wszystkie potrzebne do rozpoczęcia budowy wymagania zostały spełnione. Symbolicznie budowa została rozpoczęta dnia 23 marca 1988 roku.
Także w Offenbachu doszło do problemów z infrastrukturą miejską. Należało przenieść niektóre podziemne linie energetyczne, kanalizację wodną i gazową, przekierować ruch samochodowy wewnątrz miasta. Nie wszędzie budowa mogła być prowadzona w systemie otwartym (odkrywkowym). Na rogu ulic "Bieberer Straße" i "Friedhofstraße" tunel budowany był bezpośrednio pod fundamentami piwnicznymi znajdujących się tam budynków mieszkalno-usługowych. Należało tam zbudować specjalne wzmocnienia. Z 3,7 km trasy, 3,5 km zostało wybudowanych w systemie otwartym.
Otwarcie trasy i późniejsze zmiany.
Otwarcie trasy między stacjami Frankfurt-Mühlberg i Offenbach (Main) Ost nastąpiło 23 maja 1995 roku. Przedłużono jednocześnie linię S8 aż do Hanau, pociągi linii S1 kończyły bieg na stacji Offenbach-Ost, a pociągi linii S2 nie dojeżdżały do Offenbachu, lecz kończyły bieg na dworcu Frankfurt Südbahnhof.
Po zakończeniu kolejnej rozbudowy trasy tzw. Kolei Rodgau ("Rodgaubahn") oraz trasy do Dietzenbach, przez tunel średnicowy i miasto Offenbach przebiegają dziś linie S1, S2, S8 i S9. Z powodu przepełnienia w tunelu średnicowym we Frankfurcie nad Menem, pojedyncze pociągi linii S2 kończą lub rozpoczynają w godzinach szczytu bieg na dworcu Offenbach Hauptbahnhof, omijając równocześnie tunel offenbaski.
Stacje.
W tunelu średnicowym w Offenbach znajdują się trzy stacje podziemne. Są to Kaiserlei, "Ledermuseum" oraz "Marktplatz". Wszystkie stacje są architektonicznie do siebie podobne, jednoprzestrzenne i obywają się bez elementów konstrukcyjnych i filarów wewnątrz. Dzięki temu zwiększyło się subiektywne poczucie bezpieczeństwa pasażerów, a zarazem zmniejszyło się prawdopodobieństwo wybryków chuligańskich i wandalizmu. Po raz pierwszy w historii S-Bahn w Regionie Ren-Men, nad zaprojektowaniem stacji pracowali zatrudnieni w tym celu zewnętrzni architekci, a nie biuro projektowe kolei niemieckiej.

</doc>
<doc id="1173273" url="https://pl.wikipedia.org/wiki?curid=1173273" title="Odchylenie linii pionu">
Odchylenie linii pionu

Odchylenie linii pionu – kąt między kierunkiem linii pionu geoidy a normalną do elipsoidy odniesienia. W zależności od stosowanej elipsoidy wyróżnia się odchylenia względne (dla elipsoidy lokalnej) oraz bezwzględne (dla geocentrycznej).
Z odchyleniem linii pionu mamy do czynienia, gdy normalna do geoidy mająca współrzędne formula_1 pozostaje niezmieniona, zaś normalna do elipsoidy formula_2 zmieni swoje położenie w przestrzeni na skutek przemieszczenia i zmiany parametrów samej elipsoidy.
Względne odchylenia pionu wynoszą:
gdzie:
Różnice między sąsiednimi punktami pomiarowymi odchyleń pionu zmieniają się quasi-liniowo. Przeprowadzając dzięki temu liniową interpolację różnic formula_7 i formula_8 pomiędzy przynajmniej 3 stacjami astronomicznymi możemy wyznaczyć różnice formula_7 i formula_8 pomiędzy wszystkimi punktami sieci geodezyjnej. Z odpowiednich różnic odchyleń pionu obliczamy względne odchylenia pionu w danym punkcie sieci (nie będącym stacją astronomiczną) dodając do odchylenia grawimetrycznego wspomniane różnice formula_7 i formula_14

</doc>
<doc id="1173278" url="https://pl.wikipedia.org/wiki?curid=1173278" title="Ministrowie sprawiedliwości Wielkiej Brytanii">
Ministrowie sprawiedliwości Wielkiej Brytanii

Minister sprawiedliwości (en. "Secretary of State for Justice") – brytyjski urząd ministerialny, który zastąpił w 2007 r. urząd ministra spraw konstytucyjnych. Podobnie jak poprzednik związany jest z urzędem Lorda Kanclerza.

</doc>
<doc id="1173285" url="https://pl.wikipedia.org/wiki?curid=1173285" title="Król Marek">
Król Marek

Król Marek – bohater średniowiecznej legendy "Tristan i Izolda", wuj Tristana, który był jego najwierniejszym sługą, a także mąż Izoldy Jasnowłosej. Prawdopodobnie władał Kornwalią w połowie VI wieku.
Opis jego postaci różni się w poszczególnych wersjach legendy. W wersji Josepha Bédier, zajmującej się jedynie dziejami Tristana i Izoldy, cechuje go dobroć, odwaga i mądrość. 
Natomiast w "Le Morte Darthur" Thomasa Malorego jest tchórzliwy i zdradziecki. Widać tu, że postacie legend arturiańskich są figurami odgrywającymi pewne problematyczne dla średniowiecznej kultury sytuacje. Główną z nich jest trójkąt: mądry król - jego żona - najwierniejszy rycerz i kochanek królowej, wykorzystywany w "Dziejach Tristana i Izoldy" Bédiera. W bogatszym dziele Malorego, gdzie Artur i Marek występują obok siebie, rola cnotliwego władcy zarezerwowana jest dla króla Artura. Pojawia się za to odmienny wariant opisywanego trójkąta: zdradziecki i niegodny król - wierny i cnotliwy wasal - królowa. 
Trzecią wersję trójkąta tworzy historia Lamoraka, Morgause i króla Lota.

</doc>
<doc id="1173289" url="https://pl.wikipedia.org/wiki?curid=1173289" title="Barbarie de Saint Contest">
Barbarie de Saint Contest



</doc>
<doc id="1173293" url="https://pl.wikipedia.org/wiki?curid=1173293" title="Okręg wyborczy Blackburn">
Okręg wyborczy Blackburn

Okręg wyborczy Blackburn powstał w 1832 r. i wysyłał do brytyjskiej Izby Gmin dwóch deputowanych. Okręg został zlikwidowany w 1950 r. (podzielono go wówczas na okręgi Blackburn East i Blackburn West). Został ponownie odtworzony już pięć lat później w 1955 r., tym razem jako okręg jednomandatowy.

</doc>
<doc id="1173298" url="https://pl.wikipedia.org/wiki?curid=1173298" title="Gazette d’Amsterdam">
Gazette d’Amsterdam

Gazette d’Amsterdam – francuskojęzyczna gazeta wychodząca w Amsterdamie od 1691 do 1796 roku. Czasem pod tytułem: „Gazette d’Hollande“ (1733, 1735–1736) lub „Gazettes d’Hollande“ (1761). Jedna z najbardziej znaczących gazet epoki Oświecenia, zwłaszcza w pierwszej połowie XVII wieku.
Monopol języka francuskiego jako języka prasy przełamał dopiero w 1731 „Hollandsche Spectator“.

</doc>
<doc id="1173304" url="https://pl.wikipedia.org/wiki?curid=1173304" title="Hustler (Wisconsin)">
Hustler (Wisconsin)

Hustler to wieś w stanie Wisconsin w hrabstwie Juneau w Stanach Zjednoczonych.

</doc>
<doc id="1173321" url="https://pl.wikipedia.org/wiki?curid=1173321" title="Pro-lek">
Pro-lek



</doc>
<doc id="1173323" url="https://pl.wikipedia.org/wiki?curid=1173323" title="BEF">
BEF



</doc>
<doc id="1173324" url="https://pl.wikipedia.org/wiki?curid=1173324" title="Erich Manstein">
Erich Manstein



</doc>
<doc id="1173337" url="https://pl.wikipedia.org/wiki?curid=1173337" title="Kolimacja (geodezja)">
Kolimacja (geodezja)

Kolimacja – nieprostopadłość osi celowej do poziomej osi obrotu lunety. 
Oś obrotu z osią lunety tworzy kąt 90º + c, gdzie c jest kolimacją. Średnia z odczytów w dwóch położeniach lunety jest wolna od wpływu kolimacji.
Ponieważ oś celowa wyznacza środek krzyża nitek i środek układu optycznego lunety, który przy różnym ogniskowaniu lunety może się przesunąć, co spowoduje zmianę położenia osi celowej i kolimacji. Dlatego zjawisko kolimacji może mieć zmienny wpływ na pomiar dla krótkich i długich celowych w czasie pomiaru na jednym stanowisku.
Badanie wielkości kolimacji przeprowadza się dla celowych o różnej długości od krótkich (5 m) do długich (100 m i ∞). Dla każdej odległości kolimację wyznacza się w kilku seriach, przy poziomej osi celowej celując na wyraźny punkt. Kolimacja wyraża się wzorem:
formula_1 

</doc>
<doc id="1173338" url="https://pl.wikipedia.org/wiki?curid=1173338" title="François Armand d’Usson">
François Armand d’Usson

François Armand d’Usson, markiz de Bonnac (ur. 1716, zm. 1778) – francuski wojskowy i dyplomata. 
Szybko został porucznikiem ("Lieutenant du Roi") i gubernatorem Foix w roku 1738, następnie pułkownikiem regimentu "régiment de Bonnac" w 1741 i brygadierem w 1747. W roku 1749 został marszałkiem polowym ("marechal de camp") i w 1750 generałem. W roku 1765 był gubernatorem Brouage.
Jego kariera dyplomatyczne przebiegała pod patronatem Madame de Pompadour. W latach 1751-1756 był ambasadorem nadzwyczajnym Króla Ludwika XV do Hagi ("particulier ambassadeur du Roi en La Haye"). Rodzina d’Usson miała długie tradycje służby dyplomacji. Innymi jej członkami - dyplomatami byli: Jean Louis d’Usson de Bonnac (1672-1738) i Pierre Chrysostème Dusson de Bonnac (ur. 1724).

</doc>
<doc id="1173341" url="https://pl.wikipedia.org/wiki?curid=1173341" title="The Somberlain">
The Somberlain

The Somberlain – pierwszy pełny album szwedzkiej grupy blackmetalowej i melodic death metalowej Dissection, wydany w roku 1993.
"The Somberlain" pierwotnie miał być albumem melodic death metalowym, jednak z powodu tego, że zawiera elementy black metalowe został wydany jako album black death metal.
Album "The Somberlain" został zadedykowany przez zespół Dissection, Euronymousowi który tego samego roku (1993) został zamordowany.

</doc>
<doc id="1173344" url="https://pl.wikipedia.org/wiki?curid=1173344" title="Siewiernaja Gora (Kaliningrad)">
Siewiernaja Gora (Kaliningrad)

Siewiernaja Gora ( – Severnaja Gora, Severnaya Gora, Sewernaja Gora; do 1945 nazwa , 1945-1946 – Kvednau) – dzielnica Kaliningradu, część administracyjnej dzielnicy Leningradskij Rajon.
Dzielnica położona w płn. części miasta, u wylotu ul. Aleksandra Newskiego w stronę Zielenogradska i lotniska. Dawna osada pruska, od XIII w. wieś, około 4 km od Królewca. 1258 nadana jako "Quedenmove", (1302 "Quedenow") przez Krzyżaków wodzowi Prusów Sclodo w zamian za przyjęcie chrztu i uznanie zwierzchności Zakonu. Od Sclodo wywodzi się szlachecki ród von Perbandt. Jeszcze w XIII w. na kultowej górze ("Picolloberge", niem. "Apolloberg") obok wsi powstać miał drewniany kościół (proboszcz wzmiankowany 1320). Później miejscowość przeszła w ręce biskupów sambijskich, którzy wznieśli tu dwór obronny. Wieś była niszczona podczas powstania chłopskiego 1525 i przez wojska napoleońskie 1807. W 1939 roku miejscowość została włączona do obszaru Królewca.
Kościół parafialny św. Jakuba, który był miejscem pielgrzymkowym rybaków i żeglarzy, został zbudowany na nowo w latach 1507-1509. Był gotycką kamienną budowlą, otynkowaną, salową, z wysuniętą ceglaną wieżą od zach. Długość wynosiła 23,5 m. szerokość 10,4 m. Wewnątrz znajdowało się sklepienie gwiaździste z drewnianymi zwornikami. Od wschodu wznosił się wysoki trójkątny szczyt ozdobiony blendami. Kościół wzniósł prowincjonalny warsztat, nawiązujący do budownictwa z XIV wieku. Był restaurowany w XIX wieku. Od 1525 był ewangelicki. Główną część ołtarza tworzył późnogotycki tryptyk z figurami świętych i malowanymi skrzydłami ze scenami pasyjnymi i legendą św. Jakuba z około 1510, odnowiony i uzupełniony po 1687 przez Johanna Christopha Doebla. Była też barokowa ambona i liczne epitafia z XVII-XVIII w. W 1945 kościół został nieznacznie uszkodzony i przetrwał do lat 60. ulegając stopniowej dewastacji. Ruiny ostatecznie rozebrano po roku 1970. W pobliżu zachowały się jedynie dwie XV-wieczne granitowe kropielnice. W kościele wystawiono zbrojnę, która rzekomo należała do rycerza Zakonu Najświętszej Marii Panny Domu Niemieckiego, Henninga Schindekopfa.
Majątek Quednau dłuższy czas znajdował się w posiadaniu rodziny von Olfers, do której należał parterowy klasycystyczny dwór z piętrowym ryzalitem środkowym, zbudowany około 1800.
W latach 70. XIX wieku na górze (Quednauer Berg) koło Quednau – w miejscu, gdzie był położony zamek biskupi – został wzniesiony zewnętrzny Fort III twierdzy królewieckiej ("Fort Quednau", później nazwany "König Friedrich III"). W 1933 powstał tu – jako jeden z pierwszych – hitlerowski obóz koncentracyjny Quednau. Podczas oblężenia miasta w czasie II wojny światowej fort był broniony przez siły niemieckie aż do 7 kwietnia 1945. Jest stosunkowo dobrze zachowany i dostępny dla zwiedzających. W 1999 roku odnaleziono na jego terenie znaczną część zbiorów archeologicznych przedwojennego "Prussia-Museum". Okoliczne tereny wykorzystywane są do zawodów motocrossowych.
Tu w 1930 roku urodził się niemiecki fizyk Siegfried Grossmann.

</doc>
<doc id="1173348" url="https://pl.wikipedia.org/wiki?curid=1173348" title="Inklinacja (geodezja)">
Inklinacja (geodezja)

Inklinacja – nieprostopadłość osi obrotu lunety do osi obrotu instrumentu. Wpływ inklinacji na odczyt koła poziomego jest zmienny dla celowych nachylonych pod różnym kątem: dla celowych poziomych inklinacja jest równa 0, dla celowych nachylonych pod dużym katem błąd inklinacji jest największy. Podobnie jak przy kolimacji, średnia z odczytów przy dwóch położeniach lunety jest wolna od wpływu inklinacji.
Inklinację wyznacza się zazwyczaj z wysokiego celu. Spowodowane jest to faktem, iż dla celów położonych wysoko nad horyzontem (czyli dla małych kątów pionowych/ dużych kątów nachylenia) wpływ inklinacji na odczyt koła poziomego jest bliski samej inklinacji (dla 45º jest równy inklinacji).
Etapy wyznaczania inklinacji:
Wartość inklinacji wyznacza się z zależności:
gdzie:

</doc>
<doc id="1173354" url="https://pl.wikipedia.org/wiki?curid=1173354" title="Tangled Up">
Tangled Up

Tangled Up jest czwartym albumem (nie licząc albumu kompilacyjnego "The Sound of Girls Aloud") brytyjskiego girlsbandu Girls Aloud. Został on wydany przez Fascination Records, a jego premiera odbyła się w Wielkiej Brytanii 19 listopada 2007. "Tangled Up" (jak i poprzednie albumy) został stworzony przy współpracy Briana Higginsa i Xenomania. Trasa koncertowa Tangled Up Tour zaczęła się 3 Maja 2008 w Irlandzkim mieście Belfast
Informacje o albumie.
Tangled Up.
Tytuł "Tangled Up", zaczerpnięto z tekstu piosenki "Close to Love". Pierwszy singel z tego albumu "Sexy! No No No...", został wydany 3 września 2007. Stał się ich szesnastym hitem, będącym w Top 10 (zajął 6 lokatę). Kolejny singel "Call the Shots", wydany tydzień po albumie (26 listopada 2007) również uplasował się w pierwszej dziesiąte zajmując lepszą lokatę niż poprzednik, a mianowicie miejsce 3. Kolejnym singlem, będzie Can't Speak French..
Cheryl Cole, podczas kręcenia videoclipu do singla "Call the Shots" powiedziała, że "Tangled Up" jest, jak dotąd, ich najlepszym albumem. W wywiadzie dla strony internetowej wytwórni dodała, iż album "jest utrzymany w dojrzalszych kierunkach, niż poprzednie".
Członkinie grupy napisały wspólnie oraz nagrały piosenkę zatytułowaną "Hoxton Hero", która pokazuje zabawność i podobieństwo niezależnych zespołów rockowych do grupy, jednakże utwór był za bardzo kontrowersyjny, dlatego nie znalazł się na krążku. Girls Aloud napisały razem również dwie z dwunastu piosenek albumu, którymi są "Sexy! No No No..." oraz "Crocodile Tears".
Tangled Up: Fan Editition.
Jest to edycja albumu dla fanów, zawierająca booklet z tekstami piosenek, autografy dziewczyn oraz inną okładkę. Zakup albumu jest możliwy tylko na oficjalnej stronie Girls Aloud.
Mixed Up.
"Mixed Up" jest dodatkowym albumem z remixami singli, możliwy do zamówienia na stronie Woolworths Group lub po zawyżonej cenie razem z "Tangled Up". Odpowiedzialni za album są Jewels &amp; Stone, którzy posiadają do niego prawa autorskie. Na liście utworów na płycie podano, iż album jest złożony z 8 piosenek, naprawdę jest to jeden 38-minutowy remix.

</doc>
<doc id="1173358" url="https://pl.wikipedia.org/wiki?curid=1173358" title="Verein für Leibesübungen Bochum 1848 - Fußballgemeinschaft">
Verein für Leibesübungen Bochum 1848 - Fußballgemeinschaft



</doc>
<doc id="1173370" url="https://pl.wikipedia.org/wiki?curid=1173370" title="Pianistka">
Pianistka



</doc>
<doc id="1173373" url="https://pl.wikipedia.org/wiki?curid=1173373" title="Robotnicza Brygada Obrony Warszawy">
Robotnicza Brygada Obrony Warszawy

Robotnicza Brygada Obrony Warszawy lub Ochotnicza Robotnicza Brygada Obrony Warszawy – działająca od 6 września 1939 w Warszawie formacja ochotnicza obrony cywilnej, powołana z inicjatywy działaczy PPS a zwłaszcza Zygmunta Zaremby. Jej dowódcą był kpt. Marian Kenig.
Historia.
Oddziały zaczęły powstawać 6 września 1939, po rozmowie Tomasza Arciszewskiego i Zygmunta Zaremby z dowódcą obrony Warszawy gen.Czumą, który wyraził zgodę na stworzenie sześciu kompanii ochotniczych do robót saperskich.
Nabór do kompanii od 9 września prowadził Robotniczy Komitet Pomocy Społecznej w Warszawie, powstały z inicjatywy Polskiej Partii Socjalistycznej (w skład którego wchodzili m.in. Zygmunt Zaremba przewodniczący, Jan Łaznowski zastępca, Piotr Gajewski łącznik z „Akcją Socjalistyczną”, Rudolf Cymerman wyżywienie oddziałów, Adam Próchnik propaganda, Bolesław Dratwa współpraca z dzielnicami, Wilhelm Topinek sekcja techniczna), wspólnie z redakcją gazety „Robotnik” przy ul. Wareckiej 7. Komendantem Placu przy ul. Wareckiej był Marian Kubicki, a następnie Piotr Gajewski.
10 września powołano również Wydział Wojskowy koordynowany przez Józefa Dzięgielewskiego członka Komendy Głównej Akcji Socjalistycznej. W specjalnej odezwie Warszawski Okręgowy Komitet Robotniczy PPS i Rada Zawodowa Warszawy zapowiadały, że ochotnicze kompanie rozpoczną od prac saperskich, wkrótce zostaną uzbrojone i umundurowane i
Początkowo sformowano Wolski Robotniczy Batalion Obrony Warszawy w składzie 4 kompanii, liczyła 1 tys. ochotników, dowodzony przez por. Tuńskiego. Przy każdej kompanii był łącznik z „Akcji Socjalistycznej” – milicji PPS.
Następnego dnia sformowano drugi – Mokotowski Robotniczy Batalion Obrony Warszawy. Po trzech dniach napływ ochotników spowodował, że sformowano 1. Robotniczy pułk piechoty, którego dowódcą został kpt Rudolf Rode z 36. pułku piechoty. Spowodowało to uruchomienie drugiego punktu werbunkowego przy ul. Długiej 21 (siedziba Warszawskiego Okręgowego Komitetu Robotniczego PPS).
12 września 1939, w sztabie Dowództwa Obrony Warszawy odbyło się spotkanie, w którym wzięli udział: gen. Czuma oraz płk Tomaszewski szef sztabu obrony Warszawy. Podczas konferencji ze strony kapitana Keniga i obecnych działaczy PPS padła propozycja nadania ochotniczej jednostce określonej formy organizacyjnej. Gen. Czuma uwzględniając fakt, iż liczebnie formacja przekroczyła stan pułku, podjął decyzję, iż będzie to brygada o nazwie Ochotnicza Robotnicza Brygada Obrony Warszawy.
W ciągu pięciu dni stan Brygady wynosił ok. 5 800 – 6 000 ludzi. Wobec przedłużającego się oblężenia niemieckiego stolicy, 21 września werbunek do RBOW został wznowiony w celu uzupełnienia strat.
RBOW pełniła początkowo tylko służbę pomocniczą, następnie ok. 1 tys. ochotników przeznaczono na uzupełnienia oddziałów Wojska Polskiego), w późniejszym okresie jej członkowie uczestniczyli w pracach saperskich, obsłudze sieci łączności, oraz otrzymywali zadania dywersjno-wywiadowcze.
24 września 1939 Robotnicza Brygada Obrony Warszawy została włączona w skład odtworzonej 13 Dywizji Piechoty, pod dowództwem płk.Władysława Kalińskiego. Zdaniem Zygmunta Zaremby była to Warszawska Dywizja Robotnicza, lecz żadne źródła tego nie potwierdzają. Dywizję skierowano 26 września na pierwszą linię frontu – do obrony dzielnicy Żoliborz a w szczególności Bielan, Burakowa i Marymontu. Brygadę rozwiązano po kapitulacji Warszawy w dniu 27 września 1939.
28 września, na wiadomość o kapitulacji żołnierze brygady zorganizowali wiec na placu Wilsona, gdzie mieściło się wówczas dowództwo dywizji. Nie wierzyli w konieczność kapitulacji, protestowali przeciwko rozbrojeniu, uważając decyzję dowództwa za zdradę i prowokację. Sytuacja była tak napięta, że żołnierze RBOW gotowi byli dokonać samosądu na oficerach. Dopiero na osobistą interwencję kpt. Keniga uformowali się w pochód i, prowadząc pod bronią oficerów jako zakładników, udali się do Cytadeli, by tam zobaczyć, czy inne jednostki też składają broń. W czasie przemarszu pochód przekształcił się w manifestację patriotyczną.
8 września 1999 roku prezydent Aleksander Kwaśniewski odznaczył Krzyżami Oficerskimi i Komandorskimi Orderu Odrodzenia Polski oraz Złotym Krzyżem Zasługi niektórych członków Robotniczych Batalionów Obrony Warszawy.

</doc>
<doc id="1173376" url="https://pl.wikipedia.org/wiki?curid=1173376" title="Artur Starewicz">
Artur Starewicz

Artur Starewicz (ur. 20 marca 1917 w Warszawie, zm. 12 lipca 2014 tamże) – polityk PPR i PZPR, propagandysta partyjny, poseł na Sejm PRL II, III, IV i V kadencji, sekretarz Komitetu Centralnego PZPR (1963–1971), ambasador PRL w Wielkiej Brytanii.
Życiorys.
Urodził się jako syn Jana i Marii. Studiował chemię na Politechnice Warszawskiej i Politechnice Lwowskiej. Edukację dokończył w Uzbekistanie, gdzie pracował w latach 1943–1944. 
Pochodził z rodziny o silnych tradycjach inteligenckich, już w II RP działał w lewicowym ruchu młodzieżowym (od 1934 był członkiem komunistycznego Organizacji Młodzieży Socjalistycznej „Życie”, a od 1935 Komunistycznego Związku Młodzieży Polski). Od jesieni 1939 należał do Wszechzwiązkowej Komunistycznej Partii (bolszewików), od 1944 działał w Polskiej Partii Robotniczej, a od 1948 aż do jej rozwiązania w Polskiej Zjednoczonej Partii Robotniczej. Od września do grudnia 1944 był kierownikiem Wydziału Propagandy Komitetu Wojewódzkiego PPR w Rzeszowie, od stycznia do lipca był sekretarzem KW PPR w Krakowie. Następnie działał w Komitecie Centralnym PPR w Warszawie, od sierpnia do listopada 1945 jako zastępca kierownika Wydziału Rolnego, od listopada 1945 do stycznia 1946 jako instruktor w Wydziale Propagandy. Od stycznia 1946 do października 1947 był kierownikiem Wydziału Propagandy w Komitecie Warszawskim PPR. Od października 1947 do lipca 1948 był I sekretarzem KW PPR we Wrocławiu.
Po przekształceniu partii PPR w PZPR od 15 grudnia 1948 do 30 marca 1953 pełnił funkcję kierownika Wydziału Propagandy Masowej, a następnie do 18 stycznia 1954 funkcję kierownika Wydziału Propagandy i Agitacji w Komitecie Centralnym PZPR. Od 17 marca 1954 do marca 1959 pełnił funkcję zastępcy członka KC PZPR, a od 19 marca 1959 do grudnia 1971 był członkiem KC PZPR. W międzyczasie, od grudnia 1956 do 27 czerwca 1963, był kierownikiem Biura Prasy KC PZPR. Od 6 lipca 1963 do 25 czerwca 1971 był także na stanowisku sekretarza KC PZPR. 
Związany z ruchem zawodowym, od maja 1954 do 1956 był sekretarzem Centralnej Rady Związków Zawodowych. W 1956 przez krótki czas pełnił funkcję zastępcy redaktora naczelnego „Trybuny Ludu”. Zaliczany do „puławian” podczas walki o władzę w kierownictwie PZPR w latach pięćdziesiątych.
Pełnił mandat posła na Sejm PRL II, III, IV i V kadencji (1957–1972). W 1957, 1961 i 1965 był wybierany z okręgu Jelenia Góra, a w 1969 z okręgu Opole.
W czasie rządów Władysława Gomułki jeden z jego najbliższych współpracowników. Zwolennik liberalizacji systemu PRL i przeciwnik „frakcji moczarowskiej”. Po odsunięciu od władzy ekipy Władysława Gomułki został skierowany do służby dyplomatycznej, od października 1971 do lipca 1978 był ambasadorem PRL w Wielkiej Brytanii.
Zmarł 12 lipca 2014. 17 lipca 2014 jego prochy zostały pochowane w kolumbarium na Cmentarzu Wojskowym na Powązkach (kwatera 29B kol.-4-13).
Jego żoną była Maria Rutkiewicz-Starewicz, z domu Kamieniecka vel Górska (1917–2007) – działaczka KPP, PPR, PZPR, także pracownica KC PZPR.

</doc>
<doc id="1173377" url="https://pl.wikipedia.org/wiki?curid=1173377" title="Quednau">
Quednau



</doc>
<doc id="1173385" url="https://pl.wikipedia.org/wiki?curid=1173385" title="Kajetan Bystrzonowski">
Kajetan Bystrzonowski

Kajetan Bystrzonowski (Bystrzanowski, Bystronowski) herbu Starykoń (ur. ok. 1730, zm. 12 maja 1807) – kasztelan buski i małogoski, marszałek Trybunału Głównego Koronnego w 1783 roku.
Był właścicielem pałacu i dworu w Nakle.
Rodzina.
Pochodził z rodu Szafrańców-Bystrzonowskich pieczętującego się herbem Starykoń (Szafraniec). Był synem wojskiego Karola Bystrzonowskiego z Bystrzanowic i Apolonii z Misiowskich.
Kariera.
Syn z pierwszego małżeństwa Ludwik (ok. 1780 – 1830) był kanonikiem krakowskim,

</doc>
<doc id="1173387" url="https://pl.wikipedia.org/wiki?curid=1173387" title="Robert Behnken">
Robert Behnken

Robert Louis Behnken (ur. 28 lipca 1970 w Creve Coeur, stan Missouri, USA) – inżynier, pilot wojskowy, członek korpusu astronautów NASA.
Wykształcenie oraz praca zawodowa.
Na ponad 25 typach samolotów wylatał ponad 1300 godzin.

</doc>
<doc id="1173400" url="https://pl.wikipedia.org/wiki?curid=1173400" title="Michael Konsel">
Michael Konsel

Michael Konsel (ur. 6 marca 1962 w Wiedniu) – austriacki piłkarz grający na pozycji bramkarza.
Kariera klubowa.
Konsel pochodzi z Wiednia. Piłkarską karierę rozpoczął w klubie First Vienna FC. W 1982 roku był rezerwowym w młodzieżowej drużynie U-21, a rok później włączono go do kadry pierwszej drużyny, gdzie stał się trzecim bramkarzem. W styczniu 1985 roku przeszedł do lokalnego rywala, Rapidu Wiedeń, a do drużyny ściągnął go ówczesny trener tego klubu Otto Barić. Po transferze stał się podstawowym zawodnikiem drużyny (kontuzji doznał ówczesny pierwszy golkiper Herbert Feurer i jeszcze w tym samym roku wystąpił w finale Pucharu Zdobywców Pucharów, w którym Rapid uległ 1:3 angielskiemu Evertonowi, a także zdobył Puchar Austrii. W trakcie sezonu Feurer wyzdrowiał, ale to Konsel na kolejne lata stał się pierwszym bramkarzem wiedeńskiej drużyny. W 1987 roku swoją postawą przyczynił się do wywalczenia krajowego pucharu, ale także swojego pierwszego mistrzostwa Austrii. W 1988 roku powtórzył ten drugi sukces, ale na zdobycie kolejnego trofeum w karierze musiał czekać do 1995 roku, kiedy to po raz trzeci sięgnął po Puchar Austrii. Rok później wywalczył swój ostatni tytuł mistrza Austrii. Wystąpił także w swoim drugim finale Pucharu Zdobywców Pucharów (Rapid tym razem przegrał 0:1 z Paris Saint-Germain). W Rapidzie spędził 13 lat i w tym okresie rozegrał 384 spotkania ligowe.
W 1997 roku odszedł do włoskiej Romy, w której zastąpił Giovanniego Cervone. W rzymskim klubie zadebiutował 31 sierpnia w wygranym 3:1 wyjazdowym meczu z Empoli FC. Zajął 4. miejsce w rozgrywkach Serie A i uznano go najlepszym bramkarzem sezonu 1997/1998. W sezonie 1998/1999 doznał kontuzji ścięgna Achillesa i do gry wrócił dopiero w kwietniu 1999, a zastępował go Antonio Chimenti. Jesienią 1999 austriacki golkiper odszedł do SSC Venezia i spędził tam rok, a w 2000 roku zdecydował się zakończyć piłkarską karierę.
Kariera reprezentacyjna.
W reprezentacji Austrii Konsel zadebiutował 16 października 1985 roku w przegranym 0:3 towarzyskim meczu z reprezentacją Jugosławii. W 1990 roku został powołany przez Josefa Hickesrbergera do kadry na Mistrzostwa Świata we Włoszech. Był tam jednak tylko rezerwowym i nie rozegrał żadnego spotkania. 8 lat później Herbert Prohaska zabrał go na mundial we Francji, gdzie był już podstawowym bramkarzem. Wystąpił we wszystkich trzech spotkaniach grupowych Austriaków: zremisowanych po 1:1 z Kamerunem i Chile, a także przegranym 1:2 z Włochami. Po mundialu zakończył reprezentacyjną karierę. W drużynie narodowej wystąpił 43 razy.

</doc>
<doc id="1173401" url="https://pl.wikipedia.org/wiki?curid=1173401" title="Villa Romana del Casale">
Villa Romana del Casale

Villa Romana del Casale – luksusowa willa letniskowa z okresu późnego Cesarstwa rzymskiego (wybudowana ok. 300 r. n.e.), której okres największej świetności przypada na IV–V w. n.e. znajduje się na Sycylii, około 5 km od miasta Piazza Armerina. Jest to kompleks mieszkalno-reprezentacyjny składający się z około 50 izb, łaźni, sal gimnastycznych, studiów i sypialni rozmieszczonych wokół dużego dziedzińca wewnętrznego. W okresie powstania willi Sycylia była podzielona na wielkoobszarowe posiadłości rolnicze nazywane „latyfundiami”. Rozmiary willi, wielkość i charakter poszczególnych pomieszczeń, bogactwo i jakość wystroju świadczą o tym, że było to centrum jednego z największych latyfundiów. Prawdopodobnie jego właściciel był rzymskim senatorem jeśli nie członkiem rodziny cesarskiej, z pewnością należał do najwyższych sfer Cesarstwa rzymskiego. Willa była prawdopodobnie stałą lub czasową rezydencją właściciela, szczególnie gdy spotykał się z dzierżawcami uprawiającymi żyzne ziemie i była też centrum administracyjnym latyfundium. Odkrywana przez dziesiątki lat willa swą sławę zawdzięcza mozaikom posadzkowym. Barwne obrazy pokrywają posadzki we wszystkich pomieszczeniach i zapełniają powierzchnię ponad 3500 m². Willa została zniszczona, być może zburzona w czasach Wandalów i Wizygotów. Jednak pozostawała w częściowym użytkowaniu jeszcze podczas okresu bizantyjskiego i arabskiego. W XII wieku willa została przysypana przez osuwisko ziemi i z tego powodu definitywnie opuszczona.
Mozaiki.
Mozaiki przedstawiają sceny z życia codziennego, sceny chwytania dzikich zwierząt afrykańskich dla potrzeb igrzysk, sceny z polowań oraz motywy mitologiczne.
Niektóre z nich – najwspanialsze, najlepiej zachowane lub najpiękniejsze zostały poniżej przedstawione:
Wielkie polowanie
Wielka płyta mozaikowa posadzki korytarza (patrz zdjęcie w infoboxie) ilustruje, w scenerii afrykańskiej, poszczególne fazy chwytania zwierząt dla potrzeb igrzysk. Są lwy i lamparty atakujące antylopy, jest też myśliwy walczący z lwem. Obrazy pokazują chwytanie słoni, nosorożców, antylop, strusi. Potem przewóz ich wozami zaprzęgniętymi w woły i załadunek na statek.
Małe polowanie
Mozaika opowiadająca w sposób naturalistyczny o polowaniu w lasach należących do latyfundium.
Składa się ona z pięciu obrazków:
1. Polowanie z siecią na jelenie
2. Polowanie z psami na zające
3. Polowanie na dzika, który zraniony włócznią atakuje jednego z myśliwych tropiących go ze sforą psów
4. Rytuał ofiarny ku czci bogini polowania odbywający się przed kolumną z posążkiem Artemidy
5. Uczta myśliwska
Dziewczęta w bikini
Mozaika w sali „Dziesięciu młodych dziewcząt” pochodząca z IV w. przedstawia młode kobiety wykonujące różne ćwiczenia sportowe lub otrzymujące nagrody. Stroje dziewcząt, które były po prostu spodnią bielizną używaną też do ćwiczeń sportowych, rzeczywiście przypominają współczesne kostiumy bikini.
Wyścigi w Circus Maximus
Mozaika w pomieszczeniu zwanym „palestra”, służącym do ćwiczeń przed lub po gorącej kąpieli. Przedstawia wyścigi kwadryg w Circus Maximus w Rzymie. Doskonale zachowana mozaika z przedstawionymi wiernie realiami wyścigów i precyzyjnie oddająca wygląd Circus Maximus jednoznacznie łączy willę z elitą rzymską, która regularnie odwiedzała wyścigi i je finansowała – zamawiający mozaikę musiał być bywalcem tych wyścigów.
Amorki łowiące ryby
Mozaika w jednym z pokoi gościnnych. Mozaika przedstawia amorki łowiące ryby z łódek. Są na niej cztery łódki z trzema amorkami w każdej. Jest tu cały wachlarz metod łowienia ryb – sieci, trójząb, wędka, pułapki. Morze jest pełne różnych owoców morza i amorki mają świetny połów. W tle, na brzegu jest willa z kolumnami zwrócona frontem do morza a z tyłu za willą są różne drzewa.
Pani domu idąca z córkami do łaźni
Mozaika na posadzce wejścia do łaźni. W środku mozaiki jest strojnie ubrana kobieta mająca po bokach dwie młode dziewczyny a na zewnątrz są jeszcze dwie służące, z których jedna niesie ubrania a druga przybory i olejki używane w trakcie kąpieli.
Scena erotyczna
W jednej z sypialni (cubiculum) pośrodku, w wielkim medalionie ozdobionym girlandą z laurowych liści, jest przedstawiona erotyczna scena pomiędzy ukoronowanym efebem i półnagą, młodą kobietą.
Historia wykopalisk.
Istnienie willi bardzo szybko poszło w niepamięć (tylko trochę najwyższych części wystawało ponad poziom ziemi) i tereny zostały zagospodarowane dla celów rolniczych. Fragmenty mozaik i kawałki kolumn znajdowano w tym miejscu już na początku XIX wieku ale pierwsze poważne wykopaliska przeprowadził w 1929 Paolo Orsi i później Giuseppe Cultrera. Ostatnich wielkich odkryć dokonał w latach 1950-60 prof. Vinicio Gentile. I wtedy odkryte zabytki obudowano istniejącym obecnie przykryciem.

</doc>
<doc id="1173402" url="https://pl.wikipedia.org/wiki?curid=1173402" title="Jądro migdałowate">
Jądro migdałowate



</doc>
<doc id="1173403" url="https://pl.wikipedia.org/wiki?curid=1173403" title="Reliktowiec górski">
Reliktowiec górski

Reliktowiec górski ("Moho nobilis") w jęz. hawajskim "Hawaiʻi ʻŌʻō" lub "ʻŌʻō" – gatunek wymarłego ptaka z rodziny reliktowców (Mohoidae), wcześniej zaliczany do miodojadów (Meliphagidae). Występował endemicznie na Hawajach.
Gatunek znany tylko z największej wyspy archipelagu – Hawaiʻi, jednak mógł występować także na sąsiednich wyspach.
Dorosły osobnik mierzył ok. 32 cm. Długość skrzydeł wynosiła ok. 110–115 mm. Ogon mierzył ok. 19 cm. Upierzenie błyszczące, czarne z brązowym cieniowaniem na brzuchu. Charakterystyczne żółte pióra na skrzydłach oraz na spodniej stronie skrzydeł, niewidoczne, kiedy skrzydło jest zamknięte.
Zamieszkiwał gęsty las wyspowy. Żywił się nektarem roślin z rodziny lobeliowatych, głównie z gatunku "Metrosideros polymorpha".
Gatunek po raz pierwszy opisany w 1786 r. przez niemieckiego naturalistę Blasiusa Merrema na podstawie okazu przekazanego do Muzeum Uniwersyteckiego w Getyndze (Niemcy) przez króla Wielkiej Brytanii, Jerzego III. Jeden okaz został nabyty w 1819 r. przez Lorda Stanleya na aukcji Williama Bullocka i znajduje się obecnie w Muzeum w Liverpoolu. Kolejne dwa okazy (oznaczone: RMNH 110.044 i RMNH 110.045) znajdują się w Narodowym Muzeum Historii Naturalnej „Naturalis” w Lejdzie (Holandia). Co najmniej jeden okaz trafił także do Muzeum Leverianum (kolekcja Sir Ashtona Levera).
Reliktowiec górski był obiektem częstych polowań. Jego efektowne upierzenie używane było do robienia królewskich szat i peleryn. Ostatni raz zebrany (lub schwytany) w 1898 r., ostatni raz słyszany w 1934 r. na stokach wulkanu Mauna Loa.
Gatunek wymarł przypuszczalnie wskutek polowania dla cennych piór, utraty środowiska naturalnego i chorób przywleczonych na wyspę przez inwazyjne gatunki obce.
Lokalna nazwa wulkanu Puʻu ʻŌʻō (na wyspie Hawaiʻi) jest często tłumaczona, jako „Wzgórze ptaka ʻŌʻō”, które nawiązuje do "Moho nobilis".

</doc>
<doc id="1173405" url="https://pl.wikipedia.org/wiki?curid=1173405" title="Instytut Oceanografii UG">
Instytut Oceanografii UG



</doc>
<doc id="1173406" url="https://pl.wikipedia.org/wiki?curid=1173406" title="Wskaźnik uwarunkowania">
Wskaźnik uwarunkowania

Wskaźnik uwarunkowania określa, w jakim stopniu błąd reprezentacji numerycznej danych wejściowych danego problemu wpływa na błąd wyniku. Wskaźnik uwarunkowania definiuje się jako maksymalny stosunek błędu względnego rozwiązania do błędu względnego danych. Problem o niskim wskaźniku uwarunkowania nazywamy dobrze uwarunkowanym, zaś problemy o wysokim wskaźniku uwarunkowania – źle uwarunkowanymi. Zagadnienia o zbyt dużym wskaźniku uwarunkowania nie nadają się do numerycznego rozwiązywania, ponieważ już sam błąd wynikający z numerycznej reprezentacji liczb wprowadza nieproporcjonalnie duży błąd w odpowiedzi.
Wskaźnik uwarunkowania jest cechą problemu i jest niezależny od numerycznych właściwości konkretnych algorytmów. W odróżnieniu od błędu zaokrągleń wprowadzonego przez algorytm, wskaźnik uwarunkowania stanowi informację o błędzie przeniesionym z danych.
Wskaźnik uwarunkowania macierzy.
Wskaźnik uwarunkowania macierzy formula_1 w równaniu formula_2 jest charakterystyczną własnością macierzy informującą o tym, jakie wzmocnienie będzie miała zmiana normy macierzy A na normę rozwiązania x.
Wskaźnik uwarunkowania macierzy definiuje się bardziej precyzyjnie jako maksymalny stosunek błędu względnego wektora rozwiązania formula_3 do błędu względnego formula_4
Załóżmy, że formula_5 jest błędem formula_4 Stąd błąd w rozwiązaniu formula_7 wynosi formula_8 Stąd stosunek relatywnego błędu rozwiązania do relatywnego błędu w formula_9 wynosi:
Można to przekształcić do:
Maksymalna wartość (dla niezerowych formula_9 i formula_5) będzie iloczynem dwóch norm (definiowanych w różny sposób, np. często jako normę traktuje się maksymalną sumę wartości bezwzględnych wierszy):
Definicja ta jest taka sama dla każdej zwartej normy. Liczba ta pojawia się tak często w algebrze liniowej, że nadano jej nazwę wskaźnika uwarunkowania macierzy.
Zastosowania.
Wskaźnik uwarunkowania macierzy pozwala na oszacowanie, z jaką (maksymalnie) dokładnością (do ilu miejsc po przecinku) możemy podać wynik. Dokładność jest zależna od iloczynu epsilonu maszynowego i wskaźnika uwarunkowania. Załóżmy dla przykładu, że mamy macierz formula_15
formula_17
Stosując tak zdefiniowaną normę: formula_18
Załóżmy dodatkowo, że mamy do czynienia z maszyną, która przechowuje liczby rzeczywiste używając 24-bitowej mantysy, wtedy epsilon maszynowy wynosi formula_19 Po pomnożeniu tych wartości możemy oszacować do ilu miejsc po przecinku otrzymany wynik będzie istotny na podstawie poniższej równości:
Obliczając m, możemy wnioskować, że w tym przypadku dokładność wyniesie 6 miejsc po przecinku.
Jako inny przykład rozpatrzmy prosty układ równań typu formula_21 Jeśli do naszych obliczeń wybierzemy macierz o wysokim wskaźniku uwarunkowania, np.:
to otrzymane rozwiązanie jest niestabilne. Oznacza to, że mała zmiana wartości współczynników może znacząco wpłynąć na wynik.
W podanym wyżej przypadku rozwiązanie wynosi formula_24 Jeśli zmodyfikujemy następująco wektor formula_25 to otrzymamy rozwiązanie formula_26
W przypadku macierzy dobrze uwarunkowanej np.:
rozwiązanie wynosi formula_29
Jeśli zmodyfikujemy następująco wektor formula_25 to otrzymamy rozwiązanie formula_31 które jest zbliżone do poprzedniego.

</doc>
<doc id="1173408" url="https://pl.wikipedia.org/wiki?curid=1173408" title="Trenerzy Chelsea F.C.">
Trenerzy Chelsea F.C.

Menadżerowie Chelsea F.C. – statystyki menadżerów Chelsea od roku 1905.
Menadżerowie.
"Stan na 2 listopad 2022"

</doc>
<doc id="1173415" url="https://pl.wikipedia.org/wiki?curid=1173415" title="Mistrzostwa Europy w biegach przełajowych">
Mistrzostwa Europy w biegach przełajowych

Mistrzostwa Europy w biegach przełajowych – międzynarodowe zawody lekkoatletyczne rangi mistrzowskiej rozgrywane pod egidą European Athletics od roku 1994. 

</doc>
<doc id="1173419" url="https://pl.wikipedia.org/wiki?curid=1173419" title="League of Ireland">
League of Ireland



</doc>
<doc id="1173424" url="https://pl.wikipedia.org/wiki?curid=1173424" title="Scrambler">
Scrambler

Scrambler służy do randomizacji sekwencji bitowych. Dane wejściowe poddawane są wymieszaniu z ciągiem pseudolosowym. Ta metoda znajduje zastosowanie w transmisji telewizyjnej oraz kodach takich jak NRZ, gdzie wadą jest brak przeźroczystości kodowej wynikający z braku synchronizacji dla odbiornika w przypadku wystąpienia długiej sekwencji kolejnych elementów 0.
Zasada działania.
Zakładamy, że istnieją ciągi bitowe bardziej prawdopodobne niż inne, lecz trudniejsze do transmisji. Scrambler randomizuje ten ciąg na łatwiejszy do przesyłania, który powstaje z sumowania za pomocą operacji XOR kodu z pseudolosowymi wartościami, w wyniku czego powstaje maksymalnie długa sekwencja, przesyłana następnie torem transmisyjnym. Descrambler dekoduje informacje do postaci pierwotnej. W obydwu urządzeniach używa się rejestrów przesuwnych.

</doc>
<doc id="1173427" url="https://pl.wikipedia.org/wiki?curid=1173427" title="Direct Attached Storage">
Direct Attached Storage

Direct Attached Storage, DAS, pamięć masowa podłączana bezpośrednio – sposób podłączania przestrzeni dyskowej (dysków, macierzy) bezpośrednio do komputera bez pośrednictwa sieci. DAS jest najprostszym sposobem udostępnienia przestrzeni dyskowej systemowi informatycznemu. Podłączenie zazwyczaj realizowane jest w jednym z następujących standardów: SCSI, SAS, ATA, SATA, ATAPI, Fibre Channel oraz USB.

</doc>
<doc id="1173430" url="https://pl.wikipedia.org/wiki?curid=1173430" title="Johann Simon Mayr">
Johann Simon Mayr

Johann(es) Simon Mayr, wł. Giovanni Simone Mayr (ur. 14 czerwca 1763 w Mendorf koło Altmannstein, zm. 2 grudnia 1845 w Bergamo) – kompozytor pochodzenia niemieckiego osiadły we Włoszech, autor oper w stylu włoskim, pedagog muzyczny (jego słynnym uczniem był Gaetano Donizetti, autor oper w stylu bel canto).
Pierwsze lekcje muzyki pobierał u swego ojca Josepha, organisty i nauczyciela szkoły w Mendorf. Od 1769 otrzymał dalsze wykształcenie muzyczne w klasztorze benedyktynów w Weltenburgu, który zamienił potem na kolegium jezuickie w Ingolstadt. Opat Benedykt Werner opowiadał, że młody Simon Mayr występował jak wirtuoz gry na fortepianie. Od 1777 studiował na pierwszym bawarskim uniwersytecie krajowym w Ingolstadt: teologię, filozofię, medycynę, prawo i prawo kanoniczne, prócz tego był zatrudniony jako organista. Pierwsze jego kompozycje: pieśni z akompaniamentem fortepianu ukazały się w 1786.
W 1787 baron Thomas von Bassus, sponsor i opiekun artystów, zwrócił uwagę na talent muzyczny Johanna Simona Mayra i zatrudnił go jako muzyka w swej posiadłości ziemskiej w Schloss Sandersdorf. Dzięki swemu protektorowi udał się Mayr w 1789 przez Szwajcarię do Bergamo. Tu, oraz od 1790 w Wenecji u Ferdinando Bertoniego, kapelmistrza bazyliki św. Marka, otrzymał wyczerpujące wykształcenie muzyczne. Jako maestro di coro prowadził zajęcia na Ospedale di Mendicanti - konserwatorium dla dziewcząt, które założono dla charytatywnej opieki nad najbardziej potrzebującymi, sierotami i chorymi. Pierwszy sukces odniósł oratoriami, które nieodpłatnie skomponował dla tego instytutu.
W 1794 otrzymał zamówienie na napisanie na karnawał opery Saffo. W ciągu następnych 30 lat powstało ok. 60 oper, które były wystawiane w całej Europie. W ostatnich 20 latach swego życia powrócił do muzyki sakralnej. Współczesny Haydnowi, Beethovenowi i Rossiniemu był jednym z najbardziej znanych kompozytorów operowych ok. 1800 r. Mieszkańcy takich metropolii, jak Rzym, Mediolan, Londyn, Paryż, Wiedeń, Lizbona oglądali jego dzieła. Nazywano go ojcem opery włoskiej. Napoleon proponował mu stanowisko dyrektora opery w Paryżu. Konstancja Mozart prosiła go o kształcenie jej syna. W 1802 J.S.Mayr został wybrany kapelmistrzem w bazylice Santa Maria Maggiore w Bergamo i pozostał na tym stanowisku do śmierci. W 1805 otworzył zainicjowaną przez niego miejską szkołę muzyczną, w której sam prowadził zajęcia z komponowania. Szkoła ta, w której młodzi, niezamożni, ale uzdolnieni muzycznie ludzie otrzymywali gruntowne wykształcenie muzyczne oraz ogólne, była wzorcem dla podobnych instytucji w całych Włoszech.
W 1964 założono w Riedenburgu szkołę realną (średnia szkoła ogólnokształcąca), którą nazwano imieniem kompozytora, a w. 1995 powołano w Riedenburgu towarzystwo Simon-Mayr-Gesellschaft.

</doc>
<doc id="1173434" url="https://pl.wikipedia.org/wiki?curid=1173434" title="Tales from the Thousand Lakes">
Tales from the Thousand Lakes

Tales from the Thousand Lakes – drugi album fińskiego zespołu deathmetalowego Amorphis, wydany w lipcu 1994 roku przez wytwórnię Relapse Records.
W tym monumentalnym albumie koncepcyjnym teksty piosenek oparte są na fińskim eposie narodowym Kalevala. Album stanowi pierwsze odejście od agresywnego deathmetalowego brzmienia z ich debiutanckiej płyty do bardziej melodycznego death/doom metalu z większym wpływem zespołów reprezentujących wczesny doom metal (np. Black Sabbath). W nagraniu w większym stopniu niż wcześniej zastosowano syntezatory i czysty śpiew.
"Tales from the Thousand Lakes" to pierwszy album, w którego nagraniu uczestniczył Kasper Martenson, grając na keyboardzie. Druga płyta Amorphis jest często uznawana za jedno z lepszych nagrań tego zespołu.
W 2001 roku album został wydany ponownie, tym razem z dodatkiem utworów z minialbumu "Black Winter Day" i coverem utworu "Light My Fire" zespołu The Doors.
Lista utworów.
Teksty utworów są tradycyjne, wyjątek stanowią utwory "First Doom" i "Forgotten Sunrise" (tekst Holopainena) oraz "Light My Fire" (utwór The Doors). Zaznaczone gwiazdką utwory zostały dodane w reedycji albumu.

</doc>
<doc id="1173435" url="https://pl.wikipedia.org/wiki?curid=1173435" title="Hugenoci w Offenbach am Main">
Hugenoci w Offenbach am Main

18 października 1685 roku król Francji Ludwik XIV wydał edykt z Fontainebleau, przez co zniósł edykt nantejski, który został wprowadzony przez Henryka IV po wojnach hugenockich (1562-1598). Edykt ten gwarantował francuskim ewangelikom prawo do wyznania zgodnego z ich sumieniem i równouprawnienie społeczne. Ewangelickie nabożeństwa mogły się jednak odbywać tylko w miastach, w których się już w 1597 roku odbywały, nie w Paryżu ani w miastach, w których bawił dwór królewski.
Ponieważ hugenoci, jak obraźliwie określano ewangelików, którzy poszli drogą reformacji Kalwina, zaczęli rosnąć w siłę, zaczęto regularnie zmniejszać ich prawa. Rządzący absolutnie od 1661 roku Ludwik XIV nie chciał mieć we własnym kraju poddanych, którzy nie dzielili jego katolickiego wyznania. Dlatego od 1681 poprzez zakwaterowanie wojsk w ich domach, miał nadzieję na to, iż dadzą się oni zmusić do zmiany konfesji.
W końcu unieważnił on edykt nantejski, zakazał wiary reformowanej oraz zabronił hugenotom ucieczki z Francji. Pomimo tego zakazu, obronie swej religii tysiące osób odważyło się na emigrację. Wielu z nich, którym dopiero po wielu nieudanych próbach ucieczki udało się wydostać z Francji bez środków do życia, zostało najpierw przyjętych w Szwajcarii. Stamtąd ciągnęli do przyjmujących ich w wielu przypadkach z otwartymi rękoma niemieckich miast, a także aż na Prusy Wschodnie i do Rosji.
W Offenbachu, który był małą rybacko-chłopską osadą (500 mieszkańców) książę Ernst I, hrabia rodu Isenburg-Büdingen-Birnstein zamiast wyznania luterańskiego (augsburskiego) wprowadził wyznanie reformowane. Przy jego pomocy już w 1596 powstała założona przez uchodźców gmina walońsko-reformowana. Jednakże przetrwała tylko do 1599, gdyż przeszła potem w nową parafię walońską w pobliskim Hanau.
W latach 1609-1633 hrabia Wolfgang Ernst I zezwolił kalwińskim ewangelikom z Frankfurtu nad Menem na celebrowanie nabożeństw reformowanych w Offenbachu, gdyż konserwatywna i skrajnie luterańska rada Frankfurtu zakazała na terenie tego wolnego miasta Rzeszy jakichkolwiek nie-luterańskich nabożeństw.
Fryderyk Wilhelm, elektor Brandenburgii już w 1685 udzielił francuskim uciekinierom azylu, gdyż miał nadzieję przy ich pomocy odbudować zniszczony wojną trzydziestoletnią kraj. Hrabia Johann Philipp (wnuk Ernsta I) natomiast zwlekał z udzieleniem azylu uchodźcom do 1698 roku, mimo iż sąsiadujący z Offenbachem, Frankfurt od 1680 był ważnym punktem przystankowym dla uciekających hugenotów. Gdy w 1698 szwajcarskie kantony ze względu na ogromne koszty utrzymania uchodźców wydały edykty o ich wydaleniu z kraju, posłaniec francuskiej grupy uchodźców religijnych, Capitain de Calmelz prosił Hrabiego o przyjęcie do korzystnie położonego Offenbachu, ten okazał się wielkoduszny. Zapewnił Francuzom wszelkie prawa i przywileje, przyjął ich na równych zasadach, tzn. nie musieli płacić - w przeciwieństwie do wielu innych niemieckich miast, specjalnych podatków. W 1699 roku, lista wiernych parafii liczyła 46 rodzin.
Dziewiątego lipca 1699 pastor Isaac de Bermond poprowadził pierwsze nabożeństwo w Offenbachu. Zaraz po nim nastąpiły wybory do pierwszego konsystorium i zarazem utworzenie parafii, według zasad "Discipline des Eglises réformées de France" z 1660, którą uchodźcy przywieźli ze sobą z ojczyzny.
Od 1703 mądra polityka Hrabiego, przyczyniła się do rozwoju parafii a także samego Offenbachu. Liczba mieszkańców wzrosła z 790 w roku 1700 do 1.500 w 1718, a do roku 1790 było już 6.000 mieszkańców. W przeciwieństwie do Frankfurtu - wolnego miasta Rzeszy, który swój rozwój zawdzięcza cechom, Hrabia przyczynił się do rozwoju przemysłu i fabryk. Z tego skorzystała pewna grupa hugenotów, która osiedliła się w mieście w 1703 roku. Wraz z nią podwoiła się liczba wiernych. Hugenoci ci mieli pieniądze, potrafili sami zapracować na swoje utrzymanie (w przeciwieństwie do pierwszej fali uchodźców), a Hrabia przydzielił im parcele w okolicach ulicy "Kleiner Biergrund" w samym centrum dzisiejszego miasta.
Hugenotom udzielono kolejnych praw. Mogli budować kościoły, szkoły, z Niderlandów sprowadzono dla nich pastora, który dostawał żołd od Hrabiego, ten jednak zażądał, aby do Offenbachu przybywali wyłącznie kupcy i rzemieślnicy. Hugenotom zapewniono także prawo wyboru własnego pastora, i co najważniejsze, pozostali samodzielni- nie połączono ich z parafią niemiecko-reformowaną. W tamtym okresie cały Offenbach był wyznania kalwińskiego.
Wszystkie udzielone hugenotom przywileje są aktualne po dzień dzisiejszy. Mimo iż wielokrotnie zmieniały się rządy, wszystkie urzędy akceptowały francuski układ parafii. Prawa offenbaskich reformowanych ewangelików są kluczową częścią regulaminu kościelnego i nie zostały nigdy zmienione. Regulamin gminy został przekazany Krajowemu Kościołowi Ewangelickiemu Hesji i Nassau, którego częścią jest parafia w Offenbachu.

</doc>
<doc id="1173439" url="https://pl.wikipedia.org/wiki?curid=1173439" title="Linguere">
Linguere



</doc>
<doc id="1173446" url="https://pl.wikipedia.org/wiki?curid=1173446" title="Ostrokrzewowce">
Ostrokrzewowce

Ostrokrzewowce ("Aquifoliales" Senft) – rząd roślin z kladu astrowych (ang. "asterids") czy też szeroko ujmowanego nadrzędu astropodobnych "Asteranae". Należy tu 5 rodzin, 21 rodzajów z 536 gatunkami. Większość rodzajów występuje w strefie równikowej, jedynie jeden rodzaj - ostrokrzew ma przedstawicieli w strefie klimatu umiarkowanego.
Morfologia.
Przeważnie krzewy z niepozornymi kwiatami. Owocem jest pestkowiec jednonasienny.
Systematyka.
Jeden z rzędów z grupy astrowych roślin okrytonasiennych. Klad bazalny linii rozwojowej obejmującej m.in. astrowce, selerowce i szczeciowce.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Celastranae" Takht., rząd ostrokrzewowce ("Aquifoliales" Senft).
W obrębie rzędu wyróżnionych zostało 6 rodzin: 

</doc>
<doc id="1173453" url="https://pl.wikipedia.org/wiki?curid=1173453" title="Aquifoliales">
Aquifoliales



</doc>
<doc id="1173454" url="https://pl.wikipedia.org/wiki?curid=1173454" title="Chorab (Purgałki)">
Chorab (Purgałki)

Chorab ("Chorap", niem. "Chorapp") – przysiółek wsi Purgałki w Polsce położona w województwie warmińsko-mazurskim, w powiecie działdowskim, w gminie Iłowo-Osada.
W latach 1975–1998 miejscowość należała administracyjnie do województwa ciechanowskiego.
Wieś Chorab została założona w XIX w. Nazwa wywodzona jest od biblijnego Korabia, jak nazywano pierwszą na wzgórzu wzniesioną chatę nad basenem dawnego jeziora, które stworzyli w 1480 Krzyżacy wykorzystując mokradła i obfitość wód Nidy. Budując tamę Kisińską, przyczynili się do powstania sztucznego jeziora, zwanego Miejskim bądź Młyńskim Stawem. Powierzchnia wynosiła 21 włók.
Powstanie wsi nie jest udokumentowane w źródłach. W przeszłości w tym miejscu istniała już od r. 1777 leśniczówka zamieszkana przez leśniczego nadzorującego „Las Brodowski” Rewiru Narzym podlegającego Królewskim Lasom w Napiwodzie. Pierwszym leśniczym był mieszkaniec Brodowa. W 1820 roku znajdowało się tu jedno gospodarstwo należące do leśnictwa (zapewne więc wspomniana leśniczówka) zamieszkana przez 7 osób. Około 1840 na prawo od drogi prowadzącej do Prusek stała otoczona lasem stara leśniczówka. Po wykarczowaniu okolicznego lasu, sprzedaży pozyskanego drewna, uzyskaną ziemię rząd pruski rozparcelował z nadzieją pozyskania osadników. W związku, z tym że na tę ziemię nie było chętnych, rząd aby zachęcić nabywców zrezygnował z jej opodatkowania.
Z chwilą napływu chętnych do zagospodarowania parceli nadeszła konieczność nadania jej nazwy. W latach 1819-22 chłopi z Narzymia rozpoczęli osadnictwo na gruntach leśnych usytuowanych za Brodowem. Była propozycja nazwy „Freiland” (Wolna ziemia). Tej nazwie sprzeciwił się Kilian mieszkaniec starej leśniczówki na górce. W sądzie, czy na innym forum gdzie propozycję tej nazwy rozpatrywano miał zaprotestować i powiedzieć, że na taką nazwę „jego stara” bardzo by się rozgniewała. Na pytanie co za stara odpowiedział, że jego stara chałupa co stoi samotnie na górce nad rozlewiskami Nidy, wielkością i wyglądem bardzo podobna do biblijnej łodzi – Arki Noego „Korabia.” Po przyznaniu tej nazwy Niemcy zniekształcili ją na Chorapp, Mazurzy zaś nazywali ją Chorapś. Wczesne nazewnictwo miejscowości znajduje potwierdzenie w księgach rejestrowych parafii ewangelickiej Narzym (AP Olsztyn sygn.1336/2 Zeuf Register bei Narzymschen Kirche). W rejestrze tym wieś Chorap zapisywano na początku jako Korabch. Kiedy pierwsze domy remontowano w czasach późniejszych odkryto na kaflach piecowych wyrytą datę rok 1847, co zbiega się z okresem osuszenia sięgającego tych okolic Stawu Kisińskiego. Mimo to w spisie miejscowości powiatu nidzickiego (kreis Neidenburg) z 1848 roku, uwzględniającego nawet dwuzagrodowe folwarki, wieś jeszcze nie występuje, podobnie jak w roku 1861. Mogła być jednakże zaliczana do Brodowa. 
Inaczej nazwę tej wsi interpretuje Fritz Gause w „Geschichte des Amtesder Stad Soldau Marburg/Lachn 1958, s. 25.powtórzył go Max Meyhofer w „Die Landgemeiden Des Kreises Neidenburg/Ostpreusen, Landshut 1969, s.54. Dowodzą oni, że nazwa ta powstała: „In diesem Jahre wurden dem Forster In Brodau-einige Scheffelplatze zugesprochen, die den Flurnamen Chrapp fuhrten. Wnioskować by można, że wymieniony „scheffelplatze”,to działka ziemi, należąca do leśnictwa, a nadawana w formie tzw. „ deputatu” pracownikom leśnym. Te informacje potwierdzały by dane z 1750 r., kiedy to pracownikom leśnym Rewiru Narzymskiego przydzielano służbowe grunty do upraw prywatnych, a ziemia ta znajdowała się na obszarze łąk nad rozlewiskami rzeki Działdówki. Ten obszar nadanych działek mógł zawierać nazwę, od której przyjęto nazwę leśniczówki, a następnie samej wsi.
W okresie międzywojennym w miejscowości stacjonowała placówka Straży Granicznej I linii „Chorap”.

</doc>
<doc id="1173456" url="https://pl.wikipedia.org/wiki?curid=1173456" title="Ignacy Pick">
Ignacy Pick

Ignacy Pick (ur. 30 stycznia 1868 w Podgórzu, zm. 11 marca 1921 w Krakowie) – pułkownik piechoty Wojska Polskiego, kawaler Orderu Virtuti Militari.
Życiorys.
Był uczniem Gimnazjum Świętej Anny w Krakowie i Korpusu Kadetów. Od 1887 do 1918 pełnił zawodową służbę wojskową w cesarskiej i królewskiej Armii. Był słuchaczem Kursu dla Oficerów Sztabowych w Wiedniu. W czasie służby awansował na kolejne stopnie:
1 listopada 1918, w garnizonie Opawa, z Polaków służących w dowodzonym przez niego batalionie zapasowym Pułku Strzelców Nr 16, zorganizował oddział nazwany „batalionem uzupełniającym byłego 16 pułku strzelców”. 5 listopada 1918 na czele tego oddziału przybył do Krakowa i zajął koszary pułku w Krowodrzy. W tym czasie batalion liczył 16 oficerów i 144 szeregowców zorganizowanych w trzy kompanie i oddział karabinów maszynowych. Na zwiększenie stanów oddziału nie wpłynął powrót z Ukrainy, w drugiej połowie listopada, dwóch batalionów 16 pułku strzelców. Także w listopadzie batalion włączono do batalionu zapasowego 4 pułku piechoty Legionów natomiast pułkownik Pick stanął na czele kadry likwidacyjnej.
5 lutego 1919 III batalion i batalion zapasowy 4 pp Leg. pod ogólnym dowództwem mjr. Edwarda Szerauca przeniesione zostały z Krakowa do Jabłonny, na miejsce koncentracji wszystkich odtworzonych pułków Legionów Polskich. Wówczas płk Pick przystąpił do organizacji Pułku Ziemi Krakowskiej. 9 marca 1919 przekazał dowództwo jednostki pułkownikowi Emanuelowi Hohenauerowi i został dowódcą batalionu zapasowego 20 pp. W kwietniu tego roku oddział otrzymał nazwę 20 pułk piechoty Ziemi Krakowskiej. W następnym miesiącu w jego skład włączono I batalion strzelców w Czyżynach k. Krakowa, jako II batalion i II batalion strzelców na froncie śląsko-cieszyńskim, jako III batalion. 6 czerwca 1919 roku został zatwierdzony na stanowisku dowódcy batalionu zapasowego. 13 czerwca płk Pick ponownie objął dowództwo 20 pułku piechoty i zakończył jego organizację. Autor zarysu historii wojennej pułku tak scharakteryzował ówczesną działalność płk. Picka „"Jego energia w usuwaniu najróżnorodniejszych przeszkód i jego wytężona ofiarna praca była podwaliną moralną jako też i materialną do stworzenia w panujących wówczas trudnych warunkach pełnowartościowego pułku”".
16 czerwca pułk rozpoczął przegrupowanie do Brzeżan, na front ukraiński, gdzie został podporządkowany dowódcy 3 Dywizji Piechoty Legionów. 28 czerwca pułk stoczył walkę pod m. Dubryniów (gmina w powiecie rohatyńskim, woj. stanisławowske), w której wziął do niewoli około 600 jeńców i zdobył 14 karabinów maszynowych przy małych stratach własnych. W czasie ofensywy polskiej pułk dotarł do Zbrucza. Od połowy czerwca do połowy października przebywał w Oświęcimiu, gdzie 20 pp pełnił służbę na granicy z Niemcami po czym do grudnia pełnił służbę na linii demarkacyjnej z Litwą.
16 grudnia 1919 objął dowództwo XI Brygady Piechoty i dowodził nią w czasie wojny z bolszewikami. 22 maja 1920 został zatwierdzony z dniem 1 kwietnia 1920 w stopniu pułkownika piechoty, w grupie oficerów byłej armii austriacko-węgierskiej. Latem tego roku dowodził 17 Dywizją Piechoty.
Zmarł 11 marca 1921 w Krakowie. 27 czerwca 1921 Naczelny Wódz „w uznaniu pełnej poświęcenia służby” mianował go generałem podporucznikiem.

</doc>
<doc id="1173458" url="https://pl.wikipedia.org/wiki?curid=1173458" title="Miron Pomirski">
Miron Pomirski

Miron Andrzej Pomirski (ur. 26 marca 1941 w Dzierzędze-Nadborach, zm. 19 października 2009 w Olsztynie) – polski polityk, prawnik, poseł na Sejm X i II kadencji.
Życiorys.
W 1960 ukończył Technikum Rolnicze w Golądkowie, w 1972 Studium Ekonomiki i Organizacji w Krakowie, a w 1977 studia z zakresu prawa pracy na Wydziale Prawa i Administracji Uniwersytetu Łódzkiego. Pracował w PGR Szkotowo, a potem w okręgowych spółdzielniach mleczarskich (pełnił funkcje prezesa różnych OSM).
W 1972 wstąpił do Zjednoczonego Stronnictwa Ludowego. Był prezesem Miejsko-Gminnego Komitetu partii w Jezioranach, a także wiceprzewodniczącym tamtejszej Rady Narodowej. Zasiadał w prezydium Wojewódzkiego Komitetu Związku Spożywców w Olsztynie, był też przewodniczącym Olsztyńskiej Rady Dyrektorów i członkiem Krajowej Rady Dyrektorów przy Premierze Rządu RP w Warszawie. Sprawował mandat posła na Sejm X kadencji z ramienia ZSL w okręgu biskupieckim i II kadencji z listy Polskiego Stronnictwa Ludowego wybrany z ogólnopolskiej listy wyborczej.
25 kwietnia 1996 na posiedzeniu Sejmu rozpatrzono wniosek Prokuratora Generalnego o zgodę na pociągnięcie Mirona Pomirskiego do odpowiedzialności karnej. Poseł także wniósł o uchylenie swojego immunitetu, by móc oczyścić się z postawionego mu zarzutu poświadczenia nieprawdy na dokumentach, na podstawie których jego spółdzielnia uzyskała kredyt bankowy. Sejm poparł wniosek, a sąd oczyścił go z zarzutów. Po 1997 wycofał się z aktywnej działalności politycznej.
Mieszkał w Olsztynie. Był żonaty z Donatą. Odznaczony Złotym Krzyżem Zasługi (1984). Pochowany na cmentarzu komunalnym w Olsztynie-Dywitach.

</doc>
<doc id="1173472" url="https://pl.wikipedia.org/wiki?curid=1173472" title="Konklawe 1303">
Konklawe 1303

Konklawe 21-22 października 1303 – konklawe, które wybrało Benedykta XI na następcę Bonifacego VIII. Było to pierwsze w historii konklawe, które odbyło się w watykańskiej bazylice św. Piotra.
Śmierć Bonifacego VIII.
Papież Bonifacy VIII w czasie swojego pontyfikatu głosił wyższość władzy duchownej nad świecką, czego wyrazem była bulla Unam Sanctam z 1302. Idee głoszone przez papieża doprowadziły do ostrego konfliktu z królem Francji Filipem Pięknym, którego przebieg podważył roszczenia papieskie do dominacji w Europie. Filip rozpętał kampanię propagandową przeciw Bonifacemu, zarzucając mu herezję, symonię i rozmaite występki moralne (m.in. homoseksualizm). 7 września 1303 agenci króla dokonali porwania Bonifacego VIII w Anagni, co było poważnym ciosem w prestiż Stolicy Apostolskiej, tym bardziej że jeden z porywaczy, Sciarra Colonna, publicznie spoliczkował papieża. Król Francji zażądał od papieża abdykacji, ten jednak odmówił i ekskomunikował sprawców napadu. Po trzech dniach papież został zwolniony, ale zaledwie miesiąc później (11 października 1303) zmarł.
Filip Piękny w swoim sporze z papieżem mógł liczyć na poparcie potężnej rzymskiej rodziny Colonna, która już wcześniej popadła w konflikt z Bonifacym. W wyniku tego konfliktu dwóch kardynałów z tego rodu (Pietro Colonna i Giacomo Colonna) zostało ekskomunikowanych i wykluczonych ze Świętego Kolegium.
Lista uczestników.
Święte Kolegium Kardynałów w październiku 1303 liczyło osiemnastu kardynałów, w tym piętnastu Włochów, dwóch Francuzów i Hiszpana:
Jedenastu elektorów mianował Bonifacy VIII (1294–1303), czterech Celestyn V (1294), a po jednym Mikołaj IV (1288–1292), Honoriusz IV (1285–1287) i Urban IV (1261–1264).
Ponadto żyli jeszcze wówczas kardynałowie Pietro i Giacomo Colonna. Z uwagi na ciążące na nich od 1297 roku ekskomuniki zostali oni wykluczeni z udziału w konklawe, nie uważano ich bowiem za prawowitych członków Kolegium Kardynalskiego.
Przebieg konklawe.
Konklawe rozpoczęło się 21 października 1303. Kardynałowie byli podzieleni na zwolenników twardej i nieustępliwej wobec Francji polityki Bonifacego VIII (liderzy: Matteo Orsini Rosso i Francesco Caetani, nadto Francesco Orsini, Giacomo Caetani Stefaneschi, Teodorico Ranieri, Leonardo Patrasso, Pedro Rodríguez, Gentile Partino i Luca Fieschi) i na frakcję profrancuską (lider: Napoleone Orsini Frangipani, nadto Giovanni Boccamazza, Giovanni Minio, Landolfo Brancaccio, Guglielmo Longhi, Jean Le Moine, Robert de Pontigny i Riccardo Petroni), która obwiniała zmarłego papieża o niepotrzebne wywołanie i zaostrzenie konfliktu z królem. Mimo tych podziałów bardzo szybko osiągnięto porozumienie. Już drugiego dnia obrad, 22 października, jednogłośnie wybrano dominikanina Niccolo Boccasiniego, kardynała biskupa Ostii. Był on wprawdzie lojalnym współpracownikiem i obrońcą Bonifacego VIII (m.in. otwarcie sprzeciwił się porwaniu w Anagni i towarzyszył Bonifacemu w trakcie uwięzienia), ale z drugiej strony miał opinię człowieka o łagodniejszym usposobieniu i bardziej ugodowym nastawieniu, co czyniło go idealnym kandydatem kompromisowym. Elekt przyjął wybór jako Benedykt XI. Pięć dni później odbyły się uroczystości koronacyjne w bazylice św. Piotra na Watykanie.

</doc>
<doc id="1173477" url="https://pl.wikipedia.org/wiki?curid=1173477" title="Język balijski">
Język balijski

Język balijski (balijski "Basa Bali") – język austronezyjski używany przede wszystkim na wyspie Bali i w zachodniej części wyspy Lombok. Według danych z 2010 roku posługuje się nim 3,3 mln osób, większość z nich deklaruje również znajomość języka indonezyjskiego, będącego urzędowym w kraju. Jest blisko spokrewniony z językami sasackim i sumbawa, tworzy wraz z nimi grupę języków balijsko-sasacko-sumbawańskich. W ciągu długiej historii wpływ na jego rozwój miały liczne języki: sanskryt, jawajski, chiński, niderlandzki, indonezyjski, a ostatnio również angielski.
Odmiany społeczne języka.
Ze względu na podział społeczeństwa balijskiego na kasty, język balijski ma kilka społecznych odmian, których użycie jest zależne od statusu rozmówców: język niski ("basa biasa" lub "basa kasar"), średni ("basa madia") oraz wysoki ("basa singgih" lub "kruna alus"). "Basa kasar" opiera się na pierwotnym balijskim zasobie leksykalnym, natomiast "kruna alus" zawiera słownictwo bardziej wyrafinowane, w tym wiele zapożyczeń z sanskrytu i klasycznego języka jawajskiego. Rozmawiając z osobami wyżej postawionymi w hierarchii społecznej (ważni urzędnicy, nauczyciele, osoby z wyższych kast, rodzice itp.), należy przejść na "kruna alus". Niezależnie od statusu rozmówcy, również mówiąc o sprawach wzniosłych (np. o religii) używa się "kruna alus".
Przykład zdania:
„Palma kokosowa jest wyższa od bananowca”.
Alfabet balijski.
Język balijski ma własne pismo (sylabiczny alfabet balijski) zwane "aksara Bali", zbliżone do jawajskiego, wywodzące się pośrednio poprzez vatteluttu ze starożytnego indyjskiego pisma brahmi. Współcześnie, począwszy od XX wieku, jest zapisywany alfabetem łacińskim, podobnie jak język indonezyjski.
Gramatyka.
Czasowniki.
Czasowniki nie mają końcówek, lecz istnieją przedrostki czasownikowe, które mogą nieco zmieniać nagłosową samogłoskę:
Stronę bierną tworzy się opuszczając przedrostek.
Czasowniki nie odmieniają się przez czasy. Czas czynności określany jest odpowiednimi przysłówkami, np.:

</doc>
<doc id="1173479" url="https://pl.wikipedia.org/wiki?curid=1173479" title="Stefan Lewandowski">
Stefan Lewandowski

Stefan Lewandowski (ur. 30 maja 1930 w Gdańsku, zm. 2 grudnia 2007 w miejscowości Hamm koło Dortmundu) – polski lekarz, chirurg ortopeda i lekkoatleta, średniodystansowiec, zwany 'latającym doktorem'.
Osiągnięcia.
Ukończył szczecińskie Gimnazjum i Liceum im. Henryka Pobożnego (1949) i Pomorską Akademię Medyczną w Szczecinie (1955). Był członkiem klubów: AZS Wrocław (1951), AZS Szczecin (1951-1955), Budowlani Szczecin (1956), Start Szczecin (1957), Czarni Szczecin (1958) i AZS Szczecin (1959-1961). Dwukrotny olimpijczyk (Helsinki 1952, Rzym 1960).
Szczyt kariery zawodniczej Lewandowskiego przypadł na 1959 rok, w którym jednak nie było żadnej międzynarodowej imprezy mistrzowskiej. Zajął wówczas 2. miejsce w tabelach światowych biegu na 800 m (1:46,5) i 5. na 1500 m (3:41,0). Wyniki te pozostały jego rekordami życiowymi. W plebiscycie "Przeglądu Sportowego" na 10 najlepszych sportowców Polski zajął wówczas 8. miejsce. W rankingu światowym "Track &amp; Field News" zajął w 1959 1. miejsce na 800 m i 4. na 1500 m. S. Lewandowski był 2-krotnym mistrzem Polski (800 m – 1959, 1500 m – 1955)
Od początku kariery S. Lewandowski nazywany był 'latającym doktorem', ponieważ jako dyplomowany lekarz dużo podróżował po świecie, korzystając głównie z usług linii lotniczych. Na przełomie lat 70. i 80. był jednym z najbardziej cenionych chirurgów kolan w Europie. W tym samym czasie blisko współpracował z PZLA, operując m.in. Grażynę Rabsztyn, Teresę Sukniewicz i Bronisława Malinowskiego. Po przejściu na emeryturę zamieszkał w Szczecinku. Zmarł w roku w 2007 pochowany w Hamm. Z inicjatywy Stowarzyszenie Czas Przestrzeń Tożsamość w 2009 r. na Cmentarzu Centralnym w Szczecinie posadzono 'drzewko pamięci' poświęcone jego osobie.
Rekordy życiowe.
Lewandowski był 19-krotnym rekordzistą kraju:

</doc>
<doc id="1173480" url="https://pl.wikipedia.org/wiki?curid=1173480" title="Funkcje polityki gospodarczej">
Funkcje polityki gospodarczej

Wyróżnia się trzy funkcje polityki gospodarczej: stabilizacyjną, alokacyjną i redystrybucyjną. 
Funkcja stabilizacyjna.
Funkcja stabilizacyjna polityki gospodarczej związana jest z problemami oddziaływania władz publicznych (władz państwowych oraz władz lokalnych) na taki ład ekonomiczny, który charakteryzowałby się odpowiednio wysokim i stabilnym ładem gospodarczym w długim okresie, co z kolei umożliwiałoby wzrost dochodów indywidualnych i zbiorowych. Inne oczekiwania wpływające na efektywność funkcjonowania systemu gospodarczego dotyczą zapewnienia przewagi ciśnienia w systemie gospodarczym, czyli wskaźnik relatywnej mocy sił rynkowych, będący stosunkiem aspiracji sprzedających do aspiracji kupujących, musi być większy od jedności. Jest to korzystne zjawisko, gdyż świadczy o powszechności konkurencji u nabywców i braku ograniczoności zasobów naturalnych. Poza tym z funkcją stabilizacyjną związane są oczekiwania związane z osiągnięciem bliskich ideałowi parametrów systemu gospodarczego, a więc ukształtowanie inflacji i stopy bezrobocia na jak najniższym poziomie, osiągnięcie co najmniej 3% rocznego wzrostu PKB, zapewnienie stabilności kursów walutowych oraz równowagi bilansu płatniczego i budżetu państwa. Cel tej funkcji to stabilizacja koniunktury gospodarczej w długim horyzoncie czasowym za pomocą instrumentów takich jak wysokość stopy procentowej, podatków, czy ilość pieniądza w obiegu. Trzeba jednak pamiętać, iż nadmierna ingerencja państwa w gospodarkę nie jest zjawiskiem korzystnym. Funkcja stabilizacyjna polityki gospodarczej uzasadnia konieczność interwencjonizmu władz publicznych w procesy rynkowe ze względu na niedoskonałość rynku, która przejawia się m.in. w występowaniu niedoskonałej konkurencji czy praktyk monopolistycznych. Głównym narzędziem procesów regulacyjnych w polityce gospodarczej jest pieniądz i jego przepływy, zaś do instytucji regulacyjnych zaliczamy m.in. bank centralny i banki komercyjne, fundusze ubezpieczeniowe i sądy. W ramach funkcji stabilizacyjnej wyróżnia się politykę makro- i mikroekonomiczną.
Funkcja redystrybucyjna i alokacyjna.
Funkcje redystrybucyjna i alokacyjna dotyczą udziału władz publicznych w podziale dochodów, które są wspólne z mocy prawa w celu finansowania konkretnych obowiązków sektora publicznego, np. publiczna służba zdrowia, publiczny system szkolnictwa, ochrona środowiska czy obrona obywateli. To, czy przedsięwzięcia podjęte w ramach obu funkcji mają pozytywne skutki, zależy od efektywności decyzji podejmowanych w ramach funkcji stabilizacyjnej w długim okresie. Tak więc spełnienie wymienionych wyżej oczekiwań związanych z funkcją stabilizacyjną musi mieć pokrycie w pozytywnej realizacji funkcji redystrybucyjnej i alokacyjnej, czyli utrzymanie wymienionych wyżej usług sektora publicznego na odpowiednim poziomie. Funkcja redystrybucyjna i alokacyjna są realizowane w dwóch podstawowych płaszczyznach: 
Z obiema funkcjami związany jest podział dóbr na dobra publiczne i prywatne. Dobra publiczne to takie dobra, które są finansowane z funduszy publicznych, są oferowane odbiorcom na zasadzie kryterium nieodpłatności. Tworzą one zbiorową konsumpcję społeczeństwa finansowaną z funduszy publicznych (tzw. zasada niewyłączności-każda jednostka ma prawo do korzystania z dóbr publicznych) Obywatele nie płacą za te dobra bezpośrednio, ale w formie pośredniej-w formie podatków. Natomiast dobra prywatne odróżnia od nich fakt, iż możliwość ich użytkowania przez określone jednostki wyklucza jednocześnie możliwość użytkowania tych dóbr przez innych ludzi. Z dostępem do dóbr publicznych związany jest problem free riders (jeżdżących na gapę), czyli osób, które korzystają z dóbr publicznych, choć nie ponoszą żadnych opłat z tego tytułu, gdyż nie wolno płacić za dobra publiczne dopiero po skorzystaniu z nich, np.: całe społeczeństwo korzysta z obrony narodowej, oświaty czy efektów ochrony środowiska, choć nie każdy obywatel uczestniczył w kosztach. Free riders mogą wpływać na zmniejszenie krańcowej skłonności obywateli do pracy i do oszczędzania, ale z drugiej strony mogą przyczynić się do wzrostu wytwarzania dóbr prywatnych (np. tworzenie systemu prywatnej służby zdrowia czy szkolnictwa prywatnego). Sektor prywatny nie finansuje produkcji dóbr publicznych w takim stopniu, by popyt obywateli na te dobra został w pełni zaspokojony, dlatego potrzebna jest interwencja władz państwowych, która wpłynie za zrównanie się korzyści społeczeństwa z krańcowymi kosztami. Ocenienie zasięgu konieczności takiej interwencji ułatwia analiza korzyści zewnętrznych oraz kosztów zewnętrznych, które pojawiają się w sytuacji, gdy decyzje produkcyjne i konsumpcyjne danej jednostki gospodarczej mają bezpośredni wpływ na produkcję i konsumpcję innych jednostek. Przykładem korzyści zewnętrznych jest korzystanie z funkcjonowania służby zdrowia, zaś przykładem kosztów zewnętrznych – koszty związane z zanieczyszczaniem środowiska naturalnego. Państwo poprzez rozwinięty aparat regulacyjny może wpływać na określone zachowania obywateli i podmiotów gospodarczych. Może np. – na mocy obowiązującego prawa – skłonić dane przedsiębiorstwo, które zanieczyszcza środowisko, by w kalkulacji kosztów uwzględniło nie tylko swoje koszty krańcowe, które wynoszą zero i duże korzyści krańcowe (tańszy proces produkcyjny), ale również ogromne koszty zewnętrzne obywateli z tytułu zanieczyszczenia środowiska i zerowe korzyści zewnętrzne. Państwo może również poprzez rozwinięty system dotacji stymulować rozwój małorentownych dziedzin sektora publicznego czy np. oddać dobro publiczne w zarząd prywatny, by skłonić obywateli do poszanowania dóbr publicznych i do bardziej racjonalnego korzystania z nich. By tworzyć nowe dobra i usługi publiczne oraz by zachować ogólnodostępne zasoby, konieczny jest wpływ władz państwowych na rynkowy podział dochodów w ramach funkcji dystrybucyjnej i alokacyjnej, w wyniku wyrównania nierówności społecznych : pomoc ludziom, którzy np. z powodu choroby nie są w stanie zapewnić sobie podstawowych warunków bytowych (przeciwdziałanie ubóstwu).Należy jednak pamiętać, że niezbędna pomoc społeczna musi być udzielona w takiej wysokości, aby nie zmniejszała krańcowej skłonności jednostki do podjęcia pracy albo żeby nie zachęcała do jednoczesnego podejmowania pracy "w szarej strefie" i pobierania zasiłku dla bezrobotnych. 
Tak więc skuteczna polityka gospodarcza przejawia się nie tylko w korygowaniu podziału dochodów w danym systemie gospodarczym w ramach funkcji alokacyjnej i redystrybucyjnej, ale też w realizacji funkcji stabilizacyjnej, związanej z zaangażowaniem sektora publicznego na ład ekonomiczny określony wymienionymi wcześniej kryteriami.

</doc>
<doc id="1173491" url="https://pl.wikipedia.org/wiki?curid=1173491" title="Nowy klasycyzm">
Nowy klasycyzm



</doc>
<doc id="1173492" url="https://pl.wikipedia.org/wiki?curid=1173492" title="Corrigiola litoralis">
Corrigiola litoralis



</doc>
<doc id="1173503" url="https://pl.wikipedia.org/wiki?curid=1173503" title="Teodorico Ranieri">
Teodorico Ranieri

Teodorico Ranieri (zm. 7 grudnia 1306) − włoski kardynał.
Życiorys.
Pochodził z Orvieto. Ok. 1275 został przeorem miejscowego klasztoru św. Andrzeja, a następnie audytorem Roty Rzymskiej i kolektorem danin papieskich w Niemczech za pontyfikatu Marcina IV. 20 września 1295 wybrano go arcybiskupem Pizy. Sprawował tę funkcję do 4 grudnia 1298, kiedy papież Bonifacy VIII mianował go kardynałem prezbiterem Santa Croce in Gerusalemme. Kamerling Świętego Kościoła Rzymskiego co najmniej od lutego 1296 do 1299. 13 czerwca 1299 został promowany do rangi biskupa diecezji suburbikarnej Palestrina (Città Papale). Uczestniczył w konklawe 1303 i Konklawe 1304–1305. Z własnych funduszy odbudował swoją stolicę diecezjalną Palestrina, która uległa zniszczeniu w wyniku walk pomiędzy wojskami papieskimi a rodem Colonna w 1298. Zmarł we Francji.

</doc>
<doc id="1173506" url="https://pl.wikipedia.org/wiki?curid=1173506" title="Sexual Eruption">
Sexual Eruption

Sexual Eruption (tytuł ocenzurowany Sensual Seduction) – pierwszy singel Snoop Dogga z albumu "Ego Trippin"'. Utwór wyprodukował Shawty Redd. Singla wydano 20 listopada 2007 roku.
Przez większość utworu Snoop śpiewa z użyciem programu Auto-tune, dopiero ostatnią zwrotkę rapuje.
Teledysk do utworu stylizowany jest na film z lat 70. Calvin, Jr. Starając się stylizować swój teledysk używa również oldschoolowego narzędzia zwanego TalkBox, jednak używa on go tylko na potrzeby teledysku, podczas śpiewu nie użył go ani razu.

</doc>
<doc id="1173509" url="https://pl.wikipedia.org/wiki?curid=1173509" title="Przenośnik zgrzebłowy">
Przenośnik zgrzebłowy

Przenośnik zgrzebłowy – urządzenie transportowe typu przesuwającego, w którym przymocowane do łańcucha (łańcuchów) elementy poprzeczne, zwane zgrzebłami, przesuwają urobek w sposób ciągły w określone miejsce.
Budowa.
Każdy przenośnik zgrzebłowy składa się z następujących podstawowych zespołów:
napędu, przęseł, łańcucha wraz ze zgrzebłami oraz zwrotni. Silnik napędowy, sprzęgnięty z przekładnią zębatą za pośrednictwem sprzęgła hydrokinetycznego, napędza gwiazdę napędową, która pociąga łańcuch przenośnika wraz z urobkiem. Do napędu stosuje się silniki o dużym momencie rozruchowym (ogniotrwałe). Elementy i zespoły stosowanych przenośników są zunifikowane tak, że są one wzajemnie wymienne. Umożliwia to uporządkowanie gospodarki częściami zamiennymi oraz ułatwia szkolenie personelu obsługującego.

</doc>
<doc id="1173511" url="https://pl.wikipedia.org/wiki?curid=1173511" title="Wydział Prawa i Administracji UG">
Wydział Prawa i Administracji UG



</doc>
<doc id="1173518" url="https://pl.wikipedia.org/wiki?curid=1173518" title="Prymasowskie Studium Życia Wewnętrznego">
Prymasowskie Studium Życia Wewnętrznego



</doc>
<doc id="1173521" url="https://pl.wikipedia.org/wiki?curid=1173521" title="Cristiano Lupatelli">
Cristiano Lupatelli

Cristiano Lupatelli (ur. 21 czerwca 1978 w Perugii) – piłkarz włoski grający na pozycji bramkarza.
Kariera klubowa.
Lupatelli pochodzi z Perugii, jednak piłkarską karierę rozpoczął w klubie Fidelis Andria pochodzącego z miasta Andria. W 1997 roku awansował z nią do Serie B, ale pierwszym bramkarzem klubu był dopiero w sezonie 1998/1999. Latem 1999 przeszedł do pierwszoligowej Romy. Został rezerwowym dla Francesca Antoniolego, ale 25 marca 2000 zadebiutował w Serie A w przegranych 1:2 derbach z S.S. Lazio. W sezonie 1999/2000 zaliczył 4 spotkania, w kolejnym (2000/2001) – 8. Jako dubler Antoniolego wywalczył mistrzostwo Włoch.
W 2001 roku Lupatelli został wypożyczony do Chievo Werona i występował tam przez kolejne dwa sezony. Był zawodnikiem wyjściowej jedenastki, a w sezonie 2001/2002 wraz z Chievo sprawił sensację, gdy klub zajął wysokie 5. miejsce w Serie A, gwarantujące start w Pucharze UEFA. Rok później zakończył z Chievo sezon na 7. pozycji. W 2003 roku Lupatelli wrócił do Rzymu, ale przegrał rywalizację nie tylko z Ivanem Pelizzolim, ale także Carlo Zottim. W 2004 roku został sprzedany do Fiorentiny, gdzie przez rok był pierwszym bramkarzem i pomógł w utrzymaniu w lidze. Latem 2005 został wypożyczony do Parmy w ramach wymiany za Sébastiena Freya, a na rundę wiosenną trafił na wypożyczenie do US Palermo. Latem 2006 wrócił do Florencji i przegrał rywalizację z Freyem.
Po zakończeniu sezonu 2007/2008 Lupatelli pozostał bez klubu i latem 2008 rozpoczął treningi w Cagliari Calcio. 13 lipca 2010 odszedł do Bolonii. W 2011 roku został zawodnikiem Genoi. Następnie był graczem Fiorentiny, w której barwach w 2015 roku zakończył karierę.
Kariera reprezentacyjna.
W 2000 roku Lupatelli zaliczył dwa występy w młodzieżowej reprezentacji Włoch U-21.

</doc>
<doc id="1173523" url="https://pl.wikipedia.org/wiki?curid=1173523" title="Czarna Góra (Leśniewo)">
Czarna Góra (Leśniewo)

Czarna Góra (kasz. "Czôrnô Góra") – osada wsi Leśniewo w Polsce, położona w woj. pomorskim, w powiecie puckim, w gminie Puck, w Puszczy Darżlubskiej. Wchodzi w skład sołectwa Leśniewo.
W latach 1975–1998 osada administracyjnie należała do województwa gdańskiego.

</doc>
<doc id="1173524" url="https://pl.wikipedia.org/wiki?curid=1173524" title="Moskopole">
Moskopole

Moskopole (alb. "Voskopojë", "Voskopoja"; arum. "Moscopole", "Moscopolea"; gr. "Μοσχόπολις" – "Moschopolis"; maced. "Москополе" – "Moskopole"; serb. "Москопоље" – "Moskopolje") – nieistniejące dziś miasto w górach nad rzeką Devoll w południowej Albanii. Na jego miejscu leży dziś wieś Voskopojë w okręgu Korcza.
Moskopole leżało w górskiej kotlinie otoczonej wysokimi szczytami, skąd wypływało wiele źródeł wody. Osiedla istniały w tej okolicy już w czasach rzymskich. Moskopole było po raz pierwszy wzmiankowane jako miasto w XIV wieku. Miało charakter chrześcijański, podczas gdy okoliczne miejscowości po podboju osmańskim przyjęły islam.
Na początku XVIII wieku Moskopole urosło do rangi ośrodka handlowego i kulturalnego znaczącego w skali Bałkanów, a nawet Europy. Miejscowi kupcy kontrolowali handel na całych Bałkanach, od Dubrownika do Konstantynopola i handlowali nawet z Niemcami i Wenecją. Okresem największego rozkwitu Moskopola była połowa XVIII wieku. Miasto zamieszkiwało wówczas 60 tys. osób, znajdowały się tu kamienne budynki i brukowane ulice. Działało wówczas wiele manufaktur i banków, drukarnia, a nawet grecka akademia – "Hellênikon Frôntistêrion", istniejąca od 1744). Kończąca ją młodzież, często kontynuowała następnie naukę w przodujących ośrodkach Europy Zachodniej, a o Moskopolu mówiono jako o „drugich Atenach”, w uznaniu dla kontynuacji dzieła dydaktycznego dawnych Aten.. Drukarnia w Moskopolu, założona około 1730, była jedną z dwóch istniejących wówczas w imperium osmańskim. Wydawano tu wiele prac po grecku i po arumuńsku (alfabetem greckim), m.in. w 1770 roku ukazał się tu pierwszy nowożytny słownik języków bałkańskich: greckiego, albańskiego, arumuńskiego i bułgarskiego. Tu również wydano pierwszą gramatykę języka arumuńskiego. W mieście istniały 72 świątynie prawosławne i klasztory, działała szkoła ikonopisarstwa o specyficznym miejscowym stylu.
Moskopole upadło wskutek serii najazdów albańskich i tureckich. Najpierw w 1769 roku miasto splądrowały wojska osmańskie. W 1788 roku albańskie wojska Alego Paszy z Tepeleny spaliły miasto i wygnały jego mieszkańców. Do reszty Moskopole zostało zniszczone podczas I wojny światowej w 1916 roku. Resztki zabudowań uległy zniszczeniu podczas walk partyzanckich w II wojnie światowej. Do dziś przetrwało, częściowo w ruinie, siedem świątyń m.in. cerkiew św. Mikołaja i św. Eliasza.
Większość ludności Moskopola stanowili Arumuni (Wołosi), często stanowiący jednocześnie warstwę kupiecką. W życiu codziennym używano języka arumuńskiego, w handlu i w świątyniach prawosławnych – greckiego. Po spaleniu miasta w 1769 większość moskopolskich Arumunów wróciła w góry północnej Grecji, spora część schroniła się w miastach dzisiejszej Macedonii (Kruševo, Bitola), zaś elita kupców osiedliła się w miastach monarchii habsburskiej, głównie w Wiedniu i Budapeszcie, jak również w Siedmiogrodzie.
Moskopole było największym arumuńskim miastem w dziejach. Do dziś funkcjonuje w kulturze Arumunów jako apoteoza utraconego raju.

</doc>
<doc id="1173525" url="https://pl.wikipedia.org/wiki?curid=1173525" title="Drew Fuller">
Drew Fuller

Andrew Alan "Drew" Fuller (ur. 19 maja 1980 w Los Angeles) – amerykański aktor i model pochodzenia rosyjskiego, szkockiego i angielskiego, najbardziej znany z roli Chrisa Halliwell w serialu "Czarodziejki" i jako żołnierz Trevor LeBlanc w Lifetime "Poślubione armii".
Życiorys.
Urodził się Los Angeles, w stanie Kalifornia. Dorastał w Newport Beach wraz z młodszą siostrą Hilary. W 1992 roku, kiedy miał dwanaście lat przyjaciel rodziny zamieścił jego zdjęcie na okładce magazynu Uniwersytetu Kalifornijskiego w Los Angeles.
Mając szesnaście lat rozpoczął pracę jako model dla takich domów mody jak Prada, Club Med i Tommy Hilfiger. Brał udział w reklamach: J.Crew, restauracji Subway, Toyota i Pepsi z Britney Spears. Potem trafił na mały ekran w serialu "Partnerzy" ("Partners", 1999) z Jorją Fox, Johnathonem Schaech i Amandą Peet. Na kinowym ekranie pojawił się po raz pierwszy w thrillerze "Więzy krwi" ("Angels Don't Sleep Here", 2000) z Royem Scheiderem i Robertem Patrickiem.
Popularność zdobył jako Chris Halliwell, drugi syn Piper (Holly Marie Combs) i Leo (Brian Krause), młodszy brat Wyatta (Wes Ramsey) w serialu "Czarodziejki" ("Charmed", 2003-2006). W 2001 Drew wystąpił w teledysku Zespołu The Calling "Wherever you will go", a w 2005 w teledysku Balthazar Getty z zespołu Ringside do piosenki „Tired of Being Sorry”. Za rolę Scotta Kane'a w filmie "The Kane Files: Life of Trial" (2010) otrzymał nagrodę na San Diego Film Festival.
W wolnym czasie Drew lubi grać w koszykówkę, serfować, wspinać się po skałach i grać w tenisa.

</doc>
<doc id="1173527" url="https://pl.wikipedia.org/wiki?curid=1173527" title="Filtr kanistrowy">
Filtr kanistrowy



</doc>
<doc id="1173528" url="https://pl.wikipedia.org/wiki?curid=1173528" title="Voskopojë">
Voskopojë

Voskopojë (t. "Voskopoja") – wieś w gminie Voskopojë, w okręgu Korcza w południowej Albanii. Około 700 mieszkańców (2000). Wieś leży w górskiej kotlinie na wysokości około 1160 m n.p.m. Mieszkańcy zajmują się rolnictwem. 
Wieś Voskopojë leży na miejscu arumuńskiego miasta Moskopole, zniszczonego pod koniec XVIII wieku. W wiosce znajdowało się ponad 20 prawosławnych cerkwi, z których obecnie pozostało tylko siedem. m.in. św. Eliasza, św. Mikołaja, św. Atanazego, Świętych Archaniołów Michała i Gabriela, św. Jerzego oraz katedra (sobór) Zaśnięcia Najświętszej Matki Bożej. Około kilometra na północ od granic wsi znajduje się pochodzący z XIV wieku Klasztor Jana Chrzciciela.

</doc>
<doc id="1173533" url="https://pl.wikipedia.org/wiki?curid=1173533" title="Ouro Sogui">
Ouro Sogui



</doc>
<doc id="1173535" url="https://pl.wikipedia.org/wiki?curid=1173535" title="Bakterie autotroficzne">
Bakterie autotroficzne

Bakterie autotroficzne – bakterie samożywne, które pozyskują energię z fotosyntezy. Dzieje się to za pomocą barwnika zawartego w komórkach - bakteriochlorofilu, który wychwytuje światło o długości fali poniżej 400 nm i powyżej 700 nm.
Występują również chemoautotrofy, które pobierają energię z utleniania związków chemicznych i można podzielić je na:

</doc>
<doc id="1173538" url="https://pl.wikipedia.org/wiki?curid=1173538" title="Russkoje (obwód kaliningradzki)">
Russkoje (obwód kaliningradzki)

Russkoje (ros. Русское, , ) – osiedle typu wiejskiego w Rosji, w obwodzie kaliningradzkim, w rejonie zielenogradskim.
Do 1945 nazwa niem. Germau, pol. Girmo, lit. Girmava. Położone w zachodniej części Sambii, w pobliżu miejscowości Jantarnyj na tzw. Bursztynowym Wybrzeżu. 
Po powstaniu Prusów, na miejscu starego grodu "Girmowe" ok. 1270 założony zamek krzyżacki "Gyrme", początkowo drewniany, ok. 1330–1340 murowany, kamienno-ceglany. Uszkodzony podczas wojny trzynastoletniej, utracił funkcje obronne. Od 1581 siedziba mistrza bursztyniarskiego (niem. "Bernsteinmeister") i komory bursztyniarskiej (niem. "Bernsteinkammer"), przeniesionych z Lochstedt. Restaurowany 1586, od 1644 do 1693 był siedzibą sądu bursztyniarskiego (niem. "Bernsteingericht"). Początkowo funkcje sakralne pełniła tylko część wschodnia (późniejsze niższe i węższe, 2-przęsłowe prezbiterium), do której - być może w XVI w. - dołączono jako nawę 3-przęsłową przestrzeń refektarza, z odmiennie ukształtowanymi oknami. Długość kościoła wynosiła 43 m, szerokość nawy 9 m. W prezbiterium znajdowało się sklepienie gwiaździste, w nawie - w miejsce stropu - XVI-wieczne drewniane pozorne sklepienie krzyżowe. Na zewnątrz w górze biegł ganek obronny. Po 1525 kościół ewangelicki (być może w XIV w. na terenie wsi znajdowała się odrębna świątynia parafialna). Dawna wieża zamkowa w narożniku płd.zach. 1565 została zaadaptowana na dzwonnicę. 
W 1939 w nawie odkryto gotyckie malowidła ścienne z wyobrażeniami apostołów, datowane ok. 1340–1360, należące do najstarszych w regionie. Znaleziono też pozostałości malowideł z około 1590, ponadto istniały dobrze zachowane sceny pasyjne z 1717 i Sąd Ostateczny z 1740. Manierystyczny ołtarz (Johann Pfeffer) w formie rzeźbionego i malowanego pentaptyku wykonano 1610, reszta wyposażenia była barokowa z XVII–XVIII wieku. Na miejscu przedzamcza założono cmentarz parafialny.
Kościół został zniszczony 1945, pozostały tylko pozostałości murów wschodniego zamknięcia prezbiterium. Przetrwała granitowa chrzcielnica i pozostałości płyt nagrobnych. Obok znajduje się jeden z kilku na terenie obwodu cmentarzy żołnierzy niemieckich i ludności cywilnej z czasów II wojny światowej, otwarty 1995. Pomnik we wsi upamiętnia poległych żołnierzy radzieckich.
W 1945 miejscowość została zajęta przez 91 Dywizję Strzelecką Gwardii, której żołnierze dopuścili się zbrodni wojennej, roztrzaskując głowy 15 niemieckim rannym. Panujące w miejscowości bestialstwo skłoniło 11 osób do popełnienia samobójstwa. Miejscowy komendant, chcąc uchronić niemieckie kobiety przed gwałtami, nakazał ich zebranie w kościele, przed którym wystawił uzbrojone warty z rozkazem strzelania w razie konieczności do czerwonoarmistów.

</doc>
<doc id="1173539" url="https://pl.wikipedia.org/wiki?curid=1173539" title="Thadiaye">
Thadiaye



</doc>
<doc id="1173540" url="https://pl.wikipedia.org/wiki?curid=1173540" title="Germau">
Germau



</doc>
<doc id="1173541" url="https://pl.wikipedia.org/wiki?curid=1173541" title="Girmo">
Girmo



</doc>
<doc id="1173543" url="https://pl.wikipedia.org/wiki?curid=1173543" title="Dynistor">
Dynistor

Dynistor jest to element półprzewodnikowy o strukturze czterowarstwowej typu NPNP. Warstwy te są różnej szerokości i mają różne wielkości koncentracji nośników. Taką strukturę można traktować jako połączenie dwóch tranzystorów: typu PNP i NPN.
Rozróżnia się trzy stany pracy dynistora:
Przełączenie dynistora może nastąpić w wyniku:
Wyłączenie dynistora następuje przy znacznym obniżeniu napięcia pomiędzy anodą a katodą.

</doc>
<doc id="1173544" url="https://pl.wikipedia.org/wiki?curid=1173544" title="Tiadiaye">
Tiadiaye



</doc>
<doc id="1173545" url="https://pl.wikipedia.org/wiki?curid=1173545" title="Keizō Obuchi">
Keizō Obuchi

, japoński polityk, premier. Zasiadał w parlamencie przez 12 kadencji. Funkcję szefa rządu sprawował od 30 lipca 1998 do 5 kwietnia 2000.
Życiorys.
Urodził się w prefekturze Gunma w mieście Nakanojō. W wieku 13 lat przeniósł się do Tokio, gdzie spędził resztę życia. W 1958 r. rozpoczął naukę na Uniwersytecie Waseda. Ukończył go z dyplomem naukowym w 1962 roku. W tym samym roku zmarł jego ojciec. Po jego śmierci zdecydował się zostać politykiem.
Kariera polityczna.
Zainspirowany sukcesem Johna F. Kennedy’ego, Obuchi wystartował w wyborach do Izby Reprezentantów w wieku 26 lat i został najmłodszym deputowanym w historii Japonii. W 1979 r. otrzymał stanowisko dyrektora Okinawa Development Agency. Po ośmiu latach został szefem sekretariatu gabinetu premiera, a w 1997 r. ministrem spraw zagranicznych. Prowadził m.in. negocjacje z Rosją w spornej sprawie terytorialnej, dotyczącej Wysp Kurylskich. W 1998 r. został przewodniczącym Partii Liberalno-Demokratycznej i premierem.
Choroba i śmierć.
W dniu 1 kwietnia 2000 roku doznał udaru mózgu i został przewieziony do tokijskiego szpitala uniwersyteckiego.
5 kwietnia funkcję premiera i szefa partii objął Yoshirō Mori. Obuchi zmarł 14 maja 2000; była to śmierć z przepracowania (zwana w Japonii karōshi).

</doc>
<doc id="1173547" url="https://pl.wikipedia.org/wiki?curid=1173547" title="Wiesław Kaczmarek (społecznik)">
Wiesław Kaczmarek (społecznik)

Wiesław Kaczmarek (ur. 10 maja 1957 w Łodzi) – polski informatyk, muzeolog, działacz społeczny; od 2007 prezes Zarządu Głównego Towarzystwa Opieki nad Zabytkami, od 2008 członek Rady Ochrony Zabytków, w latach 2007–2012 kierownik Muzeum Woli w Warszawie, od 2015 dyrektor Muzeum Ziemiaństwa w Dobrzycy Zespół Pałacowo-Parkowy.
Życiorys.
Nauka i studia.
Maturę uzyskał w Technikum Energetycznym nr 2 w Łodzi. W 1981 r. ukończył studia na kierunku cybernetyka ekonomiczna i informatyka na Wydziale Ekonomiczno-Socjologicznym UŁ. W 2007 r. ukończył podyplomowe studia „Systemy planowania i kontroli w zarządzaniu przedsiębiorstwem” w Instytucie Zarządzania Politechniki Łódzkiej. W latach 2008–2009 uczył się w Podyplomowym Studium Muzealniczym na Wydziale Historii Sztuki Uniwersytetu Warszawskiego.
W 2013 r. rozpoczął studia doktoranckie na Wydziale Zarządzania UŁ pod kierunkiem prof. Tadeusza Markowskiego. W 2016 r. przerwał studia.
Praca zawodowa.
W latach 1981–1983 pracował w Łódzkich Zakładach Radiowych Fonica, w latach 1983–1986 na Uniwersytecie Łódzkim jako informatyk w Katedrze Informatyki, potem w firmach komputerowych.
W latach 1989–1991 prezes zarządu, współwłaściciel „PC Help” Sp. z o.o., w latach 1991–1995 dyrektor do spraw handlowych „Potronics” sp. z o.o., w latach 1995–1997 dyrektor „Inwar” SA Oddział w Łodzi, w latach 1998–2003 współwłaściciel, dyrektor „Posnet Łódź”. W latach 2003–2007 współpracował ze Stowarzyszeniem Doradców Gospodarczych Pro-Akademia w Łodzi.
Od 1 września 2007 do 27 grudnia 2012 r. pracował w Muzeum Warszawy jako kierownik oddziału Muzeum Woli, a w 2012 r. na stanowisku Zastępcy Dyrektora ds. Ekonomicznych. 1 kwietnia 2015 r. został dyrektorem Muzeum Ziemiaństwa w Dobrzycy Zespół Pałacowo-Parkowy.
Działalność społeczna.
Towarzystwa Opieki nad Zabytkami.
Jest członkiem Towarzystwa Opieki nad Zabytkami w Oddziale Łódzkim od 13 lipca 1984 r., czyli niemal od początku istnienia oddziału. Przez 5 kadencji był członkiem Zarządu Oddziału, w tym przez 4 kadencje był Prezesem Oddziału TOnZ. Przez 3 kadencje członek Zarządu Głównego TOnZ. 19 maja 2007 r. na Walnym Zebraniu Delegatów w Warszawie został wybrany na prezesa Towarzystwa Opieki nad Zabytkami. W latach 2010 i 2013 wybrany ponownie na prezesa TOnZ.
Kierował pracami Zarządu Łódzkiego Oddziału TOnZ, organizował promocje publikacji wydanych przez TOnZ. Zainicjował i przeprowadził szereg ważnych przedsięwzięć propagujących zabytki Łodzi m.in. Europejskie Dni Dziedzictwa w latach 1998–2005 (zorganizowane po raz pierwszy w Łodzi przez społeczników z TOnZ – w tym w 1998 i 2001 r., które były niezwykle ważne i odbiły się echem w Łodzi i Polsce, a ich pokłosie ukazało się w postaci publikacji), udział w Targach Turystycznych „Regiony &gt;Na styku kultur&lt;” w latach 1998, 1999, 2000, 2002, 2005. Współorganizował Łódzkie Dni Opieki nad Zabytkami w latach 1990–2006, Międzynarodowe Dni Zabytków w latach 1998–2007.
Inna działalność.
W 2008 r. został powołany do Rady Ochrony Zabytków przy Ministrze Kultury i Dziedzictwa Narodowego oraz do Rady Naukowej Krajowego Ośrodka Badań i Dokumentacji Zabytków (KOBiDZ) (31 grudnia 2010 rozwiązano KOBiDZ). W 2012 i 2016 r. ponownie powołany do Rady Ochrony Zabytków przy Ministrze Kultury i Dziedzictwa Narodowego. W latach 2011–2015 był członkiem Rady Muzealnej: Centralnego Muzeum Włókiennictwa oraz Muzeum Azji i Pacyfiku w Warszawie.
Nagrody i wyróżnienia.
Był nagradzany m.in. Nagrodą Ministra Nauki i Szkolnictwa Wyższego w 1986 r. z tytułu osiągnięć dydaktyczno-wychowawczych oraz z tytułu osiągnięć Studenckiego Koła Informatyków, którego był opiekunem na wydziale Ekonomiczno-Socjologicznym UŁ w latach 1984–1987.

</doc>
<doc id="1173548" url="https://pl.wikipedia.org/wiki?curid=1173548" title="Giovanni Boccamazza">
Giovanni Boccamazza

Giovanni Boccamazza (zm. 10 sierpnia 1309) − włoski kardynał.
Życiorys.
Pochodził z Rzymu i był spokrewniony z rodem Savelli, z którego wywodził się papież Honoriusz IV. Arcybiskup Monreale 1278-1286. Wskutek wybuchu powstania zwanego nieszporami sycylijskimi w 1282 musiał opuścić swoją archidiecezję i uciekać z Sycylii. 22 grudnia 1285 roku nowo wybrany papież Honoriusz IV, jego krewny, mianował go kardynałem-biskupem Tusculum. Rok później został wysłany jako legat papieski do Niemiec, Polski i Skandynawii. Przewodniczył ogólnoniemieckiemu synodowi w Würzburg w 1287. W 1298 został protektorem zakonu wilhelmitów. Przewodniczył konklawe 1303 i Konklawe 1304–1305. Zmarł w Awinionie i został pochowany w miejscowym klasztorze dominikanów.

</doc>
<doc id="1173549" url="https://pl.wikipedia.org/wiki?curid=1173549" title="Klaudiusz Galen">
Klaudiusz Galen



</doc>
<doc id="1173552" url="https://pl.wikipedia.org/wiki?curid=1173552" title="Blokada (wojsko)">
Blokada (wojsko)

Blokada – odizolowanie siłami zbrojnymi części lub całości terytorium kraju (koalicji państw) przeciwnika, określonego zgrupowania jego wojsk, bądź innego obiektu (miasta, rejonu, twierdzy, fortu) od kontaktu ze światem zewnętrznym w celu wymuszenia ustępstw lub zmuszenia do kapitulacji. Zależnie od ważności celów i rozmachu rozróżnia się blokadę:
w zależności zaś od charakteru i położenia geograficznego blokowanego obiektu oraz rodzaju sił zbrojnych zaangażowanych w blokadzie rozróżnia się blokadę:

</doc>
<doc id="1173559" url="https://pl.wikipedia.org/wiki?curid=1173559" title="Joszua Gotlieb">
Joszua Gotlieb

Joszua Gotlieb właściwie Joszua Heszel Gotlieb (ur. 1882 w Pińsku, zm. 1940 w Kazachstanie) – żydowski dziennikarz i polityk okresu II RP, poseł na Sejm IV kadencji.
Życiorys.
Ukończył studia prawnicze. W 1913 związał się z ruchem syjonistycznym. W 1916 został członkiem komisji centralnej Organizacji Syjonistycznej w Polsce. Pracował w dziennikach syjonistycznych "Hajnt" (1919–1935) i "Der Moment" (1935–1939). W okresie od 1927 do 1934 prezes żydowskiej sekcji Syndykatu Dziennikarzy Warszawskich. 
W latach 1924–1939 członek Żydowskiej Gminy Wyznaniowej w Warszawie, a od 1926 aż do wybuchu wojny jej wiceprezes. 
W II kadencji Sejmu zastępca posła z listy BMN, w latach 1936–1938 poseł na Sejm IV kadencji, zastąpił zmarłego Wacława Wiślickiego. 
Po 17 września 1939 aresztowany przez NKWD i wywieziony do Azji Centralnej, gdzie zmarł z wycieńczenia.

</doc>
<doc id="1173560" url="https://pl.wikipedia.org/wiki?curid=1173560" title="Bomba ćwiczebna">
Bomba ćwiczebna

Bomba ćwiczebna - specjalna bomba lotnicza stosowana podczas szkolenia personelu latającego w bombardowaniu. Konstrukcyjnie podobna do bomby orientacyjno - sygnalizacyjnej. Zamiast ładunku bojowego wyposażona jest w środek błyskowo - dymny, który sygnalizuje miejsce upadku bomby ćwiczebnej. Do znaczenia toru lotu bomby może służyć specjalny smugacz. Niekiedy korpus bomby ćwiczebnej wykonany jest z betonu.

</doc>
<doc id="1173562" url="https://pl.wikipedia.org/wiki?curid=1173562" title="Dagana">
Dagana



</doc>
<doc id="1173567" url="https://pl.wikipedia.org/wiki?curid=1173567" title="Henryk Kierzkowski">
Henryk Kierzkowski

Henryk Kierzkowski ps. „Raban” (ur. 15 stycznia 1919 w Zalesiu k. Krasnego, zm. 24 grudnia 1944 w Zalesiu) – szef Kedywu powiatu przasnyskiego. 
Był synem Franciszka, rolnika użytkującego 16 ha. W czasie okupacji hitlerowskiej pracował oficjalnie jako lakiernik w wielkim majątku będącym w posiadaniu Ericha Kocha. Dość wcześnie związał się z konspiracją (Związek Walki Zbrojnej). Po przeszkoleniu w Warszawie został wyznaczony do zorganizowania oddziału dywersji. 
W 1942 został szefem Kedywu powiatu przasnyskiego. Zastępczo dowodził oddziałem AK „Łowcy”. Dowodził oddziałem partyzanckim w bitwie pod Szlą 17 października 1944. Zginął w potyczce z żandarmami z Krasnego podczas przypadkowego spotkania w pobliżu swego domu rodzinnego w Zalesiu. Pochowany został na cmentarzu w Krasnem. 14 listopada 1999 w szkole w Krasnem odsłonięta została pamiątkowa tablica poświęcona Henrykowi Kierzkowskiemu.

</doc>
<doc id="1173570" url="https://pl.wikipedia.org/wiki?curid=1173570" title="Jadwiga głogowska">
Jadwiga głogowska

Jadwiga (ur. ?, zm. 9 czerwca 1318) – księżniczka głogowska z dynastii Piastów, ksieni klarysek we Wrocławiu.
Córka księcia głogowskiego Konrada I i Salomei, córki księcia wielkopolskiego Władysława Odonica.
Na chrzcie nadano jej imię na cześć świętej prababki od strony ojca – Jadwigi Śląskiej lub babki od strony matki – Jadwigi, żony Władysława Odonica.
Wybrała życie duchowne, wstąpiła do zgromadzenia klarysek wrocławskich. Po rezygnacji w 1280 Jadwigi wrocławskiej, córki Henryka Pobożnego, została ksienią zakonu. Funkcję tę pełniła do śmierci. Została pochowana w klasztorze klarysek.

</doc>
<doc id="1173571" url="https://pl.wikipedia.org/wiki?curid=1173571" title="Powiat lelowski">
Powiat lelowski

Powiat lelowski – historyczny powiat, którego siedzibą był Lelów. Powiat istniał w okresie od przełomu XIV/XV wieku do 1837 r.
Adolf Pawiński wyliczył, że w XVI wieku powiat lelowski obejmował powierzchnię 45,02 mil kwadratowych, tj. 2479,31 km².
Historia.
Pierwszym znanym starostą wymienianym w źródle z 1408 był Zbigniew z Brzezia, Włodzislawia i Lanckorony. Oprócz Lelowa z browarem wymieniane są wówczas Bliżyce z karczmą, Dzibice z karczmą i trzema młynami oraz folwark Sokolniki.
Powiat powiększał swe terytorium, w 2. połowie XVI wieku w jego skład wchodziło 9 miast i 182 wsie, na początku XVII wieku już 13 miast, z czego pięć było miastami królewskimi. Administracyjnie powiat należał do województwa krakowskiego, do 1797, kiedy to przejęła go komora pruska we Wrocławiu. Był to szczytowy okres rozwoju powiatu, mającego wówczas 3096 km² powierzchni. W 1807 powstał powiat lelowsko-siewierski, przemianowany rok później na lelowsko-pilicki, teren dotychczasowego powiatu lelowskiego wcielono do księstwa siewierskiego. Po przejęciu departamentu krakowskiego przez Imperium Rosyjskie w 1813 i reformie administracji, w 1817 powiat wszedł w skład obwodu olkuskiego. Po kolejnej reformie w 1837 uległ likwidacji, stając się najpierw okręgiem w powiecie olkuskim, a od 1866, gdy utworzono powiat włoszczowski, Lelów występuje już jedynie jako siedziba gminy.

</doc>
<doc id="1173573" url="https://pl.wikipedia.org/wiki?curid=1173573" title="Homburg (kapelusz)">
Homburg (kapelusz)

Homburg – rodzaj nakrycia głowy, który swoją nazwę przyjął od miasta Bad Homburg w Hesji. 
Jest to miękki kapelusz filcowy podobny do tyrolskiego, przepasany jedwabną taśmą nad nieco podwiniętym niedużym rondem, z charakterystycznym zagłębieniem na środku główki. Popularny stał się w latach 20. XX wieku, chociaż znany był już w latach 80. XIX w. Wygodny, miękki kapelusz zyskał uznanie księcia Walii, późniejszego króla Edwarda VII, który nosił homburga na co dzień, kiedy nie musiał zakładać bardziej oficjalnego cylindra. Edward zobaczył go po raz pierwszy podczas odwiedzin u Wilhelma II w Homburgu. W Anglii ten typ kapelusza kojarzy się z osobą Anthony'ego Edena (Anthony Eden's hat), uznawanego za mało skutecznego, ale modnie się ubierającego polityka. Nosił go również m.in. kanclerz Konrad Adenauer.
Homburg dobrze pasował do trencza i był popularny jeszcze w latach 50. minionego stulecia. 

</doc>
<doc id="1173574" url="https://pl.wikipedia.org/wiki?curid=1173574" title="Słaba topologia">
Słaba topologia

Słaba topologia – alternatywna (w stosunku do wyjściowej) topologia na danej przestrzeni liniowo-topologicznej, będąca uogólnieniem idei "zbieżności po współrzędnych" (w przypadku przestrzeni skończenie wymiarowych słaba topologia pokrywa się z wyjściową topologią).
Słaba topologia to najmniejsza topologia na przestrzeni liniowo-topologicznej, zwykle lokalnie wypukłej, w której wszystkie funkcjonały liniowe są ciągłe (w sensie mocnej topologii) – innymi słowy dla przestrzeni liniowo-topologicznej formula_1 o nietrywialnej przestrzeni sprzężonej (topologicznie) formula_2 jest to topologia wprowadzona przez rodzinę przekształceń
jeśli formula_4 jest (mocną) topologią w formula_5 to słabą topologię oznacza się zwykle symbolem formula_6 Innym sposobem wprowadzenia tej topologii jest podanie bazy otoczeń zera.
Przykład: rozpatrzmy nieskończony ciąg formula_7 elementów przestrzeni formula_8, w którym kolejne elementy formula_9 mają na formula_10-tym miejscu jedynkę, a na pozostałych zera. Ciąg ten jest słabo zbieżny do formula_11 Natomiast względem normy dany ciąg jest rozbieżny (mimo bycia ograniczonym). Dlatego zbiór formula_12 jest domknięty w silnej topologii, ale nie w słabej topologii. Z kolei zbiór formula_13 jest domknięty w obu topologiach, ale zwarty tylko w słabej topologii.
Z kolei mocna zbieżność zawsze pociąga słabą. Słaba topologia zwiększa rodzinę zbiorów zwartych i zmniejsza rodzinę zbiorów domkniętych (mówi się wtedy o "słabej zwartości" czy "słabej domkniętości"). Para topologii mocnej i słabej wspólnie stanowi ważne narzędzie analizy funkcjonalnej.
Własności.
Niech formula_1 będzie rzeczywistą bądź zespoloną przestrzenią liniową oraz niech formula_15 będzie niepustą rodziną funkcjonałów liniowych przestrzeni formula_1 taką, że dla każdego niezerowego formula_17 istnieje formula_18 taki, że formula_19 Wówczas
Topologia *-słaba.
Niech formula_40 będzie przestrzenią liniowo-topologiczną nad ciałem formula_41 liczb rzeczywistych bądź zespolonych. Dla każdego formula_17 można określić funkcjonał formula_43 dany wzorem
Dla każdego formula_17 funkcjonał formula_46 jest liniowy ponadto dla każdego formula_47 istnieje formula_17 taki, że
Topologię formula_50 wprowadzoną w zbiorze formula_2 przez rodzinę formula_52 nazywamy topologią *-słabą i oznaczamy symbolem formula_53
Przestrzeń formula_54 jest lokalnie wypukła, a rodzina
jest jej bazą lokalną złożoną ze zbiorów zbalansowanych i wypukłych.

</doc>
<doc id="1173576" url="https://pl.wikipedia.org/wiki?curid=1173576" title="Józef Mieses">
Józef Mieses

Józef Mieses (ur. 1 października 1882 w Przemyślu, zm. 2 grudnia 1941 tamże) – naczelny rabin Wojska Polskiego, nauczyciel.
Życiorys.
Pochodził z rodziny kupców żydowskich osiadłych w Przemyślu o tradycjach religijnych związanych z haskalą. Rodzice Józefa – Jakub Ozjasz i Chaja Lea z domu Gans – mieli trzynaścioro dzieci (pięcioro zmarło przed 6 rokiem życia). Byli właścicielami cegielni oraz sklepu z towarami kolonialnymi przy ulicy Jagiellońskiej 17. Jego żoną była Ewa Grossinger. Bratem był Mateusz Mieses, językoznawca i historyk Żydów polskich.
W roku 1900 ukończył CK Gimnazjum w Przemyślu (jako prywatysta). Studiował na wydziale filozoficznym Uniwersytetu Wiedeńskiego, który ukończył w 1904. Równolegle uczył się w Wyższej Szkole Rabinackiej w Wiedniu, którą ukończył w 1906, dwa lata później zdając egzamin rabinacki. W 1907 uzyskał tytuł doktora filozofii języków semickich i literatury, w połączeniu z historią Orientu. W okresie studiów odbył podróże zagraniczne do Niemiec, Szwajcarii, Egiptu, Palestyny.
Po ukończeniu studiów pracował jako nauczyciel religii w gimnazjach w Samborze, Tarnowie, Lwowie. W 1910 był tłumaczem sądowym języka hebrajskiego. W 1912 przeniesiony do gimnazjum w rodzinnym mieście, gdzie oprócz nauki religii pełnił obowiązki wicedyrektora Gimnazjum im. K. Morawskiego na Zasaniu. W okresie I wojny światowej powołany do cesarskiej i królewskiej Armii jako rabin polowy. Po wojnie przeniósł się do Warszawy. W latach 1918–1920 wykładał w Państwowym Seminarium dla Nauczycieli Religii Mojżeszowej.
We wrześniu 1920 wstąpił do Wojska Polskiego, otrzymując przydział w Biurze Wyznań Niekatolickich w Warszawie. 14 października 1920 został przeniesiony do Naczelnego Dowództwa Wojska Polskiego. 3 maja 1922 roku został zweryfikowany w stopniu naczelnego rabina ze starszeństwem z dniem 1 czerwca 1919 roku i 1. lokatą w duchowieństwie wojskowym wyznania mojżeszowego. Funkcję naczelnego rabina w stopniu pułkownika pełnił do 1931. W tym roku przeniesiony do DOK IX w Brześciu jako szef duszpasterstwa wyznania mojżeszowego. 23 marca 1932 roku został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr IX. Z dniem 31 października 1932 roku został przeniesiony w stan spoczynku.
Na emeryturze mieszkał w rodzinnym Przemyślu. Zmarł śmiercią naturalną, w swoim mieszkaniu przy ul. Mniszej 5. Został pochowany na Cmentarzu Żydowskim przy ul. Słowackiego.
Publikacje.
Józef Mieses ogłosił liczne prace naukowe o tematyce etymologicznej i z zakresu gramatyki w czasopismach polskich i zagranicznych. Wydał m.in. "Pięcioksiąg Mojżesza". Władał siedmioma językami: polskim, hebrajskim, niemieckim, jidysz, francuskim, angielskim i włoskim.

</doc>
<doc id="1173577" url="https://pl.wikipedia.org/wiki?curid=1173577" title="Rozszerzenie ciała">
Rozszerzenie ciała

Rozszerzenie ciała – większe (w sensie inkluzji) ciało zawierające dane ciało. Na przykład ciało liczb rzeczywistych jest rozszerzeniem ciała liczb wymiernych; ciało liczb zespolonych jest rozszerzeniem ciał liczb rzeczywistych (więc także wymiernych). Rozszerzenia ciał są centralnym pojęciem teorii Galois. Wyróżnia się wiele rodzajów rozszerzeń ciał ze względu na ich własności.
Każde rozszerzenie formula_1 ciała formula_2 oznaczane zwyczajowo formula_3 lub formula_4, jest przestrzenią liniową nad formula_5 Wymiar tej przestrzeni oznacza się przez formula_6 i nazywa stopniem rozszerzenia formula_7
Rozszerzenie ciała o pierwiastki wielomianu.
Z teorii równań algebraicznych wynika, że każdy niesprzeczny układ równań nad ciałem formula_8 ma rozwiązanie w pewnym ciele formula_9 W szczególności, jeżeli formula_10 jest wielomianem o współczynnikach z ciała formula_2 to istnieje rozszerzenie formula_1 ciała formula_2 które zawiera pierwiastek formula_14 wielomianu formula_15
Mówimy, że ciało formula_1 jest rozszerzeniem ciała formula_8 o pierwiastek formula_14 wielomianu formula_19 wtedy i tylko wtedy, gdy formula_20.
Dla przykładu, ciało liczb zespolonych jest rozszerzeniem ciała liczb rzeczywistych o pierwiastek wielomianu formula_21
Jeśli formula_1 jest rozszerzeniem ciała formula_8 oraz formula_24 to
Rozszerzenie o pierwiastek danego wielomianu nie jest wyznaczone jednoznacznie w przypadku gdy wielomian jest rozkładalny. W przypadku gdy dany wielomian jest nierozkładalny, to rozszerzenia wyznacza się z dokładnością do izomorfizmu.
Ciało rozkładu wielomianu.
Mówimy, że ciało formula_1 jest ciałem rozkładu wielomianu formula_19 wtedy i tylko wtedy, gdy wielomian formula_10 rozkłada się w pierścieniu formula_29 na czynniki liniowe oraz
gdzie formula_31 są wszystkimi pierwiastkami formula_10 w ciele formula_9
Dla każdego wielomianu stopnia dodatniego istnieje jego ciało rozkładu. Dowolne dwa ciała rozkładu tego wielomianu są izomorficzne.
Rozszerzenie algebraiczne.
Rozszerzenie formula_1 ciała formula_8 nazywamy algebraicznym wtedy i tylko wtedy, gdy każdy element formula_36 jest algebraiczny nad formula_5
Dla przykładu, każdy element ciała skończonego jest algebraiczny nad podciałem prostym, zawartym w tym ciele.
Dla rozszerzenia formula_38 i formula_36 następujące warunki są równoważne
Stopień rozszerzenia formula_44 nazywa się stopniem elementu algebraicznego formula_45 Stopień ten jest równy stopniowi wielomianu nierozkładalnego formula_19 takiemu, że formula_47 a także minimalnemu stopniowi niezerowego wielomianu formula_19 takiego, że formula_49
Rozszerzenie rozdzielcze.
Rozszerzenie formula_1 ciała formula_8 nazywamy rozdzielczym wtedy i tylko wtedy, gdy każdy element formula_36 jest rozdzielczy nad formula_5
Jeśli ciało formula_8 ma charakterystykę równą formula_55 to każde jego rozszerzenie algebraiczne jest rozdzielcze. W szczególności, każde algebraiczne rozszerzenie ciała liczb wymiernych jest rozdzielcze.
Rozszerzenie czysto przestępne.
Rozszerzenie formula_1 ciała formula_8 nazywamy czysto przestępnym wtedy i tylko wtedy, gdy istnieje zbiór algebraicznie niezależny formula_58 taki że formula_59
Rozszerzenia skończone.
Rozszerzenie formula_1 ciała formula_8 nazywa się skończonym wtedy i tylko wtedy, gdy ma skończony stopień, tzn. formula_62
Każde rozszerzenie skończone jest algebraiczne. Jeśli formula_63 jest ciągiem rozszerzeń ciał, to rozszerzenie formula_64 jest skończone wtedy i tylko wtedy, gdy rozszerzenia formula_65 i formula_66 są skończone. Ponadto
Rozszerzenie normalne.
Rozszerzenie formula_1 ciała formula_8 nazywamy normalnym wtedy i tylko wtedy, gdy jest algebraiczne i dla każdego formula_70 wielomian nierozkładalny formula_71 którego pierwiastkiem jest formula_72 rozkłada się w formula_29 na czynniki liniowe.

</doc>
<doc id="1173578" url="https://pl.wikipedia.org/wiki?curid=1173578" title="Centrum Badań nad Zagładą Żydów">
Centrum Badań nad Zagładą Żydów

Centrum Badań nad Zagładą Żydów – jednostka naukowo-badawcza powołana w 2003 przy Instytucie Filozofii i Socjologii PAN.
Siedziba Centrum mieści się w Pałacu Staszica przy ul. Nowy Świat 72 w Warszawie.
Historia.
Centrum zostało utworzone 2 lipca 2003 rozporządzeniem dyrektora Instytutu Filozofii i Socjologii PAN prof. dr hab. Henryka Domańskiego. Celem jednostki stało się skupienie i rozwój środowiska naukowców badających Zagładę Żydów w okresie II wojny światowej przy uwzględnieniu różnorodnych aspektów – historycznego, socjologicznego, psychologicznego, literaturoznawczego i antropologicznego.
W 2005 zainicjowano wydawanie rocznika naukowego pt. „Zagłada Żydów. Studia i Materiały”, natomiast w 2007 utworzono Stowarzyszenie Centrum Badań nad Zagładą Żydów, którego celem stało się rozszerzenie działań Centrum oraz zwalczanie stereotypów i uprzedzeń. Centrum prowadzi działalność naukowo-badawczą oraz wydawniczą. Organizuje konferencje, seminaria badawcze, pracuje także z młodymi naukowcami zajmującymi się zagadnieniem Zagłady.
Członkowie Centrum włączyli się również do debaty publicznej na temat stosunków polsko-żydowskich, czego przykładem było wyrażenie w 2013 sprzeciwu wobec pomysłu lokalizacji pomnika Polaków ratujących Żydów w czasie II wojny światowej na terenie dawnego getta warszawskiego. W liście otwartym naukowcy napisali, że umieszczenie tego monumentu właśnie tam, byłoby „tryumfem narodowego samozadowolenia”.
W 2018 roku ukazała się dwutomowa publikacja pod redakcją Barbary Engelking i Jana Grabowskiego pt. "Dalej jest noc. Losy Żydów w wybranych powiatach okupowanej Polski", stanowiąca podsumowanie realizowanego przez Centrum kilkuletniego projektu badawczego pt. "Strategie przetrwania Żydów podczas okupacji w Generalnym Gubernatorstwie 1942–1945. Studium wybranych powiatów".

</doc>
<doc id="1173580" url="https://pl.wikipedia.org/wiki?curid=1173580" title="Element półprzewodnikowy">
Element półprzewodnikowy



</doc>
<doc id="1173581" url="https://pl.wikipedia.org/wiki?curid=1173581" title="Jan Krahelski">
Jan Krahelski

Jan Krahelski (ur. 25 maja 1884 w Mazurkach, zm. 23 stycznia 1960 w Gdańsku) – polski polityk, wojewoda poleski. 
Życiorys.
Ukończył Wyższą Szkołę Techniczną w Pradze z tytułem inżyniera melioracji. W czasie I wojny światowej służył w wojsku rosyjskim. Po jej zakończeniu wstąpił do Wojska Polskiego, w którym dosłużył się stopnia podpułkownika. W latach 1921–1922 kierował Podkomisją Poleską Mieszanej Komisji Granicznej na Wschodzie. Po odejściu z wojska, 9 marca 1925 został referentem w poleskim Urzędzie Wojewódzkim, następnie zaś 10 stycznia 1926 - kierownikiem starostwa w Łunińcu. Od 23 grudnia 1926 do 8 września 1932 zajmował stanowisko wojewody poleskiego (od 14 lipca 1926 był p.o. wojewody). Od 1932 do przejścia na emeryturę w 1935 był inspektorem melioracji w Ministerstwie Rolnictwa. Po przejściu na emeryturę mieszkał w majątku Mazurki k. Baranowicz, którego był właścicielem.
Pochowany na Cmentarzu Srebrzysko w Gdańsku (rejon V, kwatera TAR VII-6-243).
Rodzina.
Jan Krahelski był synem Aleksandra i Jadwigi Krahelskich, bratem Wandy Krahelskiej-Filipowiczowej, mężem Janiny (zm. 1976), ojcem Krystyny Krahelskiej.

</doc>
<doc id="1173583" url="https://pl.wikipedia.org/wiki?curid=1173583" title="Lista gwiazd w gwiazdozbiorze Małego Psa">
Lista gwiazd w gwiazdozbiorze Małego Psa

Zestawienie to zawiera gwiazdy do jasności 6,5 w gwiazdozbiorze Małego Psa. Dodatkowo uwzględniono w nim inne ciekawe obiekty gwiazdowe.

</doc>
<doc id="1173584" url="https://pl.wikipedia.org/wiki?curid=1173584" title="Zamek w Azay-le-Rideau">
Zamek w Azay-le-Rideau

Zamek w Azay-le-Rideau (fr. "Château d'Azay-le-Rideau") – zamek w Azay we Francji nad rzeką Indre, zaliczany do zamków nad Loarą.
Historia.
Przebudowę starego obronnego zamku prowadził w latach 1518-1527 jego nowy właściciel skarbnik Francji, burmistrz Tours Gilles Berthelot wraz z żoną Philippe Lesbahy. Ze starego zamku pozostawione jedynie wieżę oraz główny budynek we wschodniej części. 2 lutego 1518 roku na budowie pojawił się król Franciszek I. Postępy prac były szybkie, aż do dramatycznych wydarzeń związanych z problemami finansowymi króla Francji w wyniku których niedokończona budowa zamku została skonfiskowana w 1528 roku. Gilles Bertholt zmuszony był uciec do Lotaryngii z powodu procesu wytoczonego mu przez króla Franciszka I za domniemane malwersacje. Nowym właścicielem został przyjaciel króla Antoinne Raffin. Jego potomkowie mieszkali w zamku do końca XIX w., kiedy to został on kupiony przez arystokratę Charlesa de Biencourt. W 1905 r. zamek stał się własnością państwa, które udostępniło go zwiedzającym.
Opis zamku.
Zbudowany został na wyspie otoczonej przez rzekę Indre, jego rozbudowa przebiegała w stylu wczesnego włoskiego renesansu, bardzo charakterystycznego dla doliny Loary, z pilastrami i gzymsami horyzontalnymi, z kunsztownymi ozdobami lukarn.
Zamek składa się z dwóch budynków połączonych w kształcie litery L, ozdobionych bocznymi wieżyczkami. Budynek główny zdominowany jest okazałymi, prostymi schodami. Charakterystycznymi elementami fasady są salamandra i gronostaj symbole Franciszka I i królowej Claude, a także litery G, P i B inicjały małżonków Berthelot. Z bocznego skrzydła, gdzie kiedyś był most zwodzony, jest przejście do ogrodu. Park w stylu angielskim założyła rodzina Biencourt. Koncentryczne alejki prowadzące do zamku pozwalały oglądać go ze wszystkich stron. 
Wnętrze zamku słynie z bogatej kolekcji arrasów flamandzkich, które zdobią ściany szesnastowiecznym zwyczajem oraz dużych obrazów i portretów nawiązujących do czasów Walezjuszów i Burbonów. Najstarszy arras pochodzi z 1500 roku, został wykonany przez tkaczy brukselskich w stylu gotyckim, eksponowany jest w sali balowej. Większość tkanin pochodzi z XVII wieku również z Flandrii, dominują kolory niebieski i czarny. Portrety przedstawiają m.in. Franciszka I, Henryka III i jego żony Louise de Lorraine, Ludwika XIII.

</doc>
<doc id="1173586" url="https://pl.wikipedia.org/wiki?curid=1173586" title="Ręka Oberona">
Ręka Oberona

Ręka Oberona () – czwarta część Kronik Amberu autorstwa Rogera Zelazny’ego, opublikowana pierwotnie w Stanach Zjednoczonych przez wydawnictwo Doubleday w 1976 r. ().
W Polsce wydana w 1995 roku w tłumaczeniu Piotra W. Cholewy (), a następnie w 2000 r. przez Zysk i S-ka ().
Fabuła.
Corwin odnajduje prawdziwy Amber. Uszkodzenie pierwotnego Wzorca okazuje się być źródłem Czarnej Drogi. By naprawić Wzorzec potrzebny jest Klejnot Wszechmocy, który pozostawił na Cieniu Ziemi.
Corwin, w mieście na niebie Tir na Nog’th, zdobywa oprócz zbiorów znaków i wróżb, także mechaniczną rękę, która odgrywa znaczącą rolę na końcu książki, łącznie z Klejnotem Wszechmocy.

</doc>
<doc id="1173587" url="https://pl.wikipedia.org/wiki?curid=1173587" title="Krew Amberu">
Krew Amberu

Krew Amberu (ang. "Blood of Amber") – druga część drugiej serii Kronik Amberu (siódma część licząc od początku), autorstwa Rogera Zelazny’ego.
Oryginalnie książka została wydana w 1986 roku w Stanach zjednoczonych w dwóch wersjach: limitowanej edycji 400 numerowanych egzemplarzy z podpisami autora – przez Underwood/Miller (), oraz w tradycyjnej edycji Arbor House ()
W Polsce wydana w 1994 roku w tłumaczeniu Piotra W. Cholewy (), a następnie w 2002 r. przez Zysk i S-ka ().
Fabuła.
Merlin ucieka z kryształowej groty, w której zamknął go jego przyjaciel Luke. Ostatecznie decyduje się pomóc przyjacielowi ratując jego matkę – Jasrę z Twierdzy Czterech Światów. Walczy tam z czarodziejem nazywającym siebie "Maska". Pojedynek kończy się kiedy Merlin zrzuca na przeciwnika wóz gnoju, oraz duży bukiet kwiatów, a następnie ucieka z Jasrą zamienioną w tzw. "wieszak", czyli zamienioną w kamień.

</doc>
<doc id="1173588" url="https://pl.wikipedia.org/wiki?curid=1173588" title="Znak Chaosu">
Znak Chaosu

Znak Chaosu (ang. "Sign of Chaos") – trzecia część drugiej serii Kronik Amberu (ósma część licząc od początku), autorstwa Rogera Zelazny’ego.
Oryginalnie książka została wydana w październiku 1987 roku w Stanach Zjednoczonych przez Arbor House (),
W Polsce wydana w 1994 roku w tłumaczeniu Piotra W. Cholewy (), a następnie w 2003 r. przez Zysk i S-ka ().
Fabuła.
Merlin uzmysławia sobie, że miejsce w którym obecnie się znajduje razem z Lukiem to wynik halucynacji narkotycznych jakie doznaje jego przyjaciel. Luke dostał się w niewolę podczas ataku na Twierdzę Czterech Światów i Maska podał mu narkotyki, które oddziaływały na moc poruszania się Cieniach. Teraz Merlin musi walczyć z ognistym aniołem – stworzeniem powstałym z Chaosu, co sugeruje kierunek skąd pochodzą wrogowie.

</doc>
<doc id="1173590" url="https://pl.wikipedia.org/wiki?curid=1173590" title="Araż (herb szlachecki)">
Araż (herb szlachecki)

Araż – herb szlachecki, który otrzymała w Wielkim Księstwie Litewskim rodzina tatarska Smolskich.
Opis herbu.
Opis zgodnie z klasycznymi regułami blazonowania:
W polu czerwonym koń srebrny, prawą nogą przednią trzymający buńczuk z półksiężycem. Klejnot: Półksiężyc złoty rogami w górę.
Najwcześniejsze wzmianki.
XV wiek
Herbowni.
Smolski, Smólski, Smoleński.

</doc>
<doc id="1173593" url="https://pl.wikipedia.org/wiki?curid=1173593" title="List z Jamajki">
List z Jamajki

List z Jamajki (hiszp. "Carta de Jamaica") – list napisany 6 września 1815 roku przez Simóna Bolívara w odpowiedzi na pismo wystosowane przez Henry'ego Cullena, w czasie pobytu libertadora na Jamajce. W liście tym Bolívar przedstawia koncepcję polityczną zakładającą powołanie federacji lub konfederacji krajów Ameryki Łacińskiej. Jako wspólny mianownik łączący przyszłe państwa Bolívar wskazał ten sam język, obyczaje, religię oraz pochodzenie. Z drugiej strony zwrócił jednak uwagę na przeszkody, takie jak różnice klimatyczne, czy też wielkość obszaru. Dalsza część listu poświęcona jest na opis konieczności wspólnej walki z Hiszpanami oraz znalezienia odpowiedniego protektora, wspierającego koncepcje reformatorskie.

</doc>
<doc id="1173594" url="https://pl.wikipedia.org/wiki?curid=1173594" title="Samonaprowadzanie">
Samonaprowadzanie

Samonaprowadzanie - samoczynne kierowanie się pocisku na cel (samolot, okręt, rakieta), polegające na automatycznym wykrywaniu celu, określaniu jego położenia i uruchamianiu układu sterującego powodującego spotkanie pocisku z celem albo wybuch pocisku w odległości zapewniającej zniszczenie celu. Samonaprowadzanie stosuje się najczęściej w pociskach rakietowych: lotniczych klasy powietrze - powietrze, powietrze - woda i ziemia - powietrze.
W zależności od miejsca znajdowania się pierwotnego źródła energii wykorzystywanego do pracy układu samonaprowadzania rozróżnia się:

</doc>
<doc id="1173596" url="https://pl.wikipedia.org/wiki?curid=1173596" title="Limka garbata">
Limka garbata



</doc>
<doc id="1173597" url="https://pl.wikipedia.org/wiki?curid=1173597" title="Wołoszczyzna Morawska">
Wołoszczyzna Morawska

Wałachy, Wałaskie, Wołoszczyzna Morawska (cz. "Valašsko") – niewielki region etnograficzny w północnych Morawach, nad granicą czesko-słowacką.
Nazwa tego regionu, "Valašsko", jest w języku czeskim tożsama z nazwą krainy historycznej w Rumunii (pol. Wołoszczyzna, łac. "Valachia") nazwanej tak od romańskich (tzn. mówiących ludową łaciną) pasterzy zwanych przez okolicznych Słowian Włachami, Włochami, Wołochami czy Wałachami. W poszukiwaniu pastwisk wędrowali oni wzdłuż Karpat, docierając aż na Morawy. Do Wołoszczyzny Morawskiej zalicza się dziś w przybliżeniu tereny powiatu Vsetín i części powiatu Zlín z miastem Valašské Klobouky. Granice regionu nie są jednoznacznie określone, ponieważ zależą od przyjętego wyznacznika. Dziś jest nim najczęściej poczucie tożsamości regionalnej mieszkańców, dawniej określano je na podstawie języka lub głównego zajęcia. Główne miasta regionu to Valašské Meziříčí, Vsetín i Rožnov pod Radhoštěm. Okolice miasta Frenštát pod Radhoštěm są obszarem przejściowym między Laskiem a Wałaskiem.
Słabo nadające się do rolnictwa górskie tereny północno-wschodnich Moraw były rzadko zasiedlone. W XIII wieku skolonizowane zostały nizinne partie terenu, natomiast partie górskie pozostały bezludne. Dopiero w XVI wieku w toku kolonizacji wołoskiej w całych północno-wschodnich Morawach powstała gęsta sieć osad pasterskich lokowanych na prawie wołoskim. Region ich największego skupienia nazwano Wołoszczyzną Morawską.
Skład etniczny ludności osiadłej na Wołoszczyźnie Morawskiej jest sporny. Obecnie przyjmuje się, że tworzyli go przede wszystkim Słowianie – Rusini, Polacy i Słowacy, a tylko w części Wołosi. Było to skutkiem tego, że Wołoszczyzna Morawska została zasiedlona w końcowej fazie kolonizacji wołoskiej, gdy ta sięgnęła głęboko w ziemie słowiańskie, pociągnąwszy za sobą licznych Słowian z podnóży Karpat.
Z początku Wołosi zachowywali odrębność prawną i etniczną, lecz w stosunkowo krótkim czasie doszło do zlania się ich z miejscową ludnością morawską. Śladem odrębności pozostała kultura ludowa regionu i specyficzny dialekt.
W latach 1620–1644 Wołosi morawscy buntowali się przeciwko władzy habsburskiej w obronie swych tradycyjnych wolności. Powstanie zostało krwawo stłumione. W XVIII wieku potajemnie wyznawano tu protestantyzm zwalczany przez władze habsburskie.
W Rožnovie pod Radhoštěm znajduje się skansen „Valašské muzeum v přírodě” prezentujący ludową kulturę materialną regionu.

</doc>
<doc id="1173598" url="https://pl.wikipedia.org/wiki?curid=1173598" title="Ernst Barczewski">
Ernst Barczewski

Ernst Barczewski (ur. 1 marca 1861 w Zawadach Ełckich, zm. 11 września 1937 w Brodnicy) – mazurski pastor ewangelicki, działacz niemieckiej mniejszości narodowej w II RP, poseł na Sejm (1920–1922) i senator RP (1928–1930).
Życiorys.
W 1882 ukończył Królewskie Kolegium Friedricha w Królewcu, a pięć lat później teologię ewangelicką na tamtejszym uniwersytecie. Został ordynowany na księdza ewangelickiego w Prusach Wschodnich. W latach 1910–1936 był superintendentem Diecezji Działdowo-Brodnica Ewangelickiego Kościoła Unijnego w Polsce. Odprawiał nabożeństwa w języku polskim na Mazurach.
W 1903 roku założył kasę oszczędnościowo-pożyczkową Raiffeisena w Działdowie. Podczas plebiscytu na Mazurach w 1920 domagał się jego przeprowadzenia również w Działdowie.
10 marca 1923 roku został kapelanem luterańskim w Wojsku Polskim, a już 20 czerwca tego samego roku odszedł z wojska. Nie znamy przyczyny. Wydział Wyznań Niekatolickich podał kilka miesięcy później, że jest zbyt mało żołnierzy innych wyznań i nie ma potrzeby powoływania kapelana wyznania ewangelickiego. Badacze przypuszczają, że chodziło raczej o to, aby opieki nad żołnierzami nie sprawowali niemieccy duchowni. 2 maja 1920 został wybrany posłem niemieckim do Sejmu RP z okręgu Grudziądz. Reprezentował w parlamencie Partię Niemiecką (Deutsche Partei).
W II RP sprawował mandat radnego sejmiku powiatowego w Działdowie. W latach 1928–1930 był senatorem II kadencji z listy Bloku Mniejszości Narodowych wybranym w okręgu pomorskim. Po 1933 odsunął się od aktywnej działalności politycznej ze względu na wzrost znaczenia opcji prohitlerowskiej wśród Niemców w Polsce.
W 1927 podarował Muzeum Mazurskiemu w Działdowie dwa polskie kancjonały z XVIII wieku. Pisywał w prasie niemieckiej w Polsce, m.in. "Deutsche Rundschau in Polen" i "Raiffeisenbote für Pommerellen".
Został pochowany na cmentarzu ewangelicko-augsburskim w Działdowie.

</doc>
<doc id="1173599" url="https://pl.wikipedia.org/wiki?curid=1173599" title="Konferencje międzynarodowe państw amerykańskich">
Konferencje międzynarodowe państw amerykańskich

Konferencje międzynarodowe państw amerykańskich – seria spotkań przedstawicieli państw obu Ameryk zapoczątkowanych 28 listopada 1881 wysłaniem przez amerykańskiego sekretarza stanu Jamesa Blaine’a zaproszeń do przywódców państw latynoamerykańskich na spotkanie w celu omówienia wspólnych problemów.
Panamerykanizm i pierwsze próby instytucjonalizacji współpracy.
Rozwój ruchu panamerykańskiego, czyli zbliżenia politycznego i gospodarczego państw amerykańskich, rozwijał się od czasu uzyskania niepodległości przez państwa Ameryki Łacińskiej. Początkowo postulowano współpracę przede wszystkim państw Hispanoameryki, zakładając nawet utworzenie federacji lub konfederacji. Przejawami tych idei było powstanie takich tworów politycznych jak Wielka Kolumbia, Konfederacja Peruwiańsko-Boliwijska, czy też Zjednoczone Prowincje Ameryki Środkowej. Od początku swego istnienia zainteresowanie wpływami w Ameryce Łacińskiej okazywały też Stany Zjednoczone, co wyrażało się między innymi w realizacji doktryny Monroe’a. W latach 80. XIX wieku w USA do władzy doszli rzecznicy zwiększenia roli swego kraju w tym rejonie. Przedstawicielem tej grupy był m.in. sekretarz stanu James Blaine, który nawiązywał do idei Bolívara i Claya.
Blaine dążył przede wszystkim do zwiększenia wpływów gospodarczych USA oraz do wyeliminowania możliwości ekspansji europejskiej na tym obszarze. Pragnął też zapewnić Stanom Zjednoczonym pozycję mediatora na wypadek konfliktów o charakterze bardziej lokalnym. Jako jedną z najwyższych wartości przedstawiał pokój, tłumacząc, że tylko brak wojen zapewni stabilny rozwój w sferze handlu. Zwracał również uwagę na potrzebę zmiany w kierunkach wymiany handlowej na linii kraje latynoamerykańskie – USA – Europa. 28 listopada 1881 podjął pierwszą próbę zorganizowania ogólnoamerykańskiej konferencji rozsyłając w tym celu zaproszenia, jednak 3 tygodnie później został odwołany ze stanowiska, a jego następca nie uważał kontynuowania polityki poprzednika za właściwe, w związku z tym prezydent Chester A. Arthur zdecydował o odwołaniu zaproszeń.
10 maja 1888 do idei zwołania konferencji międzyamerykańskiej powrócił Kongres USA upoważniając prezydenta do podjęcia odpowiednich działań. Zaproszenia do rządów wystosował wówczas Thomas F. Bayard, zastąpiony wkrótce przez Blaine’a, który w 1889 powrócił na stanowisko. Po rozpoczęciu obrad I Konferencji państwa amerykańskich w Waszyngtonie został wybrany na jej przewodniczącego.

</doc>
<doc id="1173600" url="https://pl.wikipedia.org/wiki?curid=1173600" title="Konferencje panamerykańskie">
Konferencje panamerykańskie



</doc>
<doc id="1173601" url="https://pl.wikipedia.org/wiki?curid=1173601" title="Objawione Przeznaczenie">
Objawione Przeznaczenie

Objawione Przeznaczenie (; czasem błędnie tłumaczone jako Boskie Przeznaczenie) – hasło sformułowane i użyte po raz pierwszy przez redaktora „Democratic Review” – Johna L. O’Sullivana w lipcu 1845 roku. 27 grudnia 1845 O’Sullivan w jednym ze swych artykułów wyraził ten pogląd, pisząc, że prawo Stanów Zjednoczonych do przejęcia Oregonu leży „w naszym oczywistym przeznaczeniu, którym jest rozprzestrzenianie się i zajęcie całego kontynentu, ofiarowanego nam przez Opatrzność (...)”.
Koncepcja ta nigdy nie została sformalizowana ani ściśle skonkretyzowana. W przeszłości dokonywano różnych jej interpretacji – począwszy od uznania, iż głosi ona prawo Amerykanów do przejęcia obszarów pomiędzy Atlantykiem a Pacyfikiem, aż po prawo do kontroli nad całą półkulą zachodnią. W 1846 kongresmen Robert C. Winthrop użył tego określenia w kontekście sprawy Oregonu, natomiast artykuł z 1850 w „The Annals of America” głosił, że „zadaniem naszym jest spełnić przeznaczenie, Boskie Przeznaczenie, do panowania nad całym Meksykiem, nad Ameryką Południową, nad Indiami Zachodnimi i Kanadą”.
Gorącym zwolennikiem i realizatorem doktryny Boskiego Objawienia był prezydent James Knox Polk.
W 1885 roku ukazał się esej pod tytułem "Boskie przeznaczenie" ("Manifest Destiny") autorstwa Johna Fiske’a, w którym autor dowodził potrzeby dominacji Anglosasów na świecie.

</doc>
<doc id="1173602" url="https://pl.wikipedia.org/wiki?curid=1173602" title="Referendum w Wenezueli w 2007 roku">
Referendum w Wenezueli w 2007 roku

Referendum w Wenezueli w 2007 roku – referendum przeprowadzone 2 grudnia dotyczące przyjęcia 33 poprawek do konstytucji Wenezueli zgłoszonych przez prezydenta Hugo Cháveza i 36 zgłoszonych przez Zgromadzenie Narodowe. Zwyciężyła opcja przeciwników zmian, która uzyskała ok. 51%.
Proponowane zmiany.
Proponowane zmiany w konstytucji dotyczyły:
Kampania.
Do głosowania za zmianami zachęcał przede wszystkim prezydent Hugo Chávez oraz podporządkowane mu media i ugrupowania polityczne. Przeciwnikami zmian były przede wszystkim środowiska studenckie, Kościół katolicki. Przeciw wzmocnieniu władzy prezydenta opowiedziała się także część jego dawnych zwolenników – gen. Raúl Baduel oraz dawna żona prezydenta – Marisabel Rodríguez.

</doc>
<doc id="1173603" url="https://pl.wikipedia.org/wiki?curid=1173603" title="Senat (Francja)">
Senat (Francja)

Senat (fr. "Sénat") – izba wyższa francuskiego parlamentu. Tworzy go 348 senatorów, a przewodniczącym jest Gérard Larcher.
Historia.
Senat, podobnie jak parlament w ogóle, nie istniał w ramach królewskich, absolutnych rządów "ancien régime". W pierwszych latach rewolucji francuskiej powstało jednoizbowe Zgromadzenie Narodowe, które było wyrazem demokratycznych dążeń przywódców rewolucyjnych. Kolejne zmiany polityczne i uchwalane konstytucje też zachowywały jednoizbowy parlament. Pierwszy raz izba wyższa pojawiła się w tzw. konstytucji dyrektorialnej z 1795 roku pod nazwą Rady Starszych. Jednak dopiero w 1799 roku, po przewrocie 18 brumaire’a Napoleona Bonaparte wyższą izbę parlamentu nazwano Senatem. Funkcjonował on w latach 1799–1804 w ramach systemu konsulatu. 18 maja 1804 roku Senat przegłosował powstanie cesarstwa francuskiego z Napoleonem Bonaparte jako cesarzem. Choć władza cesarza była absolutna Senat nadal funkcjonował aż do upadku cesarstwa w 1814. Po restauracji Burbonów i wydaniu Karty Konstytucyjnej Senat został zastąpiony przez arystokratyczną Izbę Parów. Został natomiast przywrócony w latach 1852–1870 na mocy konstytucji II Cesarstwa. Po kilkuletniej przerwie funkcjonował ponownie w latach 1875–1940 na mocy konstytucji III Republiki. Po upadku III Republiki w 1940 roku Senat przestał funkcjonować, a w nowej IV Republice zastąpiono go Radą Republiki. Został przywrócony i istnieje w obecnej formie od 1958 roku, na mocy konstytucji V Republiki.
Skład i sposób wyboru.
Do września 2004 roku w Senacie zasiadało 331 członków, wybieranych na okres 9 lat. Od tego czasu liczba senatorów ulegała jednak stopniowemu rozszerzeniu, aż w 2011 roku osiągnęła 348. Ponadto kadencja została skrócona do 6 lat, a połowa składu wymieniana jest co 3 lata. Do 2004 roku zaś, co 3 lata wymieniano jedną trzecią składu izby. Senatorowie wybierani są w wyborach pośrednich, przez ok. 145 tys. elektorów – głównie przedstawicieli władzy lokalnej.
Przewodniczący.
Senatorowie wybierają jedną osobę spośród swego grona na przewodniczącego izby. Obecnie funkcję tę sprawuje Gérard Larcher. Osoba piastująca ten urząd zajmuje trzecie miejsce w kolejności precedencji we Francji, a w przypadku śmierci, impeachmentu, lub rezygnacji prezydenta przewodniczący Senatu przejmuje jego obowiązki. Do tej pory zdarzyło się to dwukrotnie - po ustąpieniu gen. de Gaulle'a w 1969 oraz śmierci Georges'a Pompidou w 1974 roku.
Rola Senatu.
Francuski Senat pełni przede wszystkim funkcję ustawodawczą. Jego konstytucyjnym zadaniem jest również sprawowanie kontroli nad rządem.
Siedziba.
Siedzibą Senatu jest Pałac Luksemburski położony w szóstym paryskim arrondissement. W jego pobliżu znajduje się Ogród Luksemburski. Budynku strzeże Francuska Gwardia Republikańska.

</doc>
<doc id="1173604" url="https://pl.wikipedia.org/wiki?curid=1173604" title="Kurier rowerowy">
Kurier rowerowy

Kurier rowerowy – osoba rozwożąca przesyłki pocztowe na rowerze. Kurierzy pracują najczęściej w dużych miastach (metropoliach), gdzie w ścisłym centrum rower jest zwykle najszybszym środkiem transportu. Firmy kurierskie zatrudniają kurierów rowerowych, ponieważ rowery mogą poruszać się w korkach ulicznych szybciej od samochodów, jak również motocykli. Zadaniem kuriera jest jak najszybsze bezpośrednie przewiezienie przesyłki od nadawcy do odbiorcy.
Warunki pracy.
Swoją pracę kurier wykonuje niezależnie od warunków atmosferycznych. Na skutek szybkiej jazdy w ruchu ulicznym praca kuriera jest wysoce ryzykowna. Nie ma on zazwyczaj stałej godzinnej stawki, pensja zależy od ilości przewiezionych paczek. Większość firm wyznacza maksymalny czas dowozu jednej paczki, w którym kurierzy muszą się zmieścić.
Sprzęt.
Większość kurierów używa do pracy rowerów szosowych lub górskich, jednak często jest to tzw. ostre koło. Do przewożenia przesyłek kurierzy używają wodoodpornych plecaków z rolowanym zamknięciem, specjalnie wyprofilowanych, z odblaskami po bokach. Używane są również torby na ramię, które umożliwiają wyjmowanie przesyłek za pomocą jednego ruchu ręką (bez zdejmowania z pleców). Ważnym elementem wyposażenia jest także zapięcie rowerowe. Popularne są stalowe łańcuchy o dużych ogniwach zapinane na kłódkę, a także zapięcia typu U-lock.
Zawody.
W swoich miastach kurierzy organizują wyścigi w ruchu ulicznym (ang. alleycat). Od roku 1993 odbywają się ).

</doc>
<doc id="1173605" url="https://pl.wikipedia.org/wiki?curid=1173605" title="Funkcjonał Minkowskiego">
Funkcjonał Minkowskiego

Funkcjonał Minkowskiego – podaddytywny i dodatnio jednorodny funkcjonał związany z pochłaniającymi i wypukłymi podzbiorami przestrzeni liniowej.
Definicja.
Podzbiór formula_1 przestrzeni liniowej formula_2 nazywa się "pochłaniającym", gdy dla każdego elementu formula_3 przestrzeni formula_2 istnieje taka liczba dodatnia formula_5 że formula_6 Zbiory pochłaniające i wypukłe nazywa się "zbiorami Minkowskiego". Jeżeli formula_1 jest zbiorem Minkowskiego, to funkcjonał
określony wzorem
nazywa się "funkcjonałem Minkowskiego" zbioru formula_10
Własności.
Niech formula_11 będzie zbiorem Minkowskiego. Wówczas
Jeżeli, ponadto, formula_1 jest zbiorem zbalansowanym, to formula_22 jest półnormą w przestrzeni formula_25

</doc>
<doc id="1173606" url="https://pl.wikipedia.org/wiki?curid=1173606" title="Zbiór zbalansowany">
Zbiór zbalansowany



</doc>
<doc id="1173607" url="https://pl.wikipedia.org/wiki?curid=1173607" title="Beta Canis Minoris">
Beta Canis Minoris



</doc>
<doc id="1173608" url="https://pl.wikipedia.org/wiki?curid=1173608" title="Louis Auguste d’Affry">
Louis Auguste d’Affry

Louis Auguste d’Affry (ur. 28 lutego 1713 w Wersalu, zm. 10 czerwca 1793 w Saint-Barthélemy) – francuski wojskowy i dyplomata pochodzenia szwajcarskiego.
Kawaler Orderu św. Ludwika ("Grand-croix de Saint-Louis" – 1779), jedyny Szwajcar będący kawalerem Orderu Św. Ducha ("chevalier du Saint-Esprit" – 1784). Honorowy członek Akademii Architektury. Członek loży masońskiej "Société Olympique" od roku 1786.
Jego ojcem był szwajcarski (francuskojęzyczny) arystokrata z Fryburga François d’Affry (1667-1734), a matką Marie-Elisabeth d'Alt, córka Prothaisa d'Alt pułkownika wojsk na Sardynii, colonel au service de Sardaigne.
Louis Auguste kształcił się na oficera jako kadet w gwardii szwajcarskiej ("Gardes suisses") od roku 1725. W roku 1744 został brygadierem, następnie marszałkiem polnym ("maréchal de camp" – 1748), pułkownikiem ("lieutenant-général" – 1758), pułkownikiem "Gardes suisses" (1767).
Wysłannik ("Ministre plénipotentiaire") Ludwika XV (1755), a potem ambasador zwyczajny (1759-1762) przy Stanach Generalnych Holandii.
Był nieformalnym ambasadorem interesów szwajcarskich oficerów w Wersalu. Po ucieczce Ludwika XVI w roku 1791 przysiągł wierność Zgromadzeniu Narodowemu (21 VI). Próbował utrzymać neutralność w walce rewolucyjnej. Aresztowany 10 sierpnia roku 1792, zwolniony 2 września. Zadbał o potwierdzenie formalności dotyczących istnienia gwardii szwajcarskiej.

</doc>
<doc id="1173609" url="https://pl.wikipedia.org/wiki?curid=1173609" title="Senat (francuski)">
Senat (francuski)



</doc>
<doc id="1173610" url="https://pl.wikipedia.org/wiki?curid=1173610" title="Reliktowiec mały">
Reliktowiec mały

Reliktowiec mały ("Moho braccatus") w jęz. hawajskim "Kauaʻi ʻŌʻō" lub "ʻOʻoʻaʻa" – gatunek wymarłego ptaka z rodziny reliktowców (Mohoidae), wcześniej zaliczany do miodojadów (Meliphagidae). Występował endemicznie na Hawajach.
Gatunek był znany tylko z jednej wyspy archipelagu – Kauaʻi, jednak mógł występować także na sąsiednich wyspach.
Reliktowiec mały był jednym z najmniejszych (być może najmniejszym) spośród hawajskich miodojadów, mierzył ok. 20 cm długości. Upierzenie błyszczące czarne lub ciemnobrązowe z nielicznymi żółtymi piórami na nogach i blado białymi wstęgami na piersi i na spodniej stronie skrzydeł. Dziób ostry, lekko zagięty w dół, co pozwalało na łatwe wybieranie nektaru z kwiatów. Żywił się nektarem roślin z rodziny lobeliowatych, głównie z gatunku "Metrosideros polymorpha", oraz małymi bezkręgowcami i owocami. Budował gniazda w wydrążonych jamach i norach na ziemi w gęsto zalesionych kanionach na Kauaʻi.
Był pospolity w subtropikalnych lasach wyspy do początku XX w., kiedy to jego populacja zaczęła gwałtownie się zmniejszać. W latach 70. XX w. jego występowanie ograniczało się do obszaru chronionych bagien "Alakaʻi Wilderness Area". W 1981 r. napotkano jedną parę, a w 1985 r. jednego samca – był to ostatni odnotowany osobnik. Po raz ostatni słyszany był w 1987 r. i od tego czasu uważany jest za gatunek wymarły. Przyczyny wymarcia to m.in. wprowadzenie oraz przywleczenie na wyspę świń, szczurów i komarów będących sprawcami chorób wśród ptaków. Inną, dodatkową przyczyną były działania człowieka prowadzące do niszczenia środowiska naturalnego tego ptaka.

</doc>
<doc id="1173611" url="https://pl.wikipedia.org/wiki?curid=1173611" title="Grążel drobny">
Grążel drobny

Grążel drobny ("Nuphar pumila" (Timm) DC.) – gatunek byliny wodnej z rodziny grzybieniowatych ("Nymphaeaceae"). 
Rozmieszczenie geograficzne.
Jako gatunek rodzimy występuje w Europie i Azji. W Polsce osiąga południową granicę swego zasięgu i jest znacznie rzadszy od podobnego grążela żółtego. Występuje w rozproszeniu w północnej części niżu, częściej na Pomorzu Zachodnim, rzadziej na Pomorzu Wschodnim. W południowej Polsce opisano jego występowanie tylko na 2 stanowiskach na Śląsku; w okolicy Boguszyc i Pszczyny.
Biologia i ekologia.
Bylina, hydrofit. Zasiedla zbiorniki wód stojących o bardzo zróżnicowanej żyzności, ale preferuje podłoże torfowe. Wrażliwy na obecność wapnia w wodzie lub w podłożu. Tworzy swój własny zespół "Nupharetum pumili", dla którego jest gatunkiem charakterystycznym.
Zmienność.
Tworzy mieszańca z grążelem żółtym o nazwie naukowej "Nuphar × spenneriana" Gaudin .
Zagrożenia i ochrona.
Roślina objęta w Polsce ścisłą ochroną gatunkową. Zagrożona jest przez zanieczyszczenie i nadmierną gospodarczą i turystyczną eksploatację jezior i stawów, a także wskutek zarastania stawów przez szuwary.
Kategorie zagrożenia gatunku:

</doc>
<doc id="1173613" url="https://pl.wikipedia.org/wiki?curid=1173613" title="Nadleśnictwo Gidle">
Nadleśnictwo Gidle

Nadleśnictwo Gidle – jednostka organizacyjna Lasów Państwowych podległa Regionalnej Dyrekcji Lasów Państwowych w Katowicach. Administracyjnie leży w województwie łódzkim (powiaty pajęczański i radomszczański) oraz śląskim (powiat częstochowski). Siedzibą nadleśnictwa jest miejscowość Niesulów.
Historia.
Początek Nadleśnictwu Gidle dało istniejące już w początkach XVIII wieku leśnictwo o tej samej nazwie. W Roczniku Korpusu Leśnego Królestwa Polskiego na rok 1832 mówi się o istnieniu leśnictwa Gidle z Panem Wawrzyńcem Suszyckim jako Nadleśniczym oraz strażami w Cykarzewie, Orzechowie, Sierakowie i Poczesnej. W 13 lat później, Rocznik Administracji Leśnej Rządowej Królestwa Polskiego wymienia Pana Klemensa Kozłowskiego jako p.o. Nadleśniczego oraz straże leśne w Niesulowie i Poczesnej. Po I wojnie światowej Nadleśnictwo Gidle powstało z dniem 1 stycznia 1922 roku, w wyniku podziału Nadleśnictwa Noworadomsk na dwa nadleśnictwa: Pajęczno i Gidle. W skład Nadleśnictwa wchodziło tylko leśnictwo Niesulów z podziałem na uroczyska: Niesulów, Strzałków, Łazów, Radziechowice i Dobryszyce. Nadleśnictwo to miało powierzchnię około 4000 ha i zatrudniało 11 gajowych. Leśnictwo Niesulów w następnych latach było stopniowo dzielone. Z uroczyska Łazów utworzono samodzielne leśnictwo Łazów, z uroczyska Kruplin i Radziechowice – leśnictwo Kruplin, z uroczyska Strzałków – leśnictwo Strzałków. 
Po II wojnie światowej Nadleśnictwo Gidle utworzone zostało dnia 1 października 1945 roku, a w jego skład weszły lasy państwowe byłego Nadleśnictwa Gidle z leśnictwami: Strzałków i Niesulów oraz lasy upaństwowionych majątków prywatnych w leśnictwach: Jasień, Rędziny i Żytno. Powierzchnia lasów Nadleśnictwa wynosiła wtedy 5500 ha. Taki stan powierzchniowy istniał do dnia 31 grudnia 1972 roku, kiedy to w ramach reorganizacji utworzono nowe Nadleśnictwo, włączając w jego skład sąsiadujące nadleśnictwa: Dąbrowa Zielona i Silniczka. Po połączeniu Nadleśnictwo miało 19 leśnictw, 15 807 ha lasów i wchodziło w skład OZLP Łódź. Z dniem 1 lipca 1975 roku w wyniku kolejnej reorganizacji, Nadleśnictwo weszło w skład Okręgowego Zarządu Lasów Państwowych w Katowicach. Innym efektem dostosowania granic Nadleśnictwa do granic nowo powstałych województw było przekazanie do Nadleśnictwa Radomsko terenów położonych w województwie piotrkowskim – leśnictw Kruszyna, Krzętów, Strzałkowice oraz części leśnictw: Wola Życińska, Rędziny i Jasień. W zamian do Nadleśnictwa dołączono obręb Kruszyna. W wyniku tych zmian Nadleśnictwo osiągnęło powierzchnię 20 005 ha i składało się z 20 leśnictw. W wyniku przejmowania gruntów do zalesienia powstało leśnictwo Łęg oraz wyodrębniono Gospodarstwo Szkółkarskie o powierzchni 13,64 ha.
Warunki geograficzno-przyrodnicze.
Nadleśnictwo Gidle położone jest w Małopolskiej Krainie Przyrodniczo-Leśnej, w mezoregionach Wyżyny Woźnicko-Wieluńskiej, Niecki Włoszczowskiej i Piotrkowsko-Opoczyńskim.
Powierzchnia ogólna gruntów nadleśnictwa: 19 829,82 ha; w 3 obrębach: Dąbrowa Zielona, Gidle i Kruszyna podzielonych obecnie na 13 leśnictw (wraz ze szkółką leśną):
Siedliska leśne: borowe 81,4%, lasowe 18,6%. Główne gatunki lasotwórcze: sosna 85%, olsza czarna (6%), dąb (4%), brzoza (3%) i modrzew (1%).
Drzewostany obrębów Dąbrowa Zielona i Gidle znajdują się w I strefie uszkodzeń przemysłowych, a obrębu Kruszyna w II strefie.
Ochrona przyrody.
Na terenie Nadleśnictwa znajduje się Piliczański Obszar Chronionego Krajobrazu oraz następujące rezerwaty przyrody:

</doc>
<doc id="1173614" url="https://pl.wikipedia.org/wiki?curid=1173614" title="Autotroficzne">
Autotroficzne



</doc>
<doc id="1173616" url="https://pl.wikipedia.org/wiki?curid=1173616" title="Ludwig Lachmann">
Ludwig Lachmann

Ludwig Lachmann (ur. 1906, zm. 1990) – ekonomista niemiecki pracujący w ramach austriackiej szkoły ekonomicznej, w której wyróżniał się skrajnie subiektywistycznym podejściem metodologicznym. Przeciwstawiał się pojęciu równowagi rynkowej jako kluczowej koncepcji ekonomicznej. Był zdania, że rzeczywistość gospodarcza jest w o wiele większym stopniu niepewna i nieprzewidywalna, niż skłonni są przyznać przedstawiciele głównego nurtu ekonomii.

</doc>
<doc id="1173617" url="https://pl.wikipedia.org/wiki?curid=1173617" title="Bolesław cieszyński">
Bolesław cieszyński



</doc>
<doc id="1173619" url="https://pl.wikipedia.org/wiki?curid=1173619" title="Lista gwiazd w gwiazdozbiorze Korony Północnej">
Lista gwiazd w gwiazdozbiorze Korony Północnej

Zestawienie to zawiera gwiazdy do jasności 6,5 w gwiazdozbiorze Korony Północnej. Dodatkowo uwzględniono w nim inne ciekawe obiekty gwiazdowe.

</doc>
<doc id="1173620" url="https://pl.wikipedia.org/wiki?curid=1173620" title="Theodor Blätterbauer">
Theodor Blätterbauer

Theodor Blätterbauer, właśc. Theodor Bernard Rudolf Blätterbauer (ur. 24 grudnia 1823 w Bolesławcu, zm. 30 czerwca 1906 w Legnicy) – śląski malarz, rysownik, ilustrator. Jego rodzicami byli Jan Norbert Blätterbauer czeski kupiec z Vodňan oraz Dorota z domu Seidel, córka urzędowego aktuariusza z Żagańca, urodzona w Bolesławcu.
Życiorys.
Wkrótce po urodzeniu się Teodora rodzice rozstali się, jednak ojciec łożył na utrzymanie syna. Pierwsze 5–6 lat życia spędził on pod opieką matki i babki w Żagańcu, po czym był oddany do krewnych w Kostrzynie. Po kolejnych pięciu latach przeniesiono go do szkoły w Horšowskym Týnie (k. Pilzna), gdzie dodatkowo na lekcjach prywatnych uczył się rysunku.
W 1835 r. Teodor i rodzice zamieszkali w miejscowości Liberec. Ojciec wynajął mieszkanie dla syna z matką, sam zaś mieszkał w farbiarni, gdzie pracował na stanowisku buchaltera (księgowego). W tym czasie Teodor Blätterbauer uczył się malarstwa u miejscowego portrecisty, a podczas wspólnych wycieczek z rodzicami malował w plenerze.
Wkrótce matka rozstała się z ojcem ostatecznie i wraz z synem przeniosła się do krewnych w Gaworzycach (k. Polkowic). Stąd Teodor Blätterbauer został posłany do Frankfurtu nad Odrą, aby ukończyć ostatni rok szkoły. Po powrocie matka oddała go na naukę budowy instrumentów muzycznych do rzemieślnika w Głogowie. Młody Blätterbauer wytrzymał tam zaledwie miesiąc. Koniecznie chciał zostać malarzem, ale tymczasem, w latach 1832–1842, musiał pracować u introligatora, gdzie przy okazji miał możliwość wykonywania kopii ilustracji oprawianych książek.
W latach 1843–1844 Teodor Blätterbauer odbył służbę wojskową, aby nie wyjść z wprawy malował oficerów oraz ich portrety ślubne. Dzięki finansowemu wsparciu ojca, w latach 1845–1846, ponieważ formalnie nie został przyjęty na akademię, jako wolny słuchacz – samouk studiował malarstwo w Monachium. Pod koniec 1846 r. udał się w podróż na Węgry. W następnym roku (z Węgier) udał się do Turcji, następnie do Wiednia, Salzburga a stamtąd powrócił do Monachium. Po drodze malował i rysował, częściowo utrzymując się ze sprzedaży swoich prac. Przebywał w Monachium od czerwca do września, następnie wrócił na Śląsk. W latach 1848–1849 studiował na Akademii Sztuk Pięknych w Monachium. Jego nauczycielami byli Raps, Stademann oraz Julius Lange.
Wrócił do Głogowa i zatrzymał się w hotelu Petermanna usiłując pracować jako malarz. Poznał tam córkę właściciela hotelu, która po śmierci pierwszego męża, z dwoma synami, wróciła i zamieszkała ponownie u swego ojca.
Teodor Blätterbauer w 1853 r. na Akademii Budowlanej w Berlinie otrzymał tytuł nauczyciela rysunku i od 1 kwietnia 1854 r. objął posadę nauczyciela rysunku w Królewskiej Akademii Rycerskiej w Legnicy. 17 kwietnia 1854 r. ożenił się z córką Petermanna. Od 1 czerwca podjął się dodatkowo nauczania rysunku odręcznego, modelowania oraz kaligrafii w prowincjonalnej szkole rzemieślniczej w Legnicy. Pracował tam aż do lat 70., a ponadto dawał prywatne lekcje.
W okresie wakacji i ferii w celach poznawczych często wyjeżdżał w towarzystwie żony lub starszego pasierba. Najchętniej uprawiali pieszą turystykę górską. W 1863 r. udał się do Düsseldorfu, aby zapoznać się z metodami pracy tamtejszej szkoły artystycznej, a przy okazji odbył podróż po Renie. W następnych latach zwiedzał Bawarię, Alpy Tyrolskie oraz Szwajcarię. W 1878 r. przebywał w Istrii i Wenecji. W 1881 r. zwiedził Rzym, Neapol i oglądał Wezuwiusza. W 1891 r. oraz 1893 r. zwiedzał Chorwację. Najwięcej jednak czasu spędzał na Śląsku i w Wielkim Księstwie Poznańskim. Ze wszystkich podróży przywoził wiele szkiców i rysunków, które dopracowywał po powrocie, w domu.
Legnickie Stowarzyszenie Miłośników Sztuki w 1897 r. zorganizowało wystawę prac Teodora Blätterbauera. Do tego czasu był on mało znanym miejscowym malarzem, gdyż swoje obrazy dotychczas posyłał daleko, na wystawy do Wrocławia, Berlina, Lipska, Hamburga, Antwerpii. U nabywców szczególnym powodzeniem cieszyły się jego wielkoformatowe przedstawienia pejzaży górskich.
16 marca 1898 r. T. Blätterbauer uzyskał tytuł profesora. W 1904 r. Legnickie Stowarzyszenie Miłośników Sztuki zorganizowało kolejną wystawę jego prac. W 1905 r. profesor doznał udaru mózgu i częściowego paraliżu. W ramach wsparcia miasto Legnica zakupiło 20 akwarel, a Legnickie Towarzystwo Miłośników Sztuki, którego profesor Blätterbauer został honorowym członkiem, zakupiło 108 rysunków i akwarel. Profesor w następnym roku zmarł.
Po jego śmierci zakupiono i przyjęto w darze wiele prac i zorganizowano w Legnicy, w jednej z sal Ratusza, jemu poświęcone muzeum. Pozostała, większa część jego dzieł trafiła do Muzeum Rzemiosła Artystycznego oraz Muzeum Starożytności we Wrocławiu. Jego prace wystawiono też w Jeleniej Górze, Bolesławcu oraz w Drezdeńskim muzeum miedziorytniczym. Wskutek wojny, z kilku tysięcy jego prac, pozostało do dziś niewiele.
Twórczość dotycząca Polski.
Teodor Blätterbauer największe powodzenie miał jako pejzażysta (akwarela), jednak wykonywał także projekty budowlane, rysunki, drzeworyty, staloryty, litografie, miedzioryty. Najliczniej zachowały się książkowe ilustracje. Jego ilustracje zawierają następujące dzieła:
Dzieło ukazywało się od 1853 do 1886 r. Blätterbauer opracowywał w nim ilustracje dotyczące Śląska i Wielkiego Księstwa Poznańskiego.
Tu 17 tablic oraz dwa kolorowe rysunki z datą 1868 przygotował Blätterbauer.
Dzieło F. Schrollera zostało wydane w oficynie sławnego, zwłaszcza z wydań map, Carla Flemminga z którym Blätterbauer pozostawał w przyjaźni przez wiele lat.
5 listopada 1875 r. Blätterbauer otrzymał od cesarza Wilhelma I zaproszenie do uwiecznienia parady odbywającej się na dziedzicu zamku w Legnicy. Przygotował album widoków zamków z poznańskiego, wręczony na pożegnanie generała Kirchbacha w 1878 r. Z okazji ślubu córki księcia von Pless (10 września 1881 r.) również jako prezent powstał album z widokami Pszczyny oraz zamku myśliwskiego. Malował zamek w Legnicy oraz we Wrocławiu z polecenia ministra Friedenthala jako prezent na srebrne wesele następcy tronu Fryderyka Wilhelma (1883 r.). Około 110 rysunków poświęcił Legnicy i jej okolicom. Kilka prac powstało jako protest przeciw planom rozbiórki starych umocnień miasta. Zachowało się także kilka żartobliwych rysunków przygotowanych w prezencie dla przyjaciół.
Profesor część miedziorytów przygotował sam. Można na ich przykładzie podziwiać precyzję i staranność, z jaką wyrytował każdą chmurkę i źdźbło trawy. Miał pewną rękę i pracował szybko. Tam, gdzie nie rytował sam, zostawiał na projektach dokładane wskazówki, co, jak grubo i jakim kolorem wykonać oraz skąd ma padać światło. Z zachowanych stalorytów przygotowanych według jego projektów 67 przygotował Kaspar Ulrich Huber, 11 Georg Pommer oraz 3 Gustaw H. Brinckmann.
Blätterbauer swoje prace podpisywał inicjałami T. B., Th. B. lub nazwiskiem. Podpis lubił wykonywać tak, że litery T. B. odbijały się na czarno a reszta nazwiska na biało. Do wykonania drzeworytów sztorcowych używał drzewa akacjowego i bukszpanowego.
Teodor Blätterbauer dziś jest uważany za malarza romantycznego. Romantyzm jego przedstawień jest jednak efektem ubocznym maniery polegającej na precyzyjnym przedstawianiu istniejących obiektów, miast, zamków, kościołów, ruin w otoczeniu plastycznie pokazanej przyrody, spowitej nastrojową mgiełką nieokreśloności i tajemniczości. Na jego pracach nie widać zachodzących na Śląsku zmian spowodowanych industrializacją – wszędzie natura, cisza, spokój i ludzie w bogatych strojach, brak miejsca dla ubogich. Wyjątkiem, wyraźnie wykonanym wbrew sobie, są zamieszczone w 3. tomie Schorera przedstawienia kopalni węgla w Bytomiu, Huty Królewskiej w Gliwicach oraz walcowni w Antonien-Hütte.
Współcześnie Teodor Blätterbauer oceniany jest jako artysta raczej średniej klasy, jednak wielka dokumentalna wartość jego dzieł jest niekwestionowana.

</doc>
<doc id="1173621" url="https://pl.wikipedia.org/wiki?curid=1173621" title="Alpha Coronae Borealis">
Alpha Coronae Borealis



</doc>
<doc id="1173622" url="https://pl.wikipedia.org/wiki?curid=1173622" title="Batologia">
Batologia

Batologia – dziedzina nauki zajmująca się badaniem jeżyn ("Rubus L."). Nazwa pochodzi od stałej części nazwy naukowej podrodzajów jeżyn ("Eubatus", "Anoplobatus", "Chamaebatus", "Idaeobatus") oraz słowa "logos" (gr. = "słowo, nauka").
Wąska specjalizacja w badaniach tego rodzaju służy zrozumieniu bardzo złożonego zróżnicowania na poziomie genetycznym i morfologicznym jeżyn, w konsekwencji także systematyki tych roślin. Nierzadko rodzajowi temu poświęcane są odrębne monografie, w których opisywane są liczne taksony, głównie apomikty pochodzenia mieszańcowego.

</doc>
<doc id="1173623" url="https://pl.wikipedia.org/wiki?curid=1173623" title="Rycerz cieni">
Rycerz cieni

Rycerz Cieni (ang. "Knight of Shadows") – dziewiąta część cyklu fantasy Kroniki Amberu (The Chronicles of Amber) Rogera Zelazny’ego. Jest to zarazem czwarta część drugiej części cyklu, tzw. „Kronik Merlina”.
Wydanie angielskie () opublikowano w USA w listopadzie 1989 przez wydawnictwo "William Morrow and Company". Okładkę zaprojektowała Linda Burr. Wydanie liczy 215 stron.
Pierwsze polskie wydanie ukazało się w 1995 r. nakładem wydawnictwa „Iskry” (Warszawa, ), w tłumaczeniu Piotra W. Cholewy.
W 2004 książkę (również w tłumaczeniu Piotra W.Cholewy) wydał Zysk i Spółka (, stron: 216, broszura, format: 125/183).
Fabuła.
Merlin przekonuje się, że to jego dawna dziewczyna Julia okazała się czarodziejem Maską, który wraz z Jurtem sprzymierzył się przeciw niemu. Merlin, jego przybrany brat Mandor i dawny wróg Jasra świętują zdobycie Twierdzy Czterech Światów jedząc przygotowaną przez Mandora kolację. Następnie Merlin próbuje szukać zaginionej Coral. Trafia do strefy pomiędzy Cieniami, gdzie spotyka upiory Wzorca i Logrusu. Okazuje się, że zarówno Wzorzec, jak i Logrus próbują pozyskać Merlina do swych celów. W końcu Merlin odnajduje Coral i wraca z nią do Amberu. Tam jednak dochodzi do bezpośredniego starcia Wzorca i Logrusu, w wyniku którego część zamku zostaje zniszczona, a Coral traci oko. Dworkin z Dworców Chaosu decyduje się na przeprowadzenie operacji polegającej na zastąpieniu zniszczonej gałki ocznej Klejnotem Wszechmocy zwanym w Dworcach Chaosu Okiem Węża. Tymczasem przyjaciel Merlina Luke dokonuje w Kashfie przewrotu i - ku swojemu niezadowoleniu - zostaje królem tego państwa.

</doc>
<doc id="1173624" url="https://pl.wikipedia.org/wiki?curid=1173624" title="Zenobia Jelińska">
Zenobia Jelińska

Zenobia Jelińska ps. "Teresa" (ur. 23 października 1903 w Przasnyszu, zm. 17 grudnia 1942 w Ciechanowie), urzędniczka, członek ZWZ-AK.
Córka Wincentego i Franciszki z Zadrożnych. Pochodziła z rodziny rolniczej. Ukończyła Szkołę Powszechną, a przed wybuchem II wojny światowej szkołę średnią. W 1939 pracowała w starostwie w Przasnyszu. W okresie okupacji mieszkała przy ul. Błonie (dziś Piłsudskiego).
Była członkiem organizacji dywersyjnej K-7 (przeszkolona w maju 1939 w Modlinie), następnie kurierem obwodu ZWZ-AK na trasie Przasnysz-Ciechanów. Prowadziła ponadto sekcję kobiecą. Aresztowana 8 września 1942. Więziona w Płocku i Działdowie, 4 grudnia 1942 skazana na śmierć. Powieszona 17 grudnia 1942 na dziedzińcu zamku w Ciechanowie w publicznej egzekucji razem z Tadeuszem Jureckim, Bolesławem Nodzykowskim i Kazimierą Grzelakową.
W 25. rocznicę ich stracenia Towarzystwo Miłośników Ziemi Ciechanowskiej uczciło ich pamięć pamiątkowym głazem w miejscu, gdzie stały szubienice. Zenobia Jelińska spoczywa na cmentarzu parafialnym w Przasnyszu. W Ciechanowie jest ulica jej imienia. Znaczną liczbę pamiątek po Z. Jelińskiej przechowuje Muzeum Historyczne w Przasnyszu.

</doc>
<doc id="1173625" url="https://pl.wikipedia.org/wiki?curid=1173625" title="Herb Limanowej">
Herb Limanowej

Herb Limanowej – jeden z symboli miasta Limanowa w postaci herbu.
Wygląd i symbolika.
Herb przedstawia na czerwonej tarczy herbowej dąb o brązowym pniu i zielonych liściach, z jego prawej strony złoty róg myśliwski, z lewej topór o srebrnym ostrzu w słup. Róg myśliwski nawiązuje do herbu Trąby założycieli miasta, Jordanowskich. Herbem Topór z kolei pieczętował się ród Tęczyńskich, być może ten element herbu jest śladem jakichś koligacji rodzinnych Tęczyńskich z Jordanowskimi. Godło herbu znane jest od końca XVI wieku. Z końca XVIII wieku pochodzi rzeźbiony herb Limanowej, którego tarcza dzieli się na trzy pola: czerwone z toporem, żółte z rogiem i niebieskie z zielonym drzewem. Wersja ludowa pochodzenia herbu, mówiąca iż elementy herbu nawiązują do karczowania puszczy (dąb, topór) w której odbywały się polowania (róg myśliwski) nie wydaje się być prawdopodobna.
Historia.
Najstarszy wizerunek herbu Limanowej spotykamy na pieczęci pochodzącej z końca XVI stulecia. Potwierdzony przez Ministerstwo Spraw Wewnętrznych RP 24 maja 1938.

</doc>
<doc id="1173628" url="https://pl.wikipedia.org/wiki?curid=1173628" title="Szad">
Szad

Szad, właściwie Michał Baryła (ur. 15 lipca 1980 w Wałbrzychu) − polski raper, znany przede wszystkim z występów w grupie hip-hopowej Trzeci Wymiar, której był członkiem w latach 1998−2016. Od 2016 roku prowadzi solową działalność artystyczną.
Działalność artystyczna.
W 1998 razem z Nullem pod nazwą Poetikanonim nagrał pierwszy wałbrzyski nielegal hip-hopowy pt. "...Od zawsze tu byłem". Cały materiał nagrany został w domu na komputerze. Za muzykę na tym albumie odpowiedzialni byli: Szczepan, Nullo i Szad. Album spotkał się z bardzo pozytywnymi recenzjami.
Na przełomie 2002 i 2003 powstał Peo-ete-ik w składzie: Szad, Nullo, Pork i DJ Sph. Wkrótce formacja nagrała demo, które zostało rozesłane do wytwórni, z kilku otrzymanych ofert formacja wybrała wytwórnię Camey Studio. Na demie ukazało się piętnaście utworów, za warstwę muzyczna odpowiadali głównie DJ Sph, Nullo i Szad. Cały materiał został nagrany w amatorskim studiu Na Poddaszu. Nagrania nie zostały nigdy opublikowane. W ramach promocji nakręcony został także amatorski teledysk do piosenki "Trójwymiarowy biznes".
Debiutancki legalny album grupy zatytułowany "Cztery pory rapu" ukazał się w listopadzie 2003. Gościnnie wystąpili na nim Wall-E i Peja. Płytę promowały single: "15 Mc's", "Skamieniali", "Dostosowany", "Dla mnie masz stajla", "Zapomnij o tym" i "Bez rapu byłbym nikim!". Album znalazł 18 tysięcy nabywców. Rok później ukazała się reedycja pierwszego albumu Trzeciego Wymiaru, na której znalazły się dodatkowe remiksy i teledyski oraz utwór "Basketball" Nullo i Masseya.
Druga płyta była nagrywana pomiędzy 2005 a 2006. Za produkcję odpowiedzialni byli: Dj Sph, Creon, Laska i Magiera (WhiteHouse). Na płycie "Inni niż wszyscy", która premierę miała 24 kwietnia, znalazło się piętnaście utworów. Gościnnie w nagraniach wzięli udział Wall-E, DonGURALesko, Esee, OneManArmy, K-Fka, Puenta (Łasuch, Primo) i Blanco. Płytę promował teledysk "Wuuuf" w reżyserii Dariusza Szermanowicza. Został on realizowany w studiu telewizyjnym Polskiego Radia Wrocław. Obraz uzyskał nominowany do teledysku roku Viva Comet 2007. Kolejny teledysk został zrealizowany do utworu "Czarne chmury nad miastem". W 2011 ukazał się solowy album rapera zatytułowany "21 gramów". 6 kwietnia 2013 roku ukazał się drugi solowy album rapera zatytułowany "I niech szukają mnie kule". 3 czerwca 2016 roku ukazał się trzeci album solowy rapera pt. "Człowiek duch". Latem, także 2016 roku muzyk odszedł z zespołu Trzeci Wymiar.

</doc>
<doc id="1173631" url="https://pl.wikipedia.org/wiki?curid=1173631" title="Gabriel de Briord">
Gabriel de Briord

Gabriel de Briord – francuski dyplomata i autor książki poświęconej Ludwikowi XIV. Był francuskim ambasadorem w Holandii w latach 1700-1701.

</doc>
<doc id="1173633" url="https://pl.wikipedia.org/wiki?curid=1173633" title="Yakeen">
Yakeen

Yakeen (tłumaczenie "Zaufanie") to bollywoodzki thriller miłosny wyreżyserowany 2005 roku przez debiutanta Girish Dhamija. W rolach głównych Arjun Rampali Priyanka Chopra. Autorem scenariusz jest Vikram Bhatt, reżyser takich filmów jak "Ghulam", "Raaz", "Deewane Huye Pagal" czy "Elaan". To remake filmu z 1991 "Shattered".
Fabuła.
Simar (Priyanka Chopra) odzyskawszy w szpitalu przytomność dowiaduje się, że po upadku samochodu w przepaść jej mąż Nikhil (Arjun Rampal) ma nikłe szanse na przeżycie. Ku jej wielkiej radości lekarzom udaje się wyrwać śmierci jego życie, ale nie pamięć. Nikhil nie pamięta swojej przeszłości, nie wie kim jest, nie rozpoznaje swojej żony. Wszystko wokół niego jest mu obce. Krok po kroku ma dopiero uczyć się rzeczywistości. Pomaga mu w tym czuła, opiekuńcza żona.
Nikhil uczy się zaufania do niej, jej pamięć o ich wspólnej przeszłości zastępuje mu wspomnienia. Poczucie, że pozbawiony pamięci jest nikim, powoli maleje. Nikhil zaczyna wierzyć Simar i światu wokół siebie. Do chwili, gdy wstrząsa nim widok odnalezionych w biurze poufnych dokumentów. Jest wśród nich testament wydziedziczający żonę i pozew o rozwód.

</doc>
<doc id="1173635" url="https://pl.wikipedia.org/wiki?curid=1173635" title="Siergiej Winogradski">
Siergiej Winogradski

Siergiej Nikołajewicz Winogradski, (ur. 1 września 1856 w Kijowie, zm. 25 lutego 1953 we Francji) – mikrobiolog.
W latach 1891–1912 pracował w Instytucie Medycyny Doświadczalnej w Petersburgu, a po wyjeździe do Francji pracował w Instytucie Pasteura w Paryżu. Członek Akademii Nauk ZSRR (1923) i członek Towarzystwa Królewskiego w Londynie.
Prowadził badania nad obiegiem pierwiastków w przyrodzie i udziałem w nim bakterii. W 1889 wprowadził do mikrobiologii bakteryjne pożywki wybiórcze. Odkrył i opisał zdolność bakterii do przeprowadzania procesu chemosyntezy, wyodrębnił kulturę bakteryjną z rodzaju Clostridium wiążącą azot atmosferyczny (1893). W zakresie mikrobiologii gleby opracował nowe metody badawcze i rzucił światło na rolę "Azotobacter".
Z czasem przeniósł się do Instytutu Pasteura w Paryżu, gdzie przez wiele lat kontynuował swoje badania.
Dokonania naukowe.
Winogradski dokonał wielu odkryć, które stały się podstawą dla rozwoju mikrobiologii gleby. Wykrył i opisał chemoautotrofię u bakterii nitryfikacyjnych, siarkowych i żelazowych, badał proces fotosyntezy u bakterii, wiązanie azotu cząsteczkowego i scharakteryzował rozkład niektórych wielocząsteczkowych związków organicznych w glebie, w tym błonnika.

</doc>
<doc id="1173636" url="https://pl.wikipedia.org/wiki?curid=1173636" title="Herb Pieniężna">
Herb Pieniężna

Herb Pieniężna – jeden z symboli miasta Pieniężno i gminy Pieniężno w postaci herbu.
Wygląd i symbolika.
Herb przedstawia w błękitnej tarczy herbowej skrzyżowane ze sobą srebrny miecz i złoty klucz; pomiędzy nimi znajdują się trzy srebrne worki z mąką.
Pierwotnie był to herb mówiący – worki mąki nawiązują do niemieckiej nazwy Pieniężna: „Mehlsack” (Mehl – mąka, Sack – worek). Klucz i miecz to atrybuty patronów kościoła parafialnego, odpowiednio św. Piotra i św. Pawła.
Historia.
Godło herbu znane jest z pieczęci miejskiej z XIV wieku, herb widnieje także na pochodzącej z lat 30. XVIII wieku chorągiewce umieszczonej na budynku kościoła greckokatolickiego.
Legenda.
Według legendy podczas oblężenia miasta przez Szwedów oblegający chcieli wziąć miasto głodem. By pokazać, że ich plany się nie powiodą, obrońcy Pieniężna wysypali resztę zapasów mąki wprost na wojska szwedzkie. Szwedzi sądząc, że miasto ma spore zapasy żywności, ustąpili. Jednak herb jest starszy od czasów szwedzkich najazdów, a więc również od legendy.

</doc>
<doc id="1173637" url="https://pl.wikipedia.org/wiki?curid=1173637" title="Nadleśnictwo Andrychów">
Nadleśnictwo Andrychów

Nadleśnictwo Andrychów – jednostka organizacyjna Lasów Państwowych podległa Regionalnej Dyrekcji Lasów Państwowych w Katowicach. Siedzibą nadleśnictwa jest Andrychów.
Nadleśnictwo Andrychów położone jest na terenie województw: śląskiego i małopolskiego.
Historia Nadleśnictwa.
Do roku 1945 Lasy Nadleśnictwa stanowiły własność prywatną. Obecny Obręb Porąbka oraz blisko 3000 ha obrębu Andrychów wchodziło w skład byłych Dóbr Żywieckich księcia Leona Habsburga, pozostałe stanowiły własność mniejszych lub większych właścicieli ziemskich oraz dobra klasztorne. Lasy Dóbr Żywieckich, obecnie należące do Nadleśnictwa Andrychów, tworzyły dwa zarządy: Zarząd Lasów Porąbka i Zarząd Lasów Międzybrodzie. Po zakończeniu II wojny światowej utworzono drogą nacjonalizacji Nadleśnictwa Andrychów, Kalwaria i Porąbka. W 1962 roku z Nadleśnictwa Kalwaria wydzielony został Obręb Kalwaria, który włączono do Nadleśnictwa Andrychów. Do roku 1973 nadleśnictwa: Andrychów, Kalwaria i Porąbka wchodziły w skład Okręgowego Zarządu Lasów Państwowych w Krakowie. W 1973 roku, na podstawie zarządzenia nr 73 Dyrektora Naczelnego Zarządu Lasów Państwowych z dnia 18.12.1972 roku, Nadleśnictwo Porąbka, jako Obręb Porąbka, weszło w skład Nadleśnictwa Andrychów, a Nadleśnictwo Kalwaria po części w skład nadleśnictw: Myślenice i Andrychów. Tak zreorganizowane Nadleśnictwo weszło w skład ówczesnego Okręgowego Zarządu Lasów Państwowych w Katowicach. 
Warunki geograficzno-przyrodnicze.
Nadleśnictwo położone jest w Karpackiej Krainie Przyrodniczo-Leśnej, w Dzielnicy Beskidu Śląskiego i Małego Pogórza Środkowobeskidzkiego oraz częściowo w Małopolskiej Krainie Przyrodniczo-Leśnej, w Dzielnicy Wyżyny i Podgórza Śląskiego. 
Powierzchnia ogólna Nadleśnictwa to 11.924 ha; na które składają się 3 Obręby: Andrychów, Kalwaria i Porąbka podzielone na następujące Leśnictwa:
Ochrona przyrody.
Na terenie nadleśnictwa Andrychów znajdują się cztery rezerwaty przyrody o charakterze rezerwatów leśnych: 
Oprócz tego w obrębie nadleśnictwa znajduje się 8 pomników przyrody.

</doc>
<doc id="1173639" url="https://pl.wikipedia.org/wiki?curid=1173639" title="Piaśnica Mała">
Piaśnica Mała



</doc>
<doc id="1173640" url="https://pl.wikipedia.org/wiki?curid=1173640" title="Piaśnica Wielka">
Piaśnica Wielka



</doc>
<doc id="1173641" url="https://pl.wikipedia.org/wiki?curid=1173641" title="Obciążenie następcze">
Obciążenie następcze

Obciążenie następcze, zwane również oporem naczyniowym lub obwodowym (ang. "afterload") – siły działające przeciwko sile skurczu lewej komory serca, które w ten sposób ograniczają ilość wyrzucanej krwi do krążenia systemowego. Inaczej jest to wielkość siły, z jaką krew rozciąga ściany komory w momencie otwarcia zastawek półksiężycowatych serca. Obciążenie następcze jest determinowane przez dwa czynniki: ciśnienie tętnicze krwi oraz sztywność ścian (podatność) tętnic. Często obciążenie następcze jest utożsamiane z obwodowym oporem naczyniowym. Przeciwieństwem jest obciążenie wstępne.
Nie można bezpośrednio zmierzyć napięcia ścian komór serca, a tym samym obciążenia następczego. Można je wiarygodnie wyznaczyć na podstawie impedancji aorty (ciśnienie w aorcie podzielone przez przepływ krwi w danym momencie). Impedancję można jednak zmierzyć tylko inwazyjnie, w przybliżeniu również za pomocą echokardiografii przezprzełykowej. Klinicznie obciążenie następcze można również oszacować za pomocą ciśnienia tętniczego krwi, o ile nie występuje np. istotne zwężenie aorty lub zmiany sztywności naczyń.
Na obciążenie następcze można wpływać farmakologicznie i można je zmniejszyć, na przykład przez zastosowanie leków rozszerzających naczynia tętnicze (np. antagonistów wapnia typu dihydropirydyny) lub beta-blokerów. Inhibitory ACE, diuretyki i nitrogliceryna zmniejszają obciążenie wstępne, a także następcze. Obciążenie następcze jest proporcjonalne do systemowego ciśnienia krwi i jest odwrotnie proporcjonalne do objętości wyrzutowej

</doc>
<doc id="1173643" url="https://pl.wikipedia.org/wiki?curid=1173643" title="Nullo">
Nullo

Nullo, właściwie Patrycjusz Kochanowski (ur. 14 maja 1982 w Wałbrzychu), znany również jako Nullizmatyk – polski raper i producent muzyczny. Znany jest przede wszystkim z występów w grupie hip-hopowej Trzeci Wymiar. Nullo prowadzi także solową działalność artystyczną. W 2018 roku wydano płytę autorskiego projektu Nullizmatyka łączącego rap i śpiew Nulla w akompaniamencie żywych instrumentów i sampli pt. "Live Session".
Poza działalnością artystyczną od 2009 roku prowadzi wytwórnię muzyczną Labirynt Records i Dystrykt Records.
Dyskografia.
Albumy z Nullizmatyką
Utwory bez teledysku

</doc>
<doc id="1173644" url="https://pl.wikipedia.org/wiki?curid=1173644" title="Lista gwiazd w gwiazdozbiorze Lutni">
Lista gwiazd w gwiazdozbiorze Lutni

Zestawienie to zawiera gwiazdy do jasności 6,5 w gwiazdozbiorze Lutni. Dodatkowo uwzględniono w nim inne ciekawe obiekty gwiazdowe.

</doc>
<doc id="1173645" url="https://pl.wikipedia.org/wiki?curid=1173645" title="Osoka aloesowata">
Osoka aloesowata

Osoka aloesowata ("Stratiotes aloides" L.) – gatunek byliny wodnej z rodziny żabiściekowatych i monotypowego rodzaju osoka "Stratiotes". W Polsce gatunek częsty na niżu. Poza tym występuje w niemal całej Europie oraz w północno-zachodniej Azji.
Biologia i ekologia.
Występuje głównie w eutroficznych wodach stojących – jeziorach, starorzeczach, przy czym preferuje zbiorniki silnie zarastające i wypłycone, z grubą warstwą osadów organicznych. W wodach płynących i na większych głębokościach rośnie zakorzeniona na dnie. Późną jesienią wytwarzają się rozłogi, które zakończone są pączkami zimującymi. W przypadku zamierania rośliny (np. w wyniku braku dostępu światła przez lód), wiosną pływające pączki w toni wodnej są zalążkiem nowej rośliny.
Zastosowanie.
Bywa stosowana do karmienia zwierząt hodowlanych i na nawóz.
Osoka aleosowata może być uprawiana w zimnowodnym akwarium. Wymaga odpowiednio dużego zbiornika i silnego naświetlenia.

</doc>
<doc id="1173646" url="https://pl.wikipedia.org/wiki?curid=1173646" title="Stratiotes aloides">
Stratiotes aloides



</doc>
<doc id="1173647" url="https://pl.wikipedia.org/wiki?curid=1173647" title="Nuphar pumila">
Nuphar pumila



</doc>
<doc id="1173650" url="https://pl.wikipedia.org/wiki?curid=1173650" title="Jakub Winiarski">
Jakub Winiarski

Jakub Winiarski (ur. 1974) – polski poeta, prozaik, redaktor i krytyk literacki.
Wydał trzy tomy wierszy: "Przenikanie darów", "Obiektyw", "Piosenki starego serca", a także dwie książki prozatorskie "Loquela" i "Kronika widzeń złudnych". Wykładał gościnnie w Studium Literacko-Artystycznym na Uniwersytecie Jagiellońskim w Krakowie. Mieszka w Warszawie.
Od 2010 do 2013 roku redaktor naczelny miesięcznika „Nowa Fantastyka”.

</doc>
<doc id="1173651" url="https://pl.wikipedia.org/wiki?curid=1173651" title="Paul François de Quélen de Stuer de Caussade">
Paul François de Quélen de Stuer de Caussade



</doc>
<doc id="1173653" url="https://pl.wikipedia.org/wiki?curid=1173653" title="Corisco">
Corisco

Corisco – niewielka wyspa należąca do Gwinei Równikowej, położona 29 km na południowy zachód od Mbini. 
Nazwa.
Nazwa wyspy pochodzi od portugalskiego słowa oznaczającego błyskawicę. 
Geografia.
Corisco, o powierzchni 14 km², leży 29 km na południowy zachód od Mbini. Jej najwyżej położony punkt leży na wysokości 35 m n.p.m. a długość linii brzegowej nie przekracza 6,1 km. 
Historia.
W XVII w. wyspa pełniła funkcję centrum handlu niewolnikami do Ameryki – w 1724 roku przez wyspę przeszło 550 osób, sprzedanych do niewoli w Brazylii. 
Wyspa pierwotnie zasiedlona przez lud Benga, w 1843 roku przeszła we władanie Hiszpanii, w efekcie umowy Juana José Lerena y Barry'ego z królem Benga, Bonkoro I. Bonkoro I sprawował władzę na wyspie w imieniu Hiszpanii. Od 1875 roku Hiszpania zaczęła rządzić wyspą poprzez wysłannika królewskiego z Madrytu. W 1947 roku ostatni król Benga – Santiago Uganda – został pozbawiony władzy, po tym jak przedłożył listę skarg ministrom z Madrytu na administrację hiszpańską. 
Hiszpanie nie poświęcali jej zbytniej uwagi. Na początku XX wieku weszła ona w skład prowincji Elobey, Annobón i Corisco, wydawano wówczas znaczki pocztowe pod taką nazwą. 
Po uzyskaniu niepodległości przez Gwineę Równikową wyspa Corisco weszła w jej skład. W początkowych latach niepodległości, wyspa była zaniedbywana – m.in. nie przysłano pomocy do walki z epidemią cholery, która zabiła 10% populacji wyspy. 
Wyspą i otaczającymi ją wodami pod koniec XX wieku zainteresowały się koncerny naftowe – Elf Aquitaine i Petrogab, a poszukiwania złóż ropy naftowej rozpoczęto w 1981 roku. Stało się to powodem podniesienia roszczeń terytorialnych wobec wyspy przez Gabon. W 2003 roku Corisco odwiedził Minister Obrony Gabonu i podtrzymał roszczenia wobec niej.
Opis.
Na wyspie znajduje się 1-kilometrowa piaszczysta plaża – "Arena Blanca" oraz ruiny hiszpańskich zabudowań kolonialnych. Odkryto tu również jeden z najstarszych cmentarzy Afryki, datowany na 2000 lat. 
W 2011 roku otwarto tu lotnisko międzynarodowe – Corisco International Airport.

</doc>
<doc id="1173654" url="https://pl.wikipedia.org/wiki?curid=1173654" title="Siergiej Wołkow">
Siergiej Wołkow



</doc>
<doc id="1173656" url="https://pl.wikipedia.org/wiki?curid=1173656" title="Love Love Love">
Love Love Love

Love Love Love – indyjski dramat miłosny z elementami musicalu, wyreżyserowany i wyprodukowany w 1989 roku przez Babbar Subhasha. W rolach głównych Aamir Khan i Juhi Chawla, po raz pierwszy razem. To film o pierwszej miłości nastolatków, o przepaści między biednymi i bogatymi, o bezsilności w sytuacji, gdy prawo nie chroni przed przemocą, o wsparciu ze strony rodziny.
Fabuła.
Amit (Aamir Khan) radosny, roztańczony, ale nie wahający się też pomóc krzywdzonemu człowiekowi w niebezpiecznej sytuacji prowokuje swoim zachowaniem grupę beztroskich synów miejscowych bogaczy. Przewodzi nad nimi Vicky (Gulshan Grover), zawsze gotów do zabawy także cudzym kosztem, łatwo łamiący prawo, przekonany o swojej bezkarności z powodu przekupności policji i wpływów ojca. Partnerem w "ciemnych interesach" ojca Vickiego jest ojciec ślicznej, rozpieszczonej Reemy (Juhi Chawla). Obaj partnerzy planują zacieśnić łączące ich więzi ślubem Vickiego i Reemy. Zadufany w sobie Vicky już teraz traktuje Reemę jak swoją własność, toteż wybucha gniewem, gdy okazuje się, że Reema i Amit zakochują się w sobie. Vicky nie przebiera w środkach. Płonie taksówka ojca Amita. Jego nieznoszący sprzeciwu ojciec grozi Amitowi śmiercią. Amit zaczyna się bać o los swojej rodziny.

</doc>
<doc id="1173657" url="https://pl.wikipedia.org/wiki?curid=1173657" title="Nadleśnictwo Bielsko">
Nadleśnictwo Bielsko

Nadleśnictwo Bielsko – jednostka organizacyjna Lasów Państwowych, podległa Regionalnej Dyrekcji Lasów Państwowych w Katowicach. Utworzona została 1 stycznia 1974 r. poprzez połączenie nadleśnictw Szczyrk i Wapienica oraz leśnictwa Chybie. Jego powierzchnia wynosi 10 224,69 ha, z czego lasy stanowią 9 684,80 ha. Siedzibą nadleśnictwa jest miasto Bielsko-Biała.
Nadleśnictwo Bielsko położone jest na obszarze dwóch krain przyrodniczo-leśnych: Karpackiej (Dzielnica Beskidu Śląskiego oraz Dzielnica Beskidu Małego i Średniego) i Śląskiej (Dzielnica Kędzierzyńsko-Rybnicka).
Od 1995 r. Nadleśnictwo Bielsko, wraz z Ustroń, Wisła i Węgierska Górka wchodzi w skład "Leśnego Kompleksu Promocyjnego "Lasy Beskidu Śląskiego"".
Dominującymi gatunkami drzew w lasach nadleśnictwa są świerki (47%) i buki (21,5%). Powierzchniowy udział panujących gatunków drzew: świerk 47,5%, buk 21,5%, brzoza 9,1%, sosna 8,8%, dąb 4,7%, modrzew 2,8%, inne 5,6%.
W skład Nadleśnictwa Bielsko wchodzi 11 leśnictw w dwóch obrębach:
Na terenie nadleśnictwa znajdują się:
Ponadto w jego obrębie chronionych jest ponad sto drzew i grup drzew będących pomnikami przyrody.
W leśnictwie Biła, na stokach Klimczoka, rośnie grupa drzew przekraczających 45 metrów wysokości, wśród których kilka przekracza 53 m, a jedna daglezja zielona na początku 2018 roku osiągała ok. 57 metrów (dokładny wynik zależy od sposobu pomiaru), a jej wiek był szacowany na 115 lat.

</doc>
<doc id="1173661" url="https://pl.wikipedia.org/wiki?curid=1173661" title="Herb Brzegu Dolnego">
Herb Brzegu Dolnego

Herb Brzegu Dolnego – jeden z symboli miasta Brzeg Dolny i gminy Brzeg Dolny w postaci herbu. 
Wygląd i symbolika.
Herb przedstawia na błękitnej tarczy herbowej postać świętego Jerzego jako rycerza w srebrnej zbroi i z hełmem o pióropuszu z siedmiu czarnych piór czaplich, dosiadającego białego rumaka z czerwoną uprzężą, uzdą i siodłem, przebijającego srebrną włócznią paszczę leżącego na plecach czerwonego smoka, skulonego w odruchu obronnym. Koń spięty w skoku w heraldyczną lewą stronę. Rycerz trzyma w lewej ręce czerwoną tarczę z trzema czerwonymi różami umieszczonymi na białym pasie biegnącym w lewo w skos. Koń z rycerzem i smok umieszczeni są na zielonej murawie, za nimi błękitna wstęga rzeki, przy brzegu rzeki złota łódź (przy prawej krawędzi tarczy herbowej). Na przeciwległym brzegu zielone krzewy, nad nimi błękitne niebo.
Główny motyw herbowy, św. Jerzy walczący ze smokiem, nawiązuje do patrona założyciela miasta. Rzeka w godle nawiązuje do położenia miasta nad Odrą oraz do jego dawnej niemieckiej nazwy: "Dyhernfurth", czyli "Bród Dyhrna".
Historia.
Herb Brzegu Dolnego został nadany miastu wraz z prawami miejskimi w 1663 przez cesarza i króla Czech Leopolda I. Tarcza czerwona z trzema różami na białym skośnym pasie to herb rodowy Georga Abrahama von Dyhrn, kanclerza Urzędu Zwierzchniego Górnego i Dolnego Śląska, właściciela dóbr Głoska, założyciela Brzegu Dolnego. 
Od czasów nadania wizerunek herbu poddawany był korektom. Rada Miejska 2 czerwca 1993 podjęła uchwałę w sprawie herbu i barw miasta Brzeg Dolny, uwzględniając go później w statucie miasta z 20 września 2001 i nie uwzględniając w statucie miasta z 4 marca 2019.

</doc>
<doc id="1173662" url="https://pl.wikipedia.org/wiki?curid=1173662" title="Fińskie Muzeum Historii Naturalnej">
Fińskie Muzeum Historii Naturalnej

Fińskie Muzeum Historii Naturalnej (fin.: "Luonnontieteellinen keskusmuseo") – jest jednostką naukowo-badawczą wchodzącą w skład Uniwersytetu Helińskiego (Finlandia). Powstało w 1988 r. i zawiera krajowe kolekcje botaniczne, zoologiczne, geologiczne i paleontologiczne składające się przykładowych okazów z całego świata.

</doc>
<doc id="1173663" url="https://pl.wikipedia.org/wiki?curid=1173663" title="Dolaryzacja">
Dolaryzacja

Dolaryzacja – wprowadzenie jednostki monetarnej np. dolara jako waluty alternatywnej lub zamiast waluty krajowej w celu korzystania z niego jako ze środka płatniczego w obrotach pieniężnych wewnątrz danego państwa. Dotyczy to głównie najbardziej rozpowszechnionych walut świata tzn. dolara amerykańskiego (USD) i euro (EUR).
Najważniejszymi krajami, który oficjalnie wprowadziły dolaryzację były: Panama (1904), Ekwador (2000) i Salwador (2001). Do lipca 2005 jedynymi walutami używanymi do oficjalnej dolaryzacji były: dolar amerykański, dolar nowozelandzki, nowy lir turecki, rosyjski rubel, frank szwajcarski, dolar australijski i rupia indyjska.
Dolar i euro w dolaryzacji.
Oznaczenia walut:
█ Dolar amerykański
█ Oficjalna dolaryzacja - dolar amerykański
█ Euro
█ Oficjalna dolaryzacja - euro

</doc>
<doc id="1173664" url="https://pl.wikipedia.org/wiki?curid=1173664" title="Problem producenta i konsumenta">
Problem producenta i konsumenta

Problem producenta i konsumenta – klasyczny informatyczny problem synchronizacji. W problemie występują dwa rodzaje procesów: producent i konsument, którzy dzielą wspólny zasób – bufor – dla produkowanych (i konsumowanych) jednostek. Zadaniem producenta jest wytworzenie produktu, umieszczenie go w buforze i rozpoczęcie pracy od nowa. W tym samym czasie konsument ma pobrać produkt z bufora. Problemem jest taka synchronizacja procesów, żeby producent nie dodawał nowych jednostek gdy bufor jest pełny, a konsument nie pobierał gdy bufor jest pusty.
Rozwiązaniem dla producenta jest uśpienie procesu producenta w momencie gdy bufor jest pełny. Pierwszy konsument, który pobierze element z bufora budzi proces producenta, który uzupełnia bufor. W analogiczny sposób usypiany jest konsument próbujący pobrać z pustego bufora. Pierwszy producent, po dodaniu nowego produktu umożliwi dalsze działanie konsumentowi. Rozwiązanie wykorzystuje komunikację międzyprocesową z użyciem semaforów. Nieprawidłowa implementacja powyższego algorytmu może skutkować zakleszczeniem.
Rozważać można również nieco uproszczoną wersję problemu – z buforem o nieograniczonej pojemności, a także trudniejszą – z większą liczbą producentów i konsumentów.
Rozwiązanie.
W rozwiązaniu poniżej używamy dwóch semaforów: "pusty" oraz "pełny". Semafor "pusty" jest opuszczany przed dodaniem do bufora. Jeśli bufor jest pełny semafor nie może być opuszczony i producent zatrzymuje się przed dodaniem. W następnym uruchomieniu konsumenta semafor jest podniesiony, co umożliwia producentowi dodanie jednostki do bufora. Konsument działa w analogiczny sposób.
 semaphore pełny = 0
 semaphore pusty = ROZMIAR_BUFORA
 procedure producent() {
 while (true) {
 produkt = produkuj()
 down(pusty)
 dodajProduktDoBufora(produkt)
 up(pełny)
 procedure konsument() {
 while (true) {
 down(pełny)
 produkt = pobierzProduktZBufora()
 up(pusty)
 użyjProdukt(produkt)
Powyższe rozwiązanie działa poprawnie w przypadku, gdy istnieje tylko jeden producent i tylko jeden konsument. W czasie działania wielu procesów może dojść do próby jednoczesnego odczytania bądź zapisania produktu w buforze w tym samym miejscu.

</doc>
<doc id="1173666" url="https://pl.wikipedia.org/wiki?curid=1173666" title="Linia kolejowa nr 404">
Linia kolejowa nr 404

Linia kolejowa nr 404 – linia kolejowa w północno-zachodniej Polsce, łącząca Szczecinek z Kołobrzegiem przez Białogard. W całości położona w granicach województwa zachodniopomorskiego oraz na obszarze Oddziału Regionalnego PKP PLK w Szczecinie, Zakładu Linii Kolejowych w Szczecinie.
Historia do 1945 r..
Po otrzymaniu koncesji przez "Hinterpommersche Eisenbahn" czyli "Tylnopomorską Kolej Żelazną" na budowę linii ze Stargardu do Koszalina (dziś linia nr 202), ta sama spółka postanowiła wybudować także odgałęzienie linii do Kołobrzegu, ze stacją węzłową w Białogardzie. Obydwie linie oddano do użytku w czerwcu 1859 r.
Pozostałą część linii z Białogardu do Szczecinka, zbudowaną już przez "Preußische Ostbahn" ("Pruską Kolej Wschodnią"), oddano do użytku niespełna 20 lat później, w listopadzie 1878 r. Rok później także odcinek do Kołobrzegu został przejęty przez Ostbahn.
Według rozkładu jazdy "Deutsches Kursbuch" z ostatniego roku trwania wojny (1944/45, tabela 124r) całą linię ze Szczecinka do Kołobrzegu pokonywały 2 pary pociągów. Dodatkowo 4 pary kursowały między Kołobrzegiem a Białogardem i jedna między Białogardem a Szczecinkiem.
Nazwy stacji obowiązujące pod koniec II wojny światowej:
Historia po 1945 r..
Od wybudowania linia 404 stała się najkrótszą drogą kolejową łączącą Poznań z Morzem Bałtyckim oraz jedną z dwóch głównych linii (obok linii nr 202) wyjazdową (lub wjazdową) z/do Koszalina w kierunku Poznania i miast południowej Polski (Wrocław, Katowice, Kraków).
Na początku lat 80. XX wieku po całej trasie kursowały: 3½ pary pociągów osobowych oraz kilka par w różnych relacjach pomiędzy stacjami Szczecinek – Białogard i Białogard – Kołobrzeg a także 2 pary osobowych przyspieszonych (w tym m.in. relacji Łódź Kaliska – Trzebiatów). Pociągi pospieszne kursowały w relacjach: Wrocław Gł. – Słupsk – (Ustka), (Tarnów) – Kraków Gł. – Kołobrzeg, Katowice – Ustka, Poznań – Kołobrzeg/Ustka oraz Poznań – Koszalin (z powrotem ze Słupska).
W czerwcu 1988 r. zainstalowano sieć trakcyjną na odcinku z Kołobrzegu do Białogardu, a 1,5 roku później, w grudniu 1989 r., z Białogardu do Szczecinka.
Statystyki linii.
Prędkość maksymalna dla składów wagonowych 90 km/h jest dozwolona na odcinkach od Szczecinka do Grzmiącej oraz za Podborskiem do Kołobrzegu; na pozostałej trasie wynosi 70 km/h. Autobusy szynowe i elektryczne zespoły trakcyjne na każdym odcinku mogą jechać z prędkością większa o 10 km/h od pasażerskich, a pociągi towarowe z prędkością mniejszą o 20 km/h. Cała linia jest jednotorowa.
Minimalny (hipotetyczny) czas przejazdu całej linii z maksymalną dozwoloną prędkością wynosi 1:03 h dla autobusów szynowych (średnio 95,4 km/h), 1:10 h dla pasażerskich (średnio 85,3 km/h) oraz dla towarowych 1:32 h (średnio 65 km/h).
Porównanie czasu przejazdów dla pociągów osobowych w wybranych latach (wartości uśrednione):
a) pomiędzy Szczecinkiem i Białogardem (63,5 km):
b) pomiędzy Białogardem i Kołobrzegiem (36 km):
Cała linia leży wzdłuż rzeki Parsęty od jej źródła (wieś Parsęcko na wysokości stacji Dalęcino) aż do ujścia w Kołobrzegu, jednak ani razu jej nie przekracza.

</doc>
<doc id="1173668" url="https://pl.wikipedia.org/wiki?curid=1173668" title="Lucjan Cichosz">
Lucjan Cichosz

Lucjan Cichosz (ur. 3 lipca 1950 w Antoniówce) – polski polityk, samorządowiec, lekarz weterynarii, w latach 2007–2011 senator VII kadencji, w 2019 poseł na Sejm VIII kadencji, w latach 2020–2023 prezes Stadniny Koni Janów Podlaski.
Życiorys.
W 1976 ukończył studia na Wydziale Weterynaryjnym Akademii Rolniczej w Lublinie. Od 1976 do 1990 pracował jako ordynator, a następnie jako kierownik w państwowych zakładach leczenia zwierząt w Gorzkowie i Żółkiewce. Od 1990 do 1999 prowadził prywatną lecznicę dla zwierząt. Od 2002 do 2006 kierował biurem Agencji Restrukturyzacji i Modernizacji Rolnictwa w Krasnymstawie.
Działał w Polskim Stronnictwie Ludowym. W wyborach parlamentarnych w 2001 z listy PSL bez powodzenia kandydował do Sejmu. W latach 1990–1998 pełnił funkcję radnego i przez jedną kadencję przewodniczącego rady gminy w Żółkiewce. Od 1994 do 1998 był też delegatem do Sejmiku Samorządowego Województwa Zamojskiego. Przez następne cztery lata zajmował stanowisko radnego i wicestarosty powiatu krasnostawskiego, a od 2006 do 2007 był wójtem Żółkiewki. Przystąpił do Stronnictwa „Piast”, zasiadał w radzie politycznej tej partii. W 2006 stanął także na czele Związku Zawodowego Rolników „Ojczyzna”.
W wyborach w 2007 z ramienia Prawa i Sprawiedliwości uzyskał mandat senatorski, otrzymując w okręgu chełmskim 89 207 głosów. Zasiadał w Komisji Rolnictwa i Ochrony Środowiska oraz w Komisji Spraw Emigracji i Łączności z Polakami za Granicą. Przez część kadencji był senatorem niezrzeszonym, w skład klubu parlamentarnego PiS wrócił w 2010. Do Prawa i Sprawiedliwości wstąpił 15 listopada tego samego roku, wraz z innymi dotychczasowymi parlamentarzystami Stronnictwa „Piast”. Wszedł w skład zarządu okręgowego PiS. W wyborach parlamentarnych w 2011 ponownie był kandydatem tej partii do Senatu, nie uzyskał reelekcji. W 2014 bez powodzenia kandydował ponownie na wójta gminy Żółkiewka. W 2015 wystartował z ramienia PiS do Sejmu VIII kadencji (zdobył 4828 głosów, zajmując drugie niemandatowe miejsce).
W 2016 został przewodniczącym rady nadzorczej Zamojskich Zakładów Zbożowych, członkiem zarządu spółki Małopolska Hodowla Roślin oraz kierownikiem Stada Ogierów w Białce. W 2019 uzyskał możliwość objęcia mandatu w miejsce Beaty Mazurek (po odrzuceniu go przez radną wojewódzką Marię Gmyz), na co wyraził zgodę. W wyborach w tym samym roku nie uzyskał poselskiej reelekcji.
W 2020 został członkiem utworzonej przez prezydenta Andrzeja Dudę Rady ds. Rolnictwa i Obszarów Wiejskich, a także prezesem Stadniny Koni Janów Podlaski. Zrezygnował z drugiej z tych funkcji w 2023.
Odznaczenia.
W 1997, "za zasługi w działalności na rzecz społeczności lokalnej", został odznaczony przez prezydenta Aleksandra Kwaśniewskiego Brązowym Krzyżem Zasługi.

</doc>
<doc id="1173678" url="https://pl.wikipedia.org/wiki?curid=1173678" title="Pier 39">
Pier 39

Pier 39 (dosł. "Molo 39") to centrum handlowe i popularna atrakcja turystyczna zbudowana na molo w San Francisco w USA. Na Pier 39 można znaleźć liczne sklepy, restauracje, salon gier wideo, przedstawienia uliczne, centrum informacyjne o ssakach morskich Marine Mammal Center, oceanarium Aquarium of the Bay. Można też zobaczyć uchatki kalifornijskie leżące często na deskach mariny przylegającej do molo.
Molo jest zlokalizowane na skraju dzielnicy Fisherman's Wharf i w pobliżu dzielnic North Beach, Chinatown i Embarcadero. Do Pier 39 można łatwo dotrzeć za pośrednictwem historycznej linii tramwajowej F Market.
Z molo widoczne są wyspy Angel Island i Alcatraz oraz mosty Golden Gate i Bay Bridge. Rejsy Blue &amp; Gold Fleet na Alcatraz wyruszają z Pier 39.
Rozwój Pier 39 został zapoczątkowany w 1978 roku przez przedsiębiorcę Warrena Simmonsa, który zbudował tam restaurację i sklepy.

</doc>
<doc id="1173679" url="https://pl.wikipedia.org/wiki?curid=1173679" title="Antoine-Felix de Monti">
Antoine-Felix de Monti

Antoine-Felix de Monti, markiz de Monti (ur. 1684, zm. 1738) – francuski dyplomata, wojskowy i kawaler orderu Św. Ludwika. 
Życiorys.
Pochodził z włoskiej rodziny szlacheckiej. W karierze wojskowej doszedł do stanowiska generała-pułkownika. Karierę dyplomatyczną zaczynał na dworze hiszpańskim w dobie Giulio Alberoniiego. 
W latach 1729-1736 służył jako ambasador Ludwika XV w Polsce. Na jesieni 1732 roku urządził triumfalny wjazd do Warszawy by olśnić Polaków potęgą króla Francji. Było to najbardziej ceremonialne poselstwo do Polski w XVIII wieku. Spektakl był obliczony na przekonanie szlachty do poparcia francuskiego kandydata na tron Polski Ludwika Franciszka Burbon-Conti. Podczas wjazdu Montiego bito w bębny, a wojsko prezentowało broń.
Jego zadaniem w Polsce było zarówno doprowadzenie do zbliżenia dworu wettyńskiego z Francją, jak i przygotowanie elekcji Stanisława Leszczyńskiego. Saski Tajny Gabinet był wówczas opanowany przez zwolenników Francji i sojusz z nią był tam poważnie rozpatrywany. Monti dawał im pewne nadzieje, jednocześnie nawiązując kontakty z opozycją antysaską w Polsce, zwłaszcza z prymasem Teodorem Potockim.
Przeciwdziałał umocnieniu się pozycji Sasów w Polsce poprzez systematyczne doprowadzanie do zrywania sejmów. Podczas bezkrólewia 1733 roku, gorliwie pracował dla Leszczyńskiego i namówił go do ucieczki do Gdańska. Ponieważ uczestniczył aktywnie w obronie miasta, został wzięty do niewoli przez armię rosyjską, którą dowodził Burkhard Christoph Münnich. Następnie został osadzony w Toruniu razem z prymasem Potockim. Dopiero po ogólnej pacyfikacji mógł w 1736 roku mógł powrócić do Paryża.

</doc>
<doc id="1173681" url="https://pl.wikipedia.org/wiki?curid=1173681" title="René de Mornay-Monchevreuil">
René de Mornay-Monchevreuil

René de Mornay-Monchevreui (zm. 19 maja 1721) - francuski dyplomata i duchowny " abbé" ksiądz, arcybiskup) Besançon
Był francuskim ambasadorem w latach 1714-1720 w Lizbonie. Po zakończeniu misji został wyświęcony na arcybiskupa Besançon.

</doc>
<doc id="1173682" url="https://pl.wikipedia.org/wiki?curid=1173682" title="Sikora kanadyjska">
Sikora kanadyjska

Sikora kanadyjska ("Poecile hudsonicus") – gatunek ptaka z rodziny sikor (Paridae) występujący w Ameryce Północnej. Jest ptakiem osiadłym, który może przetrwać srogie zimy dzięki dużym zapasom żywności gromadzonej w ciągu całego roku. Czasem, jeśli te zapasy są za małe, jesienią odlatuje na południe. W okresie godowo-lęgowym są terytorialne, ale zimą tworzą z innymi ptakami wielogatunkowe stada. Zamieszkuje obszar około 7 milionów km2 od Alaski na zachodzie aż po Nową Fundlandię na wschodzie.
Systematyka.
Czasem umieszczana w rodzaju "Parus", ale wyniki szerokich badań morfologiczno-genetycznych wyraźnie pokazują, że razem z innymi spokrewnionymi gatunkami sikor w Ameryce Północnej sikora kanadyjska tworzy osobny rodzaj "Poecile". Wyróżniono kilka podgatunków "P. hudsonicus":
Środowisko.
Lasy iglaste tajgi aż do północnego limitu drzewostanu albo górskie do wysokości 1700 metrów. Ulubionym drzewami są świerk Engelmanna i jodła balsamiczna.
Pożywienie.
W większości owady i ich larwy. Dodatkowo nasiona i owoce drzew i innych roślin. Często widziane wiszące z gałęzi do góry nogami, żeby dostać się do pożywienia. Robi zapasy żywności z owadów i ich larw, a z nasion wyłącznie z nasion świerków.
Status.
IUCN uznaje sikorę kanadyjską za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 12 milionów osobników.

</doc>
<doc id="1173683" url="https://pl.wikipedia.org/wiki?curid=1173683" title="François Sanguin de Livry">
François Sanguin de Livry

François Sanguin de Livry (zm. 15 lutego 1729) – francuski dyplomata i duchowny.
Życiorys.
Był ambasadorem Francji w Portugalii (od 31 maja 1724 do 1725), Hiszpanii (1725) i Polsce (1726). Razem z nim do Polski przyjechali pomniejszej rangi francuscy dyplomaci i agenci przygotowujący już grunt pod spodziewana przyszłą elekcję Stanisława Leszczyńskiego.

</doc>
<doc id="1173684" url="https://pl.wikipedia.org/wiki?curid=1173684" title="Ernesto Teodoro Moneta">
Ernesto Teodoro Moneta

Ernesto Teodoro Moneta (ur. 20 września 1833 w Mediolanie, zm. 10 lutego 1918 tamże) – włoski polityk i publicysta, laureat Pokojowej Nagrody Nobla.
Pochodził z rodziny mediolańskich arystokratów. Jako piętnastolatek brał udział w powstaniu przeciwko Austrii. Następnie ukończył akademię wojskową w Ivrei w Piemoncie i w latach 1859-1860 walczył w Kalabrii, pod dowództwem Giuseppe Garibaldiego. Rozczarowany porażką pod Custozą w kampanii 1866, przerwał karierę wojskową i powrócił do życia cywilnego. Został redaktorem ukazującej się w Mediolanie gazety "Il Secolo".
W 1895 reprezentował Włochy w komisji Międzynarodowego Biura Pokoju. Był założycielem kilku organizacji związanych z ruchem pokojowym, w tym Lombardzkiej Ligi Pokoju ("l'Unione lombarda per la pace e l'arbitrato internazionale") w 1887. W 1906 uczestniczył w XV Międzynarodowym Kongresie Pokoju w Mediolanie.
W 1907 został wyróżniony, wraz z Louisem Renault, Pokojową Nagrodę Nobla. 

</doc>
<doc id="1173685" url="https://pl.wikipedia.org/wiki?curid=1173685" title="Elihu Root">
Elihu Root

Elihu Root (ur. 15 lutego 1845 w Clinton, zm. 7 lutego 1937 w Nowym Jorku) – amerykański prawnik i polityk, laureat Pokojowej Nagrody Nobla.
Jego ojciec wykładał matematykę w prestiżowym Hamilton College, matematykiem był również jego starszy brat. Elihu w 1867 ukończył studia prawnicze na Uniwersytecie Nowojorskim i rozpoczął praktykę w kancelarii.
Był członkiem Partii Republikańskiej. W 1889 prezydent William McKinley powierzył mu funkcję sekretarza wojny w swoim gabinecie. Urząd ten piastował aż do roku 1905, kiedy to Theodore Roosevelt mianował go sekretarzem stanu – był nim do 27 stycznia 1909. W tym czasie brał udział w negocjacjach w Ameryce Południowej, związanych m.in. z budową Kanału Panamskiego. W latach 1909–1915 był senatorem 3. klasy ze stanu Nowy Jork.
W czasie I wojny światowej sprzeciwiał się polityce neutralności prezydenta Woodrowa Wilsona. Po wojnie działał w komisji Ligi Narodów tworzącej Stały Trybunał Sprawiedliwości Międzynarodowej.
W 1912 otrzymał Pokojową Nagrodę Nobla.

</doc>
<doc id="1173686" url="https://pl.wikipedia.org/wiki?curid=1173686" title="Ernesto Moneta">
Ernesto Moneta



</doc>
<doc id="1173688" url="https://pl.wikipedia.org/wiki?curid=1173688" title="Twierdzenie o przyrostach">
Twierdzenie o przyrostach

Twierdzenie o przyrostach – uogólnienie twierdzenia Lagrange’a na funkcje o wartościach w przestrzeniach unormowanych.
Twierdzenie.
Niech formula_1 będzie przestrzenią unormowaną oraz formula_2 będzie funkcją ciągłą, różniczkowalną wewnątrz tego przedziału. Jeżeli istnieje taka nieujemna liczba formula_3 że
to
Można również sformułować twierdzenie analogiczne do twierdzenia Cauchy’ego. Dokładniej:
Niech formula_1 będzie przestrzenią unormowaną oraz formula_2 oraz formula_9 są ciągłe i różniczkowalne wewnątrz tego przedziału. Jeżeli
to

</doc>
<doc id="1173690" url="https://pl.wikipedia.org/wiki?curid=1173690" title="René de Froulay de Tessé">
René de Froulay de Tessé

René III de Froulay de Tessé (1648-1725) – marszałek wojsk francuskich i dyplomata.
Mianowany marszałkiem w 1704 roku, walczył we Włoszech (1707) przeciw koalicji antyfrancuskiej. W 1707 przeprowadził oblężenie Tulonu. 
Z armii przeszedł do służb dyplomatycznych. W 1708 mianowany ambasadorem w Rzymie, a w 1723 roku ambasadorem w Hiszpanii. Namówił Filipa V by ponownie objął tron Hiszpanii po śmierci swego syna i następcy Ludwika I Hiszpańskiego, na którego rzecz wcześniej abdykował, a który zmarł w 1724 po kilku miesiącach sprawowania władzy (od 14 stycznia do 31 sierpnia 1724 roku).

</doc>
<doc id="1173692" url="https://pl.wikipedia.org/wiki?curid=1173692" title="Zając amerykański">
Zając amerykański

Zając amerykański ("Lepus americanus") – gatunek ssaka z rodziny zającowatych (Leporidae).
Zasięg występowania.
Zając amerykański występuje w Ameryce Północnej zamieszkując w zależności od podgatunku:
Zając amerykański z nieznanego podgatunku został introdukowany na wyspy Kodiak (Alaska) i Anticosti (Quebec, Kanada).
Taksonomia.
Gatunek po raz pierwszy naukowo opisał w 1777 roku niemiecki przyrodnik Johann Christian Polycarp Erxleben nadając mu nazwę "Lepus americanus". Holotyp pochodził z Fort Severn, w Ontario, w Kanadzie. 
"L. americanus" różni się taksonomicznie od innych gatunków z rodzaju "Lepus" i nie krzyżuje się z żadnym z nich. Ponieważ taksonomowie wciąż próbują wyjaśnić zróżnicowanie gatunkowe w obrębie "Lepus", taksonomia podgatunkowa nie została jeszcze opracowana. Rozpoznanie podgatunków może nie być uzasadnione faktem, że zmienność ma charakter ekokliny i podlega gradientom klimatycznym. Autorzy "Illustrated Checklist of the Mammals of the World" rozpoznają piętnaście gatunek monotypowy. 
Morfologia.
Długość ciała (bez ogona) 360–520 mm, długość ogona 25–55 mm, długość ucha 60–70 mm, długość tylnej stopy 112–150 mm; masa ciała 1,1–1,6 kg. Ubarwienie latem rdzawo lub szaro-brązowe, ciemniejsze wzdłuż grzbietu, brzuch biały, zimą białe z czarnymi końcami uszu. Uszy są krótsze niż u innych zajęcy. Samice są trochę większe od samców.
Tryb życia.
Jego siedliskiem są otwarte przestrzenie, bagna, zarośla wzdłuż rzek i rowy. Prowadzą samotniczy tryb życia, ale w dużym zagęszczeniu. Aktywne głównie w nocy, nie zapadają w sen zimowy. Mają dobry słuch. Potrafią pływać – obserwowano przypadki przepływania małych zbiorników wodnych oraz ucieczki do wody przed drapieżnikami. Żyją do 5 lat, ale w warunkach naturalnych większość osobników ginie w pierwszym roku życia. Zające amerykańskie są zwierzętami roślinożernymi, zaobserwowano również padlinożerność
Rozród.
Samica może urodzić w ciągu roku do czterech miotów złożonych z 2–8 młodych, które rodzą się w pełni owłosione i zdolne do samodzielnego poruszania się. Samica opiekuje się nimi przez 4 tygodnie.
Znaczenie.
Stanowią pokarm wielu drapieżników. Czasem niszczą drzewa.
Zagrożenia i ochrona.
Zające amerykańskie wykorzystują w walce z drapieżnikami kamuflaż i ucieczkę. Występują licznie w całym zasięgu występowania, a ze względu na dużą płodność nie są uważane za gatunek zagrożony wyginięciem.
Zając amerykański nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niskiego ryzyka).

</doc>
<doc id="1173693" url="https://pl.wikipedia.org/wiki?curid=1173693" title="Lepus americanus">
Lepus americanus



</doc>
<doc id="1173695" url="https://pl.wikipedia.org/wiki?curid=1173695" title="Florimont-Claude Mercy-Argenteau">
Florimont-Claude Mercy-Argenteau

Hrabia Florimont-Claude de Mercy-Argenteau (ur. 20 kwietnia 1727 r. w Liège, zm. 1794 r. w Londynie) – austriacki dyplomata.
Dzieciństwo i młodość.
Jego ojcem był marszałek austriacki, komendant wojskowy Sławonii, hrabia Anton Ignaz Mercy d'Argenteau (1692-1764), adoptowany w 1725 przez marszałka Claudiusa Florimunda de Mercy.
Florimont-Claude stracił matkę w wieku 2 lat i został porzucony przez ojca. Wychowywał go wuj. Wyrósł na chłodnego, opanowanego człowieka. Nigdy się nie ożenił, lecz miał śpiewaczkę operową Rosalie Levasseur za metresę. Opisywany zwykle jako wysoki, przystojny mężczyzna, bogato ubrany, o chłodnym spojrzeniu, lecz słabym ciele.
Kariera dyplomaty.
Florimont-Claude Mercy-Argenteau był posłem kolejno w Warszawie (1764), Turynie, Petersburgu (1765-1769) i w latach 1770-1789 w Paryżu.
Poseł w Warszawie (1764).
16 marca 1764 ambasador francuski w Warszawie Antoine-René de Voyer de Paulmy, markiz d’Argenson i poseł austriacki Florimont-Claude Mercy-Argenteau wygłosili deklarację, że Francja i Austria zaakceptują każdego kandydata na tronie polskim, choć po cichu chcieli, by królem został zależny od nich Jan Klemens Branicki. Jednocześnie próbowali nawiązać kontakt z Czartoryskimi. Zwycięscy w elekcji 1764 roku, stronnicy Poniatowskiego, Czartoryscy pozbawili hetmana Branickiego władzy nad wojskiem, czego Austriacy i Francuzi chcieli uniknąć, by zachować wpływy w Rzeczypospolitej. 7 czerwca 1764 roku de Paulmy oświadczył prymasowi, że wraca do Francji, ponieważ „w Polsce nastąpiło rozdwojenie, a on nie może przebywać w jednej jej części”. Prymas-interrex Władysław Aleksander Łubieński, który spodziewał się podobnych słów i któremu poseł rosyjski Herman Karl von Keyserling miał nakazać grać ostro, odpowiedział, że wobec tego nie uważa on już de Paulmy’ego za ambasadora, skutkiem czego Francuzi zlikwidowali swą placówkę dyplomatyczną w Warszawie. 9 czerwca opuścił ją Paulmy, a 16 lipca rezydent Hennin i konsul generalny Monnet. Na znak solidarności sojuszniczej, Warszawę opuścili niedługo potem także Mercy i Hiszpanie. Później kraje „systemu południowego” zwlekały z uznaniem Poniatowskiego.
13 kwietnia 1764 wobec zbrojnej interwencji Katarzyny II Jan Klemens Branicki i grupa przychylnych mu senatorów zażądała, by prymas Władysław Aleksander Łubieński zwołał pospolite ruszenie, ten jednak odmówił. Wtedy grupa 14 senatorów przesłało pisma do dworów w Petersburgu i Berlinie wzywające do nieingerowania w sprawy polskie. Poseł rosyjski Herman Karl von Keyserling zdecydował się pisma nie przyjąć pod pozorem, że tytulatura imperatorowej jest w niej źle napisana, przyjęli ją natomiast Gédéon Benoît i król Fryderyk II, nie chcąc zrażać do końca tych, którzy widzieli oparcie dla Polski w Prusach. Florimont-Claude Mercy-Argenteau, zachęcał Branickiego i jego stronników do konfederacji, lecz nie udało się ostatecznie jej zorganizować.
Poseł w Paryżu (1770-1789).
Jako poseł austriacki w Paryżu (1770-1789) przygotował małżeństwo delfina Ludwika z Marią Antoniną. Dzięki temu uzyskał duże wpływy na dworze francuskim.
Miał też dopilnować, by Maria Antonina, poślubiona Ludwikowi XVI, zaadaptowała się do francuskich warunków. Korespondowali z nową królową Francji aż do dramatycznego 1789 roku. Informował Marię Teresę o szczegółach pożycia pary królewskiej, by mogła udzielać córce rad. Maria Antonina nigdy nie zorientowała się, że Mercy ją szpiegował.
Mercy w listach do cesarzowej Marii Teresy, a potem Józefa II opisywał Ludwika XVI jako człowieka słabego, całkowicie kontrolowanego przez Marię Antoninę, którą z kolei miał rzekomo kontrolować on sam.
W 1792 r. był pełnomocnym ministrem w austriackich prowincjach w Belgii. W 1794 r. był ambasadorem austriackim w Wielkiej Brytanii. Odznaczony Krzyżem Wielkim Orderu Świętego Stefana.

</doc>
<doc id="1173696" url="https://pl.wikipedia.org/wiki?curid=1173696" title="Ryjówkojeżyk chiński">
Ryjówkojeżyk chiński

Ryjówkojeżyk chiński, gołyszek chiński ("Neotetracus sinensis") – gatunek niedużego ssaka owadożernego z rodziny jeżowatych. Wyglądem bardziej przypomina szczura lub oposa. Gatunek słabo poznany. Jest jedynym żyjącym współcześnie przedstawicielem rodzaju ryjówkojeżyk ("Neotetracus").
Występowanie i biotop.
Występuje w Chinach, Mjanmie i Wietnamie. Zasiedla tereny leśne.
Charakterystyka ogólna.
Ma wydłużony, tępo zakończony ryjek. Osiąga długość ciała 10–14 cm.
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("least concern" - gatunek najmniejszej troski), do roku 1996 zaliczany do NT ("near threatened" – bliski zagrożenia wyginięciem).

</doc>
<doc id="1173697" url="https://pl.wikipedia.org/wiki?curid=1173697" title="Neotetracus">
Neotetracus



</doc>
<doc id="1173698" url="https://pl.wikipedia.org/wiki?curid=1173698" title="KH-7 01">
KH-7 01

KH-7 01 – amerykański satelita rozpoznawczy. Był pierwszym statkiem serii KeyHole-7 "GAMBIT" programu CORONA. Satelitę oznaczano także nazwą Improved SAMOS 1. Jego zadaniem było wykonanie wywiadowczych zdjęć Ziemi, o rozdzielczości przy gruncie około 46 cm. Na pokładzie statku znalazł się też eksperyment pomiaru promieniowania jądrowego za pomocą emulsji czułych.
Satelity tego typu nadal pozostają utajnione przez rząd Stanów Zjednoczonych.

</doc>
<doc id="1173703" url="https://pl.wikipedia.org/wiki?curid=1173703" title="Myszojeż hainański">
Myszojeż hainański

Myszojeż hainański, gołyszek hajnański ("Neohylomys hainanensis") – gatunek niedużego ssaka owadożernego z rodziny jeżowatych. Jedyny przedstawiciel rodzaju myszojeż ("Neohylomys"). Wyglądem bardziej przypomina szczura lub oposa. Gatunek słabo poznany.
Występowanie i biotop.
Występuje endemicznie na wyspie Hajnan w południowych Chinach. Zasiedla tereny leśne.
Charakterystyka ogólna.
Ma wydłużony, tępo zakończony ryjek. Osiąga długość ciała 120-147 mm, masę ciała 50-70 g. Ubarwienie rdzawobrązowe lub szare, z czarnym pasem biegnącym wzdłuż grzbietu. Spodnia część ciała jest jasnoszara lub żółtawo-biała.
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN ("endangered" – zagrożony wyginięciem) ze względu na wycinanie lasów pod potrzeby rolnictwa i przemysłu.

</doc>
<doc id="1173704" url="https://pl.wikipedia.org/wiki?curid=1173704" title="Neohylomys">
Neohylomys



</doc>
<doc id="1173706" url="https://pl.wikipedia.org/wiki?curid=1173706" title="Zeberka białolica">
Zeberka białolica

Zeberka białolica, amadynka białolica, astryld kratoskrzydły ("Taeniopygia bichenovii") – gatunek małego ptaka z rodziny astryldowatych (Estrildidae). Zamieszkuje Australię, nie jest zagrożony wyginięciem.
Systematyka.
Takson ten zwykle zaliczany jest do rodzaju "Taeniopygia", ale Międzynarodowy Komitet Ornitologiczny (IOC) od 2020 umieszcza go w monotypowym rodzaju "Stizoptera". Wyróżniono dwa podgatunki "T. bichenovii":
Morfologia.
Długość ciała 10–11 cm; masa ciała 7–12 g.
Ekologia i zachowanie.
Żywi się nasionami głównie traw i chwastów, jak również niewielkimi owadami i pająkami. Ptaki te żyją w małych stadach na sawannach porośniętych gęstymi zaroślami lub pojedynczymi drzewami, szczególnie licznie występują w okolicach wód, żyją przy ziemi, gdzie wyszukują nasion traw.
Kuliste gniazda budują na ziemi w gęstej trawie lub na niewielkiej wysokości w zaroślach. Samce posiadają ciemniejsze skrzydła oraz ogon. Samica składa od 4 do 6 białych jaj, z których po 11 dniach wylęgają się młode. Po 22–25 dniach młode opuszczają gniazdo i są jeszcze przez 14 dni karmione przez rodziców.
Status.
Międzynarodowa Unia Ochrony Przyrody (IUCN) uznaje zeberkę białolicą za gatunek najmniejszej troski (LC, "least concern") nieprzerwanie od 1988 (stan w 2020). Liczebność populacji nie została oszacowana, ale ptak ten opisywany jest jako pospolity lub lokalnie pospolity. Trend liczebności populacji uznaje się za stabilny.
W hodowli.
Gatunek ten jest znany jako ptak hodowlany. Został sprowadzony do Europy w 1870. Łatwo rozmnaża się w niewoli.

</doc>
<doc id="1173707" url="https://pl.wikipedia.org/wiki?curid=1173707" title="Atlas Agena D">
Atlas Agena D

Atlas Agena D – podrodzina rakiet nośnych Atlas tworzona przez trzy rakiety: Atlas LV-3A Agena D, Atlas SLV-3 Agena D, Atlas SLV-3A Agena D.
Atlas LV-3A Agena D.
Atlas LV-3A Agena D – wojskowa amerykańska rakieta nośna wywodząca się z rakiet IRBM Atlas i RM-81 Agena. Była modyfikacją rakiety Atlas Agena A, w której poprawiono osiągi pierwszego i drugiego członu.
Prócz sond Mariner 3 i Mariner 4, wynosiła jedynie ładunki wojskowe, z których większość pozostaje nadal utajniona.
Atlas SLV-3 Agena D.
Atlas SLV-3 Agena D – wojskowa amerykańska rakieta nośna wywodząca się z rakiet IRBM Atlas i RM-81 Agena. Standaryzowana, z członem Agena D.
Wynosiła głównie tajne ładunki wojskowe oraz kilka misji naukowych (Lunar Orbiter). Brała również udział w programie Gemini – wynosiła bezzałogowe moduły dokujące.
Atlas SLV-3A Agena D.
Atlas SLV-3A Agena D – wojskowa amerykańska rakieta nośna wywodząca się z rakiet IRBM Atlas i RM-81 Agena. Była modyfikacją rakiety Atlas Agena D.
Wynosiła tajne ładunki wojskowe.

</doc>
<doc id="1173708" url="https://pl.wikipedia.org/wiki?curid=1173708" title="Atlas LV-3A Agena D">
Atlas LV-3A Agena D



</doc>
<doc id="1173715" url="https://pl.wikipedia.org/wiki?curid=1173715" title="Mikawa (zatoka)">
Mikawa (zatoka)

 – zatoka na wyspie Honsiu ("Honshū"), Japonia, w południowej części prefektury Aichi. Powierzchnia zatoki to około 604 km². 
W skład zatoki Mikawa wchodzą: zatoka Chita od północy, od zachodu ograniczona półwyspem Chita oraz zatoka Atsumi. Zatokę Mikawa od Oceanu Spokojnego, od południa, odziela półwysep Atsumi. Zatoka Mikawa łączy się z zatoką Ise.
Do zatoki Mikawa wpadają rzeki:

</doc>
<doc id="1173718" url="https://pl.wikipedia.org/wiki?curid=1173718" title="Agena D">
Agena D

Agena D – amerykański człon rakiet nośnych będący odmianą RM-81 Agena. Używany w rakietach nośnych rodzin Atlas, Thor i Titan. Udana konstrukcja użytkowana przez ćwierć wieku w wielu znaczących misjach NASA – wystrzelono łącznie 269 członów Agena D (pierwszy start 28 czerwca 1962, ostatni 12 lutego 1987). Agena D była przystosowana do długotrwałego przebywania w warunkach przestrzeni kosmicznej i do wielokrotnego uruchamiania silnika, który był wykorzystywany do korekcji kierunku i prędkości lotu. Agena D była wykorzystywana jako ostatni człon rakiet nośnych do wysyłania sztucznych satelitów Ziemi typu Discoverer, Nimbus, Alouette oraz w misjach dokowania programu Gemini pod nazwą Agena Target Vehicle. Poza tym do wysyłania księżycowych i międzyplanetarnych aparatów kosmicznych.
Wizualną cechą charakterystyczną członu było błyszczenie spowodowane dużą ilością zastosowanego w budowie aluminium.

</doc>
<doc id="1173719" url="https://pl.wikipedia.org/wiki?curid=1173719" title="Bawolec esowatorogi">
Bawolec esowatorogi

Bawolec esowatorogi, dawniej: konzi ("Alcelaphus lichtensteinii") – gatunek dużego ssaka, do niedawna traktowany jako podgatunek antylopy krowiej (Alcelaphus buselaphus). Elisabeth Vrba (1979) zaproponowała nawet wydzielenie taksonu do odrębnego rodzaju "Sigmoceros". Nazwę gatunkową nadano na cześć niemieckiego zoologa Martina Lichtensteina.
Nazwa zwyczajowa.
We wcześniejszej polskiej literaturze zoologicznej dla określenia gatunku używana była nazwa zwyczajowa „konzi”. Ostatecznie w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano oznaczenie bawolec esowatorogi.
Występowanie i biotop.
Angola, Malawi, Mozambik, Tanzania, Demokratyczna Republika Konga, Zambia i Zimbabwe. W Burundi został niemal doszczętnie wytępiony. Introdukowany w Afryce Południowej i Zimbabwe. Zajmuje otwarte tereny, głównie sawanny. 
Charakterystyka ogólna.
Wygląd.
Budowa, ubarwienie i rozmiary podobne do bawolca krowiego. 
Tryb życia.
Gatunek stadny i terytorialny. Stado złożone jest z przewodzącego dorosłego samca, kilku do kilkunastu samic oraz ich młodych. W okresie godowym samce wykazują agresję wobec innych samców swojego gatunku i często dochodzi między nimi do walk. Natomiast w okresie wychowywania potomstwa zarówno samce, jak i samice potrafią zaciekle bronić swoich młodych. 
Bawolec esowatorogi jest gatunkiem roślinożernym. Żerują wczesnym rankiem, późnym popołudniem i wieczorem, zjadają trawy i liście.
Znaczenie.
Bawolec esowatorogi stanowi pokarm lwów afrykańskich ("Panthera leo"), lampartów plamistych ("Panthera pardus"), gepardów grzywiastych ("Acinonyx jubatus"), krokut cętkowanych ("Crocuta crocuta") i likaonów pstrych ("Lycaon pictus"). Ludzie polują na te bawolce dla pozyskania mięsa i skór, a także w ramach wypraw safari; jest zaliczany do zwierząt łownych.
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został wpisany jako podgatunek bawolca krowiego ("Alcelaphus buselaphus") i zaliczony do kategorii LC (najmniejszej troski).

</doc>
<doc id="1173720" url="https://pl.wikipedia.org/wiki?curid=1173720" title="Alcelaphus lichtensteinii">
Alcelaphus lichtensteinii



</doc>
<doc id="1173722" url="https://pl.wikipedia.org/wiki?curid=1173722" title="Antyle Francuskie">
Antyle Francuskie

Antyle Francuskie (fr. "Antilles françaises", czasami również "Francuskie Indie Zachodnie") – potoczne określenie stosowane obecnie do francuskich terytoriów zależnych znajdujących się na Antylach. Obecnie w skład Antyli Francuskich wchodzą dwa departamenty zamorskie (Gwadelupa i Martynika) oraz dwie zbiorowości zamorskie (Saint-Barthélemy i Saint-Martin). 
Głównymi wyspami Antyli Francuskich są:
Łączna powierzchnia Antyli Francuskich wynosi 2834 km², zamieszkane są przez 858 000 osób, a największym miastem jest Fort-de-France na Martynice.
Antyle Francuskie są również nazwą dawnej posiadłości Francji, która istniała w latach 1628–1762 oraz 1768–1783. W skład tej kolonii wchodziły:
Czasami do historycznych Antyli Francuskich zalicza się również inne wyspy zajmowane przez pewien czas przez Francję:

</doc>
<doc id="1173727" url="https://pl.wikipedia.org/wiki?curid=1173727" title="Corona 67">
Corona 67

Corona 67 – amerykański satelita rozpoznawczy. Był dwudziestym trzecim statkiem serii Keyhole-4 "ARGON" tajnego programu CORONA. Jego zadaniem było wykonanie wywiadowczych zdjęć Ziemi. Wówczas najbardziej udana misja tej serii.
Udane misje serii KH-4 wykonały łącznie 101 743 zdjęcia na prawie 72 917 metrach taśmy filmowej.

</doc>
<doc id="1173734" url="https://pl.wikipedia.org/wiki?curid=1173734" title="Dujker zatokowy">
Dujker zatokowy

Dujker zatokowy ("Cephalophus ogilbyi") – gatunek ssaka parzystokopytnego z rodziny wołowatych, zaliczany do grupy dujkerów. Gatunek słabo poznany.
Występowanie i biotop.
Obecny zasięg występowania gatunku obejmuje Nigerię, Kamerun, Gabon, Gwineę Równikową i Republikę Konga.
Zasiedla nizinne tereny pokryte wilgotnym lasem równikowym. Na wyspie Bioko rozprzestrzenił się również na terenach do wysokości 1200 m n.p.m.
Charakterystyka ogólna.
Wygląd.
Ubarwienie brązowe przeplatane szarym włosem, jaśniejsze w dolnych partiach ciała. Rogi występują u przedstawicieli obu płci, u samców osiągają długość 8-12 cm, a u samic 4-6 cm.
Tryb życia.
Obserwowany pojedynczo lub w parach, prowadzi prawdopodobnie dzienny tryb życia. Żywi się głównie owocami. Notowano obecność dujkerów zatokowych żerujących w pobliżu skupisk małp żywiących się owocami. Dujkery zatokowe zjadały owoce opadłe lub strącone przez małpy.
Rozród.
Biologia rozrodu tego gatunku nie została jeszcze zbadana.
Podgatunki.
Wyróżniany wcześniej "C. o. brookei" jest obecnie klasyfikowany jako odrębny gatunek djuker liberyjski ("Cephalophus brookei") 
Zagrożenia i ochrona.
Liczebność populacji szacowana jest na ok. 30 tys. osobników. Ze względu na postępującą utratę siedlisk oraz polowania dujker zatokowy został objęty konwencją waszyngtońską CITES (załącznik II). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka), podgatunek "C. o. ogilbyi" w kategorii VU.

</doc>
<doc id="1173735" url="https://pl.wikipedia.org/wiki?curid=1173735" title="Cephalophus ogilbyi">
Cephalophus ogilbyi



</doc>
<doc id="1173736" url="https://pl.wikipedia.org/wiki?curid=1173736" title="Czarna Dama">
Czarna Dama

Czarna Dama (ang. "Dark Lady") – postać pojawiająca się w Sonetach Williama Szekspira, w utworach 127-152. Jest opisywana jako osoba o ciemnej karnacji i czarnych włosach, przez co niektórzy badacze uważają, że była Hiszpanką lub nawet Afrykanką. Nie jest jednocześnie wykluczone, że stanowiła tylko wytwór wyobraźni Shakespeare’a. 
Obraz postaci.
W pierwszych utworach podmiot liryczny jest zafascynowany Czarną Damą, przy czym uczucie to ma charakter czysto seksualny, co stanowi kontrast do jego podejścia do Tajemniczego Młodzieńca. Z czasem jednak fascynacja ta przeradza się we frustrację spowodowaną zawodem miłosnym:
&lt;poem&gt;
"Swojego czynu, pełna jest oskomy"
"krwawej, morderczej; kłamliwa jest ona,"
"podstępna, podła, Wstręt wstrząsa twym ciałem;"
"ledwieś ją zażył, gonisz ją szalenie"
&lt;/poem&gt;
Wygląd "Damy" nie daje jednoznacznej odpowiedzi na temat jej pochodzenia etnicznego, stąd liczne teorie, które powstały na ten temat.
Pierwowzór.
Wielokrotnie próbowano odpowiedzieć na pytanie, kto stanowił dla Szekspira inspirację do stworzenia "Czarnej Damy". Przedstawione niżej teorie prawdopodobnie nigdy nie znajdą potwierdzenia ze względu na brak jednoznacznych źródeł na ten temat. Należy także pamiętać, że Czarna Dama może być postacią całkowicie fikcyjną.

</doc>
<doc id="1173742" url="https://pl.wikipedia.org/wiki?curid=1173742" title="Mychajło Kaczkowski">
Mychajło Kaczkowski

Mychajło Kaczkowski, (ur. 29 lipca 1802 w Dębnie, zm. 20 sierpnia 1872 w Kronsztadzie) – ukraiński działacz społeczny i polityczny, pisarz, publicysta, prawnik.
Biografia.
Urodził się w rodzinie księdza greckokatolickiego. Ukończył studia prawnicze na Uniwersytecie Lwowskim. Po ukończeniu studiów przez długi czas pracował jako radca sądowy w Sądzie Okręgowym w Samborze. Pod koniec kariery prawniczej, po 40 latach pracy został mianowany radcą Wyższego Sądu Krajowego we Lwowie.
Działalność publiczną rozpoczął w 1848, udzielając się w kilku ukraińskich organizacjach społeczno-oświatowych. Był znanym mecenasem, wspierał materialnie innych pisarzy i publicystów. Finansował zakup literatury o charakterze moskalofilskim rozprowadzanej następnie wśród młodzieży przez nauczycieli gimnazjalnych i katechetów. Dzięki jego wsparciu finansowemu możliwe było wydanie "Antologii ruskiej", opracowanej przez Jakowa Hołowackiego i Bohdana Didyćkiego. Zawierała ona dzieła samego Didyćkiego oraz wiersze poetów rosyjskich.
W 1861 założył we Lwowie na własny koszt czasopismo „Słowo” (1861-1887). Przy Domu Narodowym we Lwowie stworzył fundację (wpłacony przez niego fundusz założycielski wynosił 80 000 guldenów), zajmującą się wspieraniem literatów piszących w języku ukraińskim. Kaczkowski wspierał materialnie zarówno ukraiński ruch narodowy, jak i ruch Rusinów-moskalofilów, którego centrum mieściło się w Kołomyi i jej okolicach, a którego organizatorem był ksiądz greckokatolicki ze Skałatu – Iwan Naumowycz.
Wybrany do Sejmu Krajowego Galicji I kadencji z IV kurii obwodu Sambor, z okręgu wyborczego Drohobycz-Podbuż.
Kaczkowski zmarł podczas podróży po Rosji i został pochowany na terenie twierdzy Kronsztad.
Jego nazwiskiem nazwano towarzystwo kulturalno-oświatowe (Towarzystwo im. Mychajła Kaczkowskiego), założone przez moskalofilów w odpowiedzi na utworzenie przez ukrainofilów Towarzystwa Proswita.

</doc>
<doc id="1173744" url="https://pl.wikipedia.org/wiki?curid=1173744" title="Skatol">
Skatol

Skatol (od ', dop. ' „gnój”), 3-metyloindol – heterocykliczny, organiczny związek chemiczny, metylowa pochodna indolu. W czystej formie tworzy białe kryształy. Występuje m.in. w kale ssaków, smole węglowej, burakach i cywecie. Wykorzystywany w przemyśle perfumeryjnym oraz jako dodatek smakowy do papierosów.
Właściwości.
W małych stężeniach ma przyjemny kwiatowy zapach przypominający kwiaty jaśminu i pomarańczy. Natomiast w większych stężeniach zapach ten jest zazwyczaj określany jako odrażający zapach fekaliów, a sam skatol, obok indolu, jest uważany za jedno z głównych źródeł tego zapachu (skatol i indol występują w nich jako produkty metabolizmu bakterii beztlenowych, stanowiąc produkt degradacji tryptofanu). W 1987 r. zakwestionowano ten pogląd, stwierdzając, że wprawdzie skatol i indol są obecne w odchodach ludzkich, ale źródłem ich zapachu są przede wszystkim związki siarkoorganiczne (metanotiol , disiarczek dimetylu i trisiarczek dimetylu ). Równocześnie zapach czystego skatolu określono jako przypominający zapach naftaliny (kulek na mole).
Otrzymywanie.
Można go otrzymać metodą syntezy indoli Fischera z fenylohydrazyny i aldehydu propionowego (metoda ta została opracowana w latach 1883–1884 przez Hermanna Emila Fischera):
Można go też izolować ze smoły pogazowej.

</doc>
<doc id="1173746" url="https://pl.wikipedia.org/wiki?curid=1173746" title="Ambasadorowie Francji w Bawarii">
Ambasadorowie Francji w Bawarii

Królestwo Francji utworzyło w Bawarii stałą placówkę dyplomatyczną, dopiero gdy Bawaria przestała być stronnikiem Imperium Habsburgów, tzn. w 1649, po wojnie trzydziestoletniej. Poniżej znajduje się lista francuskich przedstawicieli dyplomatycznych w Elektoracie, a następnie Królestwie Bawarii.

</doc>
<doc id="1173749" url="https://pl.wikipedia.org/wiki?curid=1173749" title="Tahoma">
Tahoma

Tahoma – bezszeryfowy krój pisma, powstały w 1994 w firmie Microsoft. Twórcą Tahomy jest Matthew Carter, a pliki fontów były po raz pierwszy dystrybuowane z systemem operacyjnym Windows 95. Microsoft zezwala na bezpłatne wykorzystywanie Tahomy (bez możliwości zmian kroju) w ramach systemu operacyjnego, z którym została dostarczona. Redystrybucja Tahomy poza systemem operacyjnym (wliczając w to wszelkiego typu update’y i aktualizacje), z którym została dostarczona, wymaga wykupienia licencji.
Tahoma ma zbliżony wygląd do Verdany, jest jednak węższa i ma mniejsze odstępy między literami. Jako czcionka do czytania na ekranie została najpierw zaprojektowana jako bitmapowa. Tahoma z atrybutem pogrubienia ma na ekranie podwojoną liczbę pikseli.
Jako krój powstały w Microsofcie, Tahoma nie była bezpośrednio dostępna w innych systemach operacyjnych (była możliwa instalacja po ściągnięciu ze stron Microsoftu). Firma Apple Inc., zgodnie z zapowiedzią z 16 października 2007 będzie rozpowszechniała swój następny system operacyjny Mac OS X 10.5 „Leopard” z wieloma fontami Microsoftu, w tym także i Tahomą.

</doc>
<doc id="1173754" url="https://pl.wikipedia.org/wiki?curid=1173754" title="Bitwa pod Kaliszem">
Bitwa pod Kaliszem



</doc>
<doc id="1173755" url="https://pl.wikipedia.org/wiki?curid=1173755" title="William Justin Kroll">
William Justin Kroll

William Justin Kroll, urodzony jako Guillaume Justin Kroll (ur. 24 listopada 1889, zm. 30 marca 1973) – luksemburski metalurg, najbardziej znany z procesu otrzymywania tytanu metalicznego z rud. Został on wynaleziony w 1940 r. i otrzymał nazwę procesu Krolla.
Kroll urodził się w komunie Esch-sur-Alzette w południowo-zachodnim Luksemburgu. Przed II wojną światową wyemigrował do Stanów Zjednoczonych, gdzie zapotrzebowanie na tytan było ogromne (głównie ze względu na zastosowania militarne). Pracował dla amerykańskiego Biura Kopalń (U.S. Bureau of Mines), poza tytanem zajmował się pierwiastkiem o podobnych własnościach chemicznych – cyrkonem. Zmarł w 1973 r. w Brukseli.

</doc>
<doc id="1173757" url="https://pl.wikipedia.org/wiki?curid=1173757" title="William J. Kroll">
William J. Kroll



</doc>
<doc id="1173758" url="https://pl.wikipedia.org/wiki?curid=1173758" title="William Kroll">
William Kroll



</doc>
<doc id="1173760" url="https://pl.wikipedia.org/wiki?curid=1173760" title="Dujker czarnopręgi">
Dujker czarnopręgi

Dujker czarnopręgi ("Cephalophus dorsalis") – gatunek ssaka parzystokopytnego z rodziny wołowatych, zaliczany do grupy dujkerów.
Występowanie i biotop.
Obecny zasięg występowania gatunku obejmuje obszary Afryki równikowej. Jego siedliskiem są gęste lasy.
Charakterystyka ogólna.
Wygląd.
Ubarwienie czerwonobrązowe, wzdłuż grzbietu ciągnie się ciemny pas. Rogi o długości 5–10 cm występują u przedstawicieli obydwu płci.
Tryb życia.
Prowadzą nocny tryb życia, samotnie lub w parach. Są wszystkożerne. Dujker czarnopręgi żyje 10–12 lat.
Rozród.
Samice osiągają dojrzałość płciową pomiędzy 9-12, natomiast samce pomiędzy 12-18 miesiącem życia. Ciąża u tego gatunku trwa 8,5 do 9 miesięcy, na świat przychodzi zwykle jedno, rzadko dwa młode.
Młode rodzą się ubarwione jednolicie w kolorze czekoladowobrązowym, charakterystyczny pas wzdłuż grzbietu pojawia się około czwartego miesiąca życia. Ubarwienie osobników dorosłych uzyskują około 1 roku.
Zagrożenia i ochrona.
Gatunek jest objęty konwencją waszyngtońską CITES (załącznik II).
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii NT (bliski zagrożenia). Od 2008 do 2016 r. był uznawany za gatunek najmniejszej troski (LC).

</doc>
<doc id="1173761" url="https://pl.wikipedia.org/wiki?curid=1173761" title="Hiroshima (zatoka)">
Hiroshima (zatoka)

 – zatoka w południowej części regionu Chūgoku w Japonii, stanowi część Morza Wewnętrznego. Powierzchnia około 1000 km². 

</doc>
<doc id="1173762" url="https://pl.wikipedia.org/wiki?curid=1173762" title="Cephalophus dorsalis">
Cephalophus dorsalis



</doc>
<doc id="1173764" url="https://pl.wikipedia.org/wiki?curid=1173764" title="Rezerwat przyrody Jezioro Dobskie">
Rezerwat przyrody Jezioro Dobskie

Rezerwat przyrody Jezioro Dobskie – rezerwat krajobrazowy położony w woj. warmińsko-mazurskim, w powiecie giżyckim, w gminie Giżycko, w leśnictwie Kamionki. Swoim obszarem obejmuje 1833,22 ha. W skład rezerwatu wchodzi Jezioro Dobskie wraz z czterema wyspami oraz część półwyspu Fuledzki Róg.
Został powołany zarządzeniem nr 15 Ministra Leśnictwa i Przemysłu Drzewnego z dnia 16 stycznia 1963 roku początkowo pod nazwą „Głazowisko Fuledzki Róg”, a następnie dołączone zostały wyspy z rezerwatu „Wyspy na Jeziorze Dobskim i Kisajno”. Rezerwat utworzony został dla ochrony morenowego Jeziora Dobskiego oraz położonych na nim wysp: Gilmy, Lipki, Wyspy Heleny oraz Wysokiego Ostrowu ("Wyspy Kormoranów").
Na wyspie Gilma znajduje się grodzisko.
Roślinność i zwierzęta.
Na obszarze rezerwatu wyróżnia się cztery siedliskowe typy lasu: las świeży, las wilgotny, las mieszany bagienny i ols. Gatunkami panującymi w drzewostanach są olsza czarna, osika, lipa, brzoza brodawkowata i brzoza omszona, z domieszkami dębu, grabu, wierzby i wiązu.
Większość leśnych zbiorowisk została zniekształcona przez działalność człowieka.
Chronione rośliny
Rośliny podlegające ochronie częściowej
Płaskie obniżenia terenu porastają zarośla, które w połączeniu ze zbiorowiskami trzcin i oczeretów otaczającymi wyspy i półwysep Fuleda stanowią dobre miejsca do przebywania i rozrodu ptaków wodnych. Jezioro oraz jego brzegi są też miejscem odpoczynku i żerowania ptaków przelotnych, w czasie ich wiosennych i jesiennych wędrówek. Kolonia kormoranów i czapli siwej zamieszkuje na wyspie Wysoki Ostrów; występują także kolonie derkacza, żurawia, mewy srebrzystej i rybitwy.
Głazy.
Jezioro otaczają morenowe wzniesienia o łagodnych stokach, od strony zachodniej i wschodniej pokryte są licznymi głazami narzutowymi. W jeziorze, pod powierzchnią wody występują również liczne głazy. Na półwyspie Fuledzki Róg (głazowisko "Fuledzki Róg") znajduje się okaz o obwodzie 9,3 m i 2 m wysokości. Duże nagromadzenie głazów występuje właśnie na tym półwyspie, są one przykładem reliktowego krajobrazu polodowcowego, mającego charakter pierwotnego głazowiska. Znajduje się tutaj 10 tysięcy głazów o obwodzie przekraczającym 1,5 m.

</doc>
<doc id="1173770" url="https://pl.wikipedia.org/wiki?curid=1173770" title="Maria Halamska">
Maria Halamska

Maria Kazimiera Halamska (ur. 1 marca 1948) – polska socjolożka, profesor nauk humanistycznych, zajmująca się socjologią wsi, socjologią rozwoju wiejskiego i problematyką rozwoju lokalnego.
Życiorys.
W 1971 ukończyła studia socjologiczne na Uniwersytecie Jagiellońskim. Doktoryzowała się w 1978, przedstawiwszy dysertację "Konflikty w funkcjonowaniu systemu produkcji rolniczej". W 1992 w Instytucie Rozwoju Wsi i Rolnictwa Polskiej Akademii Nauk habilitowała się na podstawie dzieła "Chłopi polscy na przełomie epok". W 2003 otrzymała tytuł profesora. W latach 1997–2017 profesor w Centrum Europejskich Studiów Regionalnych i Lokalnych (EUROREG) Uniwersytetu Warszawskiego. Od 2004 profesor w Instytucie Rozwoju Wsi i Rolnictwa PAN, kierowniczka Zakładu Socjologii Wsi.
Od 1981 członkini Europejskiego Towarzystwa Socjologii Wsi, w latach 1983–1986 w Radzie Towarzystwa. Od 1973 członkini Polskiego Towarzystwo Socjologicznego, w latach 1981–1987 sekretarz Sekcji Socjologii Wsi PTS. Członkini Académie d’Agriculture de France. Od 2020 członkini rady Fundacji Badań Wiejsko-Miejskich RURall (Rural and Urban Research).
Żona socjologa i dyplomaty Adama Antoniego Halamskiego. Matka paleontologa Adama Tadeusza Halamskiego.
Wybrane publikacje.
Redakcje naukowe prac zbiorowych

</doc>
<doc id="1173771" url="https://pl.wikipedia.org/wiki?curid=1173771" title="Dolina Dolnego Bugu">
Dolina Dolnego Bugu

Dolina Dolnego Bugu (318.74) – region fizycznogeograficzny w środkowej Polsce na Mazowszu, stanowiący część Niziny Środkowomazowieckiej. Mezoregion stanowi długi na ok. 60 km, niemal równoleżnikowy, odcinek doliny Bugu, ciągnący się od Podlaskiego Przełomu Bugu w okolicach Małkini Górnej na wschodzie po Kotlinę Warszawską (do Jeziora Zegrzyńskiego) na zachodzie. Od północy Dolinę Dolnego Bugu ogranicza Międzyrzecze Łomżyńskie i Wysoczyzna Wysokomazowiecka, a od południa Równina Wołomińska.
Dolina dochodzi do kilku kilometrów szerokości obejmując łąkowy taras zalewowy, na którym znajdują się liczne starorzecza, oraz piaszczysty taras wydmowy porośnięty w większości lasem. Głównymi rzekami wpadającymi do Bugu na terenie doliny są Brok (prawy dopływ) i Liwiec (lewy dopływ). Powierzchnia tego mezoregionu wynosi ok. 370 km².
Na terenie Doliny Dolnego Bugu znajdują się niewielkie fragmenty Puszczy Białej oraz Kamienieckiej. Część tej drugiej jest chroniona na obszarze doliny w Nadbużańskim Parku Krajobrazowym. Znajduje się tu również kilka rezerwatów, np. Czaplowizna, Jegiel.
Na terenie Doliny Dolnego Bugu znajdują się trzy miasta Wyszków, Łochów i Brok. Administracyjnie cały mezoregion znajduje się w województwie mazowieckim, na terenach powiatów: ostrowskiego, węgrowskiego, wyszkowskiego oraz wołomińskiego.
Teren mezoregionu przecinają dwie linie kolejowe (Warszawa – Białystok i Tłuszcz – Ostrołęka) oraz drogi krajowe nr 8, nr 50 oraz nr 62.

</doc>
<doc id="1173773" url="https://pl.wikipedia.org/wiki?curid=1173773" title="Proces Krolla">
Proces Krolla

Proces Krolla – pirometalurgiczny proces otrzymywania metalicznego tytanu. Został wstępnie opracowany przez Williama Krolla w 1940 roku w Luksemburgu. Po przeniesieniu się do Stanów Zjednoczonych, Kroll rozwinął proces w 1945 roku o ekstrakcję cyrkonu. Proces Krolla zastąpił w przemyśle proces Huntera – obecnie prawie cały tytan jest otrzymywany w procesie Krolla.
Proces.
Oczyszczony rutyl (lub ilmenit) z rudy jest redukowany naftą oraz koksem w reaktorze fluizacyjnym w temperaturze 1000 °C. Następnie mieszany jest z gazowym chlorem – powstaje chlorek tytanu(IV) () oraz inne chlorki (zanieczyszczenia), które są usuwane przez destylację frakcyjną. Potem, w retorcie ze stali nierdzewnej redukuje się magnezem (stosuje się 15–20% nadmiar reduktora). Reakcja przebiega następująco w temperaturze 800–850 °C:
Problem stanowi uboczna reakcja redukcji tetrachlorku tytanu do jego niższych chlorków i . Chlorek magnezu () można ponownie zredukować do czystego magnezu. Otrzymana w procesie metaliczna gąbka tytanu może być oczyszczana przez ługowanie lub destylowana w próżni. Gąbka jest poddawana obróbce mechanicznej, a potem stapiana w próżniowym piecu łukowym. Odlane sztabki tytanowe krystalizują w próżni aby nie dopuścić do utlenienia. Otrzymany tytan jest około sześć razy droższy niż stal nierdzewna.

</doc>
<doc id="1173774" url="https://pl.wikipedia.org/wiki?curid=1173774" title="Mieczysław Młynarski">
Mieczysław Młynarski

Mieczysław Młynarski (ur. 17 maja 1956 w Resku) – były polski koszykarz, występujący na pozycji silnego skrzydłowego, reprezentant kraju, olimpijczyk, po zakończeniu kariery zawodniczej – trener koszykarski. Z wykształcenia technik górnik.
Kariera klubowa.
Miał dwa lata, gdy rodzina przeprowadziła się z Reska do Bogatyni, by w 1972 przenieść się do Zgorzelca. Jako nastolatek uprawiał piłkę nożną, ręczną, siatkówkę i koszykówkę. W wieku 15 lat postanowił poświęcić się basketowi. Jest wychowankiem Turowa Zgorzelec, w którym występował wyłącznie jako junior. W wieku niespełna 18 lat przeprowadził się z rodzicami do Wałbrzycha i w sezonie 1973/1974 został graczem miejscowego Górnika, z którym w kolejnych latach odniósł największe sukcesy w karierze. W spotkaniu z Wybrzeżem Gdańsk, stanowiącym jego debiut w I lidze, zdobył 36 punktów. 10 grudnia 1982, podczas meczu Górnika Wałbrzych z Pogonią Szczecin (133:109) zdobył 90 punktów, ustanawiając tym samym rekord polskiej ekstraklasy w liczbie punktów zdobytych w jednym spotkaniu, który nie został poprawiony do dziś, mimo że w 1982 nie obowiązywał jeszcze przepis o 3 punktach, a wszystkie celne rzuty z gry wyceniano na 2 punkty. Czterokrotny król strzelców polskiej ligi: 1980, 1981 (najlepszy wynik w karierze: 1115 punktów), 1983 i 1984. W 1981 został wybrany najlepszym zawodnikiem polskiej ligi, a sześciokrotnie był wybierany do piątki sezonu. Grę w Górniku zakończył w sezonie 1986/1987, następnie poszukiwał zagranicznego kontraktu, przez krótki okres był zdyskwalifikowany. Zaliczył jeszcze krótki epizod w Lechu Poznań, po czym wyjechał do RFN, gdzie przez sześć sezonów był zawodnikiem, a przez kolejne dwa trenerem SVD 49 Dortmund. Zajmuje 4. miejsce na liście najlepszych strzelców polskiej ligi z dorobkiem 8670 punktów w 327 spotkaniach (statystyki prowadzone są dopiero od 1976).
Kariera reprezentacyjna.
W kadrze juniorskiej zadebiutował w 1973, zaś w 1975 zaliczył pierwszy mecz w reprezentacji seniorów. W barwach narodowych występował przez 9 lat, zaliczając 150 oficjalnych spotkań międzypaństwowych, w których zdobył 2680 punktów. Był królem strzelców mistrzostw Europy 1981 (185 zdobytych punktów). Uczestniczył we wszystkich pojedynkach reprezentacji podczas turnieju olimpijskiego w Moskwie w 1980.
Obecnie mieszka w Wałbrzychu, gdzie jest trenerem koszykówki. Zajmuje się szkoleniem juniorów starszych Górnika Wałbrzych oraz występujących w III lidze koszykarzy Górnika Nowe Miasto Wałbrzych. W latach 2007-09 był asystentem trenerów Górnika Wałbrzych, występującego w tamtym okresie w PLK (przez krótki okres jako pierwszy trener pod koniec sezonu 2008-09). Dwukrotnie żonaty, jego syn Sebastian Młynarski był koszykarzem niemieckiego SVD 49 Dortmund.

</doc>
<doc id="1173776" url="https://pl.wikipedia.org/wiki?curid=1173776" title="Przedstawiciele dyplomatyczni Francji w Saksonii">
Przedstawiciele dyplomatyczni Francji w Saksonii

Formalne nawiązanie stosunków dyplomatycznych między Francją a Saksonią nastąpiło w 1655 roku. Przedstawicielami dyplomatycznymi Francji w Saksonii byli:

</doc>
<doc id="1173778" url="https://pl.wikipedia.org/wiki?curid=1173778" title="Frank Carter">
Frank Carter

Frank Carter, właśc. Chris Carter (ur. 27 kwietnia 1984 w Hemel Hempstead) – brytyjski wokalista i tatuażysta. Carter znany jest przede wszystkim z występów w punkowym zespole Gallows, którego był członkiem w latach 2005-2011.
W wywiadzie dla magazynu muzycznego NME zaznaczył, że zespół, którego jest wokalistą, Gallows rozpadnie się po 2009, gdyż jego największym hobby nie jest śpiewanie lecz tatuaż artystyczny.
Carter znalazł się na 1 pozycji najbardziej Cool postaci 2007 roku magazynu NME. Po otrzymaniu nagrody Frank stwierdził, że musi sobie zrobić tatuaż "Fuck The MNE" to na pewno dostanie ten tytuł ponownie.
W wywiadach przyznaje, że inspirują go takie zespoły jak Black Flag, Minor Threat oraz The Clash.

</doc>
<doc id="1173779" url="https://pl.wikipedia.org/wiki?curid=1173779" title="Aurora Pro Patria 1919">
Aurora Pro Patria 1919

Aurora Pro Patria 1919 - włoski klub piłkarski, grający obecnie w Serie C, mający siedzibę w mieście Busto Arsizio, leżącym w Lombardii.
Historia.
Klub został założony w 1919 roku. Obecnie występuje w rozgrywkach Serie C, a w latach 1955-1956 zaliczył swój ostatni sezon w rozgrywkach Serie A.
Barwy klubowe to kolor biały i niebieski. Nazwa Pro Patria w języku łacińskim znaczy "Dla Ojczyzny". Piłkarze Pro Patrii noszą przydomek "i Tigrotti" (Tygryski).

</doc>
<doc id="1173780" url="https://pl.wikipedia.org/wiki?curid=1173780" title="Pro Patria Calcio">
Pro Patria Calcio



</doc>
<doc id="1173784" url="https://pl.wikipedia.org/wiki?curid=1173784" title="Towarzystwo im. Mychajła Kaczkowskiego">
Towarzystwo im. Mychajła Kaczkowskiego

Towarzystwo im. Mychajła Kaczkowskiego – ukraińskie towarzystwo społeczno-kulturalne, działające w Galicji.
Po fiasku prób porozumienia pomiędzy starorusinami, moskalofilami i narodowcami i usunięciu tych ostatnich z Russkiej Rady, rolę ich ośrodka politycznego i kulturalnego zaczęło pełnić ukrainofilskie Towarzystwo Proswita. Dlatego też środowiska rusofilskie uznały, że należy stworzyć przeciwwagę dla Proswity w walce o masy chłopskie.
Inicjatorem utworzenia Towarzystwa był ksiądz greckokatolicki Iwan Naumowycz, wybrany w 1873 posłem do austriackiego parlamentu. Przebywając w Wiedniu, dowiedział się on o funkcjonowaniu w Lublanie Bractwa św. Mohorta, prowadzącego pracę wydawniczą i oświatową wśród ludu.
Pierwsze zebranie założycielskie Towarzystwa odbyło się 20 sierpnia 1874 w Kołomyi. Oprócz miejscowych działaczy, pojawili się na nim przedstawiciele lwowskich organizacji: Ruśkiej Rady - Teofil Pawłykiw, Instytutu "Narodnyj Dim" - Jakiw Szwedzycki, Hałyćko-Ruśkiej Matyci - Onufrij Łepki, Akademicznego Krużka - M. Hołejko. W programie organizacji zapisano jako jej cele
Program towarzystwa uwzględniał także problemy wyznaniowe - organizacja miała krzewić wśród ludności przywiązanie do "pradziadowskiego cerkiewnego obrządku świętego". Do 1876 siedzibą Towarzystwa była Kołomyja, następnie jego centralę przeniesiono do Lwowa.
Towarzystwo utworzyło w Galicji sieć czytelni i filii, konkurujących z podobnymi strukturami narodowców. Do 1890 miało 20 filii powiatowych, wydało 175 tytułów popularnych publikacji dla ludu (łączny nakład, według informacji Towarzystwa, wyniósł 500 tys. egzemplarzy), miało ok. 100 czytelni i 100 oddziałów lokalnych oraz ok. 100 magazynów zbożowych. Działacze organizacji byli inspiratorami powstania Towarzystwa "Narodna Torhowla", sieci sklepików gminnych oraz organizacji dwóch wystaw przemysłowo-gospodarczych (w Kołomyi i Stanisławowie).

</doc>
<doc id="1173786" url="https://pl.wikipedia.org/wiki?curid=1173786" title="Dujkerczyk karłowaty">
Dujkerczyk karłowaty

Dujkerczyk karłowaty ("Philantomba maxwellii") – gatunek ssaka parzystokopytnego z rodziny wołowatych, zaliczany do podrodziny dujkerów
Występowanie i biotop.
Obecny zasięg występowania gatunku obejmuje zachodnią Afrykę – od Senegalu i Gambii po Nigerię.
Jego siedliskiem są nizinne lasy deszczowe i sawanny drzewiaste.
Charakterystyka ogólna.
Wygląd.
Dujkerczyk karłowaty osiąga do ok. 66 cm długości przy wysokości w kłębie do 38 cm i 5–7 kg masy ciała. Samice są większe i cięższe od samców. Ubarwienie szare lub szarobrązowe, z jaśniejszym spodem. Rogi występują u przedstawicieli obydwu płci.
Tryb życia.
Gatunek roślinożerny, aktywny głównie nocą. Żyją w parach lub samotnie. Zjadają liście i owoce, rzadziej trawy i inne gatunki roślin.
Rozród.
Gatunek monogamiczny. Samica rodzi raz w roku jedno młode po ok. 120-dniowej ciąży. Młode jest zdolne do samodzielnego poruszania się po kilku godzinach od urodzenia. Przez dwa tygodnie pobiera wyłącznie mleko matki.
Długość życia tego dujkerczyka w warunkach naturalnych nie jest znana. W niewoli notowano osobniki żyjące do 10 lat.
Znaczenie.
Dujkerczyk karłowaty jest poławiany przez człowieka. Stanowi pokarm zwierząt drapieżnych, m.in. ptaków drapieżnych, dużych kotów i węży.
Zagrożenia i ochrona.
Gatunek nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("least concern" – niższego ryzyka).

</doc>
<doc id="1173787" url="https://pl.wikipedia.org/wiki?curid=1173787" title="Dujker Maxwella">
Dujker Maxwella



</doc>
<doc id="1173788" url="https://pl.wikipedia.org/wiki?curid=1173788" title="Cephalophus maxwellii">
Cephalophus maxwellii



</doc>
<doc id="1173789" url="https://pl.wikipedia.org/wiki?curid=1173789" title="Philantomba maxwellii">
Philantomba maxwellii



</doc>
<doc id="1173790" url="https://pl.wikipedia.org/wiki?curid=1173790" title="Bitwa pod Kaliszem (1813)">
Bitwa pod Kaliszem (1813)

Bitwa pod Kaliszem – bitwa stoczona 13 lutego 1813 w Tyńcu pod Kaliszem między wojskami francusko-sasko-polskimi dowodzonymi przez gen. Jean Louis Reyniera a wojskami rosyjskimi pod dowództwem gen. Ferdynanda von Wintzingerode.
Sytuacja.
Cofająca się Wielka Armia miała wedle wytycznych Napoleona utrzymać się na linii Wisły i Bugu, lecz w obliczu niemożności utrzymania Torunia, Bydgoszczy, Płocka i Warszawy, Napoleon rozkazał, aby dowodzący odwrotem książę Eugeniusz de Beauharnais wydał bitwę na przedpolach Warszawy. Szczupłość sił, a także tajne układy między Rosjanami i Austriakami spowodowały, iż praktycznie nie używany w kampanii 1812 roku austriacki korpus Schwarzenberga, formalnie sprzymierzony z Francją, stosując serię uników, umożliwił Rosjanom wtargnięcie w głąb Księstwa. Rosjanie szybko zajmowali tereny Księstwa Warszawskiego, mogące w przyszłości decydować o odbudowaniu siły militarnej polskiej. Rozpoczęto odwrót. Napoleon wyznaczył do utrzymania linię Poznań-Warszawa. Rosjanie kierowali się z Bydgoszczy, Torunia i Płocka na Piłę i Poznań. Weszli na tyły koncentrującej się w Poznaniu, uszczuplonej Wielkiej Armii. Przekroczywszy Wartę na zachód od Poznania na linii z Oborniki-Buk, Rosjanie posuwali się na południowy wschód w kierunku Kalisza, bijąc rozmieszczony na leżach zimowych m.in. 4 Pułk Legii Nadwiślańskiej. Miało to duży wpływ na niekompetentnego księcia Eugeniusza, który zarządził odwrót w kierunku Berlina. Tymczasem na linii Pilicy Rosjanie pozostawili jedynie jeden pułk kawalerii. Przy dobrym współdziałaniu korpusów marszałka Augereau w Berlinie i Eugeniusza Poznaniu oraz cofającego się korpusu polskiego księcia Józefa Poniatowskiego można byłoby eliminować Rosjan działających w małych liczebnie ugrupowaniach i przecinać ich linie komunikacyjne. Ale w sytuacji paniki Witzingerode miał niejako zagwarantowaną pozycję zachowującą po jego stronie i efekt zaskoczenia, i inicjatywę.
Kalisz był miejscem ponownego formowania oddziałów polskich po klęsce kampanii 1812 roku i osiągnął bardzo dobrą mobilizację kawalerii dymowej oraz rekrutów piechoty z poboru. Nadto w Kaliszu na leżach zimowych stały niektóre pułki polskie. W obliczu natarcia rosyjskiego gen. Jean Louis Ebenezer Reynier dysponował więc oddziałami swego korpusu saskiego jak i polskimi.
Przebieg.
Cofający się z terenów Księstwa Warszawskiego korpus dowodzony przez generała armii francuskiej Jeana Louisa Reyniera, Szwajcara z pochodzenia, stanął pod Kaliszem. Tutaj dogonił go rosyjski korpus generała Witzingerodego i z marszu uderzył na stojącą na wschodnim brzegu Prosny ariergardę, którą stanowiła francuska dywizja Lecoqa. Po krótkiej walce Francuzi zostali rozbici. Następnie Rosjanie zaatakowali sam Kalisz. Zażarty opór, jaki stawiły dwa pułki polskiej piechoty, pozwolił reszcie korpusu Reyniera wycofać się z miasta i ruszyć w kierunku Odry. W bitwie pod Kaliszem gen. Reynier stracił około 1 000 żołnierzy.
Jakkolwiek formowanie wojska polskiego po klęsce kampanii 1812 kierowane było przed bitwą pod Kaliszem przez gen. Izydora Krasińskiego, to wraz z korpusem sasko-francuskim z miasta wycofały się silne oddziały polskie pod dowództwem gen. Edwarda Żółtowskiego, któremu gen. Krasiński przekazał dowodzenia dwa dni wcześniej. W skład tego kombinowanego korpusu wchodziły:
a także zakłady pułkowe:
Ogółem na dzień 14 lutego stanowiło to 275 oficerów oraz 7388 podoficerów i żołnierzy. Wielu jednak żołnierzy stanowiło nowy pobór, a zatem ich wartość mogła rosnąć dopiero wraz z wyszkoleniem i walką. Wielu z nich nie było umundurowanych, tak więc wyruszając w kierunku Głogowa część z nich dezerterowało.
Skutki.
Rosjanie pieczętowali sukces, jakim było zajęcie niewielkimi siłami terytorium Księstwa Warszawskiego po granice ze Śląskiem i do Odry. Za linią, ustaloną po wycofaniu się oddziałów księcia Eugeniusza z Poznania, pozostały broniące się twierdze Gdańsk, Modlin i Zamość.
Nadto kierujący się na prawym skrzydle Wielkiej Armii korpus księcia Józefa Poniatowskiego został odcięty od bezpośredniego kontaktu z Wielką Armią i znalazł się w niewygodnym sąsiedztwie korpusu austriackiego Schwarzenberga, w związku z czym będzie zmuszony dołączyć do Napoleona idąc przez Kraków i Śląsk pod kuratelą austriacką. Dla Austriaków stanowiło to silne niebezpieczeństwo obnażenia ich podwójnej gry, polegającej na zachowaniu pozorów wobec Napoleona i pełnej współpracy z carem Aleksandrem. Dowolny atak na pozycje rosyjskie powodowałby, iż słabe siły obserwacyjne zostałyby zniesione, front odwróciłby się na kierunek południowy, a Austriacy zmuszeni byliby do jednoznacznego opuszczenia Napoleona lub podjęcia działań militarnych wobec Rosjan.
Dla Armii Księstwa Warszawskiego oznaczało to odcięcie części sił. Z księciem Józefem na Kraków cofało się około 14 tys. żołnierzy, 1 tys. pozostał jako obsada twierdzy Częstochowa, a 7 tys. zostało odciętych w Kaliszu i cofało się swoją drogą na zachód.

</doc>
<doc id="1173792" url="https://pl.wikipedia.org/wiki?curid=1173792" title="Araukariowate">
Araukariowate

Araukariowate, igławowate ("Araucariaceae" Henkel &amp; W. Hochst.) – rodzina roślin nagonasiennych, spokrewniona z zastrzalinowatymi ("Podocarpaceae"). Zaliczane są tu 42 gatunki skupione w trzech rodzajach: araukaria, agatis i wolemia. Rośliny te występują na półkuli południowej po obu stronach Oceanu Spokojnego. Przodkowie współczesnych araukariowatych odgrywali istotną rolę w lasach w mezozoiku, kiedy występowali także na półkuli północnej. Współcześnie drzewa te mają istotne znaczenie ze względu na wysoko cenione drewno. Liczne gatunki uprawiane są jako rośliny ozdobne w klimacie ciepłym. Nasiona araukarii brazylijskiej i Bidwilla są jadalne.
Systematyka i pochodzenie.
Rodzina jest wraz z zastrzalinowatymi ("Podocarpaceae") łączona jest w rząd araukariowców ("Araucariales" ). Rząd ten łączony jest w jednym taksonie (podklasa "Pinidae") wraz z sosnowcami ("Pinales") i cyprysowcami ("Cupressales"). W innych ujęciach cała ta grupa opisywana jest jako rząd sosnowców ("Pinales"). Systematycy zgodnie przedstawiają w każdym razie araukariowate jako grupę siostrzaną zastrzalinowatych (w szerokim ich ujęciu). 
Rodzina wyewoluowała w karbonie (ponad 300 milinów lat temu) i była najbardziej zróżnicowana w jurze i kredzie (tj. między 200 i 66 milionami lat temu), po czym ich zróżnicowanie zostało znacznie ograniczone, co wiązane jest z wymieraniem kredowym. Rodzina wyewoluowała na Gondwanie i związana jest wciąż z półkulą południową, ale w czasie największej swojej ekspansji w mezozoiku jej przedstawiciele byli znaczącym komponentem lasów także na półkuli północnej. Ostatni wspólny przodek współczesnych araukariowatych rósł przed 207 milionami lat, kiedy to nastąpił podział na linię ewolucyjną prowadzącą do araukarii i grupę "agathoid", w której z kolei ok. 150 milionów lat temu oddzieliła się linia prowadząca do wolemii a 65 milionów lat temu oddzielił się najstarszy wciąż żyjący gatunek rodzaju agatis – agatis nowozelandzki. Ostatni wspólny przodek współczesnych araukarii datowany jest na okres 81–94 milionów lat temu, przy czym szereg gatunków z tego rodzaju występujących na Nowej Kaledonii jest wynikiem stosunkowo niedawnej specjacji, bowiem wszystkie one miały wspólnego przodka żyjącego 7–9 milionów lat temu.

</doc>
<doc id="1173793" url="https://pl.wikipedia.org/wiki?curid=1173793" title="Andrzej Miszczuk">
Andrzej Miszczuk

Andrzej Antoni Miszczuk (ur. 20 lutego 1961 w Lublinie) – profesor zwyczajny nauk o ziemi w zakresie geografii społeczno-ekonomicznej. 
Zajmuje się rozwojem lokalnym i regionalnym, polityką regionalną, współpracą transgraniczną i problematyką samorządu terytorialnego. Obecnie pracuje na Wydziale Ekonomicznym UMCS, wcześniej był zatrudniony m.in. na Wydziale Politologii UMCS, Wydziale Biologii i Nauk o Ziemi UMCS oraz Instytucie Ameryk i Europy na Uniwersytecie Warszawskim. Jest członkiem: Polskiego Towarzystwa Geograficznego, Polskiego Towarzystwa Statystycznego, zarządu Polskiej Sekcji "Regional Studies Association". Stopień doktora otrzymał w 1991 r. na podstawie pracy "Wpływ wyludniania się wsi na rolnictwo wschodniej Lubelszczyzny", a stopień doktora habilitowanego w 2004 r. na podstawie pracy "Regionalizacja administracyjna III Rzeczypospolitej. Koncepcje teoretyczne a rzeczywistośc". Stopień profesora nauk o Ziemi otrzymał w 2015 roku. 
Do 4 maja 2009 r. był rektorem Wyższej Szkoły Przedsiębiorczości i Administracji w Lublinie.

</doc>
<doc id="1173794" url="https://pl.wikipedia.org/wiki?curid=1173794" title="Araucariaceae">
Araucariaceae



</doc>
<doc id="1173796" url="https://pl.wikipedia.org/wiki?curid=1173796" title="NAIRU">
NAIRU

NAIRU (ang. "non-accelerating inflation rate of unemployment") − ekonomiczna teoria bezrobocia stabilizującego poziom inflacji, inaczej teoria bezrobocia równowagi.
Bezrobocie NAIRU pojawia się gdy płace odpowiadające wymaganiom pracowników zrównują się z płacami zgodnymi z realiami gospodarczymi czyli przy ustabilizowanej dynamice procesów inflacyjnych. Gdy występuje zrównanie oczekiwań płacowych, nie oddziałują one na inflację. Tak więc NAIRU zależy od płacy realnej i poziomu postulowanych płac. Zakładając brak szoków podażowych, w przypadku wystąpienia bezrobocia niższego od poziomu NAIRU w gospodarce pojawia się zwiększenie tempa inflacji. Jeśli poziom bezrobocia jest wyższy od NAIRU, inflacja spada.
NAIRU jest wyznaczana z krzywej Phillipsa (pokazuje związek pomiędzy bezrobociem a inflacją). Punkt, w którym krzywa Phillipsa krzyżuje się z linią poziomą oznacza NAIRU. NAIRU odpowiada potencjalnej wydajności, czyli maksymalnemu poziomowi Produktu Krajowego Brutto. Przesunięcie krzywej NAIRU może być spowodowane zasiłkami, kulturą pracy, poprzez związki zawodowe jak i zmianą globalnego popytu.
Historia.
Koncept NAIRU pojawił się wraz ze wzrostem popularności krzywej Phillipsa, która przedstawiała zależność pomiędzy stopą bezrobocia a stopą inflacji dla krajów przemysłowych o mieszanej gospodarce. Analitycy stwierdzili, że ta zależność uniemożliwia jednoczesne starania rządu mające na celu zmniejszenie bezrobocia i stabilizację cen. Dlatego rząd powinien znaleźć punkt równowagi pomiędzy inflacja a bezrobociem, taki który doprowadzi do społecznego dobrobytu.
Spadek popularności.
W latach 70. XX wieku w Stanach Zjednoczonych i kilku innych przemysłowych krajach, krzywa Phillipsa straciła na popularności. Wynikało to stąd iż jednocześnie rosło bezrobocie jak i inflacja. Wielu ekonomistów wzbudzało obawy, że krzywa Phillipsa nie ma naukowych podstaw. Jednakże Milton Friedman i Edmund Phelps, którzy popierali koncept Phillipsa, utrzymywali, że krzywa Phillipsa nie może być podstawą do określania całej wiedzy o gospodarce ponieważ przedstawia ona jedynie zależność pomiędzy zmiennymi bezrobocia i inflacji. Przeciwnicy tej teorii uważali iż makroekonomiczna polityka rządu, która jest zdeterminowana przez cel obniżenia bezrobocia, powoduje iż oczekiwania inflacyjne zmieniają się tak że inflacja nieustannie wzrasta a nie następuje redukcja bezrobocia. Wynikające z tego zalecenia były następujące: Żaden poziom bezrobocia będący poniżej poziomu krytycznego (NAIRU) nie powinien wpływać na politykę gospodarczą rządu.
Teoria mówi, że jeżeli U to stopa bezrobocia, a N oznacza NAIRU to gdy:
Teorie pokrewne.
Wielu ekonomistów nie postrzega teorii NAIRU jako wyjaśnienia całej inflacji. Natomiast da się zaobserwować, posuwając się wzdłuż krótkookresowej krzywej Phillipsa, że bezrobocie może spadać bądź rosnąć w zależności od zmian inflacji. Inflacja może być również spowodowana szokami podażowymi jak np. w latach 70. XX wieku.
Teoria NAIRU była zamierzona jako argument przeciw keynsowskiemu zarządzaniu popytem a na korzyść wolnego rynku. Nie istnieje teoretyczna podstawa do przewidywania NAIRU. Monetaryści natomiast popierają stwierdzenie, że poprawne podejście do bezrobocia następuje jedynie przez miary mikroekonomiczne, a nie makroekonomiczne jak NAIRU.

</doc>
<doc id="1173798" url="https://pl.wikipedia.org/wiki?curid=1173798" title="Araucariales">
Araucariales



</doc>
<doc id="1173801" url="https://pl.wikipedia.org/wiki?curid=1173801" title="Araukariowce">
Araukariowce

Araukariowce ("Araucariales") – rząd roślin nagonasiennych wyróżniany w niektórych systemach klasyfikacyjnych. W ujęciu Christenhusza i in. (2011) obejmuje siostrzane rodziny araukariowatych ("Araucariaceae") i zastrzalinowatych ("Podocarpaceae"). W wielu systemach klasyfikacyjnych wszystkie rodziny w obrębie iglastych (szpilkowych "Pinopsida") włączane są do jednego rzędu – sosnowców ("Pinales").

</doc>
<doc id="1173802" url="https://pl.wikipedia.org/wiki?curid=1173802" title="Paul Dennison">
Paul Dennison

Paul Dennison (urodzony w 1941 Ventura, Kalifornia) – amerykański twórca kinezjologii edukacyjnej. Miał dysleksję i samodzielnie opracował zestaw ćwiczeń zwanych "Metodą Dennisona", które przetestował na sobie, których celem jest wspomaganie pamięci, wydolności mózgu, koordynacji motoryki ciała, a zwłaszcza współpracy dłoni ze zmysłem wzroku.

</doc>
<doc id="1173805" url="https://pl.wikipedia.org/wiki?curid=1173805" title="Maria Kurecka">
Maria Kurecka

Maria Kurecka (Kurecka-Wirpszowa) (ur. 20 lipca 1920 w Płocku, zm. 10 stycznia 1989 w Berlinie) – polska pisarka, tłumaczka literatury angielskiej, francuskiej i niemieckiej.
Życiorys.
W latach 1921–1939 mieszkała w Gdańsku, gdzie jej ojciec (posiadający obywatelstwo gdańskie) był dość zamożnym przedsiębiorcą w branży spedycji międzynarodowej. Ukończyła Liceum Sióstr Niepokalanek w Szymanowie i tam w 1939 r. uzyskała maturę. Po wybuchu wojny władze III Rzeszy skonfiskowały ojcu mieszkanie w Gdańsku i cały majątek, a w 1940 r. osadziły go w Dachau, gdzie niebawem zmarł. Kurecka po kilkumiesięcznym pobycie w Berlinie, we wrześniu 1940 r. znalazła się w Warszawie i tam spędziła cały okres okupacji. W powstaniu warszawskim wzięła udział jako pielęgniarka.
W 1945 r. wyszła za Witolda Wirpszę, w następnym roku urodziła syna Aleksandra, znanego jako Leszek Szaruga. W latach 1947–1956 mieszkała w Szczecinie. Zadebiutowała w 1948 r. na łamach „Wiadomości Literackich” jako tłumaczka "Dżumy" A. Camusa. Wspólnie z mężem tłumaczyła "Doktora Faustusa" T. Manna. W latach 1955–1970 zamieszkiwała w Warszawie. W tym okresie powstawały jej najważniejsze tłumaczenia (często wraz z mężem): "Gra szklanych paciorków" i "Demian" H. Hessego, opowiadania T. Manna, "Śmierć Wergiliusza" H. Brocha, "Młyn Lewina" J. Bobrowskiego. Wspólnie z Witoldem Wirpszą przygotowała antologię "Z poezji Wietnamu" (1962). Zajmowała się też własną twórczością: napisała książki biograficzne o H. Ch. Andersenie i T. Mannie oraz esej "Diabelne tarapaty". Atmosfera w Polsce po marcu 1968 r. skłoniła ją do emigracji wraz z mężem; w 1970 r. oboje wyjechali do Austrii, następnie przebywali w Szwajcarii i Berlinie Zachodnim. Na Wolnym Uniwersytecie Berlina Kurecka ukończyła studia romanistyczne. Współpracowała z Rozgłośnią Polską Radia Wolna Europa i z prasą emigracyjną – paryską „Kulturą” i berlińskim „Archipelagiem”.

</doc>
<doc id="1173812" url="https://pl.wikipedia.org/wiki?curid=1173812" title="Non-Accelerating Inflation Rate of Unemployment">
Non-Accelerating Inflation Rate of Unemployment



</doc>
<doc id="1173813" url="https://pl.wikipedia.org/wiki?curid=1173813" title="Igławowate">
Igławowate



</doc>
<doc id="1173816" url="https://pl.wikipedia.org/wiki?curid=1173816" title="Kalanchoe">
Kalanchoe

Kalanchoe, żyworódka, płodnolist ("Kalanchoe" ) – rodzaj roślin z rodziny gruboszowatych. Obejmuje ok. 165 gatunków. Rośliny te występują naturalnie w południowej Azji oraz w Afryce (z wyjątkiem północnej części tego kontynentu). Rozprzestrzenione zostały jednak na wszystkich kontynentach w strefie międzyzwrotnikowej. 
Morfologia.
Sukulenty liściowe wytwarzające na brzegu liści rozmnóżki z korzeniami, za pomocą których rozmnażają się wegetatywnie. Rozmnóżki te w soczystych liściach posiadają pewien zapas wody i mogą przez jakiś czas przetrwać niesprzyjające warunki (susza), gdy tylko wilgotność gleby im na to pozwoli, szybko kiełkują.
Systematyka.
"Bryophyllum" Salisb., "Kitchingia" Baker
Rodzaj należy do plemienia "Kalanchoeae", podrodziny "Sedoideae" w rodzinie gruboszowatych "Crassulaceae". 

</doc>
<doc id="1173819" url="https://pl.wikipedia.org/wiki?curid=1173819" title="Konwój PQ-17">
Konwój PQ-17

PQ-17 – konwój arktyczny z okresu II wojny światowej, przewożący materiały wojenne z Wielkiej Brytanii, Kanady i USA do Związku Radzieckiego. Konwój PQ-17 wypłynął pod koniec czerwca 1942 i poniósł najcięższe straty ze wszystkich konwojów kierowanych w ramach pomocy wojskowej Lend-Lease do portów północnej Rosji: Murmańska i Archangielska. Tylko 11 z 36 statków handlowych dopłynęło do celu.
W 1942 r. na północnych trasach konwojów straty od niemieckiego lotnictwa i U-Bootów ciągle wzrastały. W maju konwój PQ-16 stracił siedem statków. Następnym konwojem był PQ-17 – największy i o największej wartości konwój, jaki został sformowany podczas II wojny światowej. Wartość przewożonych towarów ocenia się na ponad 700 milionów ówczesnych dolarów. Niemcy, zachęceni sukcesem osiągniętym podczas zwalczania PQ-16, zwiększyli wysiłki w walce z kolejnymi konwojami. Działania przeciw konwojom do Archangielska i Murmańska zostały nazwane operacją "Ruch Konia Szachowego" ("Unternehmen Rösselsprung").
27 czerwca 1942 36 statków handlowych wraz z eskortą wypłynęło z fiordu Hvalfjörður (Islandia) do Murmańska. Pierwsza grupa eskorty (EG1, bliska eskorta) pod dowództwem Jacka Broome’a składała się z 4 niszczycieli, 10 korwet lub uzbrojonych trałowców oraz dwóch jednostek przeciwlotniczych. W większej odległości bezpieczeństwo konwojowi zapewniała 1 Eskadra Krążowników (CS1) pod dowództwem kontradmirała Hamiltona, złożona z 4 krążowników i 4 niszczycieli. Dodatkową ochronę w odległości ok. 320 km stanowiły okręty Home Fleet: pancerniki HMS „Duke of York” i USS „Washington”, dwa krążowniki, osiem niszczycieli i lotniskowiec HMS „Victorious”. Droga konwoju biegła blisko Svalbardu, na północ od Wyspy Niedźwiedziej, przemierzając Morze Barentsa i wpływając na Morze Białe.
Jeden ze statków zaraz po opuszczeniu portu uległ uszkodzeniu i był zmuszony zawrócić. Inny, SS „Exford”, zawrócił po kolizji z górą lodową. Konwój został zauważony i śledzony przez niemiecki okręt podwodny U-456 zaraz po wyjściu na pełne morze. Od 2 lipca niemieckie lotnictwo Luftwaffe rozpoczęło wieczorne naloty. Pierwsze statki konwoju zatopione zostały 4 lipca: SS „Christopher Newport” trafiony i uszkodzony torpedą zrzuconą przez He-115 i ostatecznie dobity przez U-457 oraz SS „William Hooper” zatopiony torpedą zrzuconą przez He-115.
W nocy 4 lipca brytyjska Admiralicja otrzymała informacje o opuszczeniu portu w Trondheim przez niemieckie ciężkie okręty: „Tirpitz”, „Admiral Scheer”, „Admiral Hipper”. Ich celem było przechwycenie konwoju PQ-17. Pierwszy Lord Morski sir Dudley Pound wydał wówczas kontrowersyjny rozkaz zawrócenia eskorty do Wielkiej Brytanii i rozproszenia konwoju.
Następnego dnia niemiecka flota morska otrzymała rozkaz wyjścia w morze, który wkrótce został odwołany. Tego samego dnia eskorta konwoju otrzymała rozkaz powrotu do Scapa Flow, w konwoju pozostały jedynie okręty najbliższej ochrony. Rozproszone statki handlowe stały się łatwym celem niemieckich okrętów podwodnych i lotnictwa. Dwanaście statków zostało zatopionych 5 lipca – sześć przez Luftwaffe i sześć przez cztery U-Booty.
6 lipca zostały zatopione kolejne dwa statki: SS „Pan Atlantic” przez Luftwaffe i SS „John Witherspoon” przez U-255. 7-8 lipca Niemcy zatopili 5 statków (w tym 2 storpedowane przez U-255). 9 lipca eskorta konwoju wycofała się na Morze Arktyczne, tego dnia żaden statek handlowy nie został zatopiony. Ostatnie straty zostały zadane konwojowi przez lotnictwo, 10 lipca zatopiono SS „Hoosier” i SS „El Capitan”. W sumie w wyniku działań wojennych konwój stracił 23 statki.
10 lipca dwa statki przybyły do portu w Archangielsku. Pozostałych 9 przypłynęło do Murmańska. Zostały zatopione statki o łącznej pojemności 142 500 BRT, zginęło 153 marynarzy, stracono 3350 przewożonych pojazdów mechanicznych, 200 bombowców, 430 czołgów i ok. 99 316 ton innych towarów. Dwa z powracających statków (w konwoju QP-14): SS „Silver Sword” i SS „Bellingham” zostały zatopione. Jeden z nich stał się kolejną ofiarą U-255.
Mimo radzieckich protestów następny konwój PQ-18 został odłożony aż do września. Licząca ponad 40 okrętów eskorta nie zapobiegła zatopieniu przez Niemców aż 13 statków handlowych. Następne konwoje zostały zawieszone do grudnia 1942 roku.

</doc>
<doc id="1173822" url="https://pl.wikipedia.org/wiki?curid=1173822" title="Żyworódka">
Żyworódka



</doc>
<doc id="1173824" url="https://pl.wikipedia.org/wiki?curid=1173824" title="Nationalist Party of Australia">
Nationalist Party of Australia



</doc>
<doc id="1173825" url="https://pl.wikipedia.org/wiki?curid=1173825" title="Głowocisowate">
Głowocisowate

Głowocisowate ("Cephalotaxaceae" Neger) – rodzina zaliczona w systemie Reveala do monotypowego rzędu głowocisowców "Cephalotaxales", w innych systemach zaliczana zwykle do rzędu cisowców "Taxales" lub niewyróżniana (taksony tu klasyfikowane włączane są do rodziny cisowatych). Należy tu w zależności od ujęcia tylko jeden rodzaj – głowocis z 10 gatunkami występującymi w Azji wschodniej lub trzy rodzaje: głowocis, torreja i "Amentotaxus".
Charakterystyka.
Drzewa i krzewy dwupienne przypominające cisy, o wysokości do 20 metrów. Kwiaty męskie składają się z 7-12 pręcików, wyrastają u nasady łuskowatych przysadek. Kwiaty żeńskie skupione są po kilka na szczytach długich szypułek. Na łuskach wykształcają się po dwa zalążki. Nasiona obrasta mięsiste epimacjum, dzięki czemu wyglądają one jak pestkowce.
Systematyka.
Rodzaje:
Przy innym podziale dodatkowo:
Gromada: nagonasienne "Pinophyta" Cronquist (syn. "Coniferophyta"), podgromada: nagonasienne drobnolistne "Pinophytina" Cronquist ("Coniferophytina"), klasa: szpilkowe "Pinopsida" Burnett, podklasa: "Pinidae" Cronquist, rząd: "Cephalotaxales" Takht. ex Reveal (Phytologia 74: 175. 25 Mar 1993), rodzina: głowocisowate "Cephalotaxaceae" Neger.

</doc>
<doc id="1173827" url="https://pl.wikipedia.org/wiki?curid=1173827" title="Dujker rudoboki">
Dujker rudoboki

Dujker rudoboki dawniej: dujker siwopręgi ("Cephalophus rufilatus") – gatunek ssaka parzystokopytnego z rodziny wołowatych, zaliczany do grupy dujkerów.
Występowanie i biotop.
Gatunek ten zasiedla lasy galeriowe zachodniej i centralnej Afryki.
Charakterystyka ogólna.
Wygląd.
Ubarwienie pomarańczowo-brązowe, z ciemnym pasem biegnącym wzdłuż grzbietu i ciemnoszarymi kończynami. Stosunkowo duże, szerokie uszy od strony zewnętrznej są ciemnobrązowe lub czarne. Rogi występują u przedstawicieli obydwu płci.
Tryb życia.
Dujker rudoboki żyje pojedynczo lub w parach zajmując niewielki areał osobniczy. Granice obszaru są znakowane wydzieliną gruczołów przedoczodołowych. Zwierzę żywi się głównie liśćmi i innymi częściami roślin. Notowano jego aktywność o różnych porach doby. Jest bardzo ostrożny, co utrudnia obserwację. Długość życia w warunkach naturalnych nie jest znana. W niewoli zanotowano osobnika, który żył ponad 15 lat.
Rozród.
Ciąża trwa 223–245 dni. Młode tuż po porodzie waży ok. 1 kg.
Zagrożenia i ochrona.
Gatunek jest poławiany dla mięsa. Nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niskiego ryzyka).

</doc>
<doc id="1173828" url="https://pl.wikipedia.org/wiki?curid=1173828" title="Cephalophus rufilatus">
Cephalophus rufilatus



</doc>
<doc id="1173829" url="https://pl.wikipedia.org/wiki?curid=1173829" title="Cephalotaxaceae">
Cephalotaxaceae



</doc>
<doc id="1173831" url="https://pl.wikipedia.org/wiki?curid=1173831" title="Głowocisowce">
Głowocisowce



</doc>
<doc id="1173833" url="https://pl.wikipedia.org/wiki?curid=1173833" title="Płodnolist">
Płodnolist



</doc>
<doc id="1173834" url="https://pl.wikipedia.org/wiki?curid=1173834" title="Maria Kurecka-Wirpszowa">
Maria Kurecka-Wirpszowa



</doc>
<doc id="1173835" url="https://pl.wikipedia.org/wiki?curid=1173835" title="Filipina Płaskowicka">
Filipina Płaskowicka

Filipina Płaskowicka (ur. 17 września 1847 pow. radomyślański na Kijowszczyźnie, zm. 3 stycznia 1881 w Krasnojarsku) – nauczycielka i działaczka socjalistyczna, założycielka pierwszego Koła Gospodyń Wiejskich.
Życiorys.
Córka Pauliny i Konstantego, który był dzierżawcą na Ukrainie. Mieli siedmioro dzieci, którymi zajmowała się matka.
Działalność społeczna.
Współorganizatorka pierwszych kółek socjalistycznych w Królestwie Polskim. Prowadziła działalność oświatową wśród chłopów. W 1877 r. założyła we wsi Janisławice pod Skierniewicami pierwsze na ziemiach polskich Koło Gospodyń Wiejskich. Inicjatorka powstania pierwszego kobiecego kółka robotniczego w Warszawie.
8 sierpnia 1878 r. została aresztowana wraz z grupą towarzyszy (Wacław Święcicki, Bolesław Mondszajn, Józef Pławiński, Aleksander Drobysz-Drobyszewski, Maria Hildt z domu Gay, Jan Hłasko i inni), z którymi umieszczono ją w X Pawilonie Cytadeli Warszawskiej, gdzie była współredaktorką „Głosu Więźnia”. Zesłana na 5 lat na wschodnią Syberię, zmarła w drodze na miejsce przeznaczenia.

</doc>
<doc id="1173836" url="https://pl.wikipedia.org/wiki?curid=1173836" title="Putuhepa">
Putuhepa

Putuhepa (XIII wiek p.n.e.) – żona króla hetyckiego Hattusilisa III. Córka wysokiego kapłana z Kizzuwatny, kapłanka bogini Hebat. Autorka tekstów religijnych opisujących m.in. rytuał oddawania czci bogini słońca Arinnie. Zachowało się wiele śladów jej aktywności politycznej w postaci m.in. korespondencji do żony faraona Ramzesa II, Nefertari. Najprawdopodobniej odegrała również istotną rolę w aranżacji małżeństwa Maathorneferure z Ramzesem II. Prawdopodobnie po śmierci męża Patuhepa objęła rządy regencyjne i wprowadziła na stron syna Tudhaliję IV.

</doc>
<doc id="1173850" url="https://pl.wikipedia.org/wiki?curid=1173850" title="Kretki (przystanek kolejowy)">
Kretki (przystanek kolejowy)

Kretki – przystanek kolejowy i ładownia publiczna w Kretkach Dużych, w województwie kujawsko-pomorskim, w Polsce.

</doc>
<doc id="1173852" url="https://pl.wikipedia.org/wiki?curid=1173852" title="Kizzuwatna">
Kizzuwatna

Kizzuwatna lub Kizzuwadna – nazwa starożytnego królestwa istniejącego w II tysiącleciu p.n.e. Położone było na wyżynach południowo-wschodniej Anatolii, niedaleko zatoki Aleksandretty. Otoczone było górami Taurus i rzeką Ceyhan. Główną miejscowością tego królestwa była Adanija (obecnie Adana), ważnym ośrodkiem kultowym Kummanni, a portem śródziemnomorskim Ura, która pośredniczyła w handlu pszenicą z Syrii poprzez Ugarit. W czasach późniejszym ten obszar był znany pod nazwą Cylicja. 

</doc>
<doc id="1173854" url="https://pl.wikipedia.org/wiki?curid=1173854" title="Cisowce (roślina)">
Cisowce (roślina)

Cisowce ("Taxales" Knobl. in Warm.) – takson w randze rzędu zaliczony w systemie Reveala do klasy iglastych "Pinopsida". 
Charakterystyka.
Drzewa i krzewy dwupienne wyróżniające się od innych iglastych tym, że kwiaty żeńskie nie są zebrane w szyszki, nasiona obrastają mięsistym epimacjum, w drewnie i liściach brak przewodów żywicznych.
Systematyka.
Gromada: nagonasienne "Pinophyta" Cronquist (syn. "Coniferophyta"), podgromada: nagonasienne drobnolistne "Pinophytina" Cronquist ("Coniferophytina"), klasa: szpilkowe "Pinopsida" Burnett, podklasa: "Taxidae" Ehrend. ex Reveal, rząd: cisowce "Taxales" Knobl. in Warm.
Pozycja systematyczna i powiązania filogenetyczne w obrębie tej grupy roślin nie są jeszcze dobrze poznane. W zależności od tego czy specyficzna budowa i ułożenie kwiatów (brak szyszek) jest cechą dawną, czy też jest skutkiem redukcji szyszki zbliżonej do tej typowej dla zastrzalinowatych, różna jest pozycja systematyczna tych roślin. Dawna geneza świadczy o konieczności nadania tym roślinom wysokiej rangi systematycznej (jak u Reveala - wyróżnianych już w randze podklasy "Taxidae"), a ew. młodsza geneza sytuowałaby cisowce raczej w pozycji rodziny siostrzanej dla zastrzalinowatych.
W zależności od ujęcia należy tu tylko jedna rodzina - cisowatych "Taxaceae" lub zaliczane są tu także głowocisowate "Cephalotaxaceae".

</doc>
<doc id="1173855" url="https://pl.wikipedia.org/wiki?curid=1173855" title="Adam Chmielewski">
Adam Chmielewski

Adam Janusz Chmielewski (ur. 6 stycznia 1959 w Łaszczowie, woj. lubelskie) – polski filozof. 
Życiorys.
Absolwent filozofii Uniwersytetu Wrocławskiego, profesor w Instytucie Filozofii Uniwersytetu Wrocławskiego. Szef wrocławskiego biura do spraw Europejskiej Stolicy Kultury 2016. W 2008 odznaczony Srebrnym Krzyżem Zasługi.

</doc>
<doc id="1173856" url="https://pl.wikipedia.org/wiki?curid=1173856" title="Taxales">
Taxales



</doc>
<doc id="1173858" url="https://pl.wikipedia.org/wiki?curid=1173858" title="Dujker duży">
Dujker duży

Dujker duży ("Cephalophus jentinki") – gatunek ssaka parzystokopytnego z rodziny wołowatych, jeden z największych dujkerów. Gatunek słabo poznany z powodu skrytego trybu życia oraz zajmowania trudno dostępnych siedlisk.
Występowanie i biotop.
Obecny zasięg występowania gatunku obejmuje obszary Liberii, Sierra Leone i Wybrzeże Kości Słoniowej. Jego siedliskiem są gęsto zarośnięte tereny o ograniczonym dla człowieka dostępie.
Charakterystyka ogólna.
Wygląd.
Ciało masywne, o charakterystycznym, kontrastowym ubarwieniu, co ułatwia identyfikację gatunku. Niemal czarny przód ciała (głowa, kark i barki) jest oddzielony jasnym pasem od ciemnoszarego tyłu. Czarne rogi występują u obu płci i – proporcjonalnie do wymiarów ciała – są większe niż u pozostałych dujkerów.
Tryb życia.
Dujkery duże prowadzą prawdopodobnie nocny tryb życia. Są gatunkiem roślinożernym. Były obserwowane na morskich plażach, gdy zlizywały sól z piasku. Żyją kilkanaście lat. Najstarszy notowany w niewoli osobnik żył 21 lat.
Młode po urodzeniu mają kolor ciemnobrązowy, właściwego dla dorosłych ubarwienia nabierają po osiągnięciu okołu roku życia.
Podgatunki.
Nie wyróżniono podgatunków dujkera dużego.
Zagrożenia i ochrona.
Gatunek jest objęty konwencją waszyngtońską CITES (załącznik I).
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN (zagrożony wyginięciem).

</doc>
<doc id="1173860" url="https://pl.wikipedia.org/wiki?curid=1173860" title="Cephalophus jentinki">
Cephalophus jentinki



</doc>
<doc id="1173861" url="https://pl.wikipedia.org/wiki?curid=1173861" title="Dinamo Baku">
Dinamo Baku



</doc>
<doc id="1173862" url="https://pl.wikipedia.org/wiki?curid=1173862" title="Port lotniczy Fez">
Port lotniczy Fez

Port lotniczy Fez – międzynarodowy port lotniczy położony w pobliżu Fezu w Maroku.

</doc>
<doc id="1173863" url="https://pl.wikipedia.org/wiki?curid=1173863" title="PQ-17">
PQ-17



</doc>
<doc id="1173866" url="https://pl.wikipedia.org/wiki?curid=1173866" title="Black Winter Day">
Black Winter Day

Black Winter Day – minialbum fińskiego zespołu Amorphis, wydany w styczniu 1995 roku przez wytwórnię Relapse Records.

</doc>
<doc id="1173868" url="https://pl.wikipedia.org/wiki?curid=1173868" title="Żyworodkowate">
Żyworodkowate

Żyworodkowate ("Viviparidae") – rodzina dużych (powyżej 15 mm wys.), słodkowodnych ślimaków z rzędu ślimaków przodoskrzelnych ("Monotocardia").
Przedstawiciele rodziny mają prawidłowo rozwinięte narządy lewej strony ciała, mają więc tylko jeden przedsionek, jedną nerkę i jedno skrzele. Wszystkie są żyworodne i rozdzielnopłciowe. Dymorfizm płciowy wyraźnie objawia się w budowie czułków. Samice mają oba czułki jednakowe natomiast u samców prawy czułek przekształcił się w aparat kopulacyjny i jest znacznie krótszy. Tuż poniżej czułków, na osobnych słupkach, znajdują się parzyste oczy.
Muszle u większości gatunków są gładkie (tylko nieliczne mają dość charakterystyczne urzeźbienie), z mniej lub bardziej wyraźnym spiralnym paskowaniem. Otwór zamknięty cienkim, asymetrycznym, rogowym wieczkiem. Dołek osiowy szczelinowaty lub zupełnie zakryty.
Systematyka.
Rodzina dzieli się na trzy podrodziny:
W Europie żyją wyłącznie gatunki z rodzaju "Viviparus". Są to:
W Polsce występują dwa gatunki wymienione jako pierwsze.

</doc>
<doc id="1173872" url="https://pl.wikipedia.org/wiki?curid=1173872" title="Tannhäuser (gra planszowa)">
Tannhäuser (gra planszowa)

Tannhäuser – francuska przygodowa gra planszowa wydana przez wydawnictwo Take On You. Wersja angielska gry została wydana przez wydawnictwo Fantasy Flight Games.
Grę zaprojektowali William Grosselin, Didier Poli.
W świecie w jakim rozgrywa się gra Wielka Wojna nie zakończyła się w 1918 roku i trwa w roku 1949.

</doc>
<doc id="1173874" url="https://pl.wikipedia.org/wiki?curid=1173874" title="Tannhäuser">
Tannhäuser



</doc>
<doc id="1173882" url="https://pl.wikipedia.org/wiki?curid=1173882" title="Elegy (album Amorphis)">
Elegy (album Amorphis)

Elegy – trzeci album fińskiego zespołu deathmetalowego Amorphis, wydany w maju 1996 roku przez wytwórnię Relapse Records. Jest to pierwszy album, w którym dominuje czysty śpiew (w przeciwieństwie do dominującego na poprzednich płytach growlu), wykonywany przez nowego wokalistę zespołu, Pasi Koskinena.
Muzyka i teksty piosenek inspirowane są tradycyjnymi fińskimi balladami zebranymi w utworze "Kanteletar" przez Eliasa Lönnrota w 1840 roku. Dominującym w tym albumie gatunkiem jest metal progresywny, z dużym wpływem fińskiego folku, jak również elementami melodic death metalu i nowej fali brytyjskiego heavy metalu.
Według danych z kwietnia 2002 album sprzedał się w nakładzie 15,100 egzemplarzy na terenie Stanów Zjednoczonych.
W 2004 roku wytwórnia Relapse ponownie wydała album jako digipack zawierający cztery dodatkowe nagrania na żywo.

</doc>
<doc id="1173883" url="https://pl.wikipedia.org/wiki?curid=1173883" title="Portugália Airlines">
Portugália Airlines

Portugália–Companhia Portuguesa de Transportes Aéreos, S.A., bardziej znana jako Portugália(PGA) – portugalska regionalna linia lotnicza z siedzibą w Lizbonie. Należy do linii lotniczych TAP Air Portugal. Głównym hubem jest Port lotniczy Lizbona-Portela. Obsługuje regularne usługi międzynarodowe i krajowe z Lizbony i Porto, a także usługi czarterowe na terenie Europy, od 2007 roku wyłącznie w ramach kodów lotniczych TAP.
Historia.
Pierwsze lata.
Linia lotnicza została założona w dniu 25 lipca 1988 roku jako spółka akcyjna, ale musiała czekać dwa lata, zanim mogła rozpocząć świadczenie usług, ze względu na opóźnienia w liberalizacji transportu lotniczego. Oficjalnie rozpoczęła działalność w dniu 7 lipca 1990 roku świadcząc loty z Lizbony do Porto. Miała również połączenia z Lizbony do Faro w ten sam dzień. Linia rozpoczęła działalność w rejsach czarterowych krajowych i międzynarodowych, jednak regularne loty międzynarodowe musiały zaczekać, gdyż nie zostały dopuszczone na mocy ustawodawstwa portugalskiego. Międzynarodowe regularne loty rozpoczęto w czerwcu 1992 roku z Lizbony i Porto.
Pierwszymi statkami powietrznymi firmy były Fokker 100, a od końca lat 90. linia nabyła również 8 Embraer 145, stając się głównym konkurentem państwowego przewoźnika TAP Portugal. Portugália koncentruje swoją działalność na trasach krajowych, a także na trasach do Hiszpanii, Francji, Włoch, Niemiec i Maroka.
Międzynarodowe uznanie.
Flota spółki ustabilizowała się w 2000 roku mając w posiadaniu 14 statków powietrznych (6 Fokker 100 i 8 Embraer 145). PGA zapewniła sobie dobre miejsce na rynku europejskim jako prywatna i innowacyjna linia lotnicza, oferując standardy obsługi na wysokim szczeblu.
Przyłączenie do grupy TAP Portugal.
W dniu 6 listopada 2006 roku Portugália ogłosiła, że TAP Portugal nabyło 99,81% jej akcji, z zastrzeżeniem zatwierdzenia przez organy regulacyjne. Liczyła wtedy 750 pracowników (z marca 2007). Portugalia w 2008 roku chętna była dołączyć do SkyTeam Alliance, ale ponieważ TAP Portugal został kupiony przez Star Alliance, to szanse na dołączenie do SkyTeam zmalały.
Dzięki nabyciu przez TAP Portugal wdrożony jest nowy model biznesowy. Spółka przestaje działać niezależnie i zaczyna wykonywać loty dla TAP Portugal.
Fernando Pinto, prezes i dyrektor generalny firmy TAP Portugal powiedział, że zależna regionalna linia lotnicza, Portugália Airlines, jest "ważna do wyników TAP, ponieważ przewozi bardzo ważnych pasażerów z małych miast do odległych zakątków". podczas konferencji Stowarzyszenia Europejskich Przewoźników Regionalnych w Porto, w 2012 roku.
W dniu 21 marca 2014 linie ogłosiły, że zamierzają zakupić dwa ATR 42-600 dla spółki zależnej PGA Express, która działa głównie na trasach hiszpańskich.
Flota.
Portugália korzysta z następujących statków powietrznych (na lipiec 2014):
Incydenty i wypadki.
W dniu 11 sierpnia 2001 roku Fokker 100 podniósł podwozie podczas kołowania na lotnisku w Lizbonie. Nikt nie został ranny.

</doc>
<doc id="1173884" url="https://pl.wikipedia.org/wiki?curid=1173884" title="Dujker czarny">
Dujker czarny

Dujker czarny ("Cephalophus niger") – gatunek ssaka parzystokopytnego z rodziny wołowatych, zaliczany do grupy dujkerów.
Występowanie i biotop.
Obecny zasięg występowania gatunku obejmuje południowe obszary Sierra Leone, Liberii, Wybrzeża Kości Słoniowej, Ghany, Beninu i Nigerii. Jego siedliskiem są tereny zalesione.
Charakterystyka ogólna.
Większość informacji o gatunku pochodzi z badań osobników trzymanych w niewoli.
Wygląd.
Ciało masywne, długie, osiągające przeciętnie 15–20 kg masy. Ubarwienie czarne lub brązowo-czarne, jaśniejsze na spodniej części ciała i wewnętrznej stronie nóg. Owłosienie dłuższe niż u większości dujkerów. Nogi krótkie, masywne. Ogon również krótki, z wierzchu czarny, spodem biały. Rogi występują u przedstawicieli obydwu płci.
Tryb życia.
Badacze nie są zgodni, czy dujker czarny prowadzi dzienny, czy też nocny tryb życia. Obserwowano jego aktywność w różnych porach doby. W naturze jest prawdopodobnie gatunkiem terytorialnym i prowadzi samotniczy tryb życia. Żywi się owocami, kwiatami i zielonymi pędami roślin.
Rozród.
Ciąża u tego gatunku trwa ok. 126 dni, na świat przychodzi zwykle jedno młode.
Podgatunki.
Nie wyodrębniono podgatunków dujkera czarnego.
Znaczenie.
Dujkery czarnopręgie są obiektem polowań.
Zagrożenia i ochrona.
Populacja tego gatunku jest szacowana na 100 tys. osobników. Gatunek nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka).

</doc>
<doc id="1173885" url="https://pl.wikipedia.org/wiki?curid=1173885" title="Cephalophus niger">
Cephalophus niger



</doc>
<doc id="1173886" url="https://pl.wikipedia.org/wiki?curid=1173886" title="Feliks (książę Luksemburga)">
Feliks (książę Luksemburga)

Feliks, książę Luksemburga, właśc. Félix Léopold Marie Guillaume (ur. 3 czerwca 1984 w Luksemburgu) – drugi syn wielkiego księcia Luksemburga Henryka i wielkiej księżnej Marii Teresy Mestre.
Jego rodzicami chrzestnymi byli: dziadek wielki książę Luksemburga Jan i Catalina Mestre. Imię odziedziczył po pradziadku Feliksie Burbon-Parmeńskim.
Zajmuje trzecie miejsce w sukcesji do luksemburskiego tronu po swoim bratanku Karolu i przed młodszą córką Amalią.
Uczył się w "International School of Luxembourg" oraz w szkole z internatem Beau Soleil w Villars-sur-Ollon w Szwajcarii. Obecnie studiuje architekturę na nowojorskim Uniwersytecie Columbia. Lubi grać w polo i jeździć na nartach. Włada biegle językiem luksemburskim, francuskim, angielskim i niemieckim.
Życie prywatne.
13 grudnia 2012 Pałac Książęcy ogłosił zaręczyny księcia Feliksa z Klarą Lademacher, niemiecką bioetyk, córką Hartmuta Lademachera. 7 stycznia 2013 opublikowane oficjalne zdjęcia rodziny książęcej razem z narzeczoną księcia Feliksa. 22 kwietnia podano do wiadomości daty uroczystości ślubnych.
17 września 2013 książę Feliks poślubił Klarę Lademacher w cywilnej ceremonii w Königstein w pobliżu rodzinnego miasta panny młodej, Frankfurtu. W roli świadków wystąpili Feliks Lademacher i księżniczka Aleksandra.
21 września para zawarła religijny związek małżeński w wierze katolickiej w bazylice Świętej Marii Magdaleny w Saint-Maximin-la-Sainte-Baume's we francuskiej Prowansji. Ceremonii przewodniczył arcybiskup Jean-Claude Hollerich, a przysięgi małżeńskie zostały wypowiedziane w językach niemieckim i francuskim. Następnego dnia rodzina książęca opublikowała oficjalne zdjęcia ślubne. Klara otrzymała tytuł Jej Książęca Wysokość Księżna Klara z Luksemburga.
14 stycznia 2014 w oficjalnym oświadczeniu poinformowano, że para książęca spodziewa się narodzin swojego pierwszego dziecka. 15 czerwca w Luksemburgu księżna Klara urodziła córkę. Dziewczynka zajęła trzecie miejsce w linii sukcesji luksemburskiego tronu, za stryjem Wilhelmem i ojcem. Otrzymała imiona Amalia Gabriela Maria Teresa i tytuł księżniczki Nassau. Księżniczka Amalia w przypadku bezpotomnej śmierci swojego stryja ma szanse na objęcie władzy w Wielkim Księstwie Luksemburga i jest pierwszą z wnuczek księcia Henryka, która nie może zostać wyprzedzona w linii sukcesji przez swoich młodszych braci.
4 czerwca 2016 ogłoszono drugą ciążę księżnej Klary. 28 listopada w Genewie urodził się syn pary, który zajął czwarte miejsce w linii sukcesji. Imiona chłopca ogłoszono po kilku tygodniach, a brzmiały one: Liam Henry Hartmut. Podobnie jak starsza siostra, otrzymał tytuł księcia Nassau.

</doc>
<doc id="1173892" url="https://pl.wikipedia.org/wiki?curid=1173892" title="Stanisław Suwała">
Stanisław Suwała

Stanisław Suwała (ur. 7 maja 1914 w Sancygniowie, zm. 31 października 1992 w Paryżu), polski duchowny katolicki, pallotyn, superior Regii Miłosierdzia Bożego Stowarzyszenia Apostolstwa Katolickiego.
Egzamin dojrzałości złożył w Collegium Marianum w Wadowicach na Kopcu, nowicjat pallotyński odbył w Sucharach, pierwszą profesję złożył w sierpniu 1934. Studiował filozofię w Ołtarzewie, a teologię na Uniwersytecie Gregoriańskim w Rzymie. Tam też przyjął święcenia kapłańskie 16 czerwca 1940. 
W latach wojny pozostawał w Rzymie i, wspólnie m.in. z innym polskim pallotynem ks. Wojciechem Turowskim, działał w organizacji pomagającej emigrantom i uchodźcom politycznym Associatio Sancti Raphaelis (Dzieło św. Rafała). Opiekował się przebywającymi we Włoszech polskimi uchodźcami, w tym uciekinierami z wojska niemieckiego i Organizacji Todt. W ramach swoich działań wyszukiwał mieszkania dla Polaków, zapewniał żywność, ułatwiał naukę, kursy, a także formalności przedmałżeńskie wobec ograniczeń ze strony władz włoskich. Dla polskich chłopców w Rzymie zorganizował kolegium, gdzie uczono polskiego, włoskiego, matematyki i innych przedmiotów, a wśród osobistości wspierających placówkę znalazł się ks. Giovanni Battista Montini, przyszły papież Paweł VI. Ks. Suwała ułatwiał wyjazdy Polaków do Wielkiej Brytanii w celu zaciągnięcia się do polskich sił zbrojnych, załatwiając wizy i środki finansowe. Wspólnie z włoskim pallotynem Giancarlo Centioni oraz hrabiną Potocką otoczył też opieką tzw. inżynierów ze Splitu - grupę przedstawicieli inteligencji polskiej, którzy nie zdążyli się ewakuować ze Splitu na pokładzie brytyjskiego okrętu podwodnego. Po wyzwoleniu Rzymu przez aliantów (4 czerwca 1944) ks. Suwała, w odpowiedzi na apel biskupa polowego Józefa Gawliny, zgłosił się ochotniczo do armii generała Andersa i został kapelanem 2 Batalionu Strzelców Karpackich.
Zdemobilizowany w sierpniu 1946, został członkiem nowo utworzonej pallotyńskiej Regii Francuskiej Miłosierdzia Bożego. Pracował jako mistrz nowicjatu w Chevilly koło Orleanu. Od 1950 był osobistym sekretarzem ks. Turowskiego, który został pierwszym Polakiem na stanowisku generała Stowarzyszenia. Pełnił także funkcję rektora kolegium międzynarodowego w Castel Gandolfo. W 1965 objął polskie probostwo personalne w Oignies.
W latach 1966-1972 pełnił funkcję przełożonego (superiora) Regii Miłosierdzia Bożego. Po zakończeniu pracy na tym stanowisku pełnił w Regii inne funkcje. Zmarł w październiku 1992, pochowany został w podparyskim Osny.
We Francji wydał kilka publikacji, poświęconych pracy Stowarzyszenia, a także wspomnieniowych: "Pamiętnik", "Pomoc charytatywno-religijna", "Pomoc dla współbraci Polskiej Prowincji 1939-1945", "Pro Memoria", "Z pożółkłych kartek 1940-1945", "Nuncjatura Apostolska przy rządzie włoskim a moja działalność dla Polaków w Rzymie 1939-1945", "Karpatczycy w akcji" ("Nasza Rodzina", 1975, nr 5); ponadto "Wspomnienia" ks. Suwały ukazały się w 1971 w Ołtarzewie. Był odznaczony m.in. Złotym Krzyżem Zasługi przez Prezydenta RP na Uchodżstwie.

</doc>
<doc id="1173897" url="https://pl.wikipedia.org/wiki?curid=1173897" title="Taeniopygia bichenovii">
Taeniopygia bichenovii



</doc>
<doc id="1173899" url="https://pl.wikipedia.org/wiki?curid=1173899" title="Štefan Čambal">
Štefan Čambal

Štefan Čambal (ur. 17 grudnia 1908 w Bratysławie, zm. 18 lipca 1990 w Pradze) – słowacki piłkarz, pomocnik i trener piłkarski. Srebrny medalista MŚ 34.
Grał m.in. w Slavia Praga. W pierwszej lidze czechosłowackiej w latach 1929–1939 rozegrał 138 spotkań i strzelił 10 goli. W reprezentacji Czechosłowacji zagrał 22 razy. Debiutował 22 maja 1932 w meczu z Austrią, ostatni raz zagrał w 1935. Podczas MŚ 34 zagrał we wszystkich meczach drużyny.
Pracował jako trener. Prowadził m.in. reprezentację Słowacji (w czasie wojny) i reprezentację Czechosłowacji.

</doc>
<doc id="1173901" url="https://pl.wikipedia.org/wiki?curid=1173901" title="My Kantele">
My Kantele

My Kantele – minialbum fińskiego zespołu Amorphis, wydany w maju 1997 przez wytwórnię Relapse Records. Zawiera akustyczną wersję utworu "My Kantele" z albumu "Elegy", oraz cztery niepublikowane wcześniej piosenki.

</doc>
<doc id="1173902" url="https://pl.wikipedia.org/wiki?curid=1173902" title="Stefan Cambal">
Stefan Cambal



</doc>
<doc id="1173905" url="https://pl.wikipedia.org/wiki?curid=1173905" title="Żyworodka">
Żyworodka



</doc>
<doc id="1173906" url="https://pl.wikipedia.org/wiki?curid=1173906" title="Dujker tanzański">
Dujker tanzański

Dujker tanzański ("Cephalophus spadix") – gatunek ssaka parzystokopytnego z rodziny wołowatych, jeden z większych dujkerów, przez niektórych autorów uważany za podgatunek dujkera żółtopręgiego.
Występowanie i biotop.
Obecny zasięg występowania gatunku obejmuje obszary północnej i południowej Tanzanii. Jego siedliskiem są tereny wysoko położone i gęsto zarośnięte. Zazwyczaj występuje na wysokościach 1300–2700 m, ale obserwowano go również na 4000 m n.p.m.
Charakterystyka ogólna.
Wygląd.
Masywne ciało o ubarwieniu ciemnobrązowym do czarnego. Dolna i wewnętrzna część kończyn jest jasnobrązowa. Rogi o długości 8-12 cm występują u przedstawicieli obydwu płci.
Tryb życia.
Prowadzi skryty, prawdopodobnie nocny tryb życia, w dzień ukrywając się w trudno dostępnych gęstwinach. Przypuszcza się, że zjada owoce i zielone części roślin oraz – jak sugeruje jedna z pierwszych fotografii, które udało się wykonać – uzupełnia dietę płazami.
Rozród.
Biologia rozrodu tego gatunku nie została poznana.
Podgatunki.
Nie wyróżniono podgatunków dujkera Abbotta.
Zagrożenia i ochrona.
Dujker Abbotta jest zagrożony z powodu ograniczonego zasięgu występowania. Jest również obiektem polowań. Nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN (zagrożony wyginięciem).

</doc>
<doc id="1173907" url="https://pl.wikipedia.org/wiki?curid=1173907" title="Cephalophus spadix">
Cephalophus spadix



</doc>
<doc id="1173909" url="https://pl.wikipedia.org/wiki?curid=1173909" title="Poecile hudsonica">
Poecile hudsonica



</doc>
<doc id="1173910" url="https://pl.wikipedia.org/wiki?curid=1173910" title="Fernando Colunga">
Fernando Colunga

Fernando Colunga Olivares (ur. 3 marca 1966 w mieście Meksyk) – meksykański aktor telewizyjny. Pracował również jako model.
Życiorys.
Urodził się w mieście Meksyk jako syn Margarity Olivares i Fernanda Colungi. Od wczesnego dzieciństwa marzył o aktorstwie. Ukończył Universidad Nacional Autónoma de México jako inżynier. Dorabiał jako model i barman. Aktorstwa uczył się w CEA (Centro de Educación Artística de Televisa).
Swoją karierę zapoczątkował udziałem w dubbingu, użyczył swojego głosu bohaterom hiszpańskiej wersji językowej programu edukacyjnego dla dzieci "Ulica Sezamkowa". Występował również na scenie, zanim pojawił się w telenowelach stacji Televisa: "Popiół i diament" ("Cenizas y diamantes", 1990), "Maria Mercedes" ("María Mercedes", 1992) obok piosenkarki Thalíi, "Madres egoístas" (1993) z Anahí i Chantal Andere, "Mujer, casos de la vida real" (1994) u boku Leticii Calderón, "Marimar" (1994) z Thalią, "Más allá del puente" (1994) z Eduardo Santamariną, "Alondra" (1995) z Anahí i Dulce Maríą i "Maria z przedmieścia" ("María la del Barrio", 1995) z Thalią.
Popularność na całym świecie przyniosły mu role w telenowelach: "Esmeralda" (1997), "Paulina" ("La Usurpadora", 1998) i "Prawdziwa miłość" ("Amor Real", 2003).

</doc>
<doc id="1173912" url="https://pl.wikipedia.org/wiki?curid=1173912" title="MIDAS 9">
MIDAS 9

MIDAS 9 (ang. "Missile Defense Alarm System") – amerykański satelita obrony przeciwrakietowej zbudowany w ramach programu MIDAS. Zadaniem należącego do US Air Force satelity miało być wykrywanie startujących wrogich rakiet balistycznych. Wraz z nim wyniesiono także satelity DASH 2, ERS 9 i ERS 10. Oddzielenie ostatniego nie powiodło się. Na statku znalazł się również eksperyment wpływu środowiska kosmicznego na ogniwa słoneczne. Był pierwszym satelitą, który wykrył z kosmosu start pocisku międzykontynentalnego.
Budowa i działanie.
Bazując na doświadczeniach zdobytych przy budowie wcześniejszych satelitów z serii MIDAS, firma Aerojet opracowała zmodernizowaną trzecią serię satelitów tego typu. W celu polepszenia właściwości detekcyjnych MIDAS 9, w odróżnieniu od drugiej serii satelitów, otrzymał nowy teleskop wykrywający emisję podczerwieni pracujących silników rakietowych, w skład którego wchodziły m.in. 184 detektory podczerwieni z siarczku ołowiu. W celu stabilizacji teleskop wykonywał 6 obrotów w ciągu minuty. Satelitę skonstruowała firma Lockheed Missiles and Space Division (obecnie Lockheed Martin Missiles and Space), w ramach rządowego kontraktu.
Misja.
Misja rozpoczęła się 9 czerwca 1966 roku, kiedy rakieta Atlas Agena B wyniosła z kosmodromu Vandenberg na niską orbitę okołoziemską 9. satelitę z serii MIDAS. Po znalezieniu się na orbicie MIDAS 9 otrzymał oznaczenie COSPAR 1963-030A. Satelita osiągnął wyznaczoną orbitę, jednak jeden z paneli słonecznych nie rozwinął się. Mimo awarii satelita 96 razy okrążył Ziemię. Podczas jednego z przelotów udało mu się wykryć start amerykańskiego pocisku balistycznego.
Satelita przestał działać 30 lipca 1963 z powodu usterki elektrycznej w obwodach zasilania.
Statek pozostaje na orbicie okołoziemskiej, której żywotność szacowana jest na 100 tysięcy lat.

</doc>
<doc id="1173913" url="https://pl.wikipedia.org/wiki?curid=1173913" title="Swat (rzeka)">
Swat (rzeka)

Swat (urdu: دریائے سوات) – rzeka w Pakistanie, wypływająca z Hindukuszu, w prowincji Swat w Dolinie Swat, lewy dopływ rzeki Kabul.

</doc>
<doc id="1173916" url="https://pl.wikipedia.org/wiki?curid=1173916" title="Jezioro Ołów">
Jezioro Ołów



</doc>
<doc id="1173920" url="https://pl.wikipedia.org/wiki?curid=1173920" title="SU-2">
SU-2

SU-2 – radzieckie działo samobieżne wykorzystujące podwozie ciągnika artyleryjskiego Kommunar.
2 października 1930 Rewolucyjna Rada Wojskowa ZSRR podjęła uchwałę, na mocy której do 1 października 1931 roku miało powstać kilkanaście typów dział samobieżnych. Wśród nich miały znaleźć się działa wykorzystujące podwozia ciągników Kommunar i Stalliniec. Ich uzbrojeniem miały być armaty polowe wz. 1902 lub przeciwlotnicze wz. 1915/28.
Prototyp pojazdu wykorzystującego podwozie Kommunara powstał w zakładach Bolszewik, przy współpracy składu wojskowego nr 60. Prototypowy wóz wykorzystywał podwozie ciągnika i armatę polową wz. 02 osadzoną na podstawie wykorzystywanej w pociągach pancernych. Obsługę chroniła tarcza pancerna grubości 10 mm. Ponieważ w pojeździe brakowało miejsca na amunicję miała być ona przewożona w holowanej przyczepie.
Prototyp wykonano w 1932 roku i po pomyślnym przejściu prób został zarekomendowany do przyjęcia do uzbrojenia, ale z niewiadomych przyczyn rozwój tego działa przerwano i nie było ono produkowane seryjnie. Ogółem wyprodukowano tylko 12 sztuk.

</doc>
<doc id="1173921" url="https://pl.wikipedia.org/wiki?curid=1173921" title="Viviparidae">
Viviparidae



</doc>
<doc id="1173922" url="https://pl.wikipedia.org/wiki?curid=1173922" title="Ferdinand Roemer">
Ferdinand Roemer

Ferdinand Roemer, także Carl Ferdinand von Roemer (ur. 5 stycznia 1818 w Hildesheim koło Hanoweru, zm. 14 grudnia 1891 we Wrocławiu) – niemiecki geolog, paleontolog, rektor Uniwersytetu Wrocławskiego.
Życiorys.
Młodszy brat znanego geologa Friedricha Adolpha Roemera. Ukończył liceum ewangelickie w Hildesheim. Początkowo, pod wpływem ojca, radcy sędziowskiego, studiował prawo na uniwersytecie w Getyndze, jednakże w 1840 porzucił je i zaczął studia geologiczne na uniwersytecie w Berlinie, które ukończył doktoratem w 1842. Następnie prowadził badanie geologiczne dewonu Reńskich Gór Łupkowych. W okresie 1845–1846 odbył podróż po USA studiując tamtejszą geologię, zwłaszcza skały i skamieniałości kredowe. Pionierskość tych badań spowodowała, że nazywany był „ojcem geologii Teksasu”. Po powrocie do Niemiec został w 1847 docentem prywatnym w Bonn, gdzie rok później uzyskał habilitację. W 1855 F. Roemer objął Katedrę Geologii i Mineralogii na Uniwersytecie Wrocławskim i kierował nią do swojej śmierci. We Wrocławiu ożenił się z Katarzyną Schäfer w 1869. Oprócz prac badawczych, zapewnił nową siedzibę katedrze, w nowo zbudowanym Gmachu Instytutów (Institutengebäude) (obecnie siedziba Wydziału Farmacji Akademii Medycznej na rogu ul. Szewskiej i Grodzkiej). Wykorzystując niewielką kolekcję już istniejącą przy katedrze, zaczął intensywnie rozbudowywać zbiory, kupując prywatne kolekcje i ofiarując własną i w 1868 doprowadził do utworzenia Muzeum Mineralogicznego Królewskiego Uniwersytetu Wrocławskiego ("Das Mineralogische Museum der Königlichen Universität Breslau"), którym kierował również do śmierci. W 1864 wybrany rektorem Uniwersytetu Wrocławskiego (do 1865).
Dorobek naukowy.
Prowadził badania i publikował z szerokiego zakresu problematyki geologicznej, mineralogicznej i paleontologicznej. Jednak najbardziej znane są jego prace paleontologiczne i kartograficzne związane z Górnym Śląskiem, fauną kręgowcową dewonu i fauną kredową południowego USA. Opracował i wydał mapę geologiczną Górnego Śląska (1862-1870) wraz z objaśnieniami, które stały się monograficznym omówieniem budowy geologicznej tego rejonu. Badał także faunę kręgowców plejstocenu rejonu Ojcowa, a także osady lodowcowe, zwłaszcza głazy narzutowe. Opublikował ponad 330 prac, w tym 100 o geologii i paleontologii Śląska.
Nagrody i wyróżnienia.
F. Roemer został uhonorowany członkostwem Akademii w Berlinie, Petersburgu i Monachium. Członek Leopoldyńsko–Karolińskiej Akademii Przyrodników w 1874. Był także nagrodzony przez Londyńskie Towarzystwo Geologiczne medalem Murchisona w 1885. W rodzinnym Hildesheim znajduje się muzeum F. Roemera.
Od 16 listopada 2002 we wrocławskim Muzeum Geologicznym znajduje się popiersie F. Roemera wykonane przez Hansa Völkela, będące kopią pracy wrocławskiego rzeźbiarza Segera z 1893, która zaginęła w 1945.

</doc>
<doc id="1173923" url="https://pl.wikipedia.org/wiki?curid=1173923" title="Lista gwiazd w gwiazdozbiorze Barana">
Lista gwiazd w gwiazdozbiorze Barana

Zestawienie to zawiera gwiazdy o wielkości gwiazdowej do 6,5 w gwiazdozbiorze Barana. Dodatkowo uwzględniono w nim inne ciekawe obiekty gwiazdowe.

</doc>
<doc id="1173926" url="https://pl.wikipedia.org/wiki?curid=1173926" title="Jezioro Bełdany">
Jezioro Bełdany



</doc>
<doc id="1173927" url="https://pl.wikipedia.org/wiki?curid=1173927" title="Alpha Arietis">
Alpha Arietis



</doc>
<doc id="1173928" url="https://pl.wikipedia.org/wiki?curid=1173928" title="Wadi-e Swat">
Wadi-e Swat

Wadi-e Swat (Dolina Swatu, dolina rzeki Swat, ang. "Swat Valley") – dolina rzeki Swat w dystrykcie Swat w Pakistanie.
Dolina ta wskazywana jest jako pierwszy teren na subkontynencie indyjskim, na który wtargnęli Ariowie.
Zidentyfikowana tam ówczesna kultura archeologiczna nosi nazwę: gandharska kultura grobów.

</doc>
<doc id="1173931" url="https://pl.wikipedia.org/wiki?curid=1173931" title="Tuonela (album)">
Tuonela (album)

Tuonela – czwarty album fińskiego zespołu deathmetalowego Amorphis, wydany w marcu 1999 roku przez wytwórnię Relapse Records. Nazwa płyty pochodzi od miana krainy zmarłych z fińskiej mitologii - pojawia się w eposie narodowym Kalevala, który stanowił inspirację dla tej płyty (jak również wcześniejszych wydawnictw Amorphis).
Styl muzyki jest mniej progresywny niż na poprzednim albumie ("Elegy"), gatunkowo bliżej mu do stoner/doom metalu z progresywno-metalowymi/rockowymi elementami, poza bardziej progresywnymi i rockowymi w brzmieniu piosenkami (utwory "Divinity", "The Way", "Summer's End", "Tuonela" i "Northern Lights"). 
Piosenka "Northern Lights" jest utworem dodatkowym na japońskiej edycji albumu. Do piosenki "Divinity" został nakręcony teledysk. Album "Tuonela" jest pierwszym albumem wpisanym w serwisie Encyclopaedia Metallum.
Według danych z kwietnia 2002 album sprzedał się w nakładzie 12,765 egzemplarzy na terenie Stanów Zjednoczonych.
Lista utworów.
Wszystkie piosenki skomponowane przez Amorphis, wszystkie teksty autorstwa Pasi Koskinena, poza utworem "Summer's End" (autor - Antti Litmanen).

</doc>
<doc id="1173933" url="https://pl.wikipedia.org/wiki?curid=1173933" title="Austrian Young Physicists’ Tournament">
Austrian Young Physicists’ Tournament

Austrian Young Physicists' Tournament (pol. "Austriacki Turniej Młodych Fizyków") – zawody w dziedzinie fizyki dla młodzieży szkół średnich. Celem zawodów AYPT jest eliminacja drużyny austriackiej (pięć osób), która reprezentuje Austrię na Międzynarodowym Turnieju Młodych Fizyków. Turniej polega na opracowaniu rozwiązań zadań-problemów i przedstawieniu ich w formie referatów i publicznej dyskusji nad przedstawionymi rozwiązaniami.
Językiem oficjalnym w zawodach AYPT jest język angielski.
Do uczestnictwa w Turnieju AYPT organizatorzy zapraszają drużyny z Polski, Słowacji, Rosji, Czech, Ukrainy, Słowenii, oraz Iranu.
Rozgrywki są podzielone na cztery tury: trzy wstępne i finałową. Organizacja AYPT jest identyczna z organizacją turnieju międzynarodowego (IYPT).
Turnieje były dotychczas organizowane przez stowarzyszenie AYPT – Forschungsforum Junger Physiker w Wiedniu i w Leoben (Austria).
Andrzej Nadolny, Sekretarz Generalny Turnieju Międzynarodowego IYPT, napisał, że „Turniej austriacki jest zarazem szczególnym przykładem współpracy międzynarodowej w regionie środkowoeuropejskim”.

</doc>
<doc id="1173936" url="https://pl.wikipedia.org/wiki?curid=1173936" title="King for a Day... Fool for a Lifetime">
King for a Day... Fool for a Lifetime

King for a Day... Fool for a Lifetime – piąty album amerykańskiego zespołu Faith No More z 1995 roku. Pierwszy i ostatni album z gitarzystą Treyem Spruance, który zastąpił Jima Martina.

</doc>
<doc id="1173937" url="https://pl.wikipedia.org/wiki?curid=1173937" title="Josef Čtyřoký">
Josef Čtyřoký

Josef Čtyřoký (ur. 30 września 1906 w Pradze, zm. 11 stycznia 1985) – czeski piłkarz grający na pozycji obrońcy. Srebrny medalista MŚ 34. Długoletni zawodnik Sparty Praga.
Urodzony w Smíchovie piłkarz do 1928 był graczem Slavii, w pierwszej lidze debiutował w sezonie 1925/1926. W latach 1928–1930 występował w SK Kladno, w 1930 na niemal dekadę (do 1939) został graczem Sparty. Trzykrotnie był mistrzem Czechosłowacji (1932, 1936, 1938), w 1935 triumfował w Pucharze Mitropa.
W reprezentacji Czechosłowacji zagrał 42 razy. Debiutował 13 czerwca 1931 w meczu ze Szwajcarią, ostatni raz zagrał w 1938. Podczas MŚ 34 zagrał we wszystkich meczach drużyny.

</doc>
<doc id="1173938" url="https://pl.wikipedia.org/wiki?curid=1173938" title="Josef Ctyroky">
Josef Ctyroky



</doc>
<doc id="1173939" url="https://pl.wikipedia.org/wiki?curid=1173939" title="Reddragon">
Reddragon



</doc>
<doc id="1173944" url="https://pl.wikipedia.org/wiki?curid=1173944" title="Wojciech Drzyzga">
Wojciech Drzyzga

Wojciech Drzyzga (ur. 7 października 1958 w Warszawie) – polski siatkarz, trzykrotny mistrz Polski, reprezentant kraju, trzykrotny wicemistrz Europy, uczestnik Letnich Igrzysk Olimpijskich w Moskwie (1980), także trener i komentator telewizyjny.
Życiorys.
Kariera klubowa.
Jest wychowankiem Sarmaty Warszawa, w którym występował w latach 1974–1976, w latach 1976–1977 reprezentował barwy MKS MDK Warszawa, z którym wywalczył mistrzostwo Polski juniorów, w latach 1977–1986 był zawodnikiem Legii Warszawa, z którą osiągnął największe sukcesy. W ciągu dziewięciu sezonów w klubie zdobył osiem medali mistrzostw Polski, w tym trzy złote (1983, 1984, 1986), trzy srebrne (1981, 1982, 1985) i dwa brązowe (1978, 1980). Ponadto dwukrotnie sięgnął po Puchar Polski (1984, 1986), a w 1986 został przez "Przegląd Sportowy" uznany najlepszym zawodnikiem ligi. W sezonie 1986/1987 występował w tureckiej drużynie Filament Bursa, z którą zdobył brązowy medal mistrzostw Turcji. Od 1987 reprezentował barwy francuskiego JSA Bordeaux, z którym zdobył wicemistrzostwo Francji w 1991 i brązowy medal mistrzostw Francji w 1992.
Kariera reprezentacyjna.
W 1977 wystąpił na mistrzostwach Europy juniorów, zajmując z drużyną 4. miejsce. W reprezentacji Polski seniorów debiutował 29 czerwca 1978 w towarzyskim spotkaniu z Finlandią. Trzykrotnie zdobył wicemistrzostwo Europy (1979, 1981, 1983), a w 1985 zajął na ME czwarte miejsce. Dwukrotnie wystąpił na mistrzostwach świata (1978 – 8 m., 1982 – 6 m.), raz na Igrzyskach Olimpijskich (1980 – 4 m.), raz w Pucharze Świata (1981– 4 m.). Został zakwalifikowany do kadry, która miała wystąpić na Igrzyskach Olimpijskich w Los Angeles (1984), ostatecznie wystąpił z reprezentacją na zawodach Przyjaźń-84 (3 m.). Ostatni raz w reprezentacji wystąpił 22 grudnia 1985 w towarzyskim spotkaniu z Kubą. Łącznie w biało-czerwonych barwach zagrał w 291 spotkaniach, w tym 258 oficjalnych.
W 2013 uhonorowano go miejscem w Alei Gwiazd Polskiej Siatkówki w Miliczu.
Kariera trenerska.
W 1992–1997 był trenerem Legii Warszawa, z którą w 1995 zdobył Puchar Polski i wywalczył awans do serii A I Ligi, a w 1996 wicemistrzostwo Polski. W trakcie sezonu 1999/2000 został trenerem Czarnych Radom, poprowadził tę drużynę do 4 miejsca w sezonie 2000/2001, ale wobec problemów finansowych klubu odszedł w trakcie sezonu 2001/2002. Równocześnie w latach 2000–2001 był asystentem Ryszarda Boska w I reprezentacji Polski seniorów. W sezonie 2002/2003 prowadził zespół AZS-u Olsztyn (5. miejsce w lidze), w sezonie 2005/2006 Mostostal Kędzierzyn-Koźle (8. miejsce w lidze). W 2004 został także prezesem sekcji siatkarskiej Legii, która istniała do 2010.
Komentator telewizyjny.
Od 2003 komentuje mecze siatkówki na antenie TV4 i Polsatu, m.in. w duecie z Tomaszem Swędrowskim. Komentował m.in. mecze Mistrzostw Świata w Piłce Siatkowej Mężczyzn 2014 i 2018, w których reprezentacja Polski z jego synem, Fabianem, zdobyła złoty medal; mistrzostw Europy, Ligi Światowej, World Grand Prix, Pucharu Świata, Ligi Mistrzów, Ligi Mistrzyń, PlusLigi i OrlenLigi.
Rodzina.
Jest ojcem siatkarzy Tomasza, wicemistrza Europy kadetów z 2003 i Fabiana, mistrza świata seniorów z 2014 i 2018.

</doc>
<doc id="1173951" url="https://pl.wikipedia.org/wiki?curid=1173951" title="Moho nobilis">
Moho nobilis



</doc>
<doc id="1173953" url="https://pl.wikipedia.org/wiki?curid=1173953" title="Moho braccatus">
Moho braccatus



</doc>
<doc id="1173954" url="https://pl.wikipedia.org/wiki?curid=1173954" title="Calcio Lecco 1912">
Calcio Lecco 1912

Calcio Lecco 1912 jest włoskim klubem piłkarskim z miasta Lecco, w Lombardii. Klub został założony w 1912 roku. Lecco gra obecnie w rozgrywkach Serie C, ostatni raz w Serie A klub grał w 1967 roku. Barwy drużyny to kolory niebieski i ciemny niebieski.

</doc>
<doc id="1173955" url="https://pl.wikipedia.org/wiki?curid=1173955" title="Dujkerczyk modry">
Dujkerczyk modry

Dujkerczyk modry ("Philantomba monticola") – gatunek ssaka parzystokopytnego z rodziny wołowatych, jeden z najmniejszych dujkerów.
Występowanie i biotop.
Obecny zasięg występowania gatunku obejmuje obszary od wschodniej Nigerii przez Afrykę Środkową po południowo-zachodnią część Afryki Wschodniej.
Jego siedliskiem są tereny z gęstym podszytem.
Charakterystyka ogólna.
Wygląd.
Mała antylopa o brązowym ubarwieniu grzbietu, z niebieskim odcieniem, jasnym spodem. Spodnia część ogona jest biała. Krótkie rogi występują u przedstawicieli obydwu płci, u samców osiągając długość do 10 cm, u samic – do 4 cm. Samice są nieco większe od samców.
Tryb życia.
Dieta dujkera modrego jest uzależniona od pory roku i środowiska. Żywią się owocami, kwiatami, owadami, grzybami i drobnymi kręgowcami. Są aktywne w ciągu dnia, na noc wracają do stałego miejsca wypoczynku. Żyją 10–15 lat.
Rozród.
Prawdopodobnie gatunek monogamiczny. Samice osiągają dojrzałość płciową pomiędzy 9–12 a samce pomiędzy 12–18 miesiącem życia. W okresie rozrodu samce bronią zajmowanego terytorium, a samica opiekuje się młodym.
Zagrożenia i ochrona.
Gatunek jest objęty konwencją waszyngtońską CITES (załącznik II) – jako "Philantomba monticola".
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("least concern" – niskiego ryzyka).

</doc>
<doc id="1173956" url="https://pl.wikipedia.org/wiki?curid=1173956" title="Cephalophus monticola">
Cephalophus monticola



</doc>
<doc id="1173957" url="https://pl.wikipedia.org/wiki?curid=1173957" title="Philantomba monticola">
Philantomba monticola



</doc>
<doc id="1173958" url="https://pl.wikipedia.org/wiki?curid=1173958" title="Rias">
Rias



</doc>
<doc id="1173960" url="https://pl.wikipedia.org/wiki?curid=1173960" title="1 Grupa Armii (USA)">
1 Grupa Armii (USA)

1 Grupa Armii Stanów Zjednoczonych (1 GA) (ang. "First United States Army Group", FUSAG) – początkowo rzeczywisty, później fikcyjny ("formacja duch") związek operacyjny (grupa armii) działający w ramach operacji "Fortitude" w celu zmylenia armii niemieckiej co do miejsca głównego lądowania sił alianckich. 
Geneza i działania.
Początkowo FUSAG był rzeczywistą grupą armii, która miała wziąć udział w inwazji na północ Francji (z tego powodu jej dowódcą był jeden z wyższych stopniem generałów amerykańskich - gen.por. Omar Bradley). Lecz wraz z rozpoczęciem operacji "Fortitude" 1 Grupa Armii się zmieniła - dotychczasowe szkieletowe dowództwo miało 1 sierpnia 1944 stać się dowództwem 12 GA, zaś formalne kierownictwo nad będącą teraz formacją-duchem 1 GA objął gen. bryg. George Patton (przeniesiony na niższe stanowisko za incydent ze spoliczkowaniem, był on jednak wciąż uważany przez Niemców za jednego z najlepszych alianckich generałów, co miało wzmocnić autentyczność FUSAG).
Miało to na celu przekonanie Hitlera, że alianci mają dokonać głównego ataku w rejonie Pas-de-Calais. W ramach tego zbudowano fałszywe porty, lotniska, obozy oraz makiety pojazdów wojskowych. "Sztab" został rozlokowany w Dover, miasta znajdującego się najbliżej kontynentalnej części Europy.
Skuteczność "Fortitude", a więc także 1 Grupy Armii i 4 Armii brytyjskiej, działającej w ramach części "North", potwierdziła się w trakcie lądowania w Normandii, kiedy to niemieckie Naczelne Dowództwo Sił Zbrojnych nie wspomogło walczącej w Normandii 7 Armii z Grupy Armii B ani jednym oddziałem 15 Armii, wciąż myśląc, że główne uderzenie nastąpi w Calais, przez co papierową 1 GA rozwiązano dopiero w październiku 1944.

</doc>
<doc id="1173961" url="https://pl.wikipedia.org/wiki?curid=1173961" title="Hilderyk (książę Spoleto)">
Hilderyk (książę Spoleto)

Hilderyk (ur. ? – zm. 740) – longobardzki książę Spoleto krótko w latach 739–740. Został wyznaczony przez króla Liutpranda na miejsce buntowniczego Trazymunda II.
Liutprand zdobył 16 czerwca Spoleto i wyznaczył Hilderyka jako nowego księcia. Trazymund uciekł do Rzymu, gdzie oblegał go Liutprand. Wkrótce wynegocjowano pokój między królem i papieżem z pomocą wysłanników Karola Młota władcy Franków. Tymczasem Trazymund skorzystał z tego, połączył się z armią papieską oraz siłami Godescalca z Benewentu i odzyskał księstwo w grudniu 740. Wtedy też zabił Hilderyka.

</doc>
<doc id="1173962" url="https://pl.wikipedia.org/wiki?curid=1173962" title="FUSAG">
FUSAG



</doc>
<doc id="1173963" url="https://pl.wikipedia.org/wiki?curid=1173963" title="1 Grupa Armii Stanów Zjednoczonych">
1 Grupa Armii Stanów Zjednoczonych



</doc>
<doc id="1173964" url="https://pl.wikipedia.org/wiki?curid=1173964" title="Międzynarodowa Komisja Stanu Cywilnego">
Międzynarodowa Komisja Stanu Cywilnego

Międzynarodowa Komisja Stanu Cywilnego (fr. "La Commission internationale de l'État Civil, CIEC") – organizacja międzyrządowa, której celem jest koordynacja współpracy międzynarodowej w zakresie stanu cywilnego, a także usprawnianie działania krajowych urzędów stanu cywilnego. Siedziba Komisji znajduje się w Strasburgu we Francji.
Międzynarodowa Komisja Stanu Cywilnego powstała w roku 1948-49. Liczy 7 krajów członkowskich oraz 9 krajów o statusie obserwatora. Polska była członkiem MKSC w latach 1998-2017. Przyczyną wystąpienia Polski z Komisji była jej niska skuteczność. Polska ratyfikowała 3 konwencje MKSC.
Językiem oficjalnym Komisji jest język francuski. Od utworzenia Komisja przyjęła 34 konwencje wielostronne oraz 11 rekomendacji. Konwencje przyjęte przez Komisję regulują w szczególności zasady wydawania międzynarodowych odpisów aktów stanu cywilnego i honorowania ich w innych państwach. Główną publikację Komisji stanowi "Guide Pratique International de l'État Civil".

</doc>
<doc id="1173968" url="https://pl.wikipedia.org/wiki?curid=1173968" title="Ukraińskie Towarzystwo Społeczno-Kulturalne">
Ukraińskie Towarzystwo Społeczno-Kulturalne

Ukraińskie Towarzystwo Społeczno-Kulturalne (UTSK) (ukr.: Уκраїнське суспільно культурне товариство) – ukraińska organizacja społeczno-kulturalna, działająca w Polsce w latach 1956-1990. W 1990 roku UTSK zmieniło swoją nazwę na Związek Ukraińców w Polsce.
Geneza.
Po akcji Wisła władze polskie zakazały działalności wszelkich organizacji ukraińskich, jak również używania języka ukraińskiego. Ludność ukraińska znalazła się pod specjalnym nadzorem organów bezpieczeństwa państwa. W 1952 roku rozpoczął się proces stopniowego liberalizowania podejścia do mniejszości ukraińskiej. Otwarte zostały pierwsze punkty nauczania w języku ukraińskim, działające przy szkołach podstawowych, głównie na Dolnym Śląsku. W 1953 roku uruchomiony został kierunek filologia ukraińska na Uniwersytecie Warszawskim. W 1955 roku powstały pierwsze zalążki organizacyjne w postaci tzw. komisji kulturalno-oświatowych, które działały przy niektórych prezydiach wojewódzkich lub powiatowych rad narodowych. Równolegle rozpoczęły się przygotowania do powołania do życia redakcji czasopisma ukraińskojęzycznego.
Zjazd założycielski.
Zjazd założycielski UTSK miał miejsce w dniach 16-18 czerwca 1956. Odbył się w Warszawie. Udział w Zjeździe wzięło 224 delegatów, najwięcej z województwa olsztyńskiego (74 osoby), łącznie z komitetem organizacyjnym w obradach uczestniczyło 239 osób. Gościem Zjazdu był minister Witold Jarosiński, który wygłosił też referat wprowadzający. W burzliwej dyskusji wzięło udział ogółem 69 delegatów, dlatego planowany pierwotnie na dwa dni zjazd przedłużono o jeden dzień. Kazimierz Zalejski opisywał na łamach „Prawa i Życia” atmosferę towarzyszącą Zjazdowi: „Wypowiedzi wstrząsające. Rozwiązały się języki, wybuchły tłumione żale. (…) Z Pałacu wychodzę wstrząśnięty. Jeżeli połowa, choćby część tego, co mówili jest prawdą – to jak my, Polacy wyglądamy? Skąd u nas tyle szowinizmu, cholernej pogardy dla innych, skąd brutalne polonizowanie?”. W głosach mówców główny nacisk położono na zorganizowanie powrotu ludności ukraińskiej na tereny, skąd została ona wysiedlona w 1947 r. Zwracano także uwagę na konieczność rozbudowania sieci placówek oświatowych kształcących w języku ukraińskim i na przywrócenie możliwości legalnego funkcjonowania Cerkwi greckokatolickiej. Uczestnicy Zjazdu uchwalili statut organizacji oraz wybrali jej władze. W składzie Prezydium Zarządu Głównego znaleźli się: Stefan Makuch, jako przewodniczący, Trochim Maryszczuk i Mykoła Szczyrba - jako zastępcy, Grzegorz Bojarski jako sekretarz, a także Szymon Myśliński, Wasyl Szost, Jan Werbiński, Jan Tymczyna, Stanisław Sosna-Sarno. Organem prasowym UTSK stało się „Nasze Słowo”.
Struktury UTSK.
Głównym organem wykonawczym UTSK było Prezydium Zarządu Głównego, wybierane przez Zjazd organizacji. Na czele Prezydium stał przewodniczący. Powołane zostały również Zarządy Wojewódzkie UTSK, które w 1984 r. zostały przekształcone w Oddziały organizacji. Do czasu przeprowadzenia reformy administracyjnej w Polsce istniały również Zarządy Powiatowe UTSK. Podstawowym ogniwem organizacji były koła. Zostały one zorganizowane w co najmniej 340 miejscowościach w Polsce, część z nich była jednak bardzo mało aktywna lub istniała bardzo krótko. W oficjalnych statystykach UTSK podawano, że organizacja liczy od kilku do kilkunastu tysięcy członków. 
Działalność.
Do powołania UTSK doszło w wyniku z jednej strony dążeń samej społeczności ukraińskiej w Polsce do stworzenia organizacji reprezentującej jej interesy w relacjach z władzami, z drugiej strony w wyniku polityki samych władz, które chciały poprzez UTSK wpływać na kształtowanie się procesów społecznych wśród mniejszości ukraińskiej. Ta dwoistość odbiła się na funkcjonowaniu organizacji. Próba uczynienia z UTSK reprezentanta interesów mniejszości ukraińskiej, w tym przede wszystkim próba uczynienia z niej narzędzia pozwalającego na zorganizowanie powrotów na ziemie, skąd Ukraińcy zostali wysiedleni w 1947 roku zakończyła się fiaskiem już pod koniec 1956 roku. UTSK mogła funkcjonować zasadniczo w dwóch obszarach - jako społeczna instytucja wspierająca przyjęty model kształcenia w języku ukraińskim oraz jako instytucja o charakterze kulturalnym, rozwijająca amatorski ruch artystyczny. 
Aktyw UTSK przyczynił się walnie do powstania sieci punktów nauczania, szkół podstawowych i średnich, w których uczono języka ukraińskiego. Placówki takie powstały na terenie całego kraju. Do najważniejszych należały szkoły podstawowe w Czachowie, Białym Borze i Jaroszówce a także szkoły średnie w Bartoszycach, Przemyślu, Złotoryi (szkołę przeniesiono do Legnicy, zob. IV Liceum Ogólnokształcące w Legnicy) oraz Górowie Iławeckim. 
W ramach UTSK działały liczne chóry, zespoły pieśni i tańca, zespoły estradowe, amatorskie zespoły teatralne. M.in. w 1973 roku powstał chór męski "Żurawli". UTSK organizowało przeglądy zespołów amatorskich, m.in. w Sanoku, Warszawie, Koszalinie i Sopocie. Od połowy lat siedemdziesiątych organizowano również przeglądy młodzieżowych zespołów artystycznych w Gdańsku ("Jarmark Ukraiński").
Działalność wydawnicza UTSK skupiała się na tygodniku "Nasze Słowo" oraz ukazujących się doń dodatkach - "Nasza Kultura" oraz "Switanok" (dodatek dla dzieci). Ponadto wydawano rocznik "Ukraiński Kalendarz", a także tomiki poezji oraz płyty.

</doc>
<doc id="1173969" url="https://pl.wikipedia.org/wiki?curid=1173969" title="Oklahoma!">
Oklahoma!

Oklahoma! – musical, do którego muzykę napisał Richard Rodgers, a libretto Oscar Hammerstein II. Miał swoją premierę na Broadwayu 31 marca 1943 roku. Koszty przygotowania spektaklu wynosiły 80 tysięcy dolarów, zyski wyniosły 5 milionów dolarów. W ciągu 5 lat musical został wystawiony ponad 2000 razy. Reżyserem był Rouben Mamoulian, a choreografię przygotowała Agnes de Mille.
Był to pierwszy wspólny projekt Rodgersa i Hammersteina. Był pierwszym musicalem, który zawierał głębsze studium psychologii bohaterów. Szeroko uwzględniał kontekst społeczny i historyczny, a piosenki były łącznikiem spajającym fabułę, a nie przerywnikiem. Produkcja pod tytułem "Away We Go" po raz pierwszy została wystawiona 11 marca 1943 roku w Schubert Theatre w New Haven. Spektakl dotarł do Nowego Jorku z dwoma istotnymi zmianami: dodaniem piosenki "Oklahoma!" i nowym tytułem "Oklahoma!".
Oryginalna produkcja "Oklahomy!" była wystawiana na Broadwayu 2212 razy, od 31 marca 1943 do 29 maja 1948 roku. Nowe produkcje "Oklahomy!" pojawiły się na Broadwayu w latach 1951 i 1979. W 1955 roku stworzono filmową wersję musicalu pod tym samym tytułem.

</doc>
<doc id="1173971" url="https://pl.wikipedia.org/wiki?curid=1173971" title="Krushë e Madhe">
Krushë e Madhe

Krushë e Madhe (czasem pisana jako Krusha e Madhe, alb. "Krushë e Madhe", serb ."Velika Kruša", pol. "Krusza Wielka") – wieś w południowej części Kosowa.
W dniach 24–26 marca 1999 roku z rąk żołnierzy serbskich we wsi zginęło 206 Albańczyków. W 2007 roku przed tutejszą szkołą odsłonięto pomnik upamiętniający ofiary tej masakry.

</doc>
<doc id="1173972" url="https://pl.wikipedia.org/wiki?curid=1173972" title="Agiprand">
Agiprand

Agiprand – książę Spoleto w latach 742–744.
Pod koniec 741 Trazymund II odmówił zwrotu papieżowi Grzegorzowi III miast obiecanych jemu i jego następcy papieżowi Zachariaszowi, który zwrócił się w tej sprawie o pomoc do króla Liutpranda. Zachariasz oddał rzymską armię jako wsparcie dla Longobardów. Wspólnie zdobyto Spoleto, a Liutprand osadził w księstwie swego bratanka Agipranda.
Agiprand był już księciem Clusium, gdy nadano mu Spoleto. Eskortował Zachariasza z powrotem do Rzymu z Interamny i zwrócił obiecane miasta.
Rządy Agipranda nie przetrwały śmierci Liutpranda, kiedy to został odsunięty od władzy przez Trazymunda.

</doc>
<doc id="1173973" url="https://pl.wikipedia.org/wiki?curid=1173973" title="On the Town (musical)">
On the Town (musical)

On the Town – amerykański musical, wystawiony po raz pierwszy 28 grudnia 1944 roku na Broadwayu. Muzykę do niego skomponował Leonard Bernstein.
"On the Town" wraz z musicalem "Oklahoma!" uchodzą za utwory, które otwierają nowy, powojenny rozdział w dziejach amerykańskiego teatru.

</doc>
<doc id="1173975" url="https://pl.wikipedia.org/wiki?curid=1173975" title="Korinthos">
Korinthos



</doc>
<doc id="1173976" url="https://pl.wikipedia.org/wiki?curid=1173976" title="Friedrich Adolph Roemer">
Friedrich Adolph Roemer

Friedrich Adolph Roemer (ur. 15 kwietnia 1809 w Hildesheim koło Hanoweru, zm. 25 listopada 1869 w Clausthal-Zellerfeld) – niemiecki geolog i paleontolog.
Życiorys.
Brat Ferdinanda Roemera. Pod wpływem ojca, radcy sędziowskiego ukończył studia prawnicze, jednak zawodowo zajmował się geologią. W 1845 mianowany profesorem mineralogii i geologii w Clausthal-Zellerfeld, gdzie został też w 1862 dyrektorem tamtejszej Szkoły Górniczej. 
Głównym tematem badawczym F.A. Roemera były warstwy kredowe i, w jeszcze większym stopniu, jurajskie w Niemczech. 

</doc>
<doc id="1173977" url="https://pl.wikipedia.org/wiki?curid=1173977" title="Siergiej Wołkow (szachista)">
Siergiej Wołkow (szachista)

Siergiej Wołkow, ros. Сергей Викторович Волков (ur. 7 lutego 1974 w Sarańsku) – rosyjski szachista, arcymistrz od 1998 roku.
Kariera szachowa.
Do największych indywidualnych sukcesów Siergieja Wołkowa należą dwukrotne zdobycie medalu indywidualnych mistrzostw Europy (2002, Batumi i 2008, Płowdiw) oraz tytułu mistrza Rosji (2000, Samara). W roku 1999 wystąpił na II szachownicy reprezentacji swojego kraju w drużynowych mistrzostwach Europy w Batumi, natomiast w latach 2000, 2001 i 2004 brał udział w rozgrywanych systemem pucharowym turniejach o mistrzostwo świata, tylko za pierwszym razem awansując (po zwycięstwie nad Konstantinem Sakajewem) do II rundy (w której uległ Peterowi Leko). W pozostałych dwóch przypadkach eliminowany był w I rundzie: w 2001 przez Thomasa Luthera, a w 2004 przez Hikaru Nakamurę.
Odniósł szereg indywidualnych sukcesów, m.in. 
Najwyższy ranking w dotychczasowej karierze osiągnął 1 lipca 2007 r., z wynikiem 2659 punktów zajmował wówczas 50. miejsce na światowej liście FIDE.

</doc>
<doc id="1173978" url="https://pl.wikipedia.org/wiki?curid=1173978" title="Lupus (książę Spoleto)">
Lupus (książę Spoleto)

Lupus (ur. ? – zm. 752) – książę Spoleto w latach 745–752 jako względnie niezależny od królewskiej władzy w czasie rządów jakie nastały po królu Liutprandzie.
Uczynił wiele donacji na rzecz opactwa Farfa. Po jego śmierci księstwo zostało prawdopodobnie opanowane przez Aistulfa i powierzone na krótki czas Unulfowi.

</doc>
<doc id="1173979" url="https://pl.wikipedia.org/wiki?curid=1173979" title="Reaktor mikrofalowy">
Reaktor mikrofalowy

Reaktor mikrofalowy – urządzenie emitujące promieniowanie mikrofalowe, przeznaczone do przeprowadzania reakcji chemicznych. Może być wykorzystywane w laboratoriach badawczych, w przemyśle i w budownictwie. Energia mikrofalowa pozwala znacznie przyspieszyć przebieg procesów chemicznych.
Zasada działania reaktora mikrofalowego jest taka sama, jak domowej kuchenki mikrofalowej. Mikrofalowe reaktory laboratoryjne pozwalają na precyzyjną kontrolę ilości energii doprowadzonej do naczynia reakcyjnego. Reaktor zawiera zwykle mieszadło magnetyczne o regulowanej liczbie obrotów, czujnik temperatury, komin, przez który można zamocować chłodnicę. Najbardziej rozpowszechnione są reaktory mikrofalowe do przeprowadzania reakcji pod ciśnieniem atmosferycznym. Istnieją również reaktory mikrofalowe dostosowane do przeprowadzania reakcji pod zmniejszonym/zwiększonym ciśnieniem.

</doc>
<doc id="1173985" url="https://pl.wikipedia.org/wiki?curid=1173985" title="Carousel (musical)">
Carousel (musical)

Carousel – amerykański musical z 1945 roku autorstwa Richarda Rodgersa (muzyka) i Oscara Hammersteina II (scenariusz i teksty piosenek). Choreografię do niego przygotowała Agnes De Mille.
Musical został oparty na sztuce Ferenca Molnára "Liliom". Premiera odbyła się 19 kwietnia 1945 roku. Piosenka z musicalu "You’ll Never Walk Alone" stała się hymnem klubu piłkarskiego Liverpool FC, ale też innych klubów piłkarskich m.in. Celticu i St. Pauli.

</doc>
<doc id="1173986" url="https://pl.wikipedia.org/wiki?curid=1173986" title="Gruczolak przysadki">
Gruczolak przysadki

Gruczolak przysadki () – najczęściej występujący guz przysadki, stanowiący około 10% wszystkich guzów wewnątrzczaszkowych. Jest on najczęstszą przyczyną zaburzeń osi podwzgórze–przysadka. Może być bezobjawowy; gdy ujawnia się klinicznie, obraz choroby jest zróżnicowany w zależności od czynności hormonalnej guza i jego wielkości.
Na podstawie średnicy guza przeprowadzono podział gruczolaków na makrogruczolaki (≥ 10 mm średnicy) i mikrogruczolaki (&lt; 10 mm średnicy).

</doc>
<doc id="1173987" url="https://pl.wikipedia.org/wiki?curid=1173987" title="FK Čukarički">
FK Čukarički

Fudbalski Klub Čukarički (serb.: Фудбалски Клуб Чукарички) – serbski klub piłkarski, mający siedzibę w Čukaricy, dzielnicy Belgradu.
Historia.
Klub wywodzi się z Čukaricy, należącej do aglomeracji Belgradu i leżącej na prawej części Sawy pośród cukrowni i doków. Został założony 4 lipca 1926 jako ČSK „Čukarički Casual Club”. Wybrano barwy białe i czarne, w których zespół gra do dziś. Pierwszym prezydentem Čukaričkiego był Miloš Ilić, pierwszy serbski lotnik. Pierwsi piłkarze byli amatorami i sami organizowali mecze, m.in. grając w koszulkach własnej roboty.
Jedną z pierwszych gwiazd zespołu był Aleksandar Petrović-Pikavac. W 1935 roku przeszedł do jednej z najlepszych drużyn w kraju, FK Jugoslavija, a z czasem został reprezentantem Jugosławii. W 1948 roku Čukarički zajął 4., a w 1951 roku – 3. miejsce w jugosłowiańskiej lidze. W sezonie 1953/1954 znów był trzeci, a w 1955/1956 była to 2. pozycja. Większy sukces klub osiągnął w sezonie 1966/1967, gdy zajął 1. miejsce w drugiej lidze Belgradu oraz zdobył Puchar Belgradu. Następnie awansował do pierwszej ligi Serbii, a w sezonie 1972/1973 wywalczył mistrzostwo kraju.
W 1995 roku Čukarički awansował do 1/4 finału Pucharu Jugosławii, a w sezonie 1995/1996 i 1996/1997 wystąpił w rozgrywkach Pucharu Intertoto. W sezonie 1999/2000 zajął 6. miejsce w lidze. Następnie klub został wykupiony przez firmę STANKOM, która polepszyła sytuację finansową klubu i rozbudowała stadion do 7000 widzów. W sezonie 2006/2007 klub wywalczył promocję do serbskiej ekstraklasy. W sezonie 2010/2011 klub odnotował spadek na drugi poziom ligowy do Prvej ligi

</doc>
<doc id="1173990" url="https://pl.wikipedia.org/wiki?curid=1173990" title="FK Cukaricki Stankom">
FK Cukaricki Stankom



</doc>
<doc id="1173991" url="https://pl.wikipedia.org/wiki?curid=1173991" title="FK Cukaricki">
FK Cukaricki



</doc>
<doc id="1173995" url="https://pl.wikipedia.org/wiki?curid=1173995" title="South Pacific (musical)">
South Pacific (musical)

South Pacific – amerykański musical autorstwa Richarda Rodgersa (muzyka) i Oscara Hammersteina II (słowa), napisany na podstawie książki Oscara Hammersteina II i Joshua Logan, którego akcja toczy się na wyspach Bora Bora zwanych rajem na ziemi, wystawiony po raz pierwszy 7 kwietnia 1949 roku na Broadwayu. W 1950 roku sztuka została uhonorowana Nagrodą Pulitzera w 1950 roku za najlepszy tekst dramatyczny.

</doc>
<doc id="1173999" url="https://pl.wikipedia.org/wiki?curid=1173999" title="Król i ja (musical)">
Król i ja (musical)

Król i ja (ang. "The King and I") – amerykański musical autorstwa Richarda Rodgersa (muzyka) i Oscara Hammersteina II. Po raz pierwszy został wystawiony w marcu 1951 roku na Broadwayu.

</doc>
<doc id="1174001" url="https://pl.wikipedia.org/wiki?curid=1174001" title="Siergiej Wołkow (kosmonauta)">
Siergiej Wołkow (kosmonauta)

Siergiej Aleksandrowicz Wołkow, ros. Сергей Александрович Волков (ur. 1 kwietnia 1973 w Czuhujewie w Ukraińskiej SRR, d. ZSRR) – rosyjski kosmonauta, pułkownik Sił Powietrznych Federacji Rosyjskiej, Bohater Federacji Rosyjskiej.
Życiorys.
Syn trzykrotnego uczestnika lotów kosmicznych, Aleksandra Wołkowa. W 1995 ukończył szkołę pilotów wojskowych w Tambowie. 28 lipca 1997 został zakwalifikowany do grupy kandydatów na kosmonautę. Podstawowe szkolenie kosmonauty ukończył w listopadzie 1999.
8 kwietnia 2008 wystartował w kosmos jako dowódca statku kosmicznego Sojuz TMA-12. Wszedł w skład Ekspedycji 17 na Międzynarodową Stację Kosmiczną (ISS) i został jej dowódcą.
7 czerwca 2011 wystartował do drugiego lotu w kosmos jako dowódca statku Sojuz TMA-02M w kierunku Międzynarodowej Stacji Kosmicznej, gdzie pracował w składzie Ekspedycji 28 i 29 jako inżynier pokładowy. Na Ziemię powrócił 22 listopada 2011 Sojuzem TMA-02M.
Trzeci lot kosmiczny odbył w dniach 2 września 2015 – 2 marca 2016. Dowodził statkiem Sojuz TMA-18M. Był w składzie Ekspedycji 45 i 46 na ISS, pełnił funkcję inżyniera pokładowego.
W 2012 opuścił armię i przeszedł do rezerwy.
28 lutego 2017 opuścił korpus kosmonautów.
Żonaty, ma dwóch synów.

</doc>
<doc id="1174002" url="https://pl.wikipedia.org/wiki?curid=1174002" title="Unulf">
Unulf

Unulf lub Unnolf był prawdopodobnie księciem Spoleto krótko w 752. Zostało odnotowane, że władał przez kilka lat, lecz nie jest to pewne. Król Aistulf przejął księstwo w swoje ręce jakiś czas (albo bezpośrednio, albo po krótkim czasie odpowiadającym rządom Unulfa) po śmierci Lupusa.

</doc>
<doc id="1174007" url="https://pl.wikipedia.org/wiki?curid=1174007" title="Dźwięki muzyki (musical)">
Dźwięki muzyki (musical)

Dźwięki muzyki () – amerykański musical autorstwa Richarda Rodgersa (muzyka) i Oscara Hammersteina II. Po raz pierwszy został wystawiony na Broadwayu w 1959 roku.

</doc>
<doc id="1174008" url="https://pl.wikipedia.org/wiki?curid=1174008" title="Neurofibromina 1">
Neurofibromina 1

Neurofibromina 1 (neurofibromin 1, NF1) – białko kodowane przez gen "NF1" w "locus" 17q11.2. 
Gen "NF1" jest dużym genem, zawierającym ponad 350 kpz i 60 eksonów. DNA genu "NF1" podlega tkankowo zróżnicowanej alternatywnej transkrypcji. Produkt białkowy posiada domenę homologiczną z białkami aktywującymi GTPazę.
Mutacje w genie "NF1" powodują nerwiakowłókniakowatość typu 1 (chorobę von Recklinghausena).

</doc>
<doc id="1174014" url="https://pl.wikipedia.org/wiki?curid=1174014" title="Steven Sondheim">
Steven Sondheim



</doc>
<doc id="1174015" url="https://pl.wikipedia.org/wiki?curid=1174015" title="Zygmunt Marek">
Zygmunt Marek

Zygmunt Stanisław Marek (ur. 19 marca 1872 w Krakowie, zm. 8 listopada 1931 tamże) – polski polityk socjalistyczny, adwokat. Od 1911 do 1918 poseł do Izby Posłów Reichsratu Przedlitawii. W okresie II RP poseł na Sejm do 1919 do 1930, zaś w okresie 1928–1930 wicemarszałek Sejmu. Kandydat PPS na prezydenta w 1926, radny Krakowa.
Życiorys.
Młodość.
Był synem Jana (pracownika biurowego zatrudnionego u prywatnego pracodawcy, a także uczestnika powstania styczniowego) i Franciszki z domu Sokołowskiej.
W 1890 ukończył Gimnazjum św. Jacka w Krakowie, po czym studiował prawo na Uniwersytecie Jagiellońskim. Od października 1893 był prezesem Czytelni Akademickiej, organizacji studentów UJ, prowadzącej szeroko działalność odczytową. Po zorganizowaniu 6 maja 1894 wieczoru kościuszkowskiego, z wystąpieniem Ignacego Daszyńskiego, eksponującego idee Uniwersału połanieckiego, został zmuszony do dymisji oraz usunięty ze stanowiska dietariusza (urzędnika niebędącego na etacie, a pobierającego wynagrodzenie dzienne) w magistracie Krakowa. W 1895 ukończył studia, uzyskując tytuł doktora praw, i podjął pracę jako adwokat.
W czasie zaborów.
Po 1890 był zaangażowany w ruch socjalistyczny – członek Polskiej Partii Socjalno-Demokratycznej Galicji i Śląska Cieszyńskiego (PPSD). W 1897 po reformie prawa wyborczego (wprowadzającego „piątą kurię wyborczą”), uczestniczył w – zakończonej sukcesem – kampanii wyborczej Ignacego Daszyńskiego w Krakowie. Od 1897 wszedł do Komitetu Wykonawczego PPSD, pełniąc tę funkcję do 1919. Był stałym delegatem PPSD i PPS-Lewicy w Międzynarodowym Biurze Socjalistycznym II Międzynarodówki w Brukseli. Od 1900 był redaktorem odpowiedzialnym pisma PPSD „Naprzód”.
Jako adwokat występował w wielu procesach, bezinteresownie broniąc działaczy robotniczych, m.in. w 1905 wraz z Hermanem Liebermanem i Bernardem Heskim bronił robotników oskarżonych o sabotaż w szybach naftowych w Borysławiu. Z ramienia PPSD pełnił funkcję prezesa Miejskiej Kasy Chorych w Krakowie. W wyborach do austriackiej Rady Państwa w 1907 został zgłoszony jako kandydat PPSD, jednak nie uzyskał mandatu.
Od 1907 kierował oddziałem Zagranicznego Związku Pomocy dla Ofiar Politycznych z siedzibą w Krakowie, zaś od 1910 był prezesem Krakowskiego Związku Pomocy dla Więźniów Politycznych (do organizacji tej należeli m.in. Maria Koszutska, Feliks Kon, Helena Radlińska, Max Adler, Otto Bauer, zaś współpracownikiem był Tomáš Masaryk).
W czerwcu 1911, w kolejnych wyborach do austriackiej Rady Państwa, został wybrany na posła z okręgu IX (Nowy Świat-Stradom), nie uzyskał jednak mandatu w Okręgu 20 (Nowy Sącz-Stary Sącz-Nowy Targ). Mandat posła sprawował do 1918. W czasie I wojny światowej był redaktorem naczelnym „Więźnia Politycznego” i „Naprzód”. W 1914 był zastępcą Strońskiego w Departamencie Organizacyjnym sekcji zachodniej Naczelnego Komitetu Narodowego z ramienia socjalistów oraz zastępcą przewodniczącego prezydium Komitetu Obywatelskiego Polskiego Skarbu Wojskowego.
W niepodległej Polsce.
Po 1919 był członkiem Polskiej Partii Socjalistycznej. W wyborach parlamentarnych w 1919 został wybrany z listy nr 4 (PPSD) w okręgu wyborczym nr 40 (Nowy Sącz). W Sejmie Ustawodawczym był reprezentantem PPS w Konwencie Seniorów oraz inicjatorem i członkiem powołanej przez Sejm w 1919 Komisji Kodyfikacyjnej RP. Pracował również w czterech komisjach: prawniczej (której przewodniczył), administracyjnej, konstytucyjnej oraz regulaminowej i nietykalności poselskiej.
W wyborach parlamentarnych w 1922 uzyskał mandat poselski z listy nr 2 (PPS) w okręgu wyborczym nr 44 (Nowy Sącz). W Sejmie I kadencji pracował w komisjach: prawniczej (ponownie jej przewodniczył), konstytucyjnej oraz regulaminowej i nietykalności poselskiej. Od 2 lutego 1926 był przewodniczącym Związku Parlamentarnego Polskich Socjalistów – klubu socjalistycznego w Sejmie, zastępując Norberta Barlickiego.
W maju 1926 prowadził zakończoną niepowodzeniem misję utworzenia rządu. 31 maja 1926 w imieniu ZPPS wysunął kandydaturę Józefa Piłsudskiego na prezydenta RP. Gdy ten po dokonaniu wyboru odmówił, 1 czerwca 1926 Zygmunt Marek sam wystartował w wyborach, uzyskując w Zgromadzeniu Narodowym 56 głosów.
W wyborach parlamentarnych w 1928 został wybrany na posła z listy PPS, w okręgu nr 44 (Nowy Sącz) oraz z listy państwowej. Od marca 1928 do 25 stycznia 1930 był wicemarszałkiem Sejmu II kadencji z ramienia PPS. Pracował również w komisji prawniczej.
6 listopada 1928, w dyskusji nad preliminarzem budżetowym na rok 1929/30, wygłosił krytykę polityki Józefa Piłsudskiego. Zaatakowany słownie przez prezesa BBWR Walerego Sławka, 15 listopada doznał ataku apopleksji, który stał się jedną z przyczyn paraliżu. Od tej pory faktycznie nie sprawował mandatu.
Jego żoną była Ada Maria Jadwiga z domu Sarna. Miał dwoje dzieci: Tadeusza (inżyniera) i córkę Krystynę (profesor prawa międzynarodowego uniwersytetu w Genewie).
Pochowany jest na Cmentarzu Rakowickim w Krakowie. W 1936 w Nowym Sączu powstała poświęcona mu tablica pamiątkowa.

</doc>
<doc id="1174021" url="https://pl.wikipedia.org/wiki?curid=1174021" title="Friedrich Daniel von Recklinghausen">
Friedrich Daniel von Recklinghausen

Friedrich Daniel von Recklinghausen (ur. 2 grudnia 1833 w Gütersloh, zm. 26 sierpnia 1910 w Strasburgu) – niemiecki lekarz patolog, działający w Würzburgu (1866–1872) i Strasburgu (1872–1906). Ojciec fizjologa Heinricha von Recklinghausena (1867–1942).
W 1882 opublikował klasyczną pracę, w której opisał nową jednostkę chorobową - nerwiakowłókniakowatość, i guzy określane jako nerwiakowłókniaki ("neurofibromata"). W uznaniu zasług patologa nerwiakowłókniakowatość typu 1 określana jest czasem jako choroba von Recklinghausena. W 1889 roku Recklinghausen wprowadził do medycyny termin "haemochromatosis", i jako pierwszy dostrzegł związek między hemochromatozą a akumulacją żelaza w tkankach.
W 1901 r. poszerzył mankiet sfigmomanometru Scipione Riva-Rocciego, poprawiając dokładność urządzenia.

</doc>
<doc id="1174022" url="https://pl.wikipedia.org/wiki?curid=1174022" title="Actors Studio">
Actors Studio

Actors Studio – amerykańskie stowarzyszenie zrzeszające aktorów, reżyserów teatralnych i dramatopisarzy. Zostało założone w 1947 roku przez Elię Kazana, Cheryl Crawford i Roberta Lewisa. W 1949 roku dołączył Lee Strasberg, który został jego kierownikiem w 1952 roku.
Z założenia był to rodzaj warsztatów aktorskich, a nie szkoła. Actors Studio przyświecało założenie realizmu w grze aktorskiej (metoda Stanisławskiego).
W warsztatach Actors Studio uczestniczyli m.in. Marlon Brando, James Dean, Dustin Hoffman, Tom Cruise, Al Pacino i Robert De Niro.

</doc>
<doc id="1174023" url="https://pl.wikipedia.org/wiki?curid=1174023" title="Dujker zebrowaty">
Dujker zebrowaty

Dujker zebrowaty ("Cephalophus zebra") – gatunek ssaka parzystokopytnego z rodziny wołowatych, zaliczany do grupy dujkerów.
Występowanie i biotop.
Obecny zasięg występowania gatunku obejmuje tereny od Sierra Leone po Wybrzeże Kości Słoniowej. Jego siedliskiem są obszary zalesione, głównie nizinne.
Charakterystyka ogólna.
Wygląd.
"Zebrowate" ubarwienie tego dujkera jest tak charakterystyczne, że trudno go pomylić z jakimkolwiek innym ssakiem parzystokopytnym. Przez grzbiet ciała – od jednego do drugiego boku – przechodzi 12–15 czarnych, pionowo ułożonych pasów. Pasy zaczynają się tuż za karkiem i kończą przy nasadzie ogona. Pozostałe części ciała przyjmują zabarwienie złote, kremowe i czerwonawo-brązowe. Spodnia część ciała jest jaśniejsza – żółtawa do niemal białej. Układ pasów jest specyficzny dla każdego osobnika. Rogi występują u obu płci i są wykorzystywane do przepędzania intruzów z zajmowanego terytorium.
Tryb życia.
Poza okresem rozrodu prowadzą samotniczy tryb życia. Samica rodzi jedno młode, którym następnie opiekują się obydwoje rodzice. Dujkery zebrowate żywią się owocami i liśćmi. Są gatunkiem terytorialnym.
Podgatunki.
Nie wyróżniono podgatunków dujkera zebrowatego.
Zagrożenia i ochrona.
Za główne przyczyny zagrożenia wyginięciem uważane jest niszczenie lasów. Dujker zebrowaty jest czasami obiektem polowań. Gatunek jest objęty konwencją waszyngtońską CITES (załącznik II). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU ("vulnerable" – narażony na wyginięcie).

</doc>
<doc id="1174024" url="https://pl.wikipedia.org/wiki?curid=1174024" title="Cephalophus zebra">
Cephalophus zebra



</doc>
<doc id="1174027" url="https://pl.wikipedia.org/wiki?curid=1174027" title="Album of the Year">
Album of the Year

Album of the Year – szósty album studyjny amerykańskiego zespołu Faith No More z 1997 roku.

</doc>
<doc id="1174030" url="https://pl.wikipedia.org/wiki?curid=1174030" title="Żaba włoska">
Żaba włoska

Żaba włoska ("Rana latastei") – płaz z rodziny żabowatych występujący w północnych Włoszech i na wybranych obszarach Słowenii, Chorwacji i Szwajcarii.
Opis gatunku.
Barwa ciała brązowa z ciemnobrązowymi lub czarnymi plamami o białym konturze. Tylne łapy paskowane. Oczy złote z poziomymi źrenicami. Podczas okresu godowego wewnętrzna strona ud samców staje się pomarańczowa. 
Długość ciała – do 7,5 cm.
Biotop.
Żaba włoska żyje na nisko położonych, wilgotnych, zalesionych terenach. Osobniki tego gatunku można czasem też spotkać na łąkach.
Tryb życia.
Żaba preferuje lądowy tryb życia, do wody zbliża się tylko podczas rozrodu. Aktywna rano i wieczorem (Podczas rozrodu przez całą dobę).
Pożywienie.
Żywi się różnego rodzaju bezkręgowcami.
Rozmnażanie.
Żaba rozmnaża się od lutego do kwietnia. Samice składają na płyciźnie ok. 90 – 900 (zwykle 300 – 400) jajeczek. Kijanki wylęgają się po 12 – 30 dniach, przeobrażenie w dorosłe żaby trwa 3-3,5 miesiąca.
Zagrożenie.
Jeden z najbardziej zagrożonych wyginięciem gatunków płazów w Europie. 

</doc>
<doc id="1174034" url="https://pl.wikipedia.org/wiki?curid=1174034" title="Nicwałd (przystanek kolejowy)">
Nicwałd (przystanek kolejowy)

Nicwałd – przystanek kolejowy w Nicwałdzie, w gminie Gruta, w powiecie grudziądzkim, w województwie kujawsko-pomorskim.
W roku 2017 przystanek obsługiwał 20–49 pasażerów na dobę.

</doc>
<doc id="1174035" url="https://pl.wikipedia.org/wiki?curid=1174035" title="Jianbing-3 1">
Jianbing-3 1

Jianbing-3 1 – prawdopodobnie chiński wojskowy satelita rozpoznawczy, wysłany pod pozorem cywilnego satelity telemetrycznego o nazwie Zi Yuan 2 (po chińsku, "zasoby"), i pierwszy chiński satelita rozpoznawczy zdolny do wykonywania zdjęć o dużej rozdzielczości.
Według oficjalnych komunikatów chińskiej rządowej agencji prasowej Xinhua, statek miał służyć mapowaniu terenu, planowaniu przestrzennemu, monitoringowi zbiorów i klęsk żywiołowych, podobnie jak satelita Zi Yuan 1, z tym, że ZY-1 wystrzelono na orbitę o znacznie większej wysokości. Służby wywiadowcze Stanów Zjednoczonych doniosły, że satelita ma użytek wyłącznie wojskowy - ma m.in. obserwować ruchy wojsk amerykańskich i tajwańskich. Uważa się, że przyrządy statku są zdolne do wykonywania zdjęć z rozdzielczością 2 m lub mniejszą. Satelitę zaprojektowała i wykonała Chińska Akademia Technik Kosmicznych. Nie wiadomo, czy jest to konstrukcja zupełnie nowa (na co wskazują doniesienia o lepszych przyrządach i systemie pozycjonowania statku na orbicie), czy też wykorzystano platformę oficjalnego poprzednika satelity, statku Zi Yuan 1.
W październiku 2000 chińscy naukowcy zaprzeczyli jakoby ZY-2 był misją wojskową. Powiedzieli, że to satelita telemetryczny wyposażony w kamery CCD i podczerwone zdolne do obserwacji z rozdzielczością od kilkunastu metrów do kilometra.

</doc>
<doc id="1174037" url="https://pl.wikipedia.org/wiki?curid=1174037" title="Zi Yuan-2 1">
Zi Yuan-2 1



</doc>
<doc id="1174038" url="https://pl.wikipedia.org/wiki?curid=1174038" title="Zhangguo Ziyaun-2 1">
Zhangguo Ziyaun-2 1



</doc>
<doc id="1174039" url="https://pl.wikipedia.org/wiki?curid=1174039" title="Story – 10th Anniversary">
Story – 10th Anniversary

Story - 10th Anniversary – kompilacja fińskiego zespołu Amorphis, wydany w maju 2000 roku przez wytwórnie Relapse i Spinefarm Records z okazji dziesiątej rocznicy powstania zespołu.

</doc>
<doc id="1174040" url="https://pl.wikipedia.org/wiki?curid=1174040" title="Clausthal-Zellerfeld">
Clausthal-Zellerfeld

Clausthal-Zellerfeld − miasto uzdrowiskowe w Niemczech w kraju związkowym Dolna Saksonia, w powiecie Goslar, do 31.12.2013 siedziba gminy zbiorowej Oberharz. W 2013 miasto liczyło 15 769 mieszkańców (2013).
Historia.
Miasto powstało w 1924 z połączenia dwóch miast: Clausthal (prawa miejskie w 1554) oraz Zellerfeld (prawa miejskie od 1532). Clausthal było miastem górniczym powstałym dzięki istniejącym tu od XVI w. do 1930 kopalniom rud metali, natomiast Zellerfeld było kurortem i ośrodkiem sportów zimowych. W Clausthal działa politechnika "(Technische Universität Clausthal)" istniejąca od 1775 jako szkoła górnicza "(Berg- und Hüttenschule)", od 1865 jako akademia górnicza "(Bergakademie)". 1 stycznia 2015 do miasta przyłączono miasta Altenau, Wildemann oraz gminę Schulenberg im Oberharz, które stały się jego dzielnicami. Liczba mieszkańców przez to wzrosła do 32 375.

</doc>
<doc id="1174045" url="https://pl.wikipedia.org/wiki?curid=1174045" title="Ladislav Ženíšek">
Ladislav Ženíšek

Ladislav Ženíšek (ur. 7 marca 1904 w Vinohradach, zm. 14 maja 1985), czeski piłkarz, obrońca. Srebrny medalista MŚ 34. Długoletni zawodnik Viktorii Žižkov i Slavii.
Urodzony na Vinohradach piłkarz profesjonalną karierę zaczynał w Viktorii Žižkov. W 1927 wyjechał do Stanów Zjednoczonych i grał w "czeskiej" Sparcie Chicago. Po powrocie do ojczyzny (1929) został piłkarzem Slavii. W klubie tym grał do 1936, pięciokrotnie zostawał mistrzem Czechosłowacji (1930, 1931, 1933, 1934, 1935), karierę kończył w sezonie 1937/1938 w Žižkovie.
W reprezentacji Czechosłowacji zagrał 22 razy. Debiutował 17 stycznia 1926 w meczu z Włochami, ostatni raz zagrał w 1935. Podczas MŚ 34 zagrał w trzech meczach drużyny.
Pracował jako trener. Prowadził m.in. reprezentację Czechosłowacji.

</doc>
<doc id="1174046" url="https://pl.wikipedia.org/wiki?curid=1174046" title="Ladislav Zenisek">
Ladislav Zenisek



</doc>
<doc id="1174048" url="https://pl.wikipedia.org/wiki?curid=1174048" title="Sacharaza">
Sacharaza



</doc>
<doc id="1174050" url="https://pl.wikipedia.org/wiki?curid=1174050" title="Medal Murchisona">
Medal Murchisona

Medal Murchisona – nagroda przyznawana przez Londyńskie Towarzystwo Geologiczne od 1873 za osiągnięcia w naukach geologicznych i pokrewnych. Nazwany na cześć wybitnego brytyjskiego geologa Rodericka Murchisona. 

</doc>
<doc id="1174052" url="https://pl.wikipedia.org/wiki?curid=1174052" title="Gwen Verdon">
Gwen Verdon

Gwyneth Evelyn Verdon (ur. 13 stycznia 1925 w Culver City, zm. 18 października 2000 w Woodstock) – amerykańska aktorka i tancerka odznaczona Narodowym Medalem Sztuk, czterokrotna zdobywczyni Tony Award.
Była córką Josepha Williama Verdona, elektryka w studiu MGM, i Gertrude Lilian Standring. Uczęszczała do Hamilton High School w Los Angeles. Wyszła za mąż za Boba Fosse’a. Zmarła we śnie z przyczyn naturalnych.

</doc>
<doc id="1174054" url="https://pl.wikipedia.org/wiki?curid=1174054" title="Jadar Sport Radom w sezonie 2007/2008">
Jadar Sport Radom w sezonie 2007/2008

Jadar Sport Radom w sezonie 2007/2008 po raz 2. przystępował do rozgrywek Polskiej Ligi Siatkówki. W rundzie zasadniczej radomski zespół zajął 7. miejsce ligowe, natomiast po samych porażkach w rundzie play-off – 8. lokatę. W Pucharze Polski zakwalifikował się do ćwierćfinału, w którym przegrał z Mlekpolem AZS-em Olsztyn 1:3. W tej edycji ligowej radomian trenowało trzech szkoleniowców: Dariusz Luks, Mariusz Wiktorowicz (przez 2. mecze) i Wojciech Stępień.
Zawodnik Jadaru, Wojciech Żaliński, został powołany do reprezentacji kraju na Ligę Światową 2008.
Przygotowania do sezonu.
Pierwszy trening siatkarzy „Jadaru” odbył się 18 lipca. Z zespołem początkowo przez parę tygodni nie trenowali Bartosz Gawryszewski i Wojciech Żaliński (przygotowania z kadrą B kraju) oraz Marco Liefke. Na zajęciach nie było również szkoleniowca drużyny, Dariusza Luksa, ponieważ przygotowywał, jako asystent I trenera, drugi zespół reprezentacji Polski do turniejów. Przez ten czas radomianie trenowali pod kierunkiem Mariusza Wiktorowicza.
Dzień po pierwszych treningach radomski zespół wyjechał na tydzień na obóz do Spały. Pierwszy sparing na własnym obiekcie radomianie stoczyli 24 sierpnia, pokonując 3:1 Avię Świdnik.
6-7 września podopieczni Dariusza Luksa wzięli udział w międzynarodowych zmaganiach w czeskiej Ostrawie, gdzie wywalczyli najwyższe miejsce. W turnieju uczestniczyły również zespoły czeskiej i austriackiej ekstraklasy oraz drużyna Jastrzębskiego Węgla.
Potem siatkarze z Radomia uczestniczyli w rozgrywanym w Kępnie III Memoriale im. Arkadiusza Gołasia. W tej imprezie zajęli 4. miejsce, ustępując AZS-owi Częstochowa, ZAK S.A. Kędzierzyn-Koźle i Resovii.
14 września radomianie wylecieli do Włoch na towarzyski turniej międzynarodowy. W pierwszym spotkaniu przegrali z Acqua Paradiso Montichiari 2:3. Błąd Přemysla Obdržálka przy stanie 13:14 rozstrzygnął o rezultacie meczu. Zmagania o 3. miejsce zakończyły się porażką Jadaru z Bre Banca Lannutti Cuneo 1:3.
Zawodnicy.
Sztab szkoleniowy: 18 października 2007 roku, po samych porażkach w trzech pierwszych kolejkach ligowych, Dariusz Luks podał się do dymisji. Jego miejsce zajął tymczasowo II szkoleniowiec zespołu, Mariusz Wiktorowicz. Poprowadził on Jadar w dwóch spotkaniach. W drugim meczu pod jego kierunkiem radomianie odnieśli pierwsze zwycięstwo ligowe w sezonie, pokonując w trzech setach Politechnikę Warszawa. 30 października stanowisko pierwszego trenera klubu objął Wojciech Stępień, a jego asystentem został Wiktorowicz.
Polska Liga Siatkówki.
Runda zasadnicza.
28 września 2007 roku Jadar podejmował w Częstochowie miejscowy AZS, inaugurując rozgrywki Polskiej Ligi Siatkówki. Pierwszego seta zwyciężyli gospodarze, dwa następne goście. Częstochowianie wygrali mecz po tie-breaku (piąty set: 25:23). W drugiej kolejce radomianie ulegli na własnym parkiecie Resovii stosunkiem 1:3. Po dwóch pierwszych spotkaniach zawodnicy z Radomia mieli łącznie na swoim koncie około 50 popsutych zagrywek. W Kędzierzynie Jadar uległ miejscowej ZAK S.A.-ie (3:1). Czwartego seta przegrał na przewagi. Kolejne spotkanie było przegrane z beniaminkiem ekstraklasy, Płomieniem Sosnowiec. W 5. kolejce radomianie zanotowali swoje pierwsze zwycięstwo. Pokonali wówczas Politechnikę Warszawską w trzech setach. Najlepszym graczem meczu wybrano Macieja Pawlińskiego. W Bydgoszczy zespół z Radomia pokonał tamtejszą Delektę stosunkiem 1:3. Potem na własnym parkiecie odniósł zwycięstwo nad obrońcą tytułu mistrza kraju, Skrą Bełchatów. Dwa pierwsze sety wygrali goście. W tie-breaku gospodarze zwyciężyli dwupunktową przewagą. Zawodnikiem spotkania został Sebastian Pęcherz. W następnych kolejkach radomianie przegrali z Jastrzębskim Węglem (3:0), Mlekpolem AZS-em Olsztyn (1:3) i AZS-em Częstochowa (0:3). W 11. serii spotkań radomianie w Rzeszowie wywalczyli jeden punkt, przegrywając z miejscową Resovią stosunkiem 3:2. Potem zostali pokonani przez ZAK S.A. Kędzierzyn-Koźle, a 1 lutego 2008 roku zwyciężyli przed własną publicznością Płomień Sosnowiec w trzech setach. Najlepszym zawodnikiem spotkania wybrano Jarosława Macionczyka. W kolejnych czterech kolejkach Jadar zdobył dwa punkty. Wówczas przegrał kolejno z: Politechniką Warszawską 3:2, Delectą 2:3, Skrą Bełchatów 3:0 i Jastrzębskim Węglem 0:3. W pojedynku z jastrzębianami radomianie nie obronili w trzecim secie trzech piłek setowych. Ostatnie spotkanie w rundzie zasadniczej zakończyło się wygraną radomskiego zespołu z Mlekpolem 1:3. Pokonując olsztyńską drużynę, siatkarze z Radomia zapewnili sobie utrzymanie w Polskiej Lidze Siatkówki.
Play-off.
W rywalizacji o miejsca 1-8 radomianie podejmowali częstochowski AZS. W Częstochowie przegrali dwa spotkania, które zakończyły się wynikiem 3:2. W Radomiu gospodarze zostali pokonani w trzech setach. W pojedynku o pozycje 5-8 dwukrotnie ulegli ZAK S.A. Kędzierzyn-Koźle. O 7. lokatę walczyli z Płomieniem Sosnowiec, który wygrał tę rywalizację w dwóch meczach. W międzyczasie zespół opuścił Přemysl Obdržálek, któremu prezes klubu niezadowolony z jego gry dał mu „wolną rękę” w poszukiwaniu nowego.
Puchar Polski.
Rozgrywki Pucharu Polski Jadar rozpoczynał od 1/8 finału. W owym etapie pokonał I-ligowy KS Poznań w trzech setach. W ćwierćfinale przegrał z Mlekpolem AZS-em Olsztyn 1:3. Najlepiej punktującym graczem radomskiego zespołu był Wojciech Żaliński, który zdobył 27 punktów.

</doc>
<doc id="1174056" url="https://pl.wikipedia.org/wiki?curid=1174056" title="Mełno (stacja kolejowa)">
Mełno (stacja kolejowa)

Mełno – stacja kolejowa w Mełnie, w gminie Gruta, w powiecie grudziądzkim, w województwie kujawsko-pomorskim.
W roku 2017 stacja obsługiwała 100–149 pasażerów na dobę.

</doc>
<doc id="1174057" url="https://pl.wikipedia.org/wiki?curid=1174057" title="Bronisław Krzyżanowski (polityk)">
Bronisław Krzyżanowski (polityk)

Bronisław Krzyżanowski (ur. 9 listopada 1876 w Abelach k. Jeziorosów na Litwie, zm. 17 stycznia 1943 w Wilnie) – polski działacz polityczny, poseł do Sejmu Wileńskiego, parlamentarzysta II RP, obrońca w procesach politycznych.
Życiorys.
Ukończył II Gimnazjum w Wilnie, później studiował prawo i nauki przyrodnicze w Moskwie. W 1895 przeniósł się do Krakowa, gdzie rozpoczął naukę na Uniwersytecie Jagiellońskim – w 1901 uzyskał tam tytuł doktora praw. 
Już w czasach studenckich zaangażowany w lewicową działalność polityczną, zapisał się do PPS. W 1905 współorganizował wraz z tzw. krajowcami Polskie Stronnictwo Demokratyczne na Litwie. W 1913 wybrano go do rady miejskiej Wilna. 
W styczniu 1922 został posłem na Sejm Litwy Środkowej z listy PSL Ziemi Wileńskiej, reprezentując okręg Komaje. Wraz z resztą partii był przeciwnikiem bezpośredniej inkorporacji tych ziem do RP – opowiadał się za nadaniem Wileńszczyźnie autonomii w ramach państwa polskiego. 
W marcu 1922 wybrano go delegatem Sejmu Wileńskiego do Warszawy, został posłem na Sejm Ustawodawczy. Po wyborach w listopadzie 1922 piastował mandat senatora RP, należał do Klubu Parlamentarnego „Piasta”. 
W wyniku sporów co do polityki narodowościowej wystąpił z PSL „Piast”, po czym znalazł się w „Wyzwoleniu”, w którym pozostał do 1925. W tym samym roku związał się z nowo powstałą Partią Pracy (w latach 1926–1928 reprezentował jej zarząd główny) i Klubu Pracy. 
Przeciwnik rządów nacjonalistyczno-chłopskich z lat 1923–1926, w 1926 opowiedział się za przewrotem wojskowym Józefa Piłsudskiego. 
Na krótko przed wybuchem II wojny światowej współorganizator (1938) i prezes (1939) wileńskiego oddziału Stronnictwa Demokratycznego. 
W czasie przynależności Wilna do Litwy (1939–1940) prezes Komitetu Polskiego w tym mieście. 
Udzielał się naukowo – był członkiem Instytutu Badawczego Europy Wschodniej w Wilnie, jak również kuratorem Biblioteki im. Eustachego i Emilii Wróblewskich. 
Obrońca w procesach politycznych: zarówno w okresie carskim (1905–1911), jak i w II RP (w 1927 w procesie „Hromady”, w 1937 w procesie grupy „Po prostu”). 
Od wczesnej młodości związany z masonerią – najpierw rosyjską (od 1911 członek wileńskiej loży „Jedność”), później polską (w 1920 adoptowany do loży „Tomasz Zan” w Wilnie).

</doc>
<doc id="1174059" url="https://pl.wikipedia.org/wiki?curid=1174059" title="Bawolec rudy">
Bawolec rudy

Bawolec rudy, dawniej: kama ("Alcelaphus caama") – gatunek dużej antylopy, do niedawna traktowany jako podgatunek antylopy krowiej.
Nazwa zwyczajowa.
We wcześniejszej polskiej literaturze zoologicznej dla określenia gatunku używana była nazwa zwyczajowa kama. Ostatecznie w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano oznaczenie bawolec rudy.
Występowanie i biotop.
Afryka Południowa – Angola, Botswana, Lesotho, Namibia, Południowa Afryka, Suazi i Zimbabwe. Zajmują otwarte tereny trawiaste, głównie sawanny.
Charakterystyka ogólna.
Budowa i tryb życia podobny do bawolca krowiego. Przedstawiciele gatunku są bardzo spokojne, wręcz flegmatyczne. Mają rogi o długości 40 cm, które są u nasady zrośnięte w jeden wspólny pień, dalej zaś lirowato wygięte, z pierścieniowatymi zgrubieniami na powierzchni. Występują u osobników obu płci. 
Bawolec rudy ta osiąga wiek 15 lat na wolności i 20 lat w zoo.
Znaczenie.
Bawolec rudy stanowi pokarm dużych ssaków drapieżnych.
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został wpisany jako podgatunek bawolca krowiego i zaliczony do kategorii LC (najmniejszej troski).

</doc>
<doc id="1174060" url="https://pl.wikipedia.org/wiki?curid=1174060" title="Alcelaphus caama">
Alcelaphus caama



</doc>
<doc id="1174061" url="https://pl.wikipedia.org/wiki?curid=1174061" title="Emir Buczacki">
Emir Buczacki

Emir Jerzy Buczacki (ur. 1 września 1935 w Suwałkach, zm. 16 maja 1990 w Katowicach) – polski aktor.
Życiorys.
Emir Jerzy Buczacki był synem Jana Buczackiego i Wiktorii z domu Iwaszkiewicz. Ojciec pełnił funkcję prokuratora Sądu Okręgowego w Suwałkach a dziadek, Maciej Buczacki, był urzędnikiem skarbowym w Wilnie. Po śmierci ojca, w 1938, przeniósł się z rodziną do Wilna. Po wojnie w ramach przesiedleń wraz z rodzicami wyjechał do Polski, gdzie mieszkali w Toruniu, a następnie do Gdyni. W 1949 Emir Buczacki ukończył szkołę powszechną w Gdyni. W latach 1949–1953 uczęszczał do szkoły rolniczej z internatem w Rożnicy.
W 1952 wstąpił do Zespołu Pieśni i Tańca Ziemi Kieleckiej „Rożnica”. Po zdaniu matury w 1954 zdawał do Państwowej Wyższej Szkoły Aktorskiej w Krakowie (od 1954 Państwowa Wyższa Szkoła Teatralna im. Ludwika Solskiego). Po zakończeniu studiów w 1958 rozpoczął pracę w Teatrze im. Stefana Żeromskiego w Kielcach. W sezonie 1961/1962 grał w Teatrze Powszechnym im. Jana Kochanowskiego w Radomiu, a w następnym sezonie ponownie w Kielcach.
W 1963 przeniósł się do Katowic. Grał w Teatrze Śląskim im. Stanisława Wyspiańskiego w Katowicach (1963–1987), a także w Teatrze Ludowym w Nowej Hucie (1964), Teatrze Sceny Polskiej w Czeskim Cieszynie (1967/1968), Teatrze Zagłębia w Sosnowcu (1980–1982) oraz Teatrze Nowym w Zabrzu (1987–1989).
Był żonaty z Aleksandrą Bielewicz, historykiem sztuki. Miał córkę, Dorotę (ur. 1959).
Filmografia.
Źródło: Filmpolski.pl.

</doc>
<doc id="1174062" url="https://pl.wikipedia.org/wiki?curid=1174062" title="Sony Ericsson K790i">
Sony Ericsson K790i



</doc>
<doc id="1174064" url="https://pl.wikipedia.org/wiki?curid=1174064" title="Luc Jacquet">
Luc Jacquet

Luc Jacquet (ur. 5 grudnia 1967 w Bourg-en-Bresse) – francuski biolog, reżyser, scenarzysta i operator filmowy.
Nagradzany prestiżowymi nagrodami międzynarodowymi (Oscar, César, David di Donatello oraz Writers Guild of America Award) reżyser dokumentalista specjalizuje się w tworzeniu obrazów popularyzujących piękno flory i fauny. Zyskał sławę realizacją filmu dokumentalnego o pingwinach cesarskich pt. "Marsz pingwinów" (2005).

</doc>
<doc id="1174069" url="https://pl.wikipedia.org/wiki?curid=1174069" title="Am Universum">
Am Universum

Am Universum – piąty album fińskiego zespołu deathmetalowego Amorphis, wydany w kwietniu 2001 roku przez wytwórnię Relapse Records. Album stanowi znaczące odejście od doom/stonermetalowych wpływów słyszalnych na poprzedniej płycie. "Am Universum" zawiera więcej opartego na śpiewie progresywnorockowego brzmienia.
Według danych z kwietnia 2002 album sprzedał się w nakładzie 7,757 egzemplarzy na terenie Stanów Zjednoczonych.
Lista utworów.
Wszystkie utwory skomponowane przez Amorphis.

</doc>
<doc id="1174070" url="https://pl.wikipedia.org/wiki?curid=1174070" title="Zespół żółtych paznokci">
Zespół żółtych paznokci

Zespół żółtych paznokci (ang. "Yellow Nail Syndrome", YNS) – rzadki zespół chorobowy o nieznanej etiologii, w którym obserwuje się wrodzoną hipoplazję naczyń chłonnych, zapalenie błony śluzowej nosa i zatok, wysięk w jamie opłucnej, rozstrzenie oskrzeli, obrzęki limfatyczne i dystroficzne, żółtej barwy płytki paznokciowe, od których schorzenie wzięło swoją nazwę.
Klasyczna "triada Emersona", na którą składają się:
występuje u około 1/3 pacjentów.
Epidemiologia.
Opisano ok. 150 przypadków tej choroby, która występuje z równą częstością u obu płci.
Zespół żółtych paznokci może być wrodzony lub towarzyszyć schorzeniom o etiologii autoimmunologicznej (zapalenie tarczycy, toczeń rumieniowaty układowy, reumatoidalne zapalenie stawów) lub zakaźnej (AIDS, gruźlica), może też współwystępować z chorobami nowotworowymi (rak sutka, rak płuca, choroba Hodgkina, ziarniniak grzybiasty). Opisywano związek zespołu ze stosowaniem leków (tetracyklin, penicylaminy).
Rys historyczny.
Zespół żółtych paznokci został po raz pierwszy opisany w 1964 roku przez angielskich lekarzy Petera Sammana i Williama White'a. Doniesienia o wcześniejszych przypadkach mogły być już opublikowane w roku 1927 i 1962.

</doc>
<doc id="1174071" url="https://pl.wikipedia.org/wiki?curid=1174071" title="Aleksander Zasztowt">
Aleksander Zasztowt

Aleksander Zasztowt (ur. 16 lutego 1877 w Wilnie, zm. 11 listopada 1944 tamże) – polski działacz polityczny, dziennikarz, poseł na Sejm Wileński i Ustawodawczy RP, członek loży wolnomularskiej w Wilnie w czasach II Rzeczypospolitej.
Życiorys.
Był z wykształcenia inżynierem budowlanym – studiował na politechnice w Rydze. Od 1905 pracował jako urzędnik biura Kolei Warszawsko-Wiedeńskiej w Częstochowie; działał w częstochowskiej organizacji kolejarzy. Około 1913 przeniósł się do rodzinnego Wilna, gdzie był m.in. członkiem Rady Wileńskiego Towarzystwa Urządzania Mieszkań. Pracował jako dziennikarz "Przeglądu Wileńskiego" i "Echa". W 1915 został członkiem Komitetu Obywatelskiego Miasta Wilna jako przedstawiciel ludności białoruskiej. Współpracował z Uniwersytetem Ludowym imienia Mickiewicza.
W latach 1918–1923 był przywódcą Polskiego Stronnictwa Socjal-Demokratycznego na Litwie i Białej Rusi oraz Polskiej Partii Socjalistycznej Litwy i Białorusi. 
Po zajęciu Litwy Środkowej przez wojska gen. Żeligowskiego (bunt Żeligowskiego), 9 października 1920 był jednym z sygnatariuszy odezwy "Do ludności Litwy Środkowej", którzy jako członkowie Tymczasowej Komisji Rządzącej podpisali ją obok generała. W strukturze Tymczasowej Komisji Rządzącej 12 października 1920 Aleksander Zasztowt został mianowany przez Naczelnego dowódcę Wojsk Litwy Środkowej gen. Lucjana Żeligowskiego na stanowisko Dyrektora Departamentu Komunikacji i Robót Publicznych.
W styczniu 1922 wybrano go posłem do Sejmu Wileńskiego z list PPS. Został przewodniczącym klubu socjalistycznego w wileńskim parlamencie. W marcu tego roku był mianowany jednym z dwudziestu delegatów na Sejm Ustawodawczy w Warszawie. Zrzekł się mandatu 30 marca 1922. W jego miejsce wstąpił Stanisław Bagiński. 
2 maja 1923 został odznaczony Krzyżem Oficerskim Orderu Odrodzenia Polski.
Od 1924 należał do Niezależnej Socjalistycznej Partii Pracy, sprawował mandat radnego wileńskiego (1922–1934). Był także komisarzem, a następnie członkiem Rady Kasy Chorych. Należał do wileńskiej loży masońskiej "Tomasz Zan", wcześniej również do lóż "Jedność", "Litwa" i "Białoruś". 
Został pochowany na wileńskim cmentarzu ewangelickim, nagrobek nie zachował się.

</doc>
<doc id="1174072" url="https://pl.wikipedia.org/wiki?curid=1174072" title="Josef Košťálek">
Josef Košťálek

Josef Košťálek (ur. 31 sierpnia 1909 w Kladnie, zm. 21 listopada 1971) – czeski piłkarz, pomocnik. Srebrny medalista MŚ 34. Długoletni zawodnik Sparty Praga.
Karierę zaczynał w rodzinnym mieście (SK Kročehlavy). Piłkarzem Sparty był w latach 1929-1945. Czterokrotnie był mistrzem Czechosłowacji (1932, 1936, 1938, 1939), w 1935 triumfował w Pucharze Mitropa. Później grał w mniej znanych zespołach, pracował jako trener.
W reprezentacji Czechosłowacji zagrał 43 razy i strzelił 2 bramki. Debiutował 11 maja 1930 w meczu z Francją, ostatni raz zagrał w 1939. Podczas MŚ 34 wystąpił we wszystkich meczach drużyny, brał udział w MŚ 38.

</doc>
<doc id="1174074" url="https://pl.wikipedia.org/wiki?curid=1174074" title="Grupa (stacja kolejowa)">
Grupa (stacja kolejowa)

Grupa – stacja kolejowa w Grupie, w gminie Dragacz, w powiecie świeckim, w województwie kujawsko-pomorskim.
W roku 2017 stacja obsługiwała 50–99 pasażerów na dobę.

</doc>
<doc id="1174076" url="https://pl.wikipedia.org/wiki?curid=1174076" title="Crusaders of Might and Magic">
Crusaders of Might and Magic

Crusaders of Might and Magic – gra akcji TPP, której fabuła oparta jest na cyklach gier Heroes of Might &amp; Magic oraz Might &amp; Magic. Gra została wydana przez 3DO.
Fabuła.
Gracz wciela się w rolę szukającego zemsty Drake'a – wojownika biegle posługującego się mieczem oraz magią. Bohater musi stawić czoła przemierzającymi cały kraj Legionami Umarłych, dowodzonymi przez Necrosa.
Data Premiery.
Świat: 10 grudnia 1999
Polska: 17 stycznia 2000
Linki zewnętrzne.
Polska strona poświęcona Crusaders of Might and Magic 

</doc>
<doc id="1174077" url="https://pl.wikipedia.org/wiki?curid=1174077" title="Świat Czarownic">
Świat Czarownic

Świat Czarownic (ang. "Witch World") – cykl powieści fantasy autorstwa amerykańskiej autorki Andre Norton.
Akcja I tomu rozpoczyna się na Ziemi w czasach bliskich współczesnym. Główny bohater – żołnierz II wojny światowej Simon Tregarth na skutek niepomyślnych zdarzeń ucieka przed ścigającymi go zabójcami. Ratunkiem dla niego okazuje się Niebezpieczny Tron, niezwykły magiczny menhir, który według osoby będącej strażnikiem jego sekretu "...przenosi do takiego świata, w jakim dana osoba będzie czuła się dobrze...". Niebezpieczny Tron jest Bramą pomiędzy światami, która prowadzi Simona Tregartha do świata Starej Rasy – świata ogarniętego wojną. Staje on do walki w obronie swojego nowego narodu, przeżywając historie, które w swoim poprzednim życiu nazwałby baśniowymi.
Fabuła książek ukazuje nam świat, w którym niektórzy ludzie obdarzeni są zdolnościami magicznymi, zaś zamieszkujące go rasy ludzkie (narody) znajdują się na etapie rozwoju przypominającym europejskie średniowiecze. Najbardziej rozwinięta z ras – Stara Rasa – powoli chyli się ku upadkowi, na skutek nieustannej wojny prowadzonej ze swoimi sąsiadami, jak również z powodu "wieku swojej krwi".
Światy równoległe.
Fabuła wykorzystuje koncepcję tak zwanych światów alternatywnych (lub równoległych), przeważnie istniejących niezależnie od siebie. Wśród ludzi zamieszkujących te światy pojawiają się jednak osoby obdarzone mocą magiczną. One to poprzez ciekawość otworzyły Bramy pomiędzy światami, umożliwiając sobie, jak również i przypadkowym osobom, podróż pomiędzy równoległymi światami. Akcja rozpoczyna się na Ziemi w realiach lat powojennych. Większa część akcji odbywa się w ramach świata Starej Rasy, chociaż w miarę rozwoju wydarzeń poznajemy również zniszczony permanentną (nuklearną) wojną świat Kolderczyków i inne. Fabuła przywodzi historie migracji pomiędzy równoległymi światami całych narodów, które trafiały do świata Starej Rasy.
Geografia.
Na kontynencie, na którym rozgrywa się akcja cyklu powieści, znajduje się starożytne państwo Estcarp, którego początków już nikt nie pamięta. Jego stolicą jest miasto Es i właśnie tam panują tytułowe czarownice, władając magią niedostępną dla mężczyzn. Ponieważ Estcarp otoczony jest przez wrogie krainy – Alizon na północy i Karsten na południu, państwo to utrzymuje sieć przygranicznych fortów i liczną gwardię. Między Estcarpem a Alizonem znajdują się rozległe wrzosowiska i moczary Toru.
Na zachodzie znajduje się ocean z przybrzeżną wyspą Gorm, a za oceanem państwo Kolder. Z oceanem związany jest także lud marynarzy, którzy są sprzymierzeńcami Estcarpu i zamieszkują wybrzeże w morskiej twierdzy Sulkar.
Na wschód, za łańcuchem górskim, znajduje się starożytna, magiczna kraina Escore - kraina targana wojną pomiędzy siłami światła i ciemności. Na jej skutek przodkowie Starej Rasy uciekli przed wiekami na zachód, do Estcarpu i Karstenu.
Za zachodnim morzem i za Kolderem rozciąga się drugi wielki kontynent. Na jego południowym wybrzeżu leży Kraina Dolin, zwana też Hallack Wysoki, zaludniona przez ludzi przybyłych przez Bramę z Hallacku; w późniejszym okresie z ludem tym mieszają się również Sokolnicy, pozbawieni swojej górskiej twierdzy w czasie Wielkiego Poruszenia. Na północy leży starożytna kraina Arvon, gdzie dawniej toczyła się walka dobra ze złem podobnie jak w Escore. Zachodnią część zajmują tzw. Odłogi, obszar spustoszony w przedwiecznej wojnie dobra i zła.
Powieści cyklu.
Cała seria książek podzielona jest na kilka podcykli połączonych fabularnie. Wewnętrzna chronologia cykli nie jest zgodna z chronologią publikacji. Wydarzenia w ich ramach rozgrywają się często równocześnie (np. wojna z Kolderem w Estcarpie rozgrywa się równolegle z wojną Alizonu i High Hallacku).

</doc>
<doc id="1174079" url="https://pl.wikipedia.org/wiki?curid=1174079" title="Bukhan-san">
Bukhan-san

Bukhan-san (, hancha ) – góra położona w północnej części stolicy Korei Południowej – Seulu. Dla znacznej części miasta w jej okolicy jest najbardziej charakterystycznym, widocznym z daleka punktem. 
Góra osiąga wyniosłość 836,5 metra n.p.m.(wierzchołek Baegun-dae, pozostałe dwa: Insu-bong 810,5 oraz Mangyeong-dae 799,5). Jej nazwa tłumaczy się jako "góra na północ od Han", co nawiązuje do jej położenia na północ od rzeki Han. Góra stanowiła też północną granicę Seulu w czasach dynastii Joseon. 
Bukhansan jest objęte ochroną prawną jako część Parku Narodowego Bukhansan. Jest często odwiedzaną atrakcją turystyczną okolic stolicy, głównie dla celów wspinaczki i obserwacji ptaków.
Ponadto znajdują się tu liczne zabytki: 500-letnie mury obronne zwane Bukhansanseong, pomnik Sunsubi oraz ponad 100 świątyń.
Umiarkowany klimat sprzyja rozwojowi licznych gatunków fauny (1300 gatunków) i flory, w tym endemicznych, jak na przykład Miseonnamu.
Nazwa.
Obecnie coraz silniejsze stają się głosy domagające się przywrócenia tradycyjnej nazwy górze. Nazwa dotyczy trzech głównych wierzchołków w Parku Narodowym, zwanych wspólnie "Bukhan-san". Jednakże pierwotna ich nazwa to "Samgak-san", co oznacza "Trzy Rogate Góry". Zarządca dzielnicy Gangbuk-gu wystosował petycję do rządu Korei Południowej, w sprawie przywrócenia pierwotnej nazwy góry.

</doc>
<doc id="1174080" url="https://pl.wikipedia.org/wiki?curid=1174080" title="Cesare Burali-Forti">
Cesare Burali-Forti

Cesare Burali-Forti (ur. 13 sierpnia 1861 w Arezzo, zm. 21 stycznia 1931 w Turynie) – włoski matematyk, w latach 1894–1896 asystent Giuseppe Peana. Jego największym odkryciem było twierdzenie, zwane dziś paradoksem Buralego-Fortiego, które mówi, że liczby porządkowe nie tworzą zbioru. Zajmował się również geometrią rzutową i różniczkową.

</doc>
<doc id="1174081" url="https://pl.wikipedia.org/wiki?curid=1174081" title="Reńskie Góry Łupkowe">
Reńskie Góry Łupkowe

Reńskie Góry Łupkowe (niem. "Rheinisches Schiefergebirge", franc. "Massif schisteux rhénan") – łańcuch górski długości 400 km i szerokości 180 km, zlokalizowany nad środkowym Renem, w zachodniej części Niemiec, a także na terenie Luksemburga, Belgii oraz Francji, stanowiący część Średniogórza Niemieckiego. W regionalizacji fizycznogeograficznej Niemiec Jerzego Kondrackiego ma nr 322.
Geografia.
Reńskie Góry Łupkowe dzielą się na kilka wyraźnych części. Rzeka Ren rozdziela całość masywu na część zachodnią (lewobrzeżną) i wschodnią (prawobrzeżną). Część niemiecka zajmuje 25 812,8 km², a - dzielone pomiędzy Belgię, Luksemburg i Francję - Ardeny około 15 500 km², co łącznie daje obszar o łącznej powierzchni 41 300 km².
Prawobrzeże gór znajduje się całkowicie na obszarze Niemiec, w trzech krajach związkowych: Nadrenia-Palatynat, Hesja i Nadrenia Północna-Westfalia. Wyróżnia się trzy główne mezoregiony: Taunus, Westerwald i Pogórze Süder. Taunus, z najwyższym szczytem całego masywu Großer Feldberg o wysokości 880,9 m n.p.m. Od Westerwaldu oddziela go dolina rzeki Lahn i Niecka Limburska. Północną część prawobrzeża stanowi zaś Pogórze Süder (niem. "Süderbergland"), której najwyższą częścią są Góry Rothaar ze szczytem Langenberg (843 m n.p.m.), będącym jednocześnie najwyższym wzniesieniem Nadrenii Północnej-Westfalii.
Podział fizycznogeograficzny lewobrzeża jest mniej oczywisty, ze względu na granice polityczne oraz językowe, jako że część masywu znajduje się na terytorium Belgii, Luksemburga i Francji. Na południe od Doliny Mozeli wyróżnia się góry Hunsrück, rozciągające się na terenie dwóch krajów związkowych: Nadrenia-Palatynat oraz Kraj Saary. Na północ od niej rozciąga się masyw, którego wschodnia część jest określana przez ludność niemieckojęzyczną jako Eifel, a zachodnia - przez ludność francuskojęzyczną - jako Ardeny (franc. "Ardenne"), a przez mieszkańców Luksemburga jako Oesling. 
Geologia.
Góry należą do górotworów ukształtowanych w efekcie orogenezy waryscyjskiej w karbonie, tworzą je głównie skały paleozoiku (zwłaszcza dewonu i dolnego karbonu): łupki, kwarcyty i piaskowce, w tym dominujące w dolnym karbonie szarogłazy, podrzędnie wapienie. Grubość skał dewońskich sięga 10 km, a dolnokarbońskich ponad 1 km. Bardzo liczne są także wulkanity, zarówno wieku dewońskiego (wulkanizm podwodny), jak i kenozoicznego (wulkanizm lądowy). Reńskie Góry Łupkowe wypiętrzone zostały w czasie orogenezy alpejskiej w postaci zrębu o płaskiej, szerokiej powierzchni szczytowej wyniesionej średnio do około 500 m n.p.m.
Turystyka.
Reńskie Góry Łupkowe są popularnym celem wycieczek turystycznych. Na ich terenie powołano dwa parki narodowe Eifel i Hunsrück-Hochwald, a przełomowa Dolina Środkowego Renu znajduje się na liście światowego dziedzictwa UNESCO. Francuskie Ardeny natomiast chroni Park Regionalny Ardenów. W obrębie gór znajduje się kilka uzdrowisk z wodami mineralnymi, jak Spa, Bad Homburg, Bad Ems, Wiesbaden. Trzy belgijskie klasztory trapistów znane z produkcji piwa znajdują się w Ardenach (Chimay, Orval i Rochefort), natomiast Dolina Mozeli jest znana z produkcji win. Znajdujące się w Górach Rothaar Willingen jest znanym ośrodkiem narciarstwa, gdzie regularnie odbywają się turnieje pucharu świata w skokach narciarskich.

</doc>
<doc id="1174082" url="https://pl.wikipedia.org/wiki?curid=1174082" title="Adam Uziembło (polityk II RP)">
Adam Uziembło (polityk II RP)

Adam Uziembło (ur. 9 października 1885 w Paryżu, zm. 1 marca 1971 w Warszawie) – polski polityk, poseł na Sejm Wileński i Ustawodawczy, wieloletni działacz Polskiej Partii Socjalistycznej. 
Życiorys.
Studiował polonistykę we Lwowie. Wstąpił do konspiracyjnej postępowej organizacji studenckiej „Promieniści” i został redaktorem jej organu prasowego „Promień”. Poznał tam swoją przyszłą żonę, Marię Jadwigę Wierzejską. Zaangażował się w działalność paramilitarnej grupy „Nieprzejednani”, powstałej z inspiracji Witolda Jodko-Narkiewicza. Udzielał się w Sekcji Lwowskiej PPS. Latem 1905 roku wyjechał do miejscowości Kimry nad Wołgą, do swojej matki. 
W Kimrach wziął udział w ruchu rewolucyjnym 1905 roku, zostając komendantem lokalnej ponadpartyjnej Milicji Robotniczej. Oddział powstał w ramach samoobrony przed czarną sotnią, zawiązaną przez duchowieństwo i monarchistów. Liczebność Milicji dochodziła do 600 ludzi. Jej zadaniem było zagwarantowanie wolności obywatelskiej, realizacja postulatów socjalnych i walka z lichwą w środowisku kupieckim. Milicja, sprawująca władzę nad miejscowością, istniała od końca października do połowy grudnia. Uziembło rozwiązał grupę po upadku powstania moskiewskiego, wiedząc o spodziewanej interwencji wojska. W obawie przed aresztowaniem udał się do Moskwy, w Kimrach pozostawił matkę i żonę. Następnie wyruszył do Królestwa Polskiego, gdzie działał w konspiracyjnych PPS i PPS-Frakcji Rewolucyjnej. 
W czasie I wojny światowej walczył w wojsku austriackim i Legionach. 
W styczniu 1922 został wybrany do Sejmu Wileńskiego z listy Rad Ludowych. W marcu tego roku po samorozwiązaniu się Sejmu został delegatem do Sejmu Ustawodawczego. Jego podpis widnieje pod aktem przyłączenia Wileńszczyzny do Polski. 
Po zakończeniu działalności politycznej zajmował się dziennikarstwem. W czasie II wojny światowej mieszkał w Krakowie, gdzie związał się z działalnością ZWZ i AK, a także lokalnego oddziału PPS. Po 1945 należał do organizacji WRN. 
W 1946 wyjechał potajemnie z Polski. Osiadł w Paryżu, w którym pozostał aż do wiosny 1970. Na emigracji współpracował z polskimi ośrodkami opiniotwórczymi, m.in. Radiem Wolna Europa. Na krótko przed śmiercią wrócił do Polski. 
Publikacje.
W 2009 roku Ośrodek KARTA wydał wspomnienia Adama Uziembły pt. "Niepodległość socjalisty", fragmenty są dostępne w wersji elektronicznej.
Rodzina.
Jego pierwszą żoną była Maria z d. Wierzejska, z którą miał syna Adama Uziembłę. Po rozwodzie z pierwszą żoną zawarł w 1917 roku ponowny związek małżeński z Marią z d. Kalińską (późniejszą Marią Uziębło) i miał z nią córkę Anielę (ur. 1919).

</doc>
<doc id="1174084" url="https://pl.wikipedia.org/wiki?curid=1174084" title="Michael Bennett">
Michael Bennett

Michael Bennett DiFiglia (ur. 8 kwietnia 1943, zm. 2 lipca 1987) – amerykański reżyser teatralny, choreograf i tancerz. W swojej karierze otrzymał siedem nagród Tony i trzy Drama Desk Award.
Życiorys.
Urodził się w Buffalo w stanie Nowy Jork jako syn Helen (z domu Ternoff), sekretarki, i Salvatore Josepha DiFiglii, pracownika fabryki. Jego ojciec był pochodzenia włoskiego, a była matka Żydówką. Jako nastolatek uczył się wielu stylów tańca i studiował choreografię. Wystawił kilka przedstawień w lokalnym liceum Bennett High School, od którego nazwy przyjął swoje adoptowane nazwisko. 
Karierę zaczynał jako tancerz w musicalu "West Side Story" jako Baby John, podczas tras koncertowych po Stanach Zjednoczonych i Europie. W 1961 debiutował na Broadwayu w komedii muzycznej "Subways Are for Sleeping" z Sydneyem Chaplinem, synem Charliego Chaplina. W listopadzie 1962 Bennett był asystentem choreografa bardzo krótkotrwałego musicalu "Nowhere To Go but Up". Spróbował swoich sił jako choreograf z "A Joyful Noise" (1966), który miał tylko 12 pokazów, a po nim w 1967 "Henry, Sweet Henry" na podstawie filmu George’a Roya Hilla "Świat Henry’ego Orienta" (1964) z Peterem Sellersem okazał się kolejną porażką. Stworzył choreografię do broadwayowskich musicali: "Promises, Promises" (1968), "Coco" (1969), "Company" (1970), "Follies" (1971), "A Chorus Line" (1975) i "Dreamgirls" (1981). W 1971 wyreżyserował "Twigs" z muzyką Stephena Sondheima z udziałem Conrada Baina. W 1976 otrzymał Nagrodę Pulitzera w dziedzinie dramatu za realizację musicalu "Chór" ("A Chorus Line"), wystawianej w maju 1975 na off-Broadwayu. Ten musical został wymyślony, wyreżyserowany i współprodukowany przez Bennetta stał się jednym z najdłużej wystawianych musicali w historii teatru na Broadwayu; zdobył dziewięć nagród Tony Award.
Życie prywatne.
Był orientacji biseksualnej. W młodości związany był z Larrym Fullerem, także tancerzem, choreografem i reżyserem. 4 grudnia 1976 poślubił tancerkę Donnę McKechnie, z którą rozwiódł się cztery miesiące później w kwietniu 1977. Innymi partnerami Bennetta byli Gene Pruitt, z którym pozostał w związku aż do momentu własnej śmierci. Był związany z Sabine Cassel (od 1966 do 1980 żona francuskiego aktora Jean-Pierre'a Cassela), którą obiecał poślubić, ale tego nie zrobił. Jego relacje z mężczyznami były mniej nagłośnione, ale obejmowały długie relacje z tancerzami – Scottem Pearsonem, Richardem Christopherem i Gene Pruittem, jego ostatnim kochankiem. 
W ostatnich latach swojego życia Bennett coraz bardziej uzależniał się od narkotyków i alkoholu, a jego praca na tym ucierpiała. Zmarł na chłoniaka związanego z AIDS; miał 44 lata.

</doc>
<doc id="1174085" url="https://pl.wikipedia.org/wiki?curid=1174085" title="Trzeci oficer">
Trzeci oficer

Trzeci oficer – polski serial telewizyjny, emitowany od 4 września 2008 do 27 listopada 2008 w TVP2. Wyświetlany także w TVP Polonia z angielskimi napisami. Jest kontynuacją seriali "Oficer" oraz "Oficerowie".
Produkcja.
Zdjęcia realizowane były m.in. w Warszawie, a także za granicą – we Francji i Włoszech od 24 lipca 2007 do 6 października 2007. Autorem muzyki czołówki jest Michał Lorenc.
Fabuła.
Głównym wątkiem serialu jest terroryzm na skalę światową, zahaczający o organizację Al-Ka’ida. Policjanci z CBŚ zainteresowani sprawą bomby atomowej, odkrywają, iż w Polsce mogą być przechowywane materiały służące do produkcji tego typu broni. Aldona (Magdalena Różczka) odchodzi z policji do prokuratury. Jej córka – Agatka – zostaje porwana przez człowieka Rity (Magdalena Cielecka), byłej żony Granda (Paweł Małaszyński).

</doc>
<doc id="1174086" url="https://pl.wikipedia.org/wiki?curid=1174086" title="Josef Kostalek">
Josef Kostalek



</doc>
<doc id="1174087" url="https://pl.wikipedia.org/wiki?curid=1174087" title="Sammy Davis Jr.">
Sammy Davis Jr.

Samuel George „Sammy” Davis Jr. (ur. 8 grudnia 1925 w Nowym Jorku, zm. 16 maja 1990 w Beverly Hills) – amerykański muzyk, piosenkarz, tancerz, aktor, artysta wodewilu i komik, którego nazywano „największym artystą, jaki kiedykolwiek pojawił się na scenie w Stanach Zjednoczonych”.
Życiorys.
Urodził się w nowojorskim Harlemie na Manhattanie jako syn afroamerykańskiego artysty Samuela George’a Davisa „Sammy’ego” Seniora i tancerki Elvery Sanchez. W wieku trzech lat zadebiutował na scenie występując z Holiday in Dixieland, trupą wodewilową z udziałem jego ojca i prowadzoną przez wuja Willa Mastina. Występy zdobyły fenomenalną popularność wśród publiczności i wkrótce zmieniono nazwę zespołu Will Mastin’s Gang Featuring Little Sammy. W wieku siedmiu lat Davis zadebiutował na ekranie w komedii muzycznej "Rufus Jones for President" (1933) z Ethel Waters, a później otrzymał lekcje stepowania u Billa „Bojanglesa” Robinsona. W 1941 Mastin Gang występował w Michigan Theater w centrum Detroit w Michigan, gdzie Davis po raz pierwszy spotkał Franka Sinatrę – był to początek przyjaźni na całe życie. 
W 1943, mając osiemnaście lat Davis wstąpił do United States Army, gdzie nieustannie walczył z rasizmem. Po powrocie ze służby w 1945 grupa została przemianowana na Will Mastin Trio. Trzy lata później Will Mastin Trio występowało z Mickeyem Rooneyem, a na początku następnej dekady m.in. w nowojorskim klubie Capitol i Ciro’s w Hollywood. W 1952 na zaproszenie Sinatry zagrali także na nowo zintegrowanej Copacabanie, a potem w programie ABC "Three for the Road—with the Will Mastin Trio" (1953).
W 1954 Davis podpisał kontrakt z Deccą, zdobywając szczyty list przebojów swoim debiutanckim albumem "Starring Sammy Davis Jr.". W tym samym roku stracił lewe oko w głośnym wypadku samochodowym, ale po powrocie na scenę na początku 1955 został powitany z jeszcze większym entuzjazmem niż wcześniej dzięki serii hitów, w tym „Something’s Gotta Give”, „Love Me or Leave Me” i „That Old Black Magic”. Rok później Davis zadebiutował na Broadwayu jako Charlie Welch w musicalu "Mr. Wonderful" (1956) z Chitą Riverą, występując w ponad 400 przedstawieniach i zapoczątkował hit piosenką „Too Close for Comfort”. 
Powrócił na kinowy ekran w roli Danny’ego Johnsona w dramacie "Anna Lucasta" (1958) u boku Earthy Kitt, a rok później wystąpił jako Sportin' Life w ekranizacji opery George’a Gershwina "Porgy i Bess" ("Porgy and Bess", 1959) w reżyserii Ottona Premingera i Roubena Mamouliana. W 1959 został członkiem założycielem Rat Pack, luźnej konfederacji współpracowników Sinatry (w tym również Dean Martin, Peter Lawford i Joey Bishop), która zaczęła regularnie występować razem w kasynie Sands w Las Vegas. W 1960 wystąpili w komedii kryminalnej Lewisa Milestone’a "Ryzykowna gra" ("Ocean’s Eleven"). Był główną gwiazdą jako Jonah Williams w komediowym westernie Johna Sturgesa "Sierżanci 3" ("Sergeants 3", 1962) i wykonując przebój filmu „What Kind of Fool Am I?”. W 1965 był nominowany do Tony Award za rolę Joego Wellingtona w musicalu "Golden Boy", gdzie pojawił się pierwszy międzyrasowy pocałunek na Broadwayu z Paulą Wayne.
W 1964 ukazał się trzeci film z udziałem Rat Pack, muzyczna komedia kryminalna "Robin i 7 gangsterów" ("Robin and the 7 Hoods"), gdzie zagrał postać Willa. Napisał dwie autobiografie: "Yes I Can" (1965) i "Why Me?" (1989). W 1966 miał swój własny program telewizyjny zatytułowany "The Sammy Davis Jr. Show". W komedii szpiegowskiej Richarda Donnera "Sól i pieprz" ("Salt and Pepper", 1968) zagrał postać Charlesa Salta, współwłaściciela klubu nocnego w Swingującym Londynie. Film okazał się hitem i powstał sequel "One More Time" (1970) w reż. Jerry’ego Lewisa. Wystąpił potem jako Big Daddy Brubeck w dramacie muzycznym Boba Fosse "Słodka Charity" ("Sweet Charity", 1969) na podstawie musicalu Neila Simona z Shirley MacLaine. W czerwcu 1972 jego piosenka „The Candy Man” z filmu "Willy Wonka i fabryka czekolady" ("Willy Wonka and the Chocolate Factory", 1971) dotarła na szczyt listy przebojów Hot 100 tygodnika „Billboard”. I został gwiazdą Las Vegas, zyskując przydomek „Pan show businessu”. Był gospodarzem własnego programu telewizyjnego "Sammy and Company" (1975-1977). Zagrał Littlechapa w filmie muzycznym "Sammy Stops the World" (1978). Pojawił się także w wielu produkcjach telewizyjnych, w tym "Aniołki Charliego" (1977), "Tylko jedno życie" (1979), "Szpital miejski" (1982) czy "Detektyw Hunter" (1989).
Jednak pod koniec lat siedemdziesiątych i przez większość lat osiemdziesiątych profil Davisa zmalał i był on głównie ograniczony do kasyna, a tournee po powrocie z 1988, które odbył z Sinatrą i Martinem, w dużej mierze nie powiodło się. Jego występ jako Little Mo w komediodramacie muzycznym "Złapać rytm" ("Tap", 1989) u boku Gregory’ego Hinesa spotkał się z dużym uznaniem.
Życie prywatne.
Od listopada 1957 do stycznia 1958 był związany z Kim Novak. 10 stycznia 1958 ożenił się z Loray White. 23 kwietnia 1959 doszło do rozwodu. Jego przejście na judaizm spotkało się z poważnymi kontrowersjami w społeczności afroamerykańskiej, a małżeństwo z 13 listopada 1960 ze szwedzką aktorką May Britt wywołało publiczne oburzenie, a nawet groźby śmierci. Krążyła plotka lub mit, że John F. Kennedy i Robert F. Kennedy powiedzieli Frankowi Sinatrze, aby przekazał Davisowi, aby nie żenił się w maju aż do wyborów prezydenckich w 1960 roku. W tym czasie małżeństwa międzyrasowe były prawnie zabronione w 31 stanach USA i dopiero w 1967 te prawa (do 17 stanów) zostały uznane za niezgodne z konstytucją przez Sąd Najwyższy Stanów Zjednoczonych. Parze udzielił ślub rabin William M. Kramer. Jednak zostało potwierdzone przez córkę Davisa i Britt Tracey, Nancy Sinatrę i dokumentalistę Sama Pollarda, że to małżeństwo spowodowało, że prezydent Kennedy odrzucił zaproszenie Davisa do występu na jego inauguracji. Z May Britt miał dwóch synów - Marka (ur. 1996) i Jeffa (ur. 1963) oraz córkę Tracey (ur. 5 lipca 1961). 19 grudnia 1968 rozwiedli się, po tym, jak Davis przyznał się do romansu z piosenkarką Lolą Falaną (1967). Po rozwodzie Davis uzależnił się od alkoholu i „znalazł ukojenie w narkotykach, szczególnie w kokainie i azotynach amylu, i krótko eksperymentował z satanizmem i pornografią”. 11 maja 1970 poślubił artystkę estradową Altovise Joanne Gore, z którą miał syna Manny’ego.
19 listopada 1954 Davis jechał z Las Vegas do Los Angeles, aby nagrać ścieżkę dźwiękową do filmu "Sześć mostów na krzyż" ("Six Bridges to Cross"). Nigdy nie dotarł do studia. Wczesnym rankiem jego Cadillac zderzył się z pojazdem, który wyjechał przed nim. Odniósł masywne obrażenia twarzy, w tym złamany nos i uszkodzenie lewego oka tak poważne, że musiało zostać zastąpione plastikowym. Jako wytrawny profesjonalista wrócił na scenę zaledwie dwa miesiące później.
Davis miał skomplikowane relacje z czarną społecznością i spotkał się z krytyką po publicznym wsparciu prezydenta Richarda Nixona w 1972 roku. Pewnego dnia na polu golfowym z Jackiem Bennym zapytano go, jakie jest jego upośledzenie. „"Upośledzenie?"” - zapytał. „"Porozmawiajmy o upośledzeniu. Jestem jednookim Murzynem, który jest Żydem"”. To miało się stać charakterystycznym komentarzem, opisanym w jego autobiografii i wielu artykułach”.
Śmierć.
Zmarł 16 maja 1990 w wieku 64 lat w Beverly Hills na raka przełyku.

</doc>
<doc id="1174095" url="https://pl.wikipedia.org/wiki?curid=1174095" title="Witold Bańkowski">
Witold Bańkowski

Witold Antoni Bańkowski (ur. 21 listopada 1864 w Narwidziszkach na Litwie, zm. 28 lutego 1940 w folwarku Radziejowszczyzna) – polski polityk i działacz samorządowy, poseł na Sejm Litwy Środkowej, prezydent Wilna (1919–1927).
Życiorys.
Ukończył szkołę realną w Wilnie, następnie studiował w Nowoaleksandryjskim Instytucie Rolniczym, z którego został relegowany. Od 1905 członek rady miejskiej Wilna, a w okresie 1912–1914 poseł do Dumy IV kadencji. 
W latach 1919–1927 pełnił funkcję prezydenta Wilna. Uczestniczył jako ekspert w negocjacjach w Rydze poświęconych wytyczyniu wschodniej granicy RP. 8 stycznia 1922 wybrano go posłem na Sejm Litwy Środkowej z okręgu Wilno–miasto. Reprezentował Zjednoczenie Stronnictw i Ugrupowań Narodowych opowiadające się za bezwarunkową inkorporacją tego obszaru do Polski. W nowym sejmie został szefem klubu narodowego ZSiUN. W marcu 1922 wybrany delegatem wileńskim na Sejm Ustawodawczy RP, jednak wkrótce zrzekł się mandatu.
Życie prywatne.
Syn Józefa i Stefanii z Wasilewskich. Żonaty ze Stefanią Koreywo. Miał dwie córki. 
Bibliografia.
 Łoza, "Czy wiesz kto to jest" (cz. 1), Warszawa 1938, s. 23

</doc>
<doc id="1174096" url="https://pl.wikipedia.org/wiki?curid=1174096" title="Konklawe 1304–1305">
Konklawe 1304–1305

Konklawe 10 lipca 1304 – 5 czerwca 1305 – konklawe, które po krótkim pontyfikacie Benedykta XI wybrało na jego następcę Klemensa V.
Pontyfikat Benedykta XI.
Krótki, trwający 8 i pół miesiąca pontyfikat Benedykta XI zdominowany został przez konflikt Stolicy Apostolskiej z królem Francji Filipem Pięknym, odziedziczony przez Benedykta XI po poprzedniku Bonifacym VIII. Benedykt XI próbował doprowadzić do załagodzenia sporu, wykonując szereg pojednawczych gestów wobec króla m.in. zdjął z niego ekskomunikę, zezwolił na korzystanie z danin kościelnych przez okres dwóch lat i odwołał zarządzenia wymierzone we Francuzów uczestniczących w porwaniu Bonifacego VIII w Anagni latem 1303 roku. Podtrzymał jednak ekskomunikę nałożoną na królewskiego kanclerza Wilhelma Nogareta, którego uważał za głównego sprawcę tego porwania, i konsekwentnie domagał się jego ukarania. Papieskie ustępstwa król uznał za dowód słabości i zażądał oficjalnego i całkowitego potępienia Bonifacego VIII. Na to Benedykt XI nie mógł się zgodzić, toteż jego polityka nie przyniosła istotnej poprawy stosunków papiestwa z Francją.
Benedykt XI dążył do pojednania także z potężnym rzymskim rodem Colonna, który popadł w konflikt z poprzednim papieżem i udzielał poparcia królowi Francji. W tym celu odwołał ekskomuniki nałożone w 1297 przez Bonifacego VIII na kardynałów Pietra Colonnę i Giacomo Colonnę, nie przywrócił ich jednak do składu Świętego Kolegium ani nie zwrócił skonfiskowanych dóbr.
Benedykt XI zmarł na dyzenterię w dniu 7 lipca 1304 w Perugii. Jego śmierci od początku towarzyszyły pogłoski o otruciu go na rozkaz króla Francji, niezadowolonego ze skali poczynionych przez niego ustępstw.
Lista uczestników.
W konklawe uczestniczyło wszystkich 19 pełnoprawnych kardynałów, jednak czterech z nich musiało je opuścić przed zakończeniem z powodu choroby:
Dziesięciu kardynałów mianował Bonifacy VIII, czterech Celestyn V, dwóch Benedykt XI, po jednym Honoriusz IV, Mikołaj IV i Urban IV.
Ponieważ Pietro Colonna i Giacomo Colonna, mimo zdjęcia ekskomunik, nie uzyskali od Benedykta XI potwierdzenia swych kardynalskich godności, nie zostali dopuszczeni do udziału w konklawe.
Podziały w Kolegium Kardynalskim.
Święte Kolegium było podzielone na dwie prawie równe frakcje:
Przebieg konklawe i wybór Klemensa V.
Kardynałowie zebrali się w Perugii na konklawe 10 lipca 1304, trzy dni po śmierci Benedykta XI. Początkowo brało w nim udział 18 kardynałów, Walter Walterburn dotarł dopiero 29 listopada 1304. Z uwagi na fakt, że nie wszystkie obrzędy związane z jego nominacją kardynalską zostały dopełnione, powstał problem, czy ma on prawo do udziału w konklawe. Dziekan Świętego Kolegium Boccamazza zadecydował jednak o dopuszczeniu angielskiego dominikanina do głosowania. Liczba elektorów wzrosła zatem 19, jednak po Bożym Narodzeniu wskutek chorób czterech kardynałów zostało zmuszonych do opuszczenia obrad na stałe, redukując tę liczbę do piętnastu. Byli to Giovanni Boccamazza, Matteo Orsini Rosso, Riccardo Petroni i Walter Walterburn. Chorował także Jean Le Moine, jednak wziął on udział w ostatnim głosowaniu.
Z uwagi na silny antagonizm między obydwoma stronnictwami przez blisko 11 miesięcy trwał impas. "Bonifacjanie" głosowali przeważnie na Matteo Orsiniego, a zwolennicy Francji na Napoleone Orsiniego. Prawdopodobnie wysuwano też kandydatury kardynałów Minio, Petroniego i Walterburna. Ten ostatni jako jedyny nie zaliczał się do żadnej z frakcji, co czyniło go potencjalnym kandydatem kompromisowym, ale zaawansowany wiek (79 lat) i zły stan zdrowia przemawiał przeciwko niemu. Przedłużaniu się obrad sprzyjał fakt, że kardynałowie samowolnie zmienili regulamin konklawe, uchylając najsurowsze postanowienia konstytucji Ubi periculum. W lutym 1305 do Perugii przybył król Neapolu Karol II Andegaweński i próbował skłonić elektorów do osiągnięcia porozumienia, ale bezskutecznie. Szybkiego dokonania wyboru nie ułatwiały także groźby ze strony francuskiego kanclerza Nogareta, który niedwuznacznie dawał do zrozumienia, że Francja może użyć siły, jeżeli wybór będzie nie po jej myśli.
W toku obrad czterech kardynałów poważnie podupadło na zdrowiu i musiało opuścić konklawe, co obniżyło liczbę elektorów do 15. Wśród nich był lider partii antyfrancuskiej Matteo Orsini. Jego nieobecność osłabiła jedność partii bonifacjańskiej i ułatwiła działanie stronnictwu przeciwnemu. Ponieważ żaden z kardynałów nie miał szans na uzyskanie większości, kardynał Niccolo z Ostii zaproponował jako kompromis kandydaturę arcybiskupa Bordeaux Bertranda de Got, który z jednej strony uchodził za zwolennika Bonifacego VIII we francuskim episkopacie, ale z drugiej był wasalem Filipa Pięknego. Niccolo przekonał do tej kandydatury kardynała Francesco Caetaniego, co umożliwiło wreszcie dokonanie wyboru. W dniu 5 czerwca 1305 arcybiskup Bordeaux został wybrany na papieża po jedenastomiesięcznej sediswakancji, otrzymując 10 głosów na 15, czyli dokładnie wymagane 2/3. Zagłosowali na niego: Napoleone Orsini Frangipani, Niccolo Alberti, Giovanni Minio, Landolfo Brancaccio, Guglielmo Longhi, Jean Le Moine, Robert de Pontigny oraz trzech z przeciwnej frakcji: Leonardo Patrasso, Pedro Ispano i Francesco Caetani. Pozostałych pięciu (Teodorico Ranieri, Gentile Partino, Francesco Orsini, Giacomo Caetani Stefaneschi i Luca Fieschi), uznając fakt dokonany, dołączyło swe głosy w procedurze akcesu, czyniąc ten wybór jednomyślnym. Także nieobecni kardynałowie, po ogłoszeniu wyników, zadeklarowali swoją zgodę na ten wybór. Jedynie Matteo Orsini początkowo odmówił podpisania dekretu wyborczego. Jego upór, jak się zdaje, trwał jednak krótko, gdyż jego podpis widnieje na dokumencie końcowym, ogłaszającym dokonaną elekcję jako jednomyślną.
Elekt przyjął wybór, przybierając imię Klemens V. Wbrew wezwaniom Świętego Kolegium nie przybył jednak do Rzymu na koronację, lecz kazał kardynałom udać się do Lyonu. Tam właśnie został koronowany w dniu 14 listopada 1305, w obecności króla Filipa Pięknego. W czasie uroczystości koronacyjnych doszło do zawalenia się muru, w wyniku czego papież został ranny, a kilka osób (w tym jeden z jego braci) poniosło śmierć. Jak się później okazało, Klemens V nigdy nie zobaczył Rzymu, rezydując cały czas w różnych miejscach Francji (1309 roku osiadł na stałe w należącym do królestwa Neapolu Awinionie) i był pierwszym papieżem okresu tzw. "niewoli awiniońskiej".

</doc>
<doc id="1174098" url="https://pl.wikipedia.org/wiki?curid=1174098" title="MKS PMOS Zduńska Wola">
MKS PMOS Zduńska Wola



</doc>
<doc id="1174100" url="https://pl.wikipedia.org/wiki?curid=1174100" title="Adam Olgierd Uziembło">
Adam Olgierd Uziembło



</doc>
<doc id="1174106" url="https://pl.wikipedia.org/wiki?curid=1174106" title="Maki złoty">
Maki złoty

Maki złoty ("Hapalemur aureus") – gatunek ssaka naczelnego z rodziny lemurowatych (Lemuridae). 
Zasięg występowania.
Maki złoty występuje w południowo-wschodnim Madagaskarze, w rozproszonych obszarach między Parkiem Narodowym Ranomafana, obserwowany daleko na północ, w okolicach Miaranony i Bevoahazo, i daleko na południe, w Parku Narodowym Andringitra i łączącym je korytarzem leśnym; być może jego zasięg rozciąga się na północny wschód aż do regionu Betsakafandrika. Ostatnie, niepotwierdzone obserwacje z południa pochodzą z Vevembe Forest (na zachód od Vondrozo).
Taksonomia.
Gatunek po raz pierwszy naukowo opisał międzynarodowy zespół zoologów w 1987 roku nadając mu nazwę "Hapalemur aureus". Jako miejsce typowe odłowu holotypu autorzy wskazali 6,3 km od wioski Ranomafana (około 21°16’38”S, 47°23’50”E), na Madagaskarze. 
Autorzy "Illustrated Checklist of the Mammals of the World" uznają ten takson za gatunek monotypowy.
Charakterystyka ogólna.
Długość ciała (bez ogona) około 34 cm, długość ogona około 41 cm; masa ciała 1,3–1,5 kg. Dymorfizm płciowy jest słabo uwidoczniony.
Ekologia.
Występuje w lasach deszczowych. Jego zasięg występowania jest ściśle związany z występowaniem bambusów. Zwierzęta te żyją prawdopodobnie w małych grupach rodzinnych złożonych z dorosłego samca, jednej lub dwóch samic i ich potomstwa. Ciąża trwa przeciętnie 109 dni. Biologia rozrodu tego gatunku nie została dobrze udokumentowana. Gatunek aktywny wczesnym rankiem, późnym wieczorem i prawdopodobnie w nocy. Maki są zwierzętami socjalnymi o rozwiniętych metodach komunikacji. Maki złoty żywi się głównie bambusem "Cephalostachyum viguieri". Analiza chemiczna jego ulubionego pokarmu wykazała wysoką zawartość protein i cyjanków. Dzienna porcja, jaką zjada maki zawiera znacznie wyższą ilość cyjanków niż wynosi dawka śmiertelna dla większości zwierząt. 
Zagrożenia i ochrona.
Liczebność populacji szacowana była według danych IUCN na około 1000 osobników. Inne źródła podawały liczby w przedziale 200-400 osobników (Gallay, 1999). W 2005 przyjęto już poziom blisko 6 000 osobników. Gatunek jest objęty konwencją waszyngtońską CITES (załącznik I). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii CR (krytycznie zagrożony wyginięciem).

</doc>
<doc id="1174108" url="https://pl.wikipedia.org/wiki?curid=1174108" title="Hapalemur aureus">
Hapalemur aureus



</doc>
<doc id="1174110" url="https://pl.wikipedia.org/wiki?curid=1174110" title="Józef Małowieski">
Józef Małowieski

Józef Małowieski (ur. 16 maja 1892 w Strękowie k. Ostrowi Mazowieckiej, zm. 1 grudnia 1944 w KL Stuthoff) – polski polityk z Wileńszczyzny, poseł na Sejm Litwy Środkowej i jego wicemarszałek, poseł na Sejm Ustawodawczy w 1922.
Życiorys.
Ukończył gimnazjum w Siedlcach, później studiował na Wydziale Budowy Maszyn Politechnice w Pradze. Podczas studiów w Pradze działał w ZMP „Zet”. Po powrocie ze studiów był nauczycielem matematyki w Gimnazjum Podlaskim. Był członkiem ekspozytury Centralnego Komitetu Narodowego w Siedlcach (XI 1916 – V 1917). W latach 1919–1920 był komendantem okręgu wileńskiego Towarzystwa Straży Kresowej. Uczestniczył jako ochotnik w wojnie polsko-bolszewickiej.
8 stycznia 1922 został wybrany na posła na sejm wileński, reprezentował w nim Rady Ludowe. W tym samym roku (również z ramienia Rad Ludowych) zasiadał w Sejmie Ustawodawczym jako reprezentant okręgu IV (Oszmiana).
Od grudnia 1922 do listopada 1931 r. pracował w Kuratorium Okręgu Szkolnego w Wilnie, ostatnio jako naczelnik wydziału ogólnego. Następnie przeniósł się do Warszawy, gdzie pełnił tę funkcję radcy Kuratorium Okręgu Szkolnego. W latach 30. był prezesem Zarządu Głównego Związku Polskiej Młodzieży Demokratycznej. Działał także w Związku Patriotycznym i Związku Seniorów Organizacji Młodzieży Narodowej.
W czasie II wojny światowej pracował w Wydziale Rozdziału i Kontroli Urzędu Wyżywienia przy Zarządzie miasta Warszawy. Był żołnierzem Armii Krajowej, walczył w powstaniu warszawskim. 27 września 1944 r. trafił do niewoli niemieckiej. Dwa dni później został wywieziony do obozu koncentracyjnego Stutthof, gdzie po kilku tygodniach zmarł. Jego grób symboliczny znajduje się na cmentarzu Powązkowskim (kwatera 15-3-8/9).

</doc>
<doc id="1174112" url="https://pl.wikipedia.org/wiki?curid=1174112" title="Alboin (książę Spoleto)">
Alboin (książę Spoleto)

Alboin – longobardzki książę Spoleto w latach 757–758. Został wybrany na księcia przez mieszkańców Spoleto bez zgody króla.
Podczas gdy papież Stefan II działał na rzecz przekazania królestwa w ręce Dezyderiusza, starał się też o zhołdowanie księstwa Benewentu i księstwa Spoleto królowi Franków Pepinowi Krótkiemu. Alboin i Liutprand książę Benewentu powierzyli swe księstwa frankijskiemu królowi, który o to nie prosił. Dezyderiusz wyruszył, zniszczył Spoleto i Benewent i pojmał Alboina (Liutprand uciekł). Dezyderiusz osobiście podjął się sprawowania władzy książęcej w Spoleto.

</doc>
<doc id="1174114" url="https://pl.wikipedia.org/wiki?curid=1174114" title="Dorothy Maharam">
Dorothy Maharam

Dorothy Maharam Stone (ur. 1 lipca 1917 w Parkersburgu w stanie Wirginia Zachodnia, zm. 27 września 2014) – amerykańska matematyk. Wniosła spory wkład w rozwój teorii miary. Jest żoną brytyjskiego matematyka Arthura Harolda Stone’a.
Życiorys.
Ukończyła studia na Carnegie Institute of Technology w 1937 r., broniąc pracy "On measure in abstract sets". Zapoczątkowała rozwój badań nad skończenie addytywnymi miarami, określonymi np. na algebrach Boole’a. Postawiła problem, zwany dziś od jej nazwiska, problemem Maharam.
W 1942 roku poślubiła Stone’a. Mieli dwoje dzieci – Davida i Ellen – również matematyków. Przeszła na emeryturę w 2001, rok po śmierci swojego męża.

</doc>
<doc id="1174123" url="https://pl.wikipedia.org/wiki?curid=1174123" title="Josef Silný">
Josef Silný

Josef Silný (ur. 23 stycznia 1902 w Kromieryżu, zm. 15 maja 1981) – czechosłowacki piłkarz narodowości czeskiej występujący na pozycji napastnika, reprezentant Czechosłowacji w latach 1925–1934, srebrny medalista Mistrzostw Świata 1934, trener piłkarski.
Kariera klubowa.
Karierę zaczynał w klubie SK Hanácká Slavia Kroměříž. W 1923 został piłkarzem Slavii (mistrzostwo kraju w 1925), w 1926 przeszedł do odwiecznego rywala – Sparty Praga. Ze Spartą dwukrotnie był mistrzem Czechosłowacji (1927 i 1932), w 1927 triumfował w Pucharze Mitropa. W 1933 odszedł do francuskiego Nîmes Olympique. Po powrocie do kraju grał w AFK Bohemians. Łącznie w pierwszej lidze czechosłowackiej zdobył 113 bramek.
Kariera reprezentacyjna.
W reprezentacji Czechosłowacji zagrał 50 razy i strzelił 28 bramek. Debiutował 28 października 1925 w meczu z Jugosławią, ostatni raz zagrał w 1934. Wystąpił na Mistrzostwach Świata 1934, gdzie zaliczył 1 mecz przeciwko Rumunii (2:1) i wywalczył ze swoją reprezentacją srebrny medal.

</doc>
<doc id="1174124" url="https://pl.wikipedia.org/wiki?curid=1174124" title="Josef Silny">
Josef Silny



</doc>
<doc id="1174136" url="https://pl.wikipedia.org/wiki?curid=1174136" title="Liga polska">
Liga polska



</doc>
<doc id="1174138" url="https://pl.wikipedia.org/wiki?curid=1174138" title="Synagoga w Łapach">
Synagoga w Łapach

Synagoga w Łapach – drewniana synagoga, która znajdowała się w Łapach przy ulicy Piwnej, w centrum dawnej dzielnicy żydowskiej.
Synagoga została zbudowana kilka lat przed I wojną światową. We wrześniu 1939 synagoga została doszczętnie zniszczona przez bombę. Po tym wydarzeniu urządzono nowy dom modlitwy w budynku przy ulicy Bronisława Pierackiego.
Drewniany budynek synagogi wzniesiono na planie prostokąta na murowanej podmurówce. Wewnątrz we wschodniej części znajdowała się główna sala modlitewna, do której wchodziło się przez przedsionek. W jej wnętrzu na ścianie wschodniej znajdował się bogato zdobiony Aron ha-kodesz, który prawdopodobnie pochodził ze starej synagogi w Surażu. Babiniec prawdopodobnie znajdował się na piętrze, nad przedsionkiem. Salę główną oświetlały wysokie, półokrągłe zakończone okna. Całość była nakryta dachem dwuspadowym z gontem.

</doc>
<doc id="1174139" url="https://pl.wikipedia.org/wiki?curid=1174139" title="AT-1">
AT-1

AT-1 – radzieckie działo samobieżne kalibru 76,2 mm skonstruowane w drugiej połowie lat 30. XX wieku.
W latach 1932-1933 w biurze projektowym fabryki nr 174 w Leningradzie pod kierunkiem S. Ginzburga zaprojektowano działo samobieżne wykorzystujące podwozie czołgu T-26. Pierwszy prototyp tego działa powstał jednak dopiero w 1935 roku. Przedłużenie prac było spowodowane prawdopodobnie koniecznością uwzględnienia wyników prób odrzuconego przez RKKA z powodu znikomej przydatności do zwalczania pojazdów pancernych prototypu działa SU-1. 
AT-1 został uzbrojony w armatę czołgową PS-3 kalibru 76,2 mm o lufie długości 20,5 kalibrów. Armata była umocowana w przedniej płycie pancernej. Kąt ostrzału w poziomie był równy ok. 50°, w pionie od -15° do +15°. Później zmodyfikowano mocowanie działa i kąty ostrzału zmieniły się na 40° w poziomie, i od -1,5° do 43,5° w pionie. Z prawej strony armaty zamocowany był sprzężony czkm DT.
Próby AT-1 przeprowadzono na przełomie 1935 i 1936 roku. W wyniku prób wykryto szereg drobnych wad konstrukcyjnych, ale pomimo tego przewidziano, że w 1937 roku zostanie wyprodukowanych 100 wozów AT-1. Jednak usuwanie usterek przedłużało się i w rezultacie w 1937 roku nie powstał żaden nowy AT-1. W 1938 roku wóz przeszedł kolejne próby. Poza modyfikacjami wnętrza przedziału bojowego zdecydowano się także na zastąpienie armaty PS-3 nowszą armatą L-10 kalibru 76,2 mm, o długości lufy 24 kalibrów. Jednak ostatecznie uznano, że AT-1 posiada zbyt słabe opancerzenie, a jego zadania może wypełniać produkowany już seryjnie czołg BT-7A i prace nad AT-1 przerwano. Wpływ na tę decyzję miało prawdopodobnie także aresztowanie przez NKWD odpowiedzialnych za rozwój tego działa Ginzburga i Sjaczentowa.

</doc>
<doc id="1174140" url="https://pl.wikipedia.org/wiki?curid=1174140" title="Książę Chaosu">
Książę Chaosu

Książę Chaosu (ang. "Prince of Chaos") – dziesiąta i ostatnia (nie licząc krótkich opowiadań) część cyklu fantasy "Kroniki Amberu" (The Chronicles of Amber) Rogera Zelazny’ego. Jest to zarazem piąta część drugiej części cyklu, tzw. „Kronik Merlina”.
Wydanie angielskie () opublikowano w USA w listopadzie 1991 przez wydawnictwo "William Morrow and Company". Okładkę zaprojektowała Linda Burr. Wydanie liczy 225 stron.
Pierwsze polskie wydanie ukazało się w 1995 r. nakładem wydawnictwa „Iskry” (Warszawa, ), w tłumaczeniu Piotra W. Cholewy, ilustrację na okładce wykonał Janusz Gutkowski, redaktorem była Małgorzata Pogoda, a redaktorem technicznym Elżbieta Kozak.
W roku 2005 książkę wydał Zysk i Spółka (, stron: 220 Format: 125/183, oprawa: broszura).
Fabuła.
Merlin uczestniczy w koronacji swego przyjaciela Luke’a na króla Kashfy. Wkrótce jednak zastaje wezwany do Dworców Chaosu na pogrzeb władcy Chaosu Swayvilla. W Dworcach spotyka szereg swych dawnych przyjaciół z dzieciństwa. Spotyka też swego brata przyrodniego Jurta, który nieoczekiwanie postanawia zakończyć dotychczasowy konflikt. Okazuje się przy tym, że matka Merlina Dara i jego przybrany brat Mandor uknuli intrygę mającą na celu uczynienie Merlina królem, przy zachowaniu pełnej kontroli nad jego postępowaniem. Merlin zmuszony jest stoczyć walkę z matką i bratem. W walce pomaga mu skonstruowany przez niego superkomputer Ghostwheel, Mandorowi i Darze pomaga Logrus, który jednak uznaje przewagę Merlina. Merlin zostaje królem Chaosu.
Ostatnia część cyklu wyjaśnia też zagadkę Corwina, ojca Merlina który w tajemniczy sposób zniknął krótko po Wojnie Skazy Wzorca. Okazuje się, że był on uwięziony w Dworcach Chaosu. Merlin odnalazł i uwolnił ojca.
Tom ten swym charakterem odbiega nieco od innych części cyklu. Akcja toczy się głównie w Dworcach Chaosu (w poprzednich tomach główne miejsca akcji to Amber i Cień Ziemia). Występuje też wiele postaci demonicznych, które jednak zazwyczaj budzą sympatię zamiast lęku.

</doc>
<doc id="1174141" url="https://pl.wikipedia.org/wiki?curid=1174141" title="Gisulf">
Gisulf

Gisulf – książę Spoleto w latach 759–761.
W 758 Dezyderiusz po stłumieniu buntu księcia Alboina, przejął kontrolę nad księstwem Spoleto do kwietnia roku następnego, gdy wyznaczył Gisulfa do zarządzania księstwem w jego imieniu. Gisulf rządził do 761, gdy zmarł lub został usunięty. Między wrześniem 762 a marcem 763 zastąpił go Teodyk, kolejny zwolennik Dezyderiusza.

</doc>
<doc id="1174146" url="https://pl.wikipedia.org/wiki?curid=1174146" title="Kevin Dillon">
Kevin Dillon

Kevin Brady Dillon (ur. 19 sierpnia 1965 w Mamaroneck) – amerykański aktor filmowy i telewizyjny, najlepiej znany z roli Johnny’ego „Dramy” Chase'a w serialu "Ekipa".
Życiorys.
Wczesne lata.
Urodził się w Mamaroneck w Nowym Jorku w rodzinie rzymskokatolickiej Paula Dillona, menedżera inwestycyjnego i portrecisty, i Mary Ellen Dillon. Jego rodzice byli szczęśliwym małżeństwem klasy średniej irlandzkich katolików. Wychowywał się w hrabstwie Westchester wraz z czterema braćmi: starszymi – Paulem (ur. 1962) i Mattem (ur. 18 lutego 1964) oraz młodszymi – Timothym (ur. 1969) i Brianem (ur. 1972) oraz młodszą siostrą Katy (ur. 1966). Uczęszczał do Mamaroneck High School.
Kariera.
Debiutował w głównej roli jako Arnold Norberry w dramacie telewizyjnym "No Big Deal" (1983), a dwa lata potem wystąpił w roli śmiesznego Rooneya w komediodramacie "Boże pomóż!" ("Heaven Help Us", 1985) u boku Donalda Sutherlanda, Andrew McCarthy i Johna Hearda. Po występie w filmie akcji Menahema Golana "Oddział Delta" ("The Delta Force", 1986) z Chuckiem Norrisem i Lee Marvinem, zagrał postać nastoletniego żołnierza Bunny'ego w dramacie wojennym Oliver Stone "Pluton" ("Platoon", 1986).
Za rolę przewrażliwionego młodego ojca w dramacie Jonathana Kaplana "Rodzina zastępcza" ("Immediate Family", 1989) z Glenn Close, Jamesem Woodsem i Mary Stuart Masterson zdobył nominację do Young Artist Award. W biograficznym dramacie Olivera Stone’a "The Doors" (1991) pojawił się jako muzyk jazzowy i perkusista John Densmore. W dramacie wojennym "W księżycową jasną noc" ("A Midnight Clear", 1992) z Peterem Bergiem był kapralem Melem Avakianem. Wystąpił w roli młodego zabójcy w filmie kryminalnym "Dzikie serca" ("Criminal Hearts", 1995) z Amy Locane i Morgan Fairchild.
Za postać Johnny’ego „Dramy” Chase'a w serialu HBO "Ekipa" ("Entourage", 2004-2011) był nominowany dwa razy do Złotego Globu, Emmy i dwukrotnie do Teen Choice Awards. Wystąpił potem w filmie katastroficznym "Posejdon" (2006) oraz sitcomie CBS "How to Be a Gentleman" (2011–2012) jako Bert Lansing.
Życie prywatne.
22 kwietnia 2006 poślubił Jane Stuart, z którą ma córkę Amy (ur. 1991). W roku 2017 rozwiedli się.

</doc>
<doc id="1174147" url="https://pl.wikipedia.org/wiki?curid=1174147" title="Mizrach (album)">
Mizrach (album)

Mizrach – album zawierający wybrane nagrania z dwudniowego festiwalu muzycznego Mizrach, który odbył się 1 i 2 września 2007 roku w Warszawie w ramach Festiwalu Kultury Żydowskiej Warszawa Singera. Przedsięwzięcie zostało zorganizowane przy udziale Muzeum Historii Żydów Polskich, a jego pomysłodawcą był Raphael Rogiński (Shofar). Album został dołączony do grudniowego numeru tygodnika "Przekrój".

</doc>
<doc id="1174148" url="https://pl.wikipedia.org/wiki?curid=1174148" title="Synagoga w Łapach (ul. Pierackiego)">
Synagoga w Łapach (ul. Pierackiego)

Synagoga w Łapach – nieistniejąca synagoga, która znajdowała się w Łapach przy ulicy Bronisława Pierackiego.
Synagoga została założona po zniszczeniu głównej synagogi we wrześniu 1939 roku. Po wkroczeniu w 1941 roku wojsk niemieckich do Łap synagoga została doszczętnie zniszczona przez hitlerowców.

</doc>
<doc id="1174149" url="https://pl.wikipedia.org/wiki?curid=1174149" title="Teodyk">
Teodyk

Teodyk ("Theodicius") – książę Spoleto w latach 763–773.
Brał udział w wypędzeniu z Rzymu antypapieża Konstantyna II w 768 oraz w 772 był jednym z posłów króla Longobardów Dezyderiusza do papieża Hadriana w celu odnowienia dawnych przyjaznych stosunków między Pawią a Rzymem.
Chociaż często podaje się, że zginął podczas oblężenia Pawii w 774, to wciąż żył, gdy 9 czerwca 776 Karol Wielki potwierdził własności klasztoru Farfa w czasie rządów jego następcy Hildepranda.

</doc>
<doc id="1174153" url="https://pl.wikipedia.org/wiki?curid=1174153" title="Curtain Theatre">
Curtain Theatre

The Curtain Theatre – teatr działający na przedmieściach Londynu otwarty w 1577 roku, wystawiający sztuki do 1622 roku.
Historia.
"Curtain" został zbudowany ok. 200 jardów na południe od pierwszego londyńskiego teatru, The Theatre, który został otwarty rok wcześniej – w 1576 roku. Jego nazwa wywodzi się od pobliskiego terenu zwanego "Curtain Close", nie zaś ze względu na kurtynę (ang. "courtain") we współczesnym rozumieniu tego słowa – w Anglii proscenium zakończone przednią kurtyną pojawiło się dopiero po okresie restauracji.
Niewiele wiadomo o wystawianych tam sztukach. Jego właścicielem był niejaki Henry Lanman. W 1585 roku tenże podpisał umowę z właścicielem "The Theatre", Jamesem Burbage, na mocy której "The Curtain" miała służyć jako scena pomocnicza dla bardziej prestiżowego, starszego obiektu.
Między 1597 a 1599 rokiem teatr ten stał się miejscem premier spektakli Trupy Lorda Szambelana, grupy, z którą powiązany był William Szekspir. Wystawiano tam m.in. "Romeo i Julię" i "Henryka V". Ta grupa aktorska odgrywała na scenach "The Curtain" także utwory Bena Jonsona. "Lord Chamberlain’s Men" opuścili ten budynek w momencie, kiedy ukończony został Globe Theatre (1599).
Lanman początkowo prowadził teatr jako prywatne przedsięwzięcie, jednak po pewnym okresie dołączyli do niego współudziałowcy. Wśród nich znajdowali się aktorzy: Thomas Pope i John Underwood, którzy byli jednocześnie członkami King’s Men. Może to świadczyć o tym, że ta reorganizacja miała miejsce w okresie, kiedy w "The Curtain" swoje sztuki inscenizowali współpracownicy Szekspira.
Nie są znane losy teatru po roku 1627.
"The Curtain Theatre" pojawia się w filmie "Zakochany Szekspir".

</doc>
<doc id="1174154" url="https://pl.wikipedia.org/wiki?curid=1174154" title="Grzegorz Wojciechowski">
Grzegorz Wojciechowski

Grzegorz Michał Wojciechowski (ur. 25 sierpnia 1960 w Rawie Mazowieckiej) – polski polityk, samorządowiec i rolnik, senator VII i VIII kadencji, poseł na Sejm VIII i IX kadencji, w latach 2018–2019 wicemarszałek województwa łódzkiego.
Życiorys.
Ukończył studia na Wydziale Rolniczym Szkoły Głównej Gospodarstwa Wiejskiego w Warszawie (1986) oraz na Wydziale Fizyki Technicznej, Matematyki Stosowanej i Informatyki Politechniki Łódzkiej (2001).
W 1979 zaczął prowadzić własne gospodarstwo rolne. Później przez cztery lata pracował jako nauczyciel, a w latach 2002–2007 zajmował stanowisko kierownika rawskiego biura powiatowego Agencji Restrukturyzacji i Modernizacji Rolnictwa.
Od 1998 do 2006 zasiadał w radzie gminy Regnów, później do 2007 był radnym sejmiku łódzkiego. Należał do Polskiego Stronnictwa Ludowego. W 2006 przeszedł do PSL „Piast”, gdzie zasiadał w radzie politycznej. Jako kandydat tej partii w wyborach parlamentarnych w 2007 z ramienia Prawa i Sprawiedliwości uzyskał mandat senatorski, otrzymując w okręgu piotrkowskim 81 692 głosy. Zasiadł w Komisji Rolnictwa i Ochrony Środowiska oraz Komisji Spraw Unii Europejskiej. 15 listopada 2010 został członkiem PiS. W wyborach parlamentarnych w 2011 został ponownie wybrany do Senatu z ramienia tej partii.
W wyborach parlamentarnych w 2015 kandydował z listy PiS do Sejmu w okręgu piotrkowskim. Otrzymał 21 163 głosy, uzyskując mandat posła VIII kadencji. W wyborach w 2018 wystartował natomiast ponownie do sejmiku łódzkiego, uzyskując wybór na radnego województwa VI kadencji. W listopadzie tegoż roku powołany na wicemarszałka w nowym zarządzie województwa. Bez powodzenia startował w wyborach do Parlamentu Europejskiego w 2019. W sierpniu 2019 złożył rezygnację z funkcji wicemarszałka.
W wyborach w tym samym roku ponownie został wybrany do Sejmu, otrzymując 25 575 głosów.
Życie prywatne.
Syn Jana i Marii, jest bratem Janusza Wojciechowskiego. Żonaty, ma jedno dziecko.

</doc>
<doc id="1174155" url="https://pl.wikipedia.org/wiki?curid=1174155" title="Anthony Heald">
Anthony Heald

Philip Anthony Mair Heald (ur. 25 sierpnia 1944 w New Rochelle) – amerykański aktor filmowy i telewizyjny. Trzykrotny laureat nagrody Obie Award i zwycięzca nagrody Theatre World, dwukrotnie nominowany do Tony Award.
W 1962 ukończył liceum Massapequa na Long Island w Nowym Jorku. W 1971 uzyskał dyplom na Uniwersytecie Stanowym Michigan.
Poza karierą aktorską, Anthony Heald, udzielał głosu do nagrywania audibooków. Czytał między innymi: Star Wars Expanded Universe oraz New Jedi Order.

</doc>
<doc id="1174158" url="https://pl.wikipedia.org/wiki?curid=1174158" title="Morświniec białopłetwy">
Morświniec białopłetwy

Morświniec białopłetwy, morświn białopłetwy, ("Phocoenoides dalli") – gatunek ssaka z rodziny morświnowatych (Phocoenidae).
Występowanie i biotop.
Chłodne i umiarkowanie ciepłe wody północnego Oceanu Spokojnego i przyległych mórz. Preferuje wody o temperaturze poniżej 18°C.
Systematyka.
Taksonomia.
Takson po raz pierwszy opisany naukowo przez F. W. True w 1885 roku pod nazwą "Phocaena dalli". Jako miejsce typowe autor wskazał Alaskę (ang. „in the strait west of Adakh Island, one of the Aleutian group”). Jedyny przedstawiciel rodzaju "Phocoenoides" – morświniec, utworzonego przez R. Ch. Andrewsa w 1911 roku.
Podgatunki.
Wyróżnia się dwa podgatunki morświna białopłetwego:
Genetyka.
Badania genetyczne przeprowadzone przez Hayano i in. (2003) wykazały wyraźne różnice pomiędzy trzema populacjami tego gatunku. Baird i in. (1998) wykazali, że morświn białopłetwy krzyżuje się z morświnem zwyczajnym.
Charakterystyka ogólna.
Wygląd.
Ciało tego walenia ma charakterystyczny kształt – morświn białopłetwy jest gruby i ma krótką głowę. Ubarwienie podobne do orki – większa część ciała jest ciemnoszara do czarnej z dużą, białą plamą na brzuchu i kilkoma mniejszymi na ogonie i płetwach. Płetwa grzbietowa ustawiona pionowo. Zęby tego morświna są niezwykle małe i łopatkowate; w każdym rowku zębowym znajduje się od 23 do 28 zębów. Osiąga do 239 cm długości i 130 do 200 kg masy ciała.
Tryb życia.
Jest zwierzęciem bardzo aktywnym. Pływa z dużą prędkością (do 55 km/h), wykonując gwałtowne zwroty. Zanurza się na duże głębokości. Pływa w małych stadach składających się z 2–12 osobników. Takie stada czasami łączą się w duże zgrupowania (notowano do kilku tysięcy osobników).
Morświn Dalla żywi się prawdopodobnie rybami i kałamarnicami. 
Jest atakowany głównie przez orki. Na niektórych osobnikach zaobserwowano ślady po atakach rekinów. Morświny białopłetwe bywają często zainfekowane wieloma pasożytami. Do najczęstszych pasożytów płucnych należą nicienie "Halocercus dalli" oraz "Stenurus minor".
Zagrożenia i ochrona.
Gatunek nie jest objęty konwencją waszyngtońską. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). W okolicach Japonii połowy harpunowe oraz przypadkowe zgony poprzez zaplątanie w sieci do połowu łososi przyczyniły się do znacznego zmniejszenia populacji tego gatunku na tamtych terenach.

</doc>
<doc id="1174159" url="https://pl.wikipedia.org/wiki?curid=1174159" title="Morświn Dalla">
Morświn Dalla



</doc>
<doc id="1174160" url="https://pl.wikipedia.org/wiki?curid=1174160" title="Harold Prince">
Harold Prince

Harold „Hal” Prince, właśc. Harold Smith Prince (ur. 30 stycznia 1928 w Nowym Jorku, zm. 31 lipca 2019 w Reykjavíku) – amerykański producent teatralny i reżyser odznaczony Narodowym Medalem Sztuk.
Studiował na Uniwersytecie Pensylwanii. Karierę zaczynał jako współpracownik George’a Abbotta. Współproducent musicalu "The Pajama Game" (1955). Jako samodzielny reżyser debiutował w 1962 "A Family Affair". W 1966 wyprodukował i wyreżyserował musical "Cabaret", który zdobył dwie Nagrody Tony.
W 1970 rozpoczął regularną współpracę ze Stephenem Sondheimem, z którym wcześniej pracował przy "West Side Story". Wśród wspólnych produkcji Prince’a i Sondheima znajdują się "Company" (1970), "Follies" (1971), "A Little Night Music" (1973), "Pacific Overtures" (1976) i "Sweeney Todd" (1979). Po porażce "Merrily We Roll Along" w 1981, nie pracowali ze sobą aż do 2003, kiedy to powstał musical "Bounce", który również okazał się klapą.

</doc>
<doc id="1174161" url="https://pl.wikipedia.org/wiki?curid=1174161" title="Phocoenoides dalli">
Phocoenoides dalli



</doc>
<doc id="1174163" url="https://pl.wikipedia.org/wiki?curid=1174163" title="Hildeprand (książę Spoleto)">
Hildeprand (książę Spoleto)

Hildeprand – książę Spoleto w latach 774–789.
Gdy Teodyk zmarł lub został usunięty po zdobyciu Pawi w 774, Longobardowie z księstwa Spoleto wybrali Hildepranda na swego księcia i szybko odesłali go do Franków. Hildeprand uciekł do Rzymu przed zastępami Franków i złożył hołd papieżowi Hadrianowi I. Jednak po kilku latach spór między Karolem Wielkim a Hadrianem o to, kto jest właściwym suwerenem dla Spoleto został rozwiązany na korzyść Franków. W styczniu 776 "Hildeprandus gloriosus et summus dux ducatus Spoletani" złożył dar dla opactwa Farfa, datując je według lat rządów Karola. Ta forma tytułu była stosowana w dokumentach z 777 i dzięki językowej stylistyce niejawnie wykluczała zależność wasalną od papiestwa.
W 775 Hadrian twierdził, że Hildeprand zawiązał spisek z Hrodgaudem z Friuli i Arechisem II z Benewentu, lecz nie było na to dowodów. Odtąd Hildeprand stał się zagorzałym przeciwnikiem papiestwa.
W 779 Hildeprand udał się do Virciniacum, prawdopodobnie w pobliżu Compiègne, by dać wyraz zależności lennej wobec Karola Wielkiego. Przyniósł ze sobą dary i odszedł z obietnicą królewskiej ochrony jego interesów przed papieżem.
W 788 Hildeprand połączył frankijskie i longobardzkie oddziały w walce z bizantyńskim najazdem. Zmarł w następnym roku i został zastąpiony przez królewskiego kandydata, Franka o imieniu Winiges.

</doc>
<doc id="1174167" url="https://pl.wikipedia.org/wiki?curid=1174167" title="It's On (Dr. Dre) 187um Killa">
It's On (Dr. Dre) 187um Killa

It's On (Dr. Dre) 187um Killa (stylizowane jako It's On (Dr. Dre) 187um Killa) – trzeci solowy album amerykańskiego rapera, Eazy'ego-E. Album został nagrany w odwecie za dissy Dr. Dre i Snoop Dogga nagrane na Eazy'ego na płycie Dre, "The Chronic".
Pierwszym singlem z albumu był utwór Real Muthaphuckkin G's, w którym zadebiutował duet B.G. Knocc Out i Dresta. Album zdobył podwójną platynową płytę.

</doc>
<doc id="1174170" url="https://pl.wikipedia.org/wiki?curid=1174170" title="Shadow of Rome">
Shadow of Rome

Shadow Of Rome – gra komputerowa na platformę Sony PlayStation 2. Jest hybrydą bijatyki, skradanki, a miejscami gry przygodowej w świecie Imperium Rzymskiego w czasach dynastii Juliusza Cezara.
Rozgrywka.
W "Shadow of Rome" gracz steruje dwiema postaciami. Pierwsza postać to Agrippa, który początkowo jest żołnierzem cesarskiej armii, a później gladiatorem. Jego ojciec został oskarżony o zabicie Juliusza Cezara i skazany na śmierć. Drugą postacią jest Octavianus, młody chłopiec i przyjaciel Agrippy, który nie wierzy, że jego ojciec był zdolny do zabicia Juliusza Cezara.
Kiedy gracz kieruje Agrippą, rozgrywka koncentruje się na walce - od areny gladiatorskiej po armię cesarską, zaś podczas grania Octavianusem rozgrywka zamienia się w skradankę z elementami gry przygodowej.
Autorzy gry wprowadzili pewną liczbę innowacji: w grze Agrippą broń zużywa się już od zadawania ciosów, aż do chwili, w której całkowicie się rozpada. Można także wyrwać broń przeciwnikowi.
Gra została sklasyfikowana jako gra od 18 lat z powodu dużej brutalności, grając Agrippą można odcinać przeciwnikom członki, dobijać ich.

</doc>
<doc id="1174173" url="https://pl.wikipedia.org/wiki?curid=1174173" title="The Curtain">
The Curtain



</doc>
<doc id="1174177" url="https://pl.wikipedia.org/wiki?curid=1174177" title="Stara Synagoga w Łapach">
Stara Synagoga w Łapach

Stara Synagoga w Łapach – pierwszy, prawdopodobnie drewniany dom modlitwy, który znajdował się w Łapach.
Synagoga została założona pod koniec XIX lub na początku XX wieku w prywatnym mieszkaniu. Po wybudowaniu nowej synagogi krótko przed I wojną światową dom modlitwy został zlikwidowany.

</doc>
<doc id="1174180" url="https://pl.wikipedia.org/wiki?curid=1174180" title="Jesse L. Martin">
Jesse L. Martin

Jesse L. Martin (ur. 18 stycznia 1969 w Rocky Mount) – amerykański aktor, występował w roli detektywa Eda Greena z serialu "Prawo i porządek".

</doc>
<doc id="1174184" url="https://pl.wikipedia.org/wiki?curid=1174184" title="Projektowanie gry komputerowej">
Projektowanie gry komputerowej

Projektowanie gry komputerowej – rzemiosło związane z tworzeniem gier komputerowych, którego celem jest zbilansowanie elementów artystycznych oraz funkcjonalnych danego utworu interaktywnego. Do opracowania projektu gry komputerowej wymagane jest sporządzenie dokumentacji, którą w anglojęzycznych opracowaniach określa się mianem "game design documents". Projektowanie gier może być ukierunkowane na potencjalnego gracza (a więc mieć na celu uprzyjemnianie rozgrywki oraz umożliwienie wczucia się w rolę sterowanego awatara) lub być po prostu aktem ekspresji twórców, którzy chcą wyrażać określone treści.
Zazwyczaj projekt gry jest opracowywany w zespołach, a więc podatny na ciągłe zmiany. Wśród osób związanych z projektowaniem gier zazwyczaj wyróżnia się między innymi następujące zawody:

</doc>
<doc id="1174192" url="https://pl.wikipedia.org/wiki?curid=1174192" title="Kathleen Nolan">
Kathleen Nolan

Kathleen Nolan (ur. jako Jocelyn Schrum 27 września 1933 w Saint Louis w stanie Missouri, USA), amerykańska aktorka filmowa, teatralna i telewizyjna.

</doc>
<doc id="1174198" url="https://pl.wikipedia.org/wiki?curid=1174198" title="Juliusz Jaszczuk">
Juliusz Jaszczuk

Juliusz Jaszczuk (ur. 18 lutego 1915 w Wiedniu, zm. 20 lipca 1996 w Jeleniej Górze) – polski szachista, działacz sportowy, nauczyciel.
Od dzieciństwa interesował się sportem – grał w piłkę nożną i tenis; szachami zajął się pod wpływem Franciszka Ksawerego Sulika, czołowego gracza lwowskiego, późniejszego olimpijczyka. Jako nastolatek uczestniczył w turniejach szkolnych, a w latach 30. był w gronie założycieli nowego klubu – Hełm Lwów. Pełnił funkcję prezesa Hełmu, który w latach 1935-1939 nieprzerwanie sięgał po drużynowe mistrzostwo Lwowa.
Jaszczuk uczestniczył również w rywalizacji indywidualnej, do 1938 kończąc udział w mistrzostwach Lwowa na fazie półfinałowej. W 1938 w finale uplasował się na VIII miejscu, a rok później na IX. Rolę zawodnika łączył z obowiązkami działacza; pełnił krótko przed wybuchem II wojny światowej obowiązki prezesa Okręgowego Związku Szachowego we Lwowie, a na mistrzostwach miasta w 1939 był jednocześnie kierownikiem turnieju. Jak sam wspominał, obowiązki związane z tą funkcją pozbawiły go szansy na wygranie kilku partii, a w efekcie nawet na wicemistrzostwo Lwowa. Pracował w tym okresie jako nauczyciel wychowania fizycznego w szkołach średnich.
Jaszczuk pozostał we Lwowie zarówno po zajęciu miasta przez Rosjan w 1939, jak i przez Niemców w 1941. Ograniczył występy sportowe, chociaż w 1940 wziął ponownie udział w finale mistrzostw miasta, plasując się na VIII miejscu. Zagrożony aresztowaniem przez Niemców, ukrywał się pod przybranym nazwiskiem i uczestniczył w konspiracji AK-owskiej, m.in. jako kurier na trasie Lwów-Warszawa. W styczniu 1945 został aresztowany przez Rosjan i po kilkutygodniowym pobycie w więzieniu zesłany do łagru Inta koło Workuty. Praca w ekstremalnie ciężkich warunkach znacznie podkopała jego zdrowie, a częściową poprawę sytuacji zawdzięczał pasji szachowej – w nagrodę za wygrany obozowy turniej przeniesiono go do lżejszych zajęć w kuchni.
W 1947 został objęty amnestią. W ramach repatriacji przyjechał na Dolny Śląsk, początkowo do Legnicy. Powrócił rychło do udziału w turniejach szachowych. W 1948 triumfował w mistrzostwach Legnicy, w 1949 w rywalizacji o czempionat Dolnego Śląska musiał zadowolić się II miejscem, wygrał natomiast mistrzostwa Wałbrzycha. Wielokrotnie plasował się w czołówce turniejów lokalnych (mistrzostwo Dolnego Śląska 1951 i 1957, wicemistrzostwo poza 1949 także w 1950, 1954 i 1955), mniej szczęścia miał natomiast w mistrzostwach Polski, w latach 1949-1958 ośmiokrotnie odpadając w turniejach półfinałowych. Jedyny raz w rywalizacji z najlepszymi wystąpił w 1975 w Poznaniu, ale zawdzięczał to zastosowanej wówczas w finale otwartej formule, dzięki której na starcie stanęło aż 90 uczestników; Jaszczuk, jeden z najstarszych uczestników finału, podzielił LXXX-LXXXIV miejsce.
Od 1960 mieszkał w Jeleniej Górze. Pracował jako nauczyciel wychowania fizycznego w Szkole Rzemiosł Budowlanych, gdzie znalazł nową pasję – zapasy. Zachęcił do tej dyscypliny m.in. przyszłych medalistów olimpijskich, braci Kazimierza i Józefa Lipieniów. Nie zerwał także z szachami, argumentując żartobliwie, że zapasy i szachy to „pokrewne światy. W jednym i drugim sporcie w użyciu są maty!” Był wielokrotnym medalistą mistrzostw miasta i powiatu Jelenia Góra, w tym mistrzem miasta w 1962 i mistrzem powiatu w 1971. Uczestniczył chętnie w rozgrywkach weteranów, m.in. w festiwalu szachowym w Świeradowie-Zdroju, gdzie zapisał się w historii imprezy jako barwna postać, kopalnia anegdot i dowcipny komentator rozgrywanych partii. O tym, że traktował jednak rywalizację wśród weteranów poważnie, świadczy m.in. wynik Jaszczuka w pierwszych mistrzostwach świata seniorów w Bad Wörishofen w 1991. Zajął tam XVII miejsce w gronie 111 szachistów.

</doc>
<doc id="1174200" url="https://pl.wikipedia.org/wiki?curid=1174200" title="Brenda Fricker">
Brenda Fricker

Brenda Fricker (ur. 17 lutego 1945 w Dublinie) – irlandzka aktorka, laureatka Oscara za drugoplanową rolę w filmie "Moja lewa stopa".
Życiorys.
Matka Brendy, Bina, była nauczycielką w Stratford College, a jej ojciec, Desmond, był oficerem w Ministerstwie Rolnictwa i dziennikarzem "The Irish Times". Jako nastolatka Brenda chciała zostać dziennikarką.
Zanim została aktorką, Fricker była asystentką redaktora działu sztuki w "The Irish Times". W wieku 19 lat, stała się aktorką „przez przypadek”, jej kariera zaczęła się od gościnnego występu w filmie z 1964 roku "W niewoli uczuć", w oparciu o powieść Maughama z 1915 roku.
Przeszła do szerszego zainteresowania opinii publicznej w Wielkiej Brytanii za rolę Megan Roach w serialu BBC One "Na sygnale". Grała tę rolę regularnie od 1986 do 1990 roku, przy czym niektóre gościnne występy później. Ostatecznie w 2010 roku jej postać została uśmiercona.
Fricker następnie wzięła udział w kilku filmach. W 1990 roku zdobyła Oscara dla najlepszej aktorki drugoplanowej za rolę matki Christy’ego Browna w obrazie "Moja lewa stopa". Odbierając nagrodę podziękowała Christy’emu Brownowi w swoim przemówieniu, mówiąc po prostu "Being Alive", a także dedykowała Oscara pani Brown, matce Christy’ego.
Następnie Fricker wystąpiła w obrazie "Pole" w 1990 roku. W 1992 roku wystąpiła w sequelu "Kevin sam w Nowym Jorku". W roku 2003 zagrała u boku Cate Blanchett i Colina Farrella w biograficznym obrazie "Veronica Guerin". Rola ta jej przyniosła kolejna nominację do "Irish Film Award". Dwa lata później wystąpiła w filmie "Ja w środku tańczę", który dał jej kolejną nominacje do "Irish Film Award".
Fricker w 2007 roku pojawiła się w filmie "Znak miłości" ("Closing the Ring") wyreżyserowanym przez Richarda Attenborough’a, w tym filmie wystąpili również: Shirley MacLaine, Christopher Plummer i Mischa Barton. W 2012 roku za rolę drugoplanową u boku Glenn Close w filmie "Albert Nobbs" zdobyła nominację do "Irish Film Award". W 2014 roku przeszła na emeryturę, wycofując się z gry w filmach.
Fricker obecnie mieszka w Dublinie. Jej mężem był zmarły w 1990 roku reżyser Barry Davies.

</doc>
<doc id="1174201" url="https://pl.wikipedia.org/wiki?curid=1174201" title="Wojciech Skurkiewicz">
Wojciech Skurkiewicz

Wojciech Skurkiewicz (ur. 5 grudnia 1969 w Radomiu) – polski polityk, dziennikarz, senator VII, VIII i X kadencji (2007–2015, od 2019), poseł na Sejm VIII kadencji (2015–2019), od 2018 sekretarz stanu w Ministerstwie Obrony Narodowej.
Życiorys.
Syn Zygmunta i Teresy. Z zawodu dziennikarz, absolwent Wydziału Dziennikarstwa i Nauk Politycznych Uniwersytetu Warszawskiego (2010). Pracował w Radiu Plus. Później był rzecznikiem prasowym Dyrekcji Generalnej Lasów Państwowych. W wyborach samorządowych w 2006 został radnym Radomia z listy PiS, otrzymując 499 głosów. Od 2006 do 2007 pełnił funkcję przewodniczącego rady miejskiej w Radomiu.
W wyborach parlamentarnych w 2007 uzyskał mandat senatora z listy Prawa i Sprawiedliwości w okręgu nr 16 liczbą 82 746 głosów. W Senacie VII kadencji zasiadał w Komisji Kultury i Środków Przekazu oraz Komisji Ochrony Środowiska. W 2011 z powodzeniem ubiegał się o reelekcję, w nowym okręgu jednomandatowym nr 50 otrzymał 63 232 głosy. W 2013 objął stanowisko przewodniczącego senackiej Komisji Obrony Narodowej.
W 2015 wystartował w wyborach parlamentarnych z listy wyborczej PiS do Sejmu w okręgu radomskim. Otrzymał 7058 głosów, uzyskując tym samym mandat posła VIII kadencji. W Sejmie został m.in. wiceprzewodniczącym Komisji Obrony Narodowej. W 2017 powołany w skład rady programowej Telewizji Polskiej, w 2021 został przewodniczącym tego gremium.
5 lutego 2018 powołany na stanowisko sekretarza stanu w Ministerstwie Obrony Narodowej. W maju tego samego roku został nominowany kandydatem swojego ugrupowania na prezydenta Radomia w wyborach samorządowych w 2018. W drugiej turze wyborów przegrał z Radosławem Witkowskim, otrzymując 46,2% głosów.
W 2019 został kandydatem PiS na senatora z okręgu nr 50 w kolejnych wyborach parlamentarnych. Został wybrany do Senatu X kadencji, otrzymując 126 296 głosów.
W 2005 otrzymał Brązowy Krzyż Zasługi.

</doc>
<doc id="1174205" url="https://pl.wikipedia.org/wiki?curid=1174205" title="Chikanobu Toyohara">
Chikanobu Toyohara

 – japoński artysta tworzący ukiyo-e, podpisywał swoje prace jako .
Twórczość.
Tworzył dzieła o różnorodnej tematyce: historyczne sceny bitewne, portrety aktorów kabuki oraz pięknych kobiet (bijin-ga). Właśnie dzięki tym ostatnim stał się znany szerzej, gdyż jego dzieła przedstawiały zmiany zachodzące w ubiorze Japonek, które portretował odziane zarówno w stroje tradycyjne, jak i pochodzące z Zachodu. Potraktowane jako całość, były swoistym zapisem zmian zachodzących w modzie i kulturze, ukazanych przez pryzmat kobiecego ubioru.
Podobnie jak u większości twórców tej dziedziny sztuki, jego prace na ogół były formatu "ōban tate-e" (pionowe, o rozmiarach 39 x 26,5 cm), jednakże znane są co najmniej dwa dyptyki i jeden poliptyk jego autorstwa.
Był też wykonawcą kilku plansz do "sugoroku" (rodzaj gry) oraz ilustracji do książek. Najbardziej znane są jego tryptyki oraz serie prac, takie jak „Kobiety z pałacu Chiyoda” (inaczej zamek Edo).

</doc>
<doc id="1174208" url="https://pl.wikipedia.org/wiki?curid=1174208" title="Gwiazdy polskiej muzyki lat 80. (album Republiki)">
Gwiazdy polskiej muzyki lat 80. (album Republiki)

Gwiazdy polskiej muzyki lat 80. – album kompilacyjny zespołu Republika wydany 26 czerwca 2007 roku jako dodatek do gazety. Zawiera 16 przebojów grupy z lat 1982–1985. Do albumu jest dołączona 24 stronicowa książeczka zawierająca krótką historię zespołu. Płyta jest częścią kolekcji „Dziennika” i jest drugą częścią cyklu „Gwiazdy polskiej muzyki lat 80.”. Foto: Antoni Zdebiak i Roman Jocher. Projekt graficzny: Ajdyn Łazimow, Anita Pilewska, Radosław Jaros, Waldemar Kontrym.

</doc>
<doc id="1174211" url="https://pl.wikipedia.org/wiki?curid=1174211" title="Morświnek bezpłetwy">
Morświnek bezpłetwy

Morświnek bezpłetwy, morświn bezpłetwy, morświn bezpióry, morświn azjatycki ("Neophocaena phocaenoides") – gatunek ssaka z rodziny morświnowatych (Phocaenidae).
Występowanie i biotop.
Ciepłe wody słodkie i morskie wzdłuż południowych wybrzeży Azji od Zatoki Perskiej do Morza Wschodniochińskiego i wybrzeży Japonii oraz na południe od Półwyspu Malajskiego po Sumatrę i Jawę. Preferuje obszary mieszania się wody słodkiej ze słoną. Wpływa do rzek – w Jangcy stwierdzono jego obecność w odległości 1600 km od ujścia rzeki.
Charakterystyka ogólna.
Wygląd.
Niewielki waleń z zaokrągloną głową bez wyraźnego dzioba. Osiąga długość do 170 cm przy wadze ok. 70 kg. Nie posiada płetwy grzbietowej. Ciało ciemne – czarne lub szare – spodem nieco jaśniejsze.
Tryb życia.
Pływają samotnie, w parach (matka-dziecko lub samiec-samica) lub małych zgrupowaniach, o prawdopodobnie luźnych więziach socjalnych. Żywią się rybami, krewetkami i kałamarnicami. Wśród morświnów bezpłetwych z Kiusiu zanotowano osobniki żyjące 25 lat.
Rozród.
Biologia rozrodu tego gatunku nie została dobrze poznana. Dojrzałość płciową osiągają pomiędzy 4-9 rokiem życia. Ciąża trwa 11 miesięcy.
Zagrożenia i ochrona.
Gatunek jest objęty konwencją waszyngtońską CITES (załącznik I). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU (narażony).

</doc>
<doc id="1174212" url="https://pl.wikipedia.org/wiki?curid=1174212" title="Wydział Nauk o Ziemi i Kształtowania Środowiska Uniwersytetu Wrocławskiego">
Wydział Nauk o Ziemi i Kształtowania Środowiska Uniwersytetu Wrocławskiego

Wydział Nauk o Ziemi i Kształtowania Środowiska Uniwersytetu Wrocławskiego (WNZKŚ UWr) – jeden z 10 wydziałów Uniwersytetu Wrocławskiego powstały w 2006 roku w wyniku podziału Wydziału Nauk Przyrodniczych na trzy mniejsze jednostki organizacyjne. Kształci studentów na dwóch podstawowych kierunkach zaliczanych do nauk o Ziemi, na studiach stacjonarnych oraz niestacjonarnych.
Wydział Nauk o Ziemi i Kształtowania Środowiska jest jednostką interdyscyplinarną. W jego ramach znajdują się 2 instytuty. Poza tym wydział współtworzy wspólnie z Wydziałem Nauk Biologicznych Międzywydziałowe Studium Ochrony Środowiska. Aktualnie zatrudnionych jest 114 pracowników naukowo-dydaktycznych (z czego 6 na stanowisku profesora zwyczajnego, 14 na stanowisku profesora nadzwyczajnego ze stopniem doktora habilitowanego, 6 na stanowisku adiunkta ze stopniem doktora habilitowanego, 88 na stanowisku adiunkta, wykładowcy i starszego wykładowcy z tytułem naukowym doktora i magistra)
Wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
W 2009 na wydziale studiowało łącznie 999 studentów (w tym 804 na studiach dziennych, 35 na studiach zaocznych i 160 na międzywydziałowym kierunku ochrona środowiska) oraz kilkudziesięciu doktorantów, odbywających studia doktoranckie w ramach Wydziałowego Studium Doktoranckiego.
Historia.
Kształcenie na kierunkach związanych z naukami o Ziemi na Uniwersytecie Wrocławskim rozpoczęło się w 1945 roku. W tym samym roku utworzono na tej uczelni Międzywydziałowy Instytut Geograficzny. W 1952 roku jednostka ta uzyskała status instytutu kierunkowego w ramach Wydziału Nauk Przyrodniczych. W skład tego wydziału wchodził także Instytut Nauk Geologicznych.
Dynamiczny rozwój jednostek naukowo-dydaktycznych wchodzących w skład wyżej wymienionego wydziału spowodował dokonanie jego podziału na trzy mniejsze wydziały: Biotechnologii, Nauk Biologicznych oraz Nauk o Ziemi i Kształtowania Środowiska, co miało miejsce 1 września 2006 roku. Pierwszym dziekanem nowej placówki został prof. dr hab. Stanisław Staśko, który pełnił tę funkcję przez dwie kadencje do 2012 roku.
Kierunki kształcenia.
Wydział Nauk o Ziemi i Kształtowania Środowiska kształci studentów na następujących kierunkach na studiach I stopnia (licencjackich – 3-letnie) i II stopnia (magisterskich uzupełniających 2 letnie):
Ponadto Wydział oferuje następujące studia podyplomowe:
Możliwe jest również podjęcie studiów III stopnia (doktoranckich) na kierunkach:
Wydział ma uprawnienia do nadawania następujących stopni naukowych:
Struktura organizacyjna.
Instytut Nauk Geologicznych.
Instytut Nauk Geologicznych UWr dzieli się na 10 zakładów:
Instytut Geografii i Rozwoju Regionalnego.
Instytut Geografii i Rozwoju Regionalnego UWr dzieli się na 7 zakładów i 1 samodzielną pracownię::
Adres.
Wydział Nauk o Ziemi i Kształtowania Środowiska
Uniwersytetu Wrocławskiego
ul. Kuźnicza 35
50-138 Wrocław

</doc>
<doc id="1174213" url="https://pl.wikipedia.org/wiki?curid=1174213" title="Patrick McGoohan">
Patrick McGoohan

Patrick Joseph McGoohan (ur. 19 marca 1928 w Nowym Jorku, zm. 13 stycznia 2009 w Santa Monica) – irlandzko–amerykańsko–brytyjski aktor, scenarzysta, reżyser i producent telewizyjny. Urodzony w Stanach Zjednoczonych, wychował się w Irlandii i Anglii. Karierę rozpoczął w Wielkiej Brytanii w latach 50. Do Stanów Zjednoczonych przeniósł się w latach 70. Za swą pracę został dwukrotnie nagrodzony nagrodą Primetime Emmy oraz nagrodą telewizyjną Akademii Brytyjskiej.

</doc>
<doc id="1174214" url="https://pl.wikipedia.org/wiki?curid=1174214" title="Morświn azjatycki">
Morświn azjatycki



</doc>
<doc id="1174215" url="https://pl.wikipedia.org/wiki?curid=1174215" title="Neophocaena phocaenoides">
Neophocaena phocaenoides



</doc>
<doc id="1174232" url="https://pl.wikipedia.org/wiki?curid=1174232" title="Popburger">
Popburger

Popburger – album zespołu Ziyo. Wydany 16 maja 2005 roku nakładem wydawnictwa Metal Mind Productions.
Nagrań dokonano w „Spectrum Studio”, Tarnów. Realizacja: Piotr „Quentin” Wojtanowski, Leszek Łuszcz. Aranżacja i produkcja muzyczna: Jerzy Durał. Koncepcja plastyczna: Jerzy Durał. Projekt graficzny: Artur Janus i Jerzy Durał.
Lista utworów.
źródło:.
Skład wykonujący.
źródło:.
Muzyka – Jerzy Durał.
Teksty – Jerzy Durał (oprócz 8. Małgorzata Ostrowska, tłum. Bartosz Chmura).

</doc>
<doc id="1174239" url="https://pl.wikipedia.org/wiki?curid=1174239" title="Bruce Hopkins">
Bruce Hopkins

Raymond Bruce Hopkins (ur. 25 listopada 1955 w Invercargill) – nowozelandzki aktor filmowy, telewizyjny i głosowy, występował w roli Gamlinga w trylogii "Władca Pierścieni".

</doc>
<doc id="1174240" url="https://pl.wikipedia.org/wiki?curid=1174240" title="Far from the Sun">
Far from the Sun

Far from the Sun – szósty album fińskiego zespołu heavymetalowego Amorphis, wydany w maju 2003 roku przez wytwórnię EMI.
Na nagraniu po raz pierwszy od 1994 r. (album "Tales from the Thousand Lakes") pojawił się perkusista Jan Rechberger, zastępując Pekka Kasariego, który odszedł z zespołu, aby poświęcić więcej czasu rodzinie. Ten album jest również ostatnim nagraniem z udziałem Pasi Koskinena.
Amerykańskie wydanie zawiera pięć utworów dodatkowych oraz teledysk do utworu "Evil Inside". Piosenka "Darkrooms" jest również utworem dodatkowym z japońskiej wersji płyty.
Okładka albumu przedstawia młot Thora, Mjölnir, symbol zaczęrpnięty z mitologii nordyckiej.
Lista utworów.
Wszystkie utwory skomponowane przez Amorphis.

</doc>
<doc id="1174242" url="https://pl.wikipedia.org/wiki?curid=1174242" title="Nadleśnictwo Brzeg">
Nadleśnictwo Brzeg

Nadleśnictwo Brzeg – jednostka organizacyjna Lasów Państwowych podległa Regionalnej Dyrekcji Lasów Państwowych w Katowicach. Siedzibą nadleśnictwa jest Brzeg.
Warunki geograficzno-przyrodnicze.
Nadleśnictwo Brzeg położone jest na obszarze V Śląskiej Krainy Przyrodniczo-Leśnej.
Administracyjnie leży na terenie województwa opolskiego, w powiatach: brzeskim, namysłowskim i opolskim, oraz na terenie miasta Brzeg. Niewielki fragment nadleśnictwa (25,59 ha) znajduje się w gminie Jelcz-Laskowice, w powiecie oławskim, w województwie dolnośląskim.
Obecnie powierzchnia nadleśnictwa wynosi 15 889,16 ha. W jego skład wchodzi 12 leśnictw w dwóch obrębach Lubsza i Karłowice:
Ochrona przyrody.
Około 11 924 ha obszaru nadleśnictwa (w tym 11 550 ha lasów) leży w granicach Stobrawskiego Parku Krajobrazowego.
Na terenie nadleśnictwa znajduje się ponadto 5 rezerwatów przyrody: Barucice, Lubsza, Leśna Woda, Przylesie i Rogalice. Do 2010 roku funkcjonował tu także rezerwat Śmiechowice.
Turystyka.
Przez teren Nadleśnictwa Brzeg przebiegają trzy szlaki turystyczne: żółty (13,7 km), zielony (40 km) i niebieski (42,7 km).

</doc>
<doc id="1174244" url="https://pl.wikipedia.org/wiki?curid=1174244" title="Morświn czarny">
Morświn czarny

Morświn czarny, morświn szary, ("Phocoena spinipinnis") – gatunek ssaka z rodziny morświnowatych (Phocoenidae). Gatunek słabo poznany.
Występowanie i biotop.
Przybrzeżne wody Ameryki Południowej od Paita w Peru, wzdłuż zachodniego wybrzeża po południowy kraniec kontynentu i wzdłuż wschodniego wybrzeża na północ po Santa Catarina w Brazylii. Czasami wpływa do estuariów i rzek.
Charakterystyka ogólna.
Wygląd.
Czarne ubarwienie grzbietu, spód ciała biały. Głowa krótka. Samce są większe od samic.
Tryb życia.
Tryb życia i biologia rozrodu słabo poznane. Żywi się rybami, kałamarnicami, ślimakami i mięczakami.
Zagrożenia i ochrona.
Gatunek nie jest objęty konwencją waszyngtońską. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii DD (brak wystarczających danych).

</doc>
<doc id="1174246" url="https://pl.wikipedia.org/wiki?curid=1174246" title="Phocoena spinipinnis">
Phocoena spinipinnis



</doc>
<doc id="1174248" url="https://pl.wikipedia.org/wiki?curid=1174248" title="Gino Fano">
Gino Fano

Gino Fano (ur. 5 stycznia 1871 w Mantui we Włoszech, zm. 8 listopada 1952 w Weronie) – włoski matematyk pochodzenia żydowskiego. Miał dwóch synów – Ugo Fano (fizyka) i Roberta Fano (informatyka).
Zajmował się głównie geometrią rzutową i algebraiczą; sformułował aksjomat Fana płaskiej geometrii rzutowej niezależny od pozostałych; jego nazwiskiem zostały nazwane obiekty matematyczne: płaszczyzna Fana i rozmaitości Fana. Na jego dorobek naukowy składa się 138 publikacji.

</doc>
<doc id="1174254" url="https://pl.wikipedia.org/wiki?curid=1174254" title="Tadeusz Skorupa">
Tadeusz Skorupa

Tadeusz Wojciech Skorupa (ur. 9 sierpnia 1959 w Nowym Targu) – polski polityk, przedsiębiorca, senator VII kadencji.
Życiorys.
W 1980 ukończył nowotarskie Technikum Mechaniczne. W 2008 został absolwentem studiów licencjackich z zakresu zarządzania w Wyższej Szkole Zarządzania i Bankowości w Krakowie.
Od 1991 prowadził firmę transportową „Skorupa – transport międzynarodowy”. Posiada też indywidualne gospodarstwo rolne. Przed 1989 był związany „Solidarnością” Rolników Indywidualnych i Komitetem Obywatelskim. Kieruje oddziałem Związku Podhalan w Podczerwonem, gdzie mieszka.
W wyborach parlamentarnych w 2007 uzyskał mandat senatora z listy Prawa i Sprawiedliwości, otrzymując w okręgu nowosądeckim 107 261 głosów. W Senacie zasiadał w Komisji Spraw Emigracji i Łączności z Polakami za Granicą oraz Komisji Nauki, Edukacji i Sportu.
W 2004 i 2009 był kandydatem Prawa i Sprawiedliwości w wyborach do Parlamentu Europejskiego w okręgu małopolsko-świętokrzyskim.
Do 2010 pełnił funkcję skarbnika zarządu okręgowego PiS w Nowym Sączu. Został zawieszony w prawach członka tej partii 25 marca 2010 po ujawnieniu przez „Tygodnik Podhalański” zapisu jego rozmowy z lokalnym przedsiębiorcą, dotyczącej przetargu na zakup nieruchomości, w której senator w wulgarny sposób skarżył się także na warunki pracy i wynagrodzenia. 3 dni później zrezygnował z członkostwa w ugrupowaniu. Pozostał jednak członkiem klubu parlamentarnego PiS, a w maju 2011 ponownie został przyjęty do partii. W wyborach parlamentarnych w 2011 bez powodzenia ubiegał się o reelekcję.

</doc>
<doc id="1174257" url="https://pl.wikipedia.org/wiki?curid=1174257" title="Erin Moran">
Erin Moran

Erin Marie Moran (ur. 18 października 1960 w Burbank w stanie Kalifornia, zm. 22 kwietnia 2017 w Hrabstwie Harrison w stanie Indiana) – amerykańska aktorka. W filmach grała od dzieciństwa. Występowała w serialu Happy Days.
Miała braci aktorów: Tony’ego i Johna.

</doc>
<doc id="1174259" url="https://pl.wikipedia.org/wiki?curid=1174259" title="Zniewolony umysł">
Zniewolony umysł

Zniewolony umysł – zbiór 9 esejów Czesława Miłosza napisanych w 1951 r., opublikowanych w 1953 r. przez Instytut Literacki w Paryżu jako t. 3 Biblioteki „Kultury”. Pierwsze wydanie w Polsce ukazało się poza cenzurą w 1978 r. oficjalnie dopiero w 1989 r. Przedmowę do wydania francuskiego ("La pensée captive") napisał Karl Jaspers, wstęp do wydania angielskiego ("The Captive Mind") – Bertrand Russell.
Utwór o kafkowsko-orwellowskim rodowodzie przedstawia za pomocą paraboli i alegorii analizę procesu intelektualnego uzależnienia się inteligencji wschodnioeuropejskiej od politycznych i ekonomicznych reguł doktryny komunistycznej. Karl Jaspers określił "Zniewolony umysł" jako znakomite studium „rozbicia człowieka na dwie osoby” pod wpływem olbrzymiej presji ideologicznej.
Treść.
Walka o Umysł rozgrywa się na trzech płaszczyznach, do których należą: Prawda, Szlachetność i Miłość. Nie dysponując możliwościami ingerencji w konflikt wewnętrzny człowieka, Nowa Wiara zadowala się zewnętrznymi oznakami jej przyjęcia. Godzący się na kompromis Umysł poddawany jest działaniom sił zewnętrznych, które Miłosz przedstawia w formie alegorycznych obrazów: Murti-Binga, Metody i Ketmana.
Wymyślone przez Stanisława Ignacego Witkiewicza w powieści katastroficznej "Nienasycenie" pigułki Murti-Binga zyskują w dziele Miłosza sens alegoryczny. Murti-Bing jest siłą podsuwaną Umysłowi przez Nową Wiarę, w którym Prawda zmaga się z Kłamstwem. Jednostka dążąca do wpisania się w nową rzeczywistość społeczno-polityczną rezygnuje z głoszenia Prawdy, zaczyna posługiwać się Fałszem i doprowadza do jego zwycięstwa. Metoda, która włącza się do walki między Szlachetnością a Nikczemnością, staje się jedynym uprawnionym sposobem myślenia i mówienia. Umysł ludzki po przyjęciu Murti-Binga i skazaniu się na Metodę stoi już blisko totalnego zniewolenia. Z pomocą przychodzi mu wówczas Ketman, czyli technika kamuflażu.
Miłosz pojmował Ketmana jako formę obrony przed całkowitym wewnętrznym zniewoleniem, czyli połknięciem pigułki Murti-Binga. Autor wylicza następujące rodzaje Ketmanów:
Do kapitulacji i przyjęcia Nowej Wiary dołącza czwarta alegoria – Strach.
Działania sił wykorzystanych przez Nową Wiarę do zniewolenia umysłów zilustrował Miłosz typowymi biografiami czterech postaci: Alfy, Bety, Gammy i Delty. Pozbawione nazwisk, ukryte pod kryptonimami portrety pisarzy są przykładami pewnych ogólnoludzkich postaw wobec określonej rzeczywistości społecznej i politycznej.

</doc>
<doc id="1174260" url="https://pl.wikipedia.org/wiki?curid=1174260" title="Hodowla ryb akwariowych">
Hodowla ryb akwariowych



</doc>
<doc id="1174261" url="https://pl.wikipedia.org/wiki?curid=1174261" title="Księgowanie (rachunkowość)">
Księgowanie (rachunkowość)

Księgowanie – dokonywanie zapisów w księgach rachunkowych.
Zapisy dotyczą zaszłości gospodarczych mających wpływ na zmianę stanu majątkowego przedsiębiorstwa. Podstawą zapisów są dowody księgowe. 
Zapis księgowy powinien określać (co najmniej): rodzaj zaszłości ("treść"), datę zaszłości, kwotę, dane identyfikujące dokument będący dowodem księgowym. 
Zapisu dokonuje się równocześnie na co najmniej dwu urządzeniach księgowych:
Księgowanie jest zadaniem księgowości. 
Wykwalifikowany pracownik księgowości to księgowy. Pracownik pomocniczy, zajmujący się księgowaniem na kontach to kontysta.

</doc>
<doc id="1174263" url="https://pl.wikipedia.org/wiki?curid=1174263" title="Tadeusz Gapiński">
Tadeusz Gapiński

Tadeusz Stefan Gapiński (ur. 7 stycznia 1948 w Łodzi) – polski piłkarz. Wychowanek Łódzkiego Klubu Sportowego. Dwukrotny wicemistrz Polski (Widzew Łódź), mistrz Polski juniorów (MKS Hala Łódź), zdobywca Pucharu Danii (Hvidovre IF, 1980).
Po zakończeniu kariery piłkarskiej działacz i członek sztabu szkoleniowego łódzkiego Widzewa. Od śmierci Stefana Wrońskiego kierownik drużyny.
Od 17 stycznia 2007 roku radny Rady Miejskiej w Łodzi (zajął miejsce Hanny Zdanowskiej, która zrezygnowała z mandatu i objęła funkcję wiceprezydenta Łodzi). W wyborach w 2010 nie odnowił mandatu radnego.

</doc>
<doc id="1174267" url="https://pl.wikipedia.org/wiki?curid=1174267" title="Paul-Jacques-Aimé Baudry">
Paul-Jacques-Aimé Baudry

Paul-Jacques-Aimé Baudry (ur. 7 listopada 1828 w La Roche-sur-Yon, zm. 17 stycznia 1886 w Paryżu) – francuski malarz.
Baudry był przedstawicielem europejskiego akademizmu, ceniącym elegancję i wdzięk kompozycji, kosztem oryginalności. Inspirował się włoskim manieryzmem, początkowo sięgał do tematyki mitologicznej. Jego najsłynniejszym dziełem stał się obraz historyczny "Charlotte Corday" namalowany w 1860 r., ostro krytykowany i jednocześnie bardzo popularny. W późniejszym okresie malował portrety znanych ludzi. Tworzył również freski m.in. w Palais Garnier. Baudry był członkiem Institut de France.

</doc>
<doc id="1174268" url="https://pl.wikipedia.org/wiki?curid=1174268" title="Teodor Radziejowski">
Teodor Radziejowski

Teodor Radziejowski herbu Junosza (ur. 9 listopada 1766, zm. 6 lutego 1829) – pułkownik wojsk polskich, uczestnik wojny polsko-rosyjskiej 1792 r., insurekcji kościuszkowskiej i wojen napoleońskich, kawaler Krzyża Złotego Virtuti Miliari.
Życiorys.
Syn Konstancji z Majeranowskich i Wojciecha Radziejowskiego. Żonaty z Franciszką Jaworską. Pradziadek Stanisława Radziejowskiego malarza; Ireny W. Kosmowskiej, literatki, publicystki i działaczki społeczno-oświatowej oraz Stefana Kozłowskiego działacza społecznego i narodowego.
Służbę w wojsku polskim rozpoczął w 1782 r. w stopniu towarzysza w Wielkopolskiej Brygadzie Kawalerii Narodowej gen. Stanisława Łuby. W 1789 r. mianowany namiestnikiem, w 1792 r. patentem króla Stanisława Augusta Poniatowskiego mianowany chorążym. 21 lipca 1794 r. mianowany przez Tadeusza Kościuszkę porucznikiem. W 1806 r. mianowany kapitanem, w 1809 r. szefem szwadronu, w 1810 r. podinspektorem popisów wojska klasy 3-ej, w 1811 r. podinspektorem popisów wojska klasy 2-ej, w 1812 r. podinspektorem popisów wojska klasy 1-ej. Na podstawie dekretu króla Fryderyka Augusta I z 12 czerwca 1810 r. otrzymał rangę pułkownika.
Brał udział w wojnie polsko-rosyjskiej 1792 uczestnicząc w bitwie pod Dubienką. W 1794 r. był uczestnikiem insurekcji kościuszkowskiej walcząc w bitwie pod Szczekocinami a także Czerniakowem, Zawichostem i Raszynem. Ranny w nogę, 21 listopada 1794 r. został wzięty do niewoli na trzy miesiące.
W Armii Księstwa Warszawskiego był kapitanem i szefem szwadronu w 4 Pułku Jazdy Księstwa Warszawskiego a od 1810 r. podinspektorem w korpusie inspekcji popisów wojska.
W latach 1806-1807 uczestnik wojen napoleońskich – walczył w bitwach pod Neidenburg (Nidzica), Jedwabnem, Wałami, Guttstadt (Dobre Miasto), Osterode (Ostróda) i Halberstadt. Walczył też w wojnie polsko-austriackiej (1809). Uczestnik kampanii 1812 r., wzięty do niewoli rosyjskiej pod Wilnem, spędził w niej półtora roku.
Zwolniony ze służby w wojsku polskim, w 1816 r. postanowieniem cesarza Aleksandra I-go otrzymał pensję (emeryturę wojskową). W 1815 r. był członkiem czynnym III stopnia lubelskiej loży wolnomularskiej Wolność Odzyskana.
1 lutego 1808 r. został odznaczony przez księcia Józefa Poniatowskiego złotym krzyżem Orderu Virtuti Militari.
Zmarł 6 lutego 1829 r., pochowany w Miechowie.

</doc>
<doc id="1174272" url="https://pl.wikipedia.org/wiki?curid=1174272" title="František Svoboda">
František Svoboda

František Svoboda (ur. 5 sierpnia 1906 w Wiedniu, zm. 6 lipca 1948), czeski piłkarz, napastnik. Srebrny medalista MŚ 34. Długoletni zawodnik Slavii.
Karierę zaczynał w Rapidzie Vinohrady. Piłkarzem Slavii został w 1926, grał w tym klubie do 1940. Wielokrotnie zostawał mistrzem Czechosłowacji (1929, 1930, 1931, 1933, 1934, 1935, 1937), w 1938 jego zespół triumfował w Pucharze Mitropa. Łącznie w pierwszej lidze czechosłowackiej zdobył 101 bramek, wszystkie w barwach Slavii. W 1935, z 27 trafieniami na koncie, był królem strzelców rozgrywek.
W reprezentacji Czechosłowacji zagrał 43 razy i strzelił 22 bramki. Debiutował 6 czerwca 1926 w meczu z Węgrami, ostatni raz zagrał w 1937. Podczas MŚ 34 wystąpił w trzech spotkaniach, zdobył jednego gola.

</doc>
<doc id="1174276" url="https://pl.wikipedia.org/wiki?curid=1174276" title="Krzysztof Majkowski (polityk)">
Krzysztof Majkowski (polityk)

Krzysztof Majkowski (ur. 1 kwietnia 1957 w Nidzicy) – polski polityk, z zawodu energetyk, senator VII kadencji.
Życiorys.
W 2006 ukończył studia zawodowe w zakresie ochrony środowiska na Wydziale Nauk Przyrodniczych Wszechnicy Mazurskiej w Olecku. Od 1978 zatrudniony w elektrowni w Ostrołęce, m.in. jako kierownik wydziału w Zespole Elektrowni Ostrołęka. W 2002 (z rekomendacji Platformy Obywatelskiej) i w 2006 (z listy Prawa i Sprawiedliwości) uzyskiwał mandat radnego rady miasta Ostrołęki, był m.in. przewodniczącym tej rady.
W wyborach parlamentarnych w 2007 został wybrany senatorem z ramienia PiS w okręgu siedleckim, otrzymując 98 828 głosów. Zasiadał w Komisji Gospodarki Narodowej oraz Komisji Rolnictwa i Ochrony Środowiska. W 2011 nie ubiegał się o reelekcję.
Żonaty, ma troje dzieci.

</doc>
<doc id="1174282" url="https://pl.wikipedia.org/wiki?curid=1174282" title="Hieroglify (geologia)">
Hieroglify (geologia)

Hieroglify – struktury sedymentacyjne będące odlewem niewielkich form erozyjnych (np. jamek wirowych), śladów organizmów lub struktur obciążeniowych (pogrązów) zachowane na spągowej (dolnej) powierzchni ławicy skalnej. 
Ze względu na biologiczną lub abiotyczną genezę wydziela się :
Do bardziej powszechnych hieroglifów zalicza się :
Hieroglify występują we wszystkich rodzajach skał osadowych, jednak najpowszechniejsze są w skałach klastycznych (zlepieńce, piaskowce, mułowce), w tym we fliszu. 
Hieroglify są używane do wyznaczania pierwotnego ułożenia sfałdowanych warstw skalnych, gdyż tworzyły się zawsze na pierwotnej dolnej powierzchni ławicy. Niektóre rodzaje hieroglifów są użyteczne w rekonstrukcji kierunku przepływu prądu. 
Hieroglify będące odlewami śladów drążenia podłoża przez zwierzęta (hieroglify organiczne) są skamieniałościami śladowymi.

</doc>
<doc id="1174284" url="https://pl.wikipedia.org/wiki?curid=1174284" title="Alfred Tauber">
Alfred Tauber

Alfred Tauber (ur. 5 listopada 1866 w Bratysławie, zm. 1942 w Terezínie) – słowacki matematyk.
Życiorys.
W roku 1884 rozpoczął studia na Uniwersytecie Wiedeńskim. Interesował się głównie matematyką, chociaż studiował także szeroki zakres tematów, obejmujący fizykę, filozofię i ekonomię polityczną. Pisał doktorat pod kierunkiem Gustava von Eschericha, ale był także pod silnym wpływem Emila Weyra. Swoją rozprawę doktorską pod tytułem "Über einige Sätze der Gruppentheorie" przedstawił i obronił na Uniwersytecie Wiedeńskim w roku 1888. Intencją Taubera było opublikowanie swojej pracy doktorskiej, lecz w rzeczywistości nigdy to nie nastąpiło. Kontynuował studia w Wiedniu aż do uzyskania habilitacji. W 1891 r. przedstawił swoją dysertację pod tytułem "Über den Zusammenhang des rellen und imaginären Teiles einer Potenzreihe". Została ona opublikowana jako 40-to stronicowy artykuł w "Monatsh. Math. Phys." w tym samym roku. Następnie został wykładowcą w Wiedniu. Wykładał teorię szeregów, szeregów trygonometrycznych i teorię potencjału. Opublikował prace takie, jak "Über die Neumann'sche Methode des arithmetischen Mittels" (1894),"Über das Poisson'sche und das demselben conjugierte Integral" (1895), "Über die Newton'sche Näherungsmethode" (1895), and "Druckfehlerberichtigung: über das Poisson'sche und das demselben conjugierte Integral" (1895). W roku 1895 rozpoczął wykładanie matematyki w ubezpieczeniach. Ten temat nie bardzo go interesował, jednak musiał to robić ze względów finansowych, jako pracownik naukowy zatrudniany przez uczelnię. W 1899 dostał możliwość dorobienia do pensji dzięki wykładom matematyki ubezpieczeniowej na Uniwersytecie Technicznym w Wiedniu. W 1901 uzyskał tytuł "Honorardozent" na tej uczelni. Jednakże główny dochód Taubera pochodził z zajmowanego przez niego stanowiska głównego matematyka w wiedeńskim towarzystwie ubezpieczeniowym "Phönix".
W 1897 udowodnił twierdzenie odwrotne do twierdzenia Abela. G.H. Hardy i J.E. Littlewood wprowadzili na jego cześć określenie "tauberowski" dla grupy podobnych twierdzeń odwrotnych. W przeciwieństwie do twierdzeń typu abelowskiego twierdzenia tauberowskie są efektywne. Zajmował się również równaniami różniczkowymi oraz badał zagadnienia związane z funkcją gamma.
Zmarł 26 lipca 1942 r. w obozie koncentracyjnym w Theresienstadt.

</doc>
<doc id="1174291" url="https://pl.wikipedia.org/wiki?curid=1174291" title="Cassandra Peterson">
Cassandra Peterson

Cassandra Peterson (ur. 17 września 1951 w Manhattan w stanie Kansas, USA) – amerykańska modelka, aktorka i prezenterka telewizyjna. Najbardziej znana jako demoniczna Elvira, gospodyni programu "Elvira's Movie Macabre", gdzie wystylizowana była na ciemnowłosą i seksowną gothkę.
Życiorys.
Urodziła się w 1951 roku w Manhattanie w stanie Kansas, USA. Dorastała w pobliżu Randolph, następnie wraz z rodziną przeniosła się do Colorado Springs. W 1969 roku ukończyła General William J. Palmer High School. Po ukończeniu studiów wyjechała do Las Vegas. Tam pracowała jako tancerka i modelka. W tym okresie zagrała jako statystka w filmie o Jamesie Bondzie "Diamenty są wieczne". Na początku 1970 roku przeniosła się do Włoch, gdzie została wokalistą rockowego zespołu włoskiego "I Latins Ochanats". We Włoszech poznała reżysera Federico Felliniego, który obsadził ją w epizodycznej roli w swoim filmie "Rzym". Wkrótce potem wróciła do USA gdzie stworzyła swoją własną rewię "Mama's Boys" z którą objeżdżała dyskoteki i kluby nocne w całym kraju. W 1979 roku przystąpiła do grupy muzycznej "The Groundlings", gdzie tworzyła postać demonicznej dziewczyny, na której w dużej mierze oparta była postać Elviry.
W 1981 roku zmarł Larry Vincent, który występował jako Sinister Seymour w weekendowym programie telewizyjnym "Fright Night", w którym prezentowano tanie filmy grozy. Producenci programu zdecydowali się stworzyć podobny program, w którym prowadzącą osobą miała być kobieta. W wyniku castingu rolę osoby prowadzącej program dostała Cassandra Peterson. Wówczas narodziła się postać Elviry, będącej skrzyżowaniem "Vampiry" granej przez Maili Nurmi w filmie "Plan dziewięć z kosmosu", z Morticią Addams - postaci z filmów i komiksów o rodzinie Addamsów. W dniu 26 września 1981 roku, wyemitowano pierwszy odcinek programu "Elvira's Movie Macabre". Elvira, grana przez Cassandrę miała czarne włosy, ciemny makijaż i czarną suknię, z dużym dekoltem i rozcięciem. Występowała w przyciemnionym studiu przypominającym wnętrze gotyckiego zamku, na zabytkowej wiktoriańskiej sofie. Komentowała prezentowane filmy w sposób ironiczny z nutką czarnego humoru.
Postać Elviry stała się z dnia na dzień sławna i popularna. Wkrótce na jej podstawie powstawać zaczęły filmy, gry wideo, kostiumy Halloween, komiksów, figurki, karty handlowe, pinballe, wystroje Halloween, kalendarze, perfumy i lalki. Stała się jedną z ikon popkultury.
W 1988 roku Cassandra wystąpiła w filmie "Elvira, władczyni ciemności", gdzie zagrała znowu Elvirę. Choć film został nisko oceniony, to jednak nie przeszkodziło to popularności Cassandry, jako Elviry, która pojawiała się jeszcze w innych programach telewizyjnych.
Aktorka pojawiła się w filmach "The Haunted World of El Superbeasto" (2009) w reżyserii Roba Zombie oraz "All About Evil" (2010).
Życie prywatne.
Przez kilkanaście lat praktykowała, diete wegetriańską.Później została fleksitarianką. W 2003r. rozwiodła się, ze swoim dotychczasowym mężem, którego poślubiła w 1981r. Od 2002r. jest w nieformalnym związku lesbijskim, ze swoją partnerką Teresą Wiersow, którą poznała i wiodła romans w trakcie separacji z mężem.

</doc>
<doc id="1174296" url="https://pl.wikipedia.org/wiki?curid=1174296" title="Hieroglify (ujednoznacznienie)">
Hieroglify (ujednoznacznienie)

Sztuka:
Geologia:
Pismo:

</doc>
<doc id="1174298" url="https://pl.wikipedia.org/wiki?curid=1174298" title="Who Cares a Lot?">
Who Cares a Lot?

Who Cares A Lot? – pierwsza składanka amerykańskiego zespołu Faith No More z 1998 roku.

</doc>
<doc id="1174299" url="https://pl.wikipedia.org/wiki?curid=1174299" title="BayArena">
BayArena

BayArena – stadion piłkarski znajdujący się w Leverkusen w Niemczech. Na co dzień używany przez klub Bundesligi – Bayer 04 Leverkusen. Jego pojemność wynosi 30 210.
23 kwietnia 1956 rozpoczęto budowę nowego stadionu Bayeru 04 Leverkusen- "Ulrich-Haberland-Stadion" – przy ulicy Bismarcka. Uroczyste otwarcie "Ulrich-Haberland-Stadion" nastąpiło 2 sierpnia 1958. Nowy obiekt mógł pomieścić 20 000 widzów. W 1963 na uroczystość 100-lecia Bayer AG zainstalowano pierwsze oświetlenie. Dopiero w latach 90. stadion doczekał się kapitalnego remontu – wymieniono maszty oświetleniowe, zamontowano podgrzewaną murawę, ogrzewanie trybun oraz dach.
Światła na boisku zapewniają cztery ułożone symetrycznie maszty oświetleniowe o wysokości 45 m. Łącznie na masztach zamontowano 220 punktowych źródeł światła, o mocy 440 KW. Moc oświetlenia – 2000 lux – przewyższa surowe wymagania FIFA. W przypadku jakichkolwiek zakłóceń automatycznie włącza się awaryjne zasilanie, które zabezpiecza moc oświetlenia na 800 lux.

</doc>
<doc id="1174301" url="https://pl.wikipedia.org/wiki?curid=1174301" title="Maciej Klima">
Maciej Klima

Maciej Klima (ur. 25 stycznia 1959 w Staniątkach) – polski polityk i lekarz, w latach 2006–2007 wojewoda małopolski, senator VII i VIII kadencji.
Życiorys.
W 1987 ukończył studia na Wydziale Lekarskim Akademii Medycznej w Krakowie, uzyskał następnie specjalizację drugiego stopnia z zakresu chorób wewnętrznych. Do 1989 pracował w Zakładzie Opieki Zdrowotnej w Krakowie Podgórzu, następnie m.in. w Collegium Medicum Uniwersytetu Jagiellońskiego. Od 1998 do 2006 był zatrudniony w Szpitalu Uniwersyteckim, w 2006 pełnił funkcję dyrektora Małopolskiego Centrum Zdrowia Publicznego w Krakowie. W latach 2006–2007 zajmował stanowisko wojewody małopolskiego.
W wyborach parlamentarnych w 2007 został wybrany na senatora z listy Prawa i Sprawiedliwości w okręgu tarnowskim, otrzymując 104 393 głosy. Zasiadł w Komisji Spraw Emigracji i Łączności z Polakami za Granicą, od 11 kwietnia 2008 przewodniczył Komisji Obrony Narodowej. W wyborach w 2011 z powodzeniem ubiegał się o reelekcję, w nowym okręgu jednomandatowym dostał 51 013 głosów. W nowej kadencji przystąpił do KP Solidarna Polska, a w 2012 do nowo powstałej partii o tej nazwie (zasiadał w jej zarządzie). W marcu 2014 zrezygnował z członkostwa w klubie i w partii, w maju tegoż roku powrócił do KP PiS. Nie wystartował w wyborach parlamentarnych w 2015.

</doc>
<doc id="1174307" url="https://pl.wikipedia.org/wiki?curid=1174307" title="Teta">
Teta



</doc>
<doc id="1174309" url="https://pl.wikipedia.org/wiki?curid=1174309" title="Pogrąz">
Pogrąz

Pogrąz – struktura sedymentacyjna, zaliczana do struktur deformacyjnych, powstała w wyniku grzęźnięcia osadu w nieskonsolidowanym podłożu skalnym. Z reguły ma formę wybrzuszenia w spągowej (dolnej) powierzchni ławicy skalnej. 
Pogrązy powstają w sytuacji, gdy osad warstwy wyżejległej ma większą gęstość niż osad warstwy podścielającej. Czasami pogrązy są całkowicie oderwane od skały macierzystej i tworzą kroplokształtne formy w ławicy podścielającej, od której różnią się charakterem materiału skalnego. Przeciętna wielkość (wysokość) pogrązów wynosi kilka mm do kilkunastu cm. 
Pogrązy są używane do wyznaczania pierwotnego ułożenia sfałdowanych warstw skalnych, gdyż tworzyły się zawsze na pierwotnej dolnej powierzchni ławicy. 
Pogrązy występują we wszystkich rodzajach skał osadowych.

</doc>
<doc id="1174314" url="https://pl.wikipedia.org/wiki?curid=1174314" title="Morświn okularowy">
Morświn okularowy

Morświn okularowy ("Phocoena dioptrica") – gatunek ssaka z rodziny morświnowatych (Phocoenidae). Gatunek słabo poznany.
Występowanie i biotop.
Chłodne wody oceaniczne półkuli południowej.
Charakterystyka ogólna.
Wygląd.
Jeden z największych morświnów, ma charakterystyczną krępą budowę, tępą linię pyska i krótki dziób. Płetwa grzbietowa jest całkiem spora, trójkątna i zaokrąglona na czubku. Czarne ubarwienie grzbietu, spód ciała biały. Głowa krótka. Zęby są łopatowate, w górnej szczęce jest ich 17 - 23 par, a w żuchwie 16 - 20 par. Samce osiągają średnio długość 2,2 m, samice zaś 2 m.
Tryb życia.
Spotykany pojedynczo. Tryb życia i biologia rozrodu nie zostały poznana. Żywi się prawdopodobnie rybami i kałamarnicami.
Zagrożenia i ochrona.
Gatunek nie jest objęty konwencją waszyngtońską (CITES). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii DD (brak wystarczających danych).

</doc>
<doc id="1174315" url="https://pl.wikipedia.org/wiki?curid=1174315" title="Jamie Oliver (muzyk)">
Jamie Oliver (muzyk)

Richard James "Jamie" Oliver (ur. 16 lipca 1975 r.) – muzyk w walijskim numetalowym zespole Lostprophets; jest głównie keyboardzistą, jednakże śpiewa również jako wspierający wokalista.
Jest młodszym z dwójki dzieci.

</doc>
<doc id="1174316" url="https://pl.wikipedia.org/wiki?curid=1174316" title="Phocoena dioptrica">
Phocoena dioptrica



</doc>
<doc id="1174317" url="https://pl.wikipedia.org/wiki?curid=1174317" title="Zespół takotsubo">
Zespół takotsubo

Zespół takotsubo (kardiomiopatia indukowana stresem, kardiomiopatia stresowa, „zespół złamanego serca”, „zespół balotującego koniuszka”, ang. "takotsubo syndrome", "takotsubo cardiomyopathy", "transient apical ballooning", "stress-induced cardiomyopathy") – rzadki zespół objawów ostrej niewydolności serca, niemający podłoża miażdżycowego. 
Etiologia zespołu jest słabo poznana, ale wskazuje się na rolę czynników emocjonalnych. Obraz kliniczny zespołu przypomina ostry zespół wieńcowy.
Nazwa.
Zespół opisał jako pierwszy Hikaru Sato w Japonii w 1990 roku. "Tako-tsubo" oznacza naczynie z wąska szyjką i szerokim dnem, służące do łowienia ośmiornic. 
Jako że niewydolność ta może mieć związek z silnym czynnikiem emocjonalnym, takim jak, dla przykładu, strata kogoś bliskiego (nie musi to być śmierć tej osoby - zespół takotsubo diagnozowano również u osób po rozstaniu z partnerem, rozwodzie), w literaturze obcojęzycznej ten zespół chorobowy określany jest również mianem zespołu złamanego serca (ang. broken heart syndrome).
Epidemiologia.
Pierwsze przypadki zespołu opisywane były w Japonii, ale z czasem okazało się, że występują z taką samą częstością w Stanach Zjednoczonych i Europie. Zespół częściej występuje u kobiet, w 6. i 7. dekadzie życia.
Objawy i przebieg.
Klasycznie objawy zespołu występują pod wpływem silnego emocjonalnego wzruszenia, towarzyszącego takim okolicznościom jak otrzymanie wiadomości o śmierci bliskiej osoby, publiczne wystąpienie, wypadek samochodowy. Objawy kliniczne zespołu przypominają ostry zespół wieńcowy; mogą obejmować:
Rozpoznanie.
Według kryteriów rozpoznania zespołu Mayo Clinic pacjent musi spełniać cztery następujące warunki:
Leczenie i rokowanie.
Nie ma wytycznych postępowania w ostrym okresie choroby; proponowano postępowanie według wytycznych dla ostrych zespołów wieńcowych. Rokowanie jest dobre, a do powrotu prawidłowej funkcji skurczowej serca dochodzi w przeciągu 2–3 tygodni.

</doc>
<doc id="1174320" url="https://pl.wikipedia.org/wiki?curid=1174320" title="Kardiomiopatia indukowana stresem">
Kardiomiopatia indukowana stresem



</doc>
<doc id="1174322" url="https://pl.wikipedia.org/wiki?curid=1174322" title="Ossowscy herbu Awstacz">
Ossowscy herbu Awstacz

Ossowscy herbu Awstacz – polski ród szlachecki. Nazwisko rodzinne pochodzi od nazwy rodowej posiadłości Osowa Sień. Wywodzą się ze Śląska lub Wielkopolski. Początki rodu sięgają XV wieku. Najstarszym wspominanym członkiem rodu jest Hincza Ossowski, zmarły w 1424 roku. 12 kwietnia 1660 Andrzej Ossowski sprzedał Osową Sień i część Dębowej Łęki rodzinie Żychlińskim herbu Szeliga. Niektórzy genealodzy widzieli w nich gałąź rodu Ossowskich herbu Dołęga.

</doc>
<doc id="1174328" url="https://pl.wikipedia.org/wiki?curid=1174328" title="Štefan Znám">
Štefan Znám

Štefan Znám (ur. 9 lutego 1936, Veľký Blh (okres Rimavská Sobota), zm. 17 lipca 1993) – słowacki matematyk.
Znany głównie z postawienia problemu w teorii liczb, znanego pod nazwą problemu Známa. Znám zapytał, czy istnieje taki podzbiór zbioru liczb całkowitych, że każdy element tego zbioru jest dzielnikiem właściwym iloczynu wszystkich elementów powiększonym o jeden. Problem ten pozostaje nadal otwarty. Štefan Znám ma liczbę Erdősa równą 2.

</doc>
<doc id="1174330" url="https://pl.wikipedia.org/wiki?curid=1174330" title="Owczarek holenderski">
Owczarek holenderski

Owczarek holenderski – rasa psa należąca do psów pasterskich i zaganiających, zaklasyfikowana do sekcji psów pasterskich (owczarskich). Typ wilkowaty. Podlega próbom pracy.
Rys historyczny.
We współcześnie znanej postaci owczarka holenderskiego hodowano w XVIII wieku, najliczniej na terenach Brabancji, Veluwe, t'Gooi oraz Drenthe. Rasa ta najczęściej pracowała z owcami pełniąc funkcje pastersko-zaganiające. Pierwsze pisemne opisy tego owczarka pochodzą z 1875 roku, z pozycji książkowej zatytułowanej „Beschreibungvon Hunden und Prüfbuch mit punkten”. Według zawartej w niej prezentacji owczarek holenderski niewiele różnił się od psów rasy schapendoes, a późniejsze prace nad powstaniem wzorca dopuszczały sześć odmian szaty. W kolejnych latach XX wieku doprecyzowano standard, tak aby nie zawężać bazy hodowlanej, jednocześnie realizując intencje "Nederlanse Herdershonden Club" dotyczące użytkowości.
Wygląd.
Szata i umaszczenie.
Ze względu na rodzaj włosa są wyodrębnione trzy odmiany owczarka holenderskiego: 
Charakter i zachowanie.
Psy tej rasy są posłuszne i skore do nauki, opanowane i czujne. Są one tolerancyjne wobec innych zwierząt, akceptują dzieci.
Użytkowość.
Owczarki holenderskie należą do psów pracujących, wykorzystywanych w służbach celnych i policyjnych, także jako psy - przewodnicy. Hodowane są także jako psy rodzinne.
Popularność.
Wszystkie odmiany owczarka holenderskiego najczęściej spotykane są w Holandii, ale także tam rasa ta jest wypierana przez podobne do nich i bardziej popularne owczarki belgijskie oraz przez pełniącego takie same funkcje użytkowe jak owczarek holenderski - owczarka niemieckiego. Z wszystkich trzech odmian najrzadszą jest odmiana długowłosa owczarka holenderskiego.

</doc>
<doc id="1174331" url="https://pl.wikipedia.org/wiki?curid=1174331" title="Christine Lakin">
Christine Lakin

Christine Helen Lakin (ur. 25 stycznia 1979 w Dallas) – amerykańska aktorka telewizyjna i filmowa, była aktorka dziecięca. Znana z roli Al Lambert w sitcomie "Krok za krokiem" (1991-1998).

</doc>
<doc id="1174334" url="https://pl.wikipedia.org/wiki?curid=1174334" title="Otto Schmitt">
Otto Schmitt

Otto Herbert Schmitt (ur. 6 kwietnia 1913 – zm. 6 stycznia 1998) – amerykański wynalazca, inżynier i biofizyk. Wynalazł układ elektroniczny nazwany przerzutnikiem Schmitta, zapoczątkował inżynierię biomedyczną.

</doc>
<doc id="1174341" url="https://pl.wikipedia.org/wiki?curid=1174341" title="Embraer 175">
Embraer 175

Embraer 175 – samolot pasażerski brazylijskiej firmy Embraer. Jest to wąskokadłubowy, regionalny odrzutowiec – nieznacznie wydłużona wersja Embraera 170, zabierająca na pokład 82 pasażerów. Jednym z użytkowników samolotów Embraer 175 (w wersji 175LR) są Polskie Linie Lotnicze LOT, które posiadają 12 maszyn tego typu w swojej flocie powietrznej. 
8 czerwca 2010 roku Ministerstwo Obrony Narodowej wyczarterowało należące do EuroLOT dwa Embraery 175 (SP-LIG i SP-LIH) do obsługi lotów najważniejszych osób w państwie. Umowa ma obowiązywać do roku 2017 z możliwością przedłużenia lub skrócenia. Koszty umowy to 25 mln zł rocznie.
Następnego dnia, 9 czerwca 2010 roku, Embraer 175 w narodowych barwach Polski odbył swój pierwszy lot. Na trasie z Warszawy do Brukseli samolot przewiózł między innymi premiera Donalda Tuska.
Wyczarterowane przez MON samoloty Embraer 175 pozostały maszynami cywilnymi i nie są oznaczone wojskową szachownicą lotniczą. Loty obsługiwane są przez pilotów i personel pokładowy PLL LOT.

</doc>
<doc id="1174342" url="https://pl.wikipedia.org/wiki?curid=1174342" title="Honeydrippers">
Honeydrippers



</doc>
<doc id="1174345" url="https://pl.wikipedia.org/wiki?curid=1174345" title="BNP">
BNP

BNP jest skrótem następujących terminów:

</doc>
<doc id="1174357" url="https://pl.wikipedia.org/wiki?curid=1174357" title="Onkoid">
Onkoid

Onkoid onkolit – ziarno zbudowane z jądra, którym jest kawałek skały lub minerału albo fragment muszli, otoczonego koncentrycznie przez serię powłok węglanowych wytworzonych przez sinice. Często definiowany jako odmiana stromatolitu nie przytwierdzona do podłoża.
Wielkość onkoidów wynosi od poniżej 1 mm do ponad 10 cm, jednak zwykle mają kilka mm do 2 cm.
Onkoidy powstają w wyniku okresowego, dość częstego obracania obrastanego przez sinice jądra przez falowanie. W wyniku systematycznego obracania powłoki sinicowe rozwijają się ze wszystkich stron. Najstarsze onkoidy znane są z prekambru, choć tworzą się również współcześnie.
Tworzą się w strefie wód o znacznej turbulencji (onkoidy kuliste) lub turbulencji okresowej (onkoidy o nieregularnym ułożeniu lamin), z reguły w płytkich strefach (poniżej 1 metra). Zdecydowana większość onkoidów powstaje w morzach, znane są jednak onkoidy słodkowodne, m.in. z potoków tatrzańskich.
Wapienie zbudowane w dużej mierze z onkoidów noszą nazwę wapieni onkoidowych lub onkolitów.
W Polsce onkoidy występują najliczniej w wapieniach: dewońskich Gór Świętokrzyskich, triasowych Śląska i jurajskich Gór Świętokrzyskich i Tatr.

</doc>
<doc id="1174358" url="https://pl.wikipedia.org/wiki?curid=1174358" title="Onkolit">
Onkolit



</doc>
<doc id="1174359" url="https://pl.wikipedia.org/wiki?curid=1174359" title="Walenty Tolsdorf">
Walenty Tolsdorf

Walenty Tolsdorf (ur. 16 lutego 1816 w Linowie, zm. 4 marca 1905 w Olsztynie) – duchowny katolicki, nazywany "patriarchą Mazur", działacz religijny i społeczny.
Był synem Jakuba, właściciela gospodarstwa rolnego. Kształcił się w gimnazjum w Braniewie, następnie wstąpił do tamtejszego seminarium duchownego, po którego ukończeniu 23 lutego 1845 przyjął święcenia kapłańskie. Pracował początkowo w parafii przy olsztyńskim kościele św. Jakuba (późniejszej katedrze) jako wikariusz, przy proboszczu Walentym Blockhagenie. Brał udział w życiu społecznym miasta, w 1848 ujawniając talent mówcy, kiedy przemową uspokoił rozruchy.
W 1853 tymczasowo zarządzał parafią w Jonkowie, od 1854 był administratorem parafii Lesiny Wielkie na Mazurach. Jako proboszcz misyjny działalność duszpasterską prowadził też w pobliskich Klonie, Zieleńcu, Lipowcu, Wielbarku, Szczytnie. Inicjował zakładanie szkół i cmentarzy, a w samych Lesinach zaangażował się w budowę plebanii i szkoły. W 1856 powrócił do pracy duszpasterskiej na Warmii, obejmując probostwo w Barczewku. Nie zerwał jednak więzów z parafiami mazurskimi, gromadził środki finansowe na budowę obiektów sakralnych (wspomagał je także własnymi oszczędnościami); ufundował dzwon do kościoła w Lesinach, nazwany na jego cześć "Valentinusem". Od 1869 ponownie działał w Olsztynie.
Aktywną działalność ks. Tolsdorf wykazywał na polu walki z alkoholizmem. W 1846 w Olsztynie powołał do życia Towarzystwo Wstrzemięźliwości (Enthaltsamkeits-Verein), ukierunkowane przede wszystkim na warstwy robotnicze. Powstanie Towarzystwa ogłosił na uroczystej mszy w kościele św. Jakuba we wrześniu 1846, głosząc kazanie po niemiecku i po polsku. Odebrał wówczas przysięgę od 28 członków założycieli; liczba członków szybko rosła, przekraczając w 1848 200, a dziesięć lat później – już 100 tysięcy. U wydawcy Karola Haricha ks. Tolsdorf opublikował w 1844 "Pieśń dla członków bractwa wstrzemięźliwości olsztyńskiego powiatu" i "Drugą pieśń dla członków bractwa wstrzemięźliwości olsztyńskiego powiatu". Pieśni były napisane po polsku, a pierwsza z nich liczyła 41 zwrotki.
W pracy trzeźwościowej ks. Tolsdorfa wspierał bibliotekarz Jakub Ambroży Dargel, pozostający pod wpływem śląskiego duchownego Józefa Szafranka. Tolsdorf początkowo osobiście przyjmował przysięgę od nowo wstępujących, regularnie też uczestniczył w zebraniach bractwa, omawiając z członkami wydawaną literaturę na temat walki z alkoholizmem. W 1849 działalność jego doczekała się oficjalnej pochwały biskupa warmińskiego Josepha Ambrosiusa Geritza, a trzy lata później, po zmianach statutowych, bractwo nabrało charakteru organizacji kościelnej i zostało dekretem Watykanu przemianowane na Towarzystwo Wstrzemięźliwości od Palonych Napojów w Diecezji Warmińskiej. Główne uroczystości organizacji, podczas których odnawiano ślubowanie abstynenckie, odbywały się corocznie 2 lutego w święto Matki Boskiej Gromnicznej. Poza wzrostem liczby abstynentów wymownym efektem działalności bractwa i jego założyciela stał się drastyczny spadek liczby gorzelni na Warmii – ze 158 w 1858 do 11 w 1862.
Walenty Tolsdorf cieszył się popularnością wśród polskich Warmiaków i Mazurów. Nazywany "patriarchą Mazur", w 1890 wysuwany był przez "Gazetę Olsztyńską" jako kandydat w wyborach uzupełniających do Reichstagu. Wielu Polaków zgromadził też pogrzeb księdza w marcu 1905.
W 1854 w Szczytnie wydał "Pieśni pogrzebowe".

</doc>
<doc id="1174366" url="https://pl.wikipedia.org/wiki?curid=1174366" title="Wolfgang Weber">
Wolfgang Weber

Wolfgang Weber (ur. 26 czerwca 1944 w Sławnie) – niemiecki piłkarz, środkowy obrońca. Srebrny medalista MŚ 1966 i brązowy MŚ 1970. Długoletni zawodnik 1. FC Köln.
Zaczynał w SpVgg Porz. Piłkarzem Kolonii był w latach 1962-1978. Dwukrotnie zostawał mistrzem kraju (1964, 1978), zdobywał Puchar RFN. W Bundeslidze rozegrał 356 spotkań i strzelił 21 bramek.
W reprezentacji RFN debiutował 29 kwietnia 1964 w meczu z Czechosłowacją. Do 1974 rozegrał w kadrze 53 spotkania i strzelił 2 bramki. Podczas MŚ 66 zagrał we wszystkich meczach drużyny, cztery lata później na boisku pojawił się dwukrotnie. W 1966 w 90 minucie meczu finałowego zdobył wyrównującą bramkę dla RFN (na 2:2), jednak po dogrywce Anglia wygrała 4:2.
Pracował jako trener. Między 1978 a 1980 prowadził Werder Brema.

</doc>
<doc id="1174368" url="https://pl.wikipedia.org/wiki?curid=1174368" title="Shar Jackson">
Shar Jackson

Sharisse Jackson (ur. 4 września 1976 w Bostonie w stanie Massachusetts, USA), amerykańska aktorka i raperka, była żona Kevina Federline'a.
Linki zewnętrzne.
 

</doc>
<doc id="1174370" url="https://pl.wikipedia.org/wiki?curid=1174370" title="Morświn kalifornijski">
Morświn kalifornijski

Morświn kalifornijski ("Phocoena sinus") – gatunek ssaka z rodziny morświnowatych (Phocoenidae). Jest najmniejszym z delfinów i jednym z mniejszych waleni. Gatunek bardzo rzadki, uważany za najbardziej zagrożonego wyginięciem przedstawiciela zarówno rodziny, jak i w ogóle ssaków.
Występowanie i biotop.
Morświn kalifornijski jest endemitem, zasiedlającym płytkie wody przybrzeżne w północnej części Zatoki Kalifornijskiej. Rzadko spotykany w wodach o głębokości powyżej 30 m. W regionie, w którym żyje, czyli w Zatoce Kalifornijskiej, mówią na niego vaquita, co po hiszpańsku znaczy "mała krowa". Jest jedynym gatunkiem morświna występującym w tak ciepłych wodach. Morświn kalifornijski żyje pojedynczo, w parach lub w małych grupach (do 10 osobników). 
Charakterystyka ogólna.
Wygląd.
Ma mniejszą głowę i krótszy pysk w porównaniu z innymi waleniami, ciemnoszare ubarwienie grzbietu z jaśniejszym spodem. Płetwa grzbietowa trójkątna i znacznie wyższa w stosunku do ciała niż u innych morświnów. Zęby tego gatunku mają łopatkowaty kształt. W górnej szczęce jest ich 20 – 21 par, zaś w żuchwie 18 par. Od innych morświnów różni się rozmiarem, niespotykanym ubarwieniem oraz płetwą grzbietową, która jest znacznie wyższa w stosunku do ciała niż u pozostałych. Przede wszystkim jednak wyróżnia go to, że jest gatunkiem najbardziej zagrożonym wyginięciem. I nie tylko wśród morświnów, ale ssaków w ogóle. Z powodu charakterystycznej czarnej obwódki wokół pyszczka i oczu nazywany jest pandą mórz.
Tryb życia.
Spotykany pojedynczo lub w małych grupach. Żywi się rybami i kałamarnicami. 
Rozród.
Ciąża trwa prawdopodobnie 10-11 miesięcy.
Samice rodzą młode zazwyczaj co drugi rok, w dodatku vaquity żyją krótko, do 25 lat.
Zagrożenia i ochrona.
W 1999 roku liczebność morświna kalifornijskiego szacowano na ponad 560 osobników, jednak według badań w 2008 roku obecnie żyło ich tylko 250, co oznaczało spadek o ponad 56% w ciągu dekady. Według liczenia w 2014 roku pozostało już tylko 97 osobników, w 2017 roku 30, natomiast w 2018 roku zaledwie 12. Największym zagrożeniem dla gatunku są przypadkowe odłowy w sieci rybackie, co spotyka szczególnie młode osobniki. Gatunek jest objęty konwencją waszyngtońską CITES (załącznik I).
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii CR (krytycznie zagrożony wyginięciem). Na świecie występuje mniej niż 100 osobników

</doc>
<doc id="1174372" url="https://pl.wikipedia.org/wiki?curid=1174372" title="Phocoena sinus">
Phocoena sinus



</doc>
<doc id="1174373" url="https://pl.wikipedia.org/wiki?curid=1174373" title="Zhongwei 1">
Zhongwei 1

Zhongwei 1 – chiński geostacjonarny satelita telekomunikacyjny umieszczony nad południkiem 87,64°E (dryf 0,010°W/dobę). Za pomocą 18 transponderów pasma C (po 45 W) i 20 pasma Ku (16 po 85 W i 4 po 135 W) przekazuje sygnał telewizyjny, rozmowy telefoniczne oraz połączenia internetowe. Zakładany czas użytkowania satelity wynosi 15 lat.
Do połowy roku 2000 użytkowana była połowa możliwości transmisyjnych satelity.
Do 11 lipca 1998 statek znajdował się na supersynchronicznej orbicie transferowej (połączony z ostatnim członem rakiety nośnej) o parametrach 216×85 035 km; 24,4°. Ok. godz. 15:00 tego dnia uzyskał orbitę kołową geostacjonarną.
Budowa.
Statek został zbudowany przez Lockheed Martin (kontrakt przyznano 18 sierpnia 1995) na bazie platformy AS2100. Kosztował ok. 100 mln USD. Satelita jest obsługiwany przez China Orient Telecommunications Satellite Company, część chińskiego ministerstwa łączności.
Baterie ogniw słonecznych wytwarzały na początku misji 8394, a na końcu, 6797 W energii elektrycznej.

</doc>
<doc id="1174375" url="https://pl.wikipedia.org/wiki?curid=1174375" title="Martin Websky">
Martin Websky

Martin Websky (ur. 17 lipca 1824 w Nieder Wüstegiersdorf, obecnie Głuszyca, zm. 27 listopada 1886 w Berlinie) - niemiecki mineralog. 
Życiorys.
Naukę na szczeblu gimnazjum rozpoczętą w szkołach w Wałbrzychu i Miedziance ukończył w Berlinie, gdzie w 1843 uzyskał świadectwo dojrzałości w Gimnazjum Fryderyka Wilhelma. 
Powrócił na trzy lata na Dolny Śląsk, by uczyć się praktycznie zawodu górnika. 
W 1846 podjął studia w berlińskiej Akademii Górniczej, będąc uczniem m.in. Christiana Samuela Weissa. 
Praktyki zawodowe odbywał w Złotym Stoku, a po zdaniu egzaminu na referendariusza uzyskał posadę okręgowego urzędnika górniczego w Wałbrzychu i Miedziance. 
W 1853 został górmistrzem w Tarnowskich Górach, gdzie był też nauczycielem w Szkole Górniczej. W Tarnowskich Górach odkrył i opisał minerał, odmianę aragonitu, któremu nadał nazwę "tarnowicyt", przez co zdobył sobie pewien rozgłos w świecie nauki. 
W 1861 przeniósł się do Wrocławia, gdzie został nadradcą górniczym. 
W 1865, gdy zaproponowano mu pracę w Dortmundzie, zdecydował się porzucić górnictwo i poświęcił się pracy naukowej. 
Uzyskał tytuł profesora honoris causa Uniwersytetu Wrocławskiego, habilitował się i rozpoczął wykładanie mineralogii jako docent prywatny. Dokonał także przeglądu kolekcji minerałów Uniwersytetu Wrocławskiego, ofiarował brakujące okazy z własnej kolekcji i został współzałożycielem uniwersyteckiego Muzeum Mineralogicznego. 
W 1868 uzyskał stopień profesora nadzwyczajnego, a w 1874 objął Katedrę Mineralogii i został kierownikiem zbiorów mineralogicznych Uniwersytetu Berlińskiego.
W 1884 stwierdził występowanie w minerałach wanadowych pochodzących z Argentyny obecność nieznanego dotąd pierwiastka i zaproponował dla niego nazwę "Idunium", jednakże nie ukończywszy badań nad tym zagadnieniem zmarł.
W dorobku naukowym pozostawił ponad 100 artykułów i doniesień publikowanych głównie na
łamach specjalistycznych wydawnictw, jak „Zeitschrift der Deutschen Geologischen Gesellschaft”, „Sitzungsberichten der
Gesellschaft naturforschender Freunde in Berlin” czy „Sitzungsberichten der Akademie der Wissenschaften zu Berlin”.

</doc>
<doc id="1174376" url="https://pl.wikipedia.org/wiki?curid=1174376" title="Chinastar 1">
Chinastar 1



</doc>
<doc id="1174380" url="https://pl.wikipedia.org/wiki?curid=1174380" title="John Joseph Enneking">
John Joseph Enneking

John Joseph Enneking (ur. 4 października 1841, zm. 16 listopada 1916) – amerykański malarz pejzażysta pochodzenia niemieckiego.
Urodził się w Minster w (Ohio), uczył się w Mount St. Mary's College w Cincinnati. Brał udział w amerykańskiej wojnie domowej w latach 1861-1862, studiował sztukę w Nowym Jorku i Bostonie. Studia musiał przerwać ze względu na problemy ze wzrokiem. Jednak powrócił do malowania po niepowodzeniach w prowadzeniu biznesu.
Ennekig malował w plenerze, był zafascynowany światłem. Jego ulubione tematy to listopadowy brzask w Nowej Anglii, przytłumione światła wczesnej wiosny i późnej jesieni, zimowe świty i wieczory.
W Hyde Parku (dzielnicy Bostonu) w Massachusetts znajduje się aleja jego imienia.

</doc>
<doc id="1174384" url="https://pl.wikipedia.org/wiki?curid=1174384" title="Myszkowska Fabryka Naczyń Emaliowanych „Światowit”">
Myszkowska Fabryka Naczyń Emaliowanych „Światowit”

Myszkowska Fabryka Naczyń Emaliowanych „Światowit” SA – polski zakład przemysłowy produkujący głównie naczynia emaliowane, a także wyroby lakierowane, ocynkowane, niklowane, części rowerowe oraz sprzęt AGD, m.in. kuchnie gazowe. Jest producentem pralki wirnikowej „Frania”.
Historia.
Firma została założona w 1899 roku jako fabryka bawełny, lecz już w 1905 roku zmieniła zupełnie swój profil działalności i zaczęła specjalizować się w produkcji naczyń emaliowanych. Pod nazwą "Światowit" fabryka zaczęła działać w 1922 roku.
W 1991 roku firma Światowit stała się spółką Skarbu Państwa i w związku z prywatyzacją weszła w skład w Narodowego Funduszu Inwestycyjnego Progress SA, który nabył 33% pakiet akcji i go sprzedał w 2003 roku.

</doc>
<doc id="1174396" url="https://pl.wikipedia.org/wiki?curid=1174396" title="Ossowscy herbu Abschatz">
Ossowscy herbu Abschatz



</doc>
<doc id="1174399" url="https://pl.wikipedia.org/wiki?curid=1174399" title="Léon Bourgeois">
Léon Bourgeois

Léon Victor Auguste Bourgeois (ur. 21 maja 1851 w Paryżu, zm. 29 września 1925 w Épernay) – francuski prawnik i polityk, premier Francji w latach 1895-1896, laureat Pokojowej Nagrody Nobla.
Życiorys.
Bourgeois urodził się w Paryżu w skromnej republikańskiej rodzinie zegarmistrza pochodzenia burgundzkiego. Był synem paryskiego zegarmistrza. Uczył się w Lycée Charlemagne, po jego ukończeniu służył w wojsku i brał udział w wojnie francusko-pruskiej. Po wojnie podjął studia prawnicze na Uniwersytecie Paryskim.
W 1876 podjął pracę w administracji państwowej. W 1882 został prefektem departamentu Tarn, a w 1885 departamentu Górna Garonna. W 1887 (w czasie, gdy Jules Grévy zrezygnował z prezydentury) objął stanowisko prefekta paryskiej policji.
W lutym 1888 został deputowanym z departamentu Marna, pokonując w wyborach Georges’a Boulangera. Wstąpił do Partii Radykalno-Socjalistycznej; był inicjatorem wprowadzenia do jej programu elementów pomocy społecznej oraz progresywnego podatku dochodowego. W 1889 został ministrem spraw wewnętrznych w gabinecie Pierre’a Tirarda, a 18 marca 1890 ministrem oświaty w rządzie Charles’a de Freycineta. Wprowadził wówczas w życie reformę szkolnictwa wyższego.
W okresie od 6 grudnia 1892 do 4 kwietnia 1893 był ministrem sprawiedliwości Francji (z jednodniową przerwą 12 marca 1893, wywołaną przez "skandal panamski"). W 1895 powołał własny rząd, w którego programie było m.in. wprowadzenie powszechnego podatku dochodowego, rozdział Kościoła od państwa, reforma szkolnictwa i służby zdrowia. Funkcję premiera Francji sprawował od 1 listopada 1895 do 29 kwietnia 1896.
W latach 1899 i 1907 był członkiem francuskich delegacji na konferencje pokojowe w Hadze, w wyniku których podpisane zostały konwencje haskie. Na pierwszej z tych konferencji postulował powołanie Stałego Sądu Arbitrażowego. Jego przemówienia z obu konferencji zostały wydane jako "Pour la Société des Nations". W wydanej w 1896 publikacji "Solidarité" zaproponował powołanie międzynarodowej organizacji o kształcie zbliżonym do późniejszej Ligi Narodów. Był jednym z jej współzałożycieli w 1919.
W czasie I wojny światowej powrócił do rządu. Zajmował się przede wszystkim sprawami socjalnymi, społecznymi i ekonomicznymi następstwami wojny. Od 1920 do 1923 był przewodniczącym francuskiego Senatu. Potem zrezygnował z pełnienia funkcji publicznych z powodu pogarszającego się stanu zdrowia. Zmarł w 1925 w wieku 74 lat.
Za swoją działalność w Lidze Narodów otrzymał w 1920 Pokojową Nagrodę Nobla.
Napisał m.in. "Solidarité" (wyd. 1897); "Diplomatie du droit" (wyd. 1909); "Essai d’une philosophie de la solidarité" (wyd. 1902); "L’oeuvre de la société des nations" (wyd. 1923). W swoich pismach propagował koncepcję solidaryzmu, podobnie jak Émile Durkheim.

</doc>
<doc id="1174402" url="https://pl.wikipedia.org/wiki?curid=1174402" title="Ministrowie spraw wewnętrznych w brytyjskim gabinecie cieni">
Ministrowie spraw wewnętrznych w brytyjskim gabinecie cieni



</doc>
<doc id="1174406" url="https://pl.wikipedia.org/wiki?curid=1174406" title="Connie Stevens">
Connie Stevens

Concetta Rosalie Ann Ingoglia (ur. 8 sierpnia 1938 w dzielnicy Brooklyn w Nowym Jorku, USA) – amerykańska aktorka.

</doc>
<doc id="1174407" url="https://pl.wikipedia.org/wiki?curid=1174407" title="Leon Bourgeois">
Leon Bourgeois



</doc>
<doc id="1174408" url="https://pl.wikipedia.org/wiki?curid=1174408" title="Zamek Ainay-le-Vieil">
Zamek Ainay-le-Vieil

Zamek Ainay-le-Vieil – najdalej na południe wysunięty zamek doliny Loary położony w miejscowości Ainay-le-Vieil. Ośmiokąt grubych murów tej nietkniętej średniowiecznej fortecy otacza renesansowy centralny gmach wybudowany w XVI wieku. Zamek do dziś należy do potomków Charles'a de Chevenon de Bigny, rycerza, który kupił ten majątek od pana na Culan w 1467 roku. Znajdują się w nim pamiątki historyczne związane z Colbertem, Marią Antoniną oraz Ludwikiem XII i Anną Bretońską. Parapety łączące wieże otaczają zamek nieprzerwanym kręgiem muru, któremu ta budowla zawdzięcza nazwę "małego Carcanssonne". W wielkiej sieni znajduje się ogromny kominek, misternie pokryty ornamentami i inicjałami L i A na błękitnym tle ozdobionym złoconymi kwiatami lilii. Z nadejściem wiosny w zamkowym parku zakwitają tysiące odmian starych róż, a latem w zamku organizowane są wystawy i imprezy kulturalne.

</doc>
<doc id="1174416" url="https://pl.wikipedia.org/wiki?curid=1174416" title="Serwis TV">
Serwis TV

Serwis TV – program satyryczny Telewizji Polskiej, emitowany na kanale TVP 1 od września 2007 do stycznia 2008 roku w soboty o godz. 18.20, potem tego samego dnia o 22:20 i w poniedziałki o 13:30. Program parodiował popularne programy różnych stacji telewizyjnych, w tym także samej "Jedynki". Ze względu na niską oglądalność zakończono emisję.
Autorem programu była Joanna Jeżewska i czwórka aktorów Teatru Montownia: Marcin Perchuć, Adam Krawczuk, Maciej Wierzbicki i Rafał Rutkowski. Scenariusz: Roman Radomski.

</doc>
<doc id="1174423" url="https://pl.wikipedia.org/wiki?curid=1174423" title="Willi Schulz">
Willi Schulz

Willi Schulz (ur. 4 października 1938 w Bochum), niemiecki piłkarz, obrońca. Srebrny medalista MŚ 1966 i brązowy MŚ 1970.
Zaczynał w amatorskim Union Günnigfeld. W 1960 odszedł do FC Schalke 04, w 1965 został zawodnikiem Hamburger SV. W HSV grał do 1973 i w Bundeslidze rozegrał 211 spotkań.
W reprezentacji RFN debiutował – jeszcze jako amator – 20 grudnia 1959 w meczu z Jugosławią. Do 1970 rozegrał w kadrze 66 spotkań. Podczas trzech turniejów finałowych mistrzostw świata (1962, 1966, 1970) wystąpił w 13 spotkaniach.
Linki zewnętrzne.
Statystyki w bazie national-football-teams.com
Przypisy.
 

</doc>
<doc id="1174431" url="https://pl.wikipedia.org/wiki?curid=1174431" title="Exlibris – Magiczne numery 1986–2000">
Exlibris – Magiczne numery 1986–2000

Exlibris – Magiczne numery 1986–2000 – kompilacyjny, jubileuszowy album zespołu Ziyo. Wydany 12 października 2000 nakładem wydawnictwa Selles. W kilka dni po premierze został wycofany ze sprzedaży, w wyniku konfliktu firmy Selles z ZAiKSem i interwencji prokuratury.
Nagrań dokonano w „Spectrum Studio”, Tarnów. Realizacja: Leszek Łuszcz, Mariusz Dziekan, Jerzy Durał, Krzysztof Krupa. Loopy: Leszek Łuszcz, Jerzy Durał. Programowanie, midi: Jerzy Durał, Mariusz Dziekan. Miks: Leszek Łuszcz, Jerzy Durał. Aranżacja i produkcja muzyczna: Jerzy Durał. Foto: Sebastian Sokołowski. Projekt: Jerzy Durał, Artur Janus. Do płyty dołączona została książeczka zawierająca historię, fotografie i dyskografię zespołu.
Album dodatkowo zawiera teledysk do piosenki „Magiczne słowa” zarejestrowanego podczas koncertu na Przystanku Woodstock 1999 w Żarach.

</doc>
<doc id="1174441" url="https://pl.wikipedia.org/wiki?curid=1174441" title="Cibora żółta">
Cibora żółta

Cibora żółta ("Cyperus flavescens" L.) – gatunek rośliny jednorocznej należący do rodziny ciborowatych ("Cyperaceae"). Według najnowszych ujęć taksonomicznych prawidłowa łacińska nazwa gatunku to "Pycreus flavescens" (L.) P.Beauv. ex Rchb. Występuje w miejscach wilgotnych, nad wodami w Europie, Stanach Zjednoczonych, Meksyku i Ameryce Środkowej. W Polsce znana z 10 współczesnych stanowisk, położonych w dorzeczu Wisły.
Biologia i ekologia.
Roślina jednoroczna. Rośnie na brzegach zbiorników wodnych. Kwitnie od lipca do września. Liczba chromosomów 2n=50. Gatunek charakterystyczny zespołu "Cyperetum flavescentis".
Zmienność.
Populacje rosnące w Stanach Zjednoczonych wydzielone zostały jako "Cyperus flavescens" var. "poiformis", jednak ich odrębność nie została potwierdzona w dalszych badaniach (M.L. Corcoran, 1941). Współcześnie wydziela się następujące podgatunki i odmiany: 
Zagrożenia i ochrona.
Kategorie zagrożenia gatunku:
Objęty ochroną ścisłą.

</doc>
<doc id="1174443" url="https://pl.wikipedia.org/wiki?curid=1174443" title="Charles Macklin">
Charles Macklin

Charles Macklin, w rzeczywistości MacLaughlin, (26 września 1690 – 11 lipca 1797) – brytyjski aktor i dramaturg, urodzony w wiosce Culdaff na półwyspie Inishowen w Irlandii. Jest znany głównie z roli Szajloka w Kupcu weneckim Szekspira.
Życie prywatne.
Młodość spędził jako epizodyczny aktor w trupach aktorskich podróżujących po Wielkiej Brytanii. Przeszkodą w odniesieniu sukcesu był dla niego irlandzki akcent. W 1725 roku zaczął występować w Lincoln's Inn Fields, w 1733 roku rozpoczął pracę w Theatre Royal przy Drury Lane.
W 1735 roku podczas sprzeczki z innym aktorem o nazwisku Hallam przypadkowo doprowadził do jego śmierci. Został oskarżony o zabójstwo, uniewinniono go jednak. W 1739 roku poślubił Ann Grace, porzucił też katolicyzm. Jego córka, Mary Macklin (ok. 1734 – 1781) także uprawiała zawód aktora. Ann zmarła w grudniu 1758 roku, Macklin ożenił się ponownie rok później z Elizabeth Jones.
Życie zawodowe.
Macklin zrezygnował z odtwarzania roli Szajloka jako postaci komicznej, tak, jak czyniono to wcześniej. Zadebiutował w tej roli 14 lutego 1741 roku w inscenizacji dochowującej wierności oryginalnemu tekstowi Szekspira.
Występował w tej roli przez prawie pięćdziesiąt lat; oprócz tego m.in. odtwarzał postaci Iago w Ottelu i Ducha w Hamlecie. W 1772 roku odtwarzał tytułową rolę w Makbecie w Covent Garden.
Napisał liczne sztuki, które cieszyły się różnorodnym powodzeniem. Zaliczyć do nich można takie dzieła, jak "Love a la Mode" (1759), "The School for Husbands, or The Married Libertine" (1761), and "The Man of the World" (1781). "The True-Born Irishman" (1763).
Umarł w 1797 roku. Jego żona podała za jego rok urodzenia rok 1690, co może świadczyć o tym, że Macklin żył 107 lat, nie da się jednak potwierdzić tej informacji.

</doc>
<doc id="1174448" url="https://pl.wikipedia.org/wiki?curid=1174448" title="Menton">
Menton



</doc>
<doc id="1174459" url="https://pl.wikipedia.org/wiki?curid=1174459" title="Qué Hiciste">
Qué Hiciste

Qué Hiciste – pierwszy singel, promujący pierwszy album hiszpańskojęzyczny (ogólnie szósty) Jennifer Lopez - Como Ama una Mujer. Singel stał się wielkim hitem w Szwajcarii, Grecji, Rumunii, Turcji, we Włoszech, na U.S. Latin Chart, gdzie stał się numerem jeden oraz w Hiszpanii, gdzie sprzedano ponad 260 000 dzwonków oraz ponad 120 000 piosenek w formacie "digital download". Lopez zaśpiewała utwór w "American Idol" 11 kwietnia 2007. Dwa dni po jej występie, singel zadebiutował na iTunes Top 100 na 100. pozycji, a następnie przeskoczył na 91. NMa "Billboard" Hot 100 zadebiutował na 86. pozycji.
Pomysł na utwór.
Lopez wymyśliła, aby nagrać ten utwór po tym, jak jej mąż, Marc Anthony, opowiedział jej o swoim śnie o hiszpańskim wokaliście Rocío Dúrcal.
Teledysk.
Teledysk został nakręcony w Dumont Dunes w Kalifornii przez Michaela Hussmana. Teledysk zaczyna się od tego, gdy Lopez jedzie starym samochodem przez autostradę na środku pustyni. Następnie dostrzega coś w rodzaju stacji benzynowej i zatrzymuje się tam, aby przebrać się w łazience. W czasie refrenu, pokazana jest, tańcząc wśród płomieni na pustyni. Pokazane są też przebłyski przebierania się przez nią i farbowania sobie włosów. Kontynuuje swoją jazdę, ale teraz już po piasku, daleko od autostrady. Zatrzymuje się i wyciąga kanister benzyny, którym polewa cały samochód. Kiedy po raz drugi zaczyna się refren, samochód eksploduje za odchodzącą Jennifer. W następnych scenach tańczy (w innych ubraniach) na pustyni.

</doc>
<doc id="1174466" url="https://pl.wikipedia.org/wiki?curid=1174466" title="Boguszewo (przystanek kolejowy)">
Boguszewo (przystanek kolejowy)

Boguszewo – przystanek kolejowy w Boguszewie, w gminie Gruta, w powiecie grudziądzkim, w województwie kujawsko-pomorskim.
W roku 2017 przystanek obsługiwał 50–99 pasażerów na dobę.

</doc>
<doc id="1174467" url="https://pl.wikipedia.org/wiki?curid=1174467" title="Schapendoes">
Schapendoes

Schapendoes – rasa psów należących do psów pasterskich i zaganiających, zaklasyfikowana do sekcji psów pasterskich (owczarskich). Nie podlega próbom pracy
Rys historyczny.
Psy podobne do Schapendoesa istniały od dawna na terenach wschodniej, środkowej i południowej Europy. 
Były one starą odmianą psów pilnujących stad owiec na równinach, a wiele z nich jest nadal zbliżona w wyglądzie do Schapendoes (np. Polski owczarek nizinny). W okolicach prowincji Drenthe i Veluwe psy tej rasy hodowane były głównie przez ubogich pasterzy, którzy przede wszystkim krzyżowali osobniki dobrze pracujące oraz o ciemnym umaszczeniu. 
Nad rozwojem oraz popularyzacją rasy pracował niderlandzki kynolog "Toepoel", który w roku 1947 założył związek "De Nederlandse Schapendoes" wraz z innymi hodowcami i naukowcami.
Użytkowość.
Współcześnie psy rasy schapendoes są psami rodzinnymi, sprawdzającymi się konkurencjach ruchowych takich jak agility.
Popularność.
W latach 90. XX wieku do Niderlandzkiej Księgi Rodowodowej wpisywanych co roku było około 250 psów rasy schapendoes i odnotowywano coraz większe zainteresowanie tą rasą. 

</doc>
<doc id="1174475" url="https://pl.wikipedia.org/wiki?curid=1174475" title="Linowo (przystanek kolejowy)">
Linowo (przystanek kolejowy)

Linowo – przystanek kolejowy w Linowie, w gminie Świecie nad Osą, w powiecie grudziądzkim, w województwie kujawsko-pomorskim.
W roku 2017 przystanek obsługiwał 20–49 pasażerów na dobę.

</doc>
<doc id="1174477" url="https://pl.wikipedia.org/wiki?curid=1174477" title="Edward Bulwer-Lytton">
Edward Bulwer-Lytton

Edward George Earle Lytton Bulwer-Lytton (ur. 25 maja 1803 w Londynie, zm. 18 stycznia 1873 w Torquay) – brytyjski polityk, poeta i pisarz, członek Partii Konserwatywnej, minister kolonii w drugim rządzie lorda Derby’ego.
Życiorys.
Był młodszym synem generała Williama Earle’a Bulwera i Elizabeth Warburton-Lytton, córki Richarda Warburtona-Lyttona. Początkowo nosił nazwisko „Butler”. Drugie nazwisko, Lytton, dodał w 1844 r. Jego ojciec zmarł, gdy Edward miał 4 lata. Następnie wraz z matką przeprowadził się do Londynu. W 1822 r. rozpoczął studia w Trinity College na Uniwersytecie w Cambridge. Wkrótce jednak przeniósł się do Trinity Hall. W 1827 r. poślubił Rosinę Wheeler i miał z nią dwoje dzieci – lady Emily Elizabeth i Edwarda Roberta Lyttona, późniejszego 1. hrabiego Lytton i wicekróla Indii. Małżonkowie znaleźli się w separacji w 1836 r.
W 1831 r. Edward został wybrany do Izby Gmin jako reprezentant okręgu St Ives z ramienia radykałów. Od 1832 r. reprezentował okręg wyborczy Lincoln. W 1838 r. otrzymał tytuł baroneta. W Izbie Gmin zasiadał do 1841 r. Przez następne lata wiele podróżował po Europie. Do parlamentu powrócił w 1852 r. jako konserwatywny reprezentant okręgu Hertfordshire. W latach 1858–1859 był ministrem kolonii. W 1866 r. otrzymał tytuł 1. barona Lytton i zasiadł w Izbie Lordów.

</doc>
<doc id="1174481" url="https://pl.wikipedia.org/wiki?curid=1174481" title="Osiedle Awaryjne (Jaworzno)">
Osiedle Awaryjne (Jaworzno)

Osiedle Awaryjne w Jaworznie – osiedle mieszkaniowe położone w dzielnicy Wesołe Miasteczko.
Osiedle Awaryjne położone jest przy Elektrowni Jaworzno II. Pierwotnie było to niewielkie osiedle dla pracowników dwóch elektrowni, ponieważ elektrownie leżą głęboko w lesie, z dala od miasta.
Dojeżdża tu linia autobusowa nr 302.
Osiedle zostało zlikwidowane w 2013 z powodu inwestycji jakich dokonuje pobliska elektrownia. Większość mieszkańców przeniesiono do nowo wybudowanych bloków przy ul. Sportowej w Jaworznie które zbudował koncern Tauron – właściciel elektrowni.

</doc>
<doc id="1174488" url="https://pl.wikipedia.org/wiki?curid=1174488" title="Helmut Haller">
Helmut Haller

Helmut Haller (ur. 21 lipca 1939 w Augsburgu, zm. 11 października 2012 tamże) – niemiecki piłkarz grający na pozycji napastnika. Srebrny medalista MŚ 1966 i brązowy MŚ 1970.
Był wychowankiem klubu z rodzinnego miasta – FC Augsburg – i w tym zespole debiutował dorosłym futbolu. W 1962 wyjechał do Włoch i został zawodnikiem Bologna FC. W 1968 przeszedł do Juventusu. Trzykrotnie był mistrzem Włoch, raz w barwach Bolonii (1964), dwukrotnie "Juve" (1972 i 1973). W 1973 wrócił do Augsburga i macierzystego zespołu. Karierę zakończył w 1979.
W reprezentacji RFN debiutował 24 września 1958 w meczu z Danią. Do 1970 rozegrał w kadrze 33 spotkania i strzelił 13 bramek. Podczas trzech turniejów finałowych mistrzostw świata (1962, 1966, 1970) wystąpił w 9 spotkaniach i zdobył 6 bramek – wszystkie w 1966 roku. Na liście najlepszych strzelców wyprzedził go jedynie Eusébio. Gola zdobył także w finale, po jego zakończeniu zabrał piłkę, którą rozgrywano mecz. Do Anglii futbolówka wróciła w 1996.

</doc>
<doc id="1174489" url="https://pl.wikipedia.org/wiki?curid=1174489" title="Frantisek Svoboda">
Frantisek Svoboda



</doc>
<doc id="1174492" url="https://pl.wikipedia.org/wiki?curid=1174492" title="Święciccy herbu Jastrzębiec">
Święciccy herbu Jastrzębiec

Święciccy herbu Jastrzębiec – polski ród szlachecki wywodzący się ze Święcic w ziemi warszawskiej na Mazowszu. Pierwszym wzmiankowanym przedstawicielem rodu był Maciej ze Święcic, podsędek warszawski, który w 1525 sygnował dekret przeciw heretykom.
Kronikarz heraldyczny Bartosz Paprocki w swoim herbarzu w opisie herbu Jastrzębiec wspomina o rodzie Święcickich ze Święcic: "dom rozrodzony i możny" i wymienia kilku znamienitszych przedstawicieli tej rodziny. Święciccy z Sandomierskiego pisali się z Przepierowa.
Znane osoby noszące nazwisko Święcicki i pieczętujące się herbem Jastrzębiec:

</doc>
<doc id="1174497" url="https://pl.wikipedia.org/wiki?curid=1174497" title="Stanisław Spinek">
Stanisław Spinek

Stanisław Spinek (Wspinek) herbu Prus I (? – zm. przed 12 października 1531 roku) – starosta buski, kasztelan małogoski. 
Pochodził z rodu Wspinków z Będkowa, którego protoplastą był Piotr Wspinek z Będkowa herbu Prus , skromny rycerz, który dzięki swej przedsiębiorczości przejął działy sąsiadów i tym samym położył podwaliny pod przyszłą fortunę Wspinków. Stanisław Spinek (Wspinek) był jego prawnukiem.
Notka biograficzna.
Nieznana jest data urodzenia. Wiadomo, iż Stanisław Spinek (Wspinek) był dziedzicem Będkowa. Ożenił się z Anną Kamieniecką herbu Pilawa, córką Jana Kamienieckiego, kasztelana lwowskiego. Wkrótce otrzymał zgodę króla na wykup kilku sołectw. Otrzymał również starostwo buskie. W roku 1523 kupił za tysiąc florenów od siostry swej żony przypadającą na nią część spadku w mieście Czesybiesy (obecnie Jezupol na Ukrainie) wraz z kilkoma wsiami. W ten sposób potomek rycerza Piotra znacznie poszerzył fortunę przodków. Zaczyna coraz częściej pisać się "Spinek" i od niego ta forma nazwiska ostała się w następnych pokoleniach. W kościele w Będkowie do dziś można oglądać tablicę nagrobną Zofii Spinkówny, wnuczki Stanisława, zmarłej w roku 1574. W okresie od 10 stycznia 1530 do 12 października 1531 Stanisław Spinek pełnił urząd kasztelana małogoskiego. Pozostawił trzech synów: Stanisława, Krzysztofa i Jana.

</doc>
<doc id="1174499" url="https://pl.wikipedia.org/wiki?curid=1174499" title="Fryderyk Ludwik Hanowerski">
Fryderyk Ludwik Hanowerski

Fryderyk Ludwik (ur. 1 lutego 1707 w Hanowerze, zm. 31 marca 1751 w Leicester House w Londynie) – książę Walii, następca tronu Wielkiej Brytanii, najstarszy syn króla Jerzego II Hanowerskiego i Karoliny, córki Jana Fryderyka, margrabiego Brandenburgii-Ansbach.
Życiorys.
Książę spędził dzieciństwo w Hanowerze. W 1714 r. jego dziadek, Jerzy I Hanowerski, został królem Wielkiej Brytanii i wyjechał z kraju. Razem z nim Hanower opuścili rodzice Fryderyka, którego ojciec został następcą brytyjskiego tronu. Fryderyk wychowywał się więc z dala od rodziców i młodszego rodzeństwa, które urodziło się już na Wyspach. Książę reprezentował często kraj i dynastię podczas różnych okoliczności. 26 lipca 1726 r. dziadek nadał mu brytyjskie tytuły parowskie – księcia Edynburga, markiza Isle of Ely, hrabiego Eltham, wicehrabiego Launceston i barona Snowdon. Po śmierci dziadka w 1727 r. i wstąpieniu na tron swojego ojca Fryderyk został następcą brytyjskiego tronu. W 1728 r. przybył po raz pierwszy do Wielkiej Brytanii. 8 stycznia 1729 r. otrzymał oficjalną inwestyturę na księcia Walii.
Relacje Fryderyka z rodzicami były bardzo burzliwe. Londyńska rezydencja następcy tronu, Leicester House, rychło stała się miejscem spotkań polityków opozycji. Takie postępowanie syna nie podobało się królowi Jerzemu, który przez pewien czas rozważał wysłanie syna do kolonii. Konflikt w rodzinie narastał przez całe lata 30. XVIII w. Rodzice nie przepadali za swoim pierworodnym i faworyzowali jego młodszego brata, księcia Cumberlanda. W 1737 r., kiedy umierała królowa Karolina, Fryderyk odmówił pożegnania się z matką. Niedługo potem został usunięty z dworu.
Fryderyk był wielkim miłośnikiem sztuki i kolekcjonerem. Zgromadził wielką kolekcję francuskich, włoskich, hiszpańskich i flamandzkich obrazów, m.in. dzieła Van Dycka, Rubensa i Breughela. Skupował również miniatury i rysunki. W kręgu patronatu Fryderyka powstała jedna z najpopularniejszych brytyjskich pieśni, "Rule Britannia", wykonana po raz pierwszy w 1745 r. w Cliveden, wiejskiej rezydencji księstwa Walii, jako część masque "Alfred". W 1731 r. zakupił dobra ziemskie w okolicach Kew, gdzie położył podwaliny pod obecny Królewski Ogród Botaniczny. Książę był również zapalonym krykiecistą.
Fryderyk nigdy nie wstąpił na tron Wielkiej Brytanii. Zmarł w 1751 r., prawdopodobnie na skutek powikłań po uderzeniu piłką do krykieta. Został pochowany w opactwie westminsterskim. Tytuł księcia Walii odziedziczył jego najstarszy syn Jerzy, który w 1760 r. został królem jako Jerzy III.
Na cześć księcia Walii nazwano Fredericksburg w Wirginii oraz Prince Frederick w Maryland.
Rodzina.
Znany w młodości jako hazardzista i kobieciarz, książę ustatkował się po ślubie z Augustą (30 listopada 1719 – 8 lutego 1772), córką Fryderyka II, księcia Saksonii-Gothy-Altenburga, i Magdaleny Augusty, córki księcia Karola z Anhaltu-Zerbst. Ślub Fryderyka i Augusty odbył się 17 kwietnia 1736 r. w Kaplicy Królewskiej Pałacu św. Jakuba. Małżonkowie mieli razem pięciu synów i cztery córki:

</doc>
<doc id="1174502" url="https://pl.wikipedia.org/wiki?curid=1174502" title="Paprykarz">
Paprykarz

Paprykarz () – tradycyjna potrawa kuchni węgierskiej, przyrządzana z mięsa i papryki, niekiedy z dodatkiem śmietany (zdaniem niektórych jest to podstawowy wyróżnik paprykarza), podobna do gulaszu i często z nim mylona.
Występuje w wielu wariantach, w zależności od rodzaju użytego mięsa:

</doc>
<doc id="1174504" url="https://pl.wikipedia.org/wiki?curid=1174504" title="Liz Renay">
Liz Renay

Liz Renay, właśc. Pearl Elizabeth Dobbins (ur. 14 kwietnia 1926 w Chandler w stanie Arizona, USA; zm. 22 stycznia 2007 w Las Vegas w stanie Nevada, USA), amerykańska aktorka.

</doc>
<doc id="1174506" url="https://pl.wikipedia.org/wiki?curid=1174506" title="Ludwik Chomiński (1890–1958)">
Ludwik Chomiński (1890–1958)

Ludwik Chomiński (ur. 1 lutego 1890 w Olszewie koło Święcian, zm. 29 stycznia 1958 w Warszawie) – polski polityk ludowy, działacz społeczny na Wileńszczyźnie, poseł do Sejmu Litwy Środkowej oraz na Sejm Ustawodawczy i I kadencji w II RP.
Życiorys.
Pochodził z rodziny inteligenckiej zaangażowanej politycznie w czasach carskiej Rosji – ojciec Aleksander Chomiński był posłem do Dumy II kadencji i członkiem Rady Państwa. 
Ukończył gimnazjum rosyjskie w Wilnie. Studiował nauki rolnicze i historyczno-społeczne w Krakowie w latach 1908–1912. W młodości gospodarzył na rodzinnym majątku w Olszewie (do 1915). 
W 1919 zakładał PZL „Odrodzenie” na Wileńszczyźnie: organizację ludową o programie zbliżonym do PSL „Wyzwolenie”. W kwietniu 1919 został redaktorem wileńskiej gazety „Nasz Kraj”. 
W 1922 wybrano go na posła do Sejmu Litwy Środkowej z listy PZL „Odrodzenie–Wyzwolenie”, był wówczas zwolennikiem nadania Wileńszczyźnie autonomii kulturalnej i politycznej. 
W marcu 1922 delegowano go do Sejmu Ustawodawczego w Warszawie. W okresie 1922–1925 pełnił funkcję wiceprezesa PSL „Wyzwolenie”, po tym jak wileńskie PZL zjednoczyło się z polskim lewicowym ruchem ludowym. W latach 1922–1927 ponownie piastował mandat posła: do 1925 z ramienia PSL „Wyzwolenie”, później włączył się do Poselskiego Klubu Pracy, a pod koniec kadencji pracował jako niezrzeszony. Przystąpił do Krajowego Stronnictwa Ludowego Ziem Litewsko-Białoruskich – „Zjednoczenie”. 
W międzywojniu związany z Wilnem. Odgrywał znaczącą rolę w tamtejszym życiu społecznym, gospodarczym i kulturalnym. Był członkiem Instytutu Naukowo-Badawczego Europy Wschodniej, kierował prywatną drukarnią PDN „Lux” (jedną z większych na Wileńszczyźnie), był właścicielem zakładu fotochemigraficznego w Wilnie. Należał do Towarzystwa Bibliofilów Polskich. 
Zaangażowany w masonerię jeszcze w czasach rosyjskich (loża „Litwa”), przynależał doń i w wolnej Polsce (od 1921 do loży „Lucifer Agni”). 
W 1945 aresztowany przez NKWD i wywieziony w głąb Rosji. Po 1946 działał w koncesjonowanym ruchu ludowym (SL i ZSL), szefował jednemu z departamentów w Ministerstwie Kultury i Sztuki. W latach 1948–1949 był kierownikiem Zarządu Głównego Centrali Rybnej w Warszawie. 
Jest autorem będącej świadectwem epoki pracy naukowej "Od Darwina do Miczurina" (Warszawa 1950), w której sławi osiągnięcia radzieckiej genetyki.
Odznaczony Medalem Niepodległości (1931) i Krzyżem Oficerskim Orderu Odrodzenia Polski (1957).

</doc>
<doc id="1174509" url="https://pl.wikipedia.org/wiki?curid=1174509" title="Jaume Ferrer Bassa">
Jaume Ferrer Bassa

Jaume Ferrer Bassa (ur. ok. 1285 w Barcelonie, zm. 1348 w Kordobie) – malarz i miniaturzysta hiszpański, tworzący pod wpływem włoskich artystów (np. Giotta).
Bassa pracował dla dworu i otoczenia aragońskich królów – Alfonsa IV, a następnie Piotra IV. Jest autorem wystroju wirydarza klasztoru w dzielnicy Pedralbes w Barcelonie. W jego pracach można zauważyć dostojny wygląd postaci, wpisanych w masywną architekturę zajmującą dalszy plan kompozycyjny, która służyła ujednoliceniu przestrzeni. Odosobnione sekwencje na pierwszym planie są namalowane jaśniejszymi kolorami, co podkreśla je w stosunku do jednolitego tła.

</doc>
<doc id="1174511" url="https://pl.wikipedia.org/wiki?curid=1174511" title="Oposek nieznany">
Oposek nieznany

Oposek nieznany ("Marmosa andersoni") – gatunek ssaka z podrodziny dydelfów (Didelphinae) w rodzinie dydelfowatych (Didelphidae). 
Zasięg występowania.
Oposek nieznany występuje endemicznie na terenie południowego Peru, w pobliżu Cuzco.
Opis.
Gatunek słabo poznany. Długość ciała (bez ogona) 12,4–12,5 cm, długość ogona 17,5–19,3 cm; masa ciała 28–38 g. Jest podobny do myszy. Zamieszkuje górskie lasy. Prowadzi nocny tryb życia. Żywi się owadami, drobnymi kręgowcami, owocami i jajami ptaków.
Taksonomia.
Badania genetyczne przeprowadzone przez zespół Sergio Solari z Field Museum of Natural History wykazały znaczne różnice pomiędzy "Marmosa andersoni" a pozostałymi przedstawicielami rodzaju "Marmosa" i zaproponowano wydzielenie tego gatunku do odrębnego rodzaju "Stegomarmosa".
Zagrożenia i ochrona.
Gatunek nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony najpierw (1996) do kategorii CR (krytycznie zagrożony wyginięciem), a w 2008 – z powodu braku dostatecznych informacji – w kategorii DD.

</doc>
<doc id="1174519" url="https://pl.wikipedia.org/wiki?curid=1174519" title="Witold Abramowicz">
Witold Abramowicz

Witold Abramowicz (ur. 28 sierpnia 1874 w Kałudze, zm. 1940 lub 1941 w ZSRR) – polski polityk Wileńszczyzny, krajowiec – zwolennik federacyjnych koncepcji ukształtowania RP, poseł na Sejm Litwy Środkowej oraz senator II i III kadencji w II RP, wolnomularz.
Życiorys.
Urodził się w Kałudze, w sędziowskiej rodzinie Jana i Marii z Mroczkowskich. Ukończył gimnazjum filologiczne w Moskwie, studiował matematykę na uczelniach w Petersburgu i Moskwie oraz prawo w Warszawie i Charkowie, które ukończył w 1898. Po studiach pracował jako radca prawny w rosyjskim kolejnictwie (m.in. w Wilnie i Charkowie). Od 16 listopada 1899 był mężem Wandy Budny. 
Od 1901 zaangażowany w działalność polityczną – członek PPS. Od 1906 w PPS Frakcji Rewolucyjnej. W czasie I wojny światowej działał w Straży Obywatelskiej w Wilnie i był komendantem milicji miejskiej.
W 1919 był prezydentem miasta Wilna. Po zajęciu Litwy Środkowej przez wojska gen. Żeligowskiego (bunt Żeligowskiego), 9 października 1920 był jednym z sygnatariuszy odezwy „Do ludności Litwy Środkowej”, którzy jako członkowie Tymczasowej Komisji Rządzącej podpisali ją obok generała. Witold Abramowicz stanął na czele TKR. W strukturze Tymczasowej Komisji Rządzącej 12 października 1920 został mianowany przez Naczelnego dowódcę Wojsk Litwy Środkowej gen. Lucjana Żeligowskiego na stanowisko dyrektora Departamentu Spraw Wewnętrznych.
Sprawował mandat senatora II i III kadencji z listy BBWR na Wileńszczyźnie.
Związany z ugrupowaniem „krajowców”, zwolennik koncepcji federalizacyjnych Józefa Piłsudskiego. W styczniu 1922 został posłem do Sejmu Litwy Środkowej wybranym z listy demokratycznej. Był przewodniczącym liczącego 4 posłów (w tym brata marszałka Piłsudskiego – Jana) Klubu Demokratycznego.
Zwolennik tolerancji wobec aspiracji mniejszości narodowych na Kresach Północno-Wschodnich, zaangażował się w 1924 w tworzenie Towarzystwa Polsko-Białoruskiego z siedzibą w Wilnie. Członek w 1927 roku.
W latach trzydziestych krytyk polityki wojewody wileńskiego Ludwika Bociańskiego. W 1938 zakładał Klub Demokratyczny w Wilnie, w 1939 przystąpił do SD.
Po zajęciu wschodnich terenów II RP przez wojska sowieckie aresztowany przez NKWD i wywieziony w głąb Rosji. Dokładne miejsce pobytu i data śmierci pozostaje nieznana.

</doc>
<doc id="1174522" url="https://pl.wikipedia.org/wiki?curid=1174522" title="Światowit Myszków">
Światowit Myszków



</doc>
<doc id="1174538" url="https://pl.wikipedia.org/wiki?curid=1174538" title="Olimpiada „Losy Polaków na Wschodzie”">
Olimpiada „Losy Polaków na Wschodzie”

Olimpiada o losach Polaków na Wschodzie po 17 września 1939 roku – nieistniejąca olimpiada szkolna organizowana dla uczniów szkół ponadgimnazjalnych. Organizatorem zawodów był Wydział Nauk Historycznych i Społecznych Uniwersytetu Kardynała Stefana Wyszyńskiego.
Zawody podzielone były na 3 części:
Uprawnienia wynikające z uzyskania statusu laureata, bądź finalisty były zróżnicowane w zależności od danej uczelni. W latach 2006–2008 oznaczały maksimum punktów z rekrutacji na następujące kierunki:

</doc>
<doc id="1174541" url="https://pl.wikipedia.org/wiki?curid=1174541" title="Korkobor">
Korkobor

Korkobor – metalowe narzędzie służące do wycinania otworów w korkach lub zatyczkach gumowych i w innych miękkich materiałach. Wykonane w ten sposób otwory mogą służyć do wprowadzenia rurki czy termometru do zamykanego korkiem naczynia, zachowując jednocześnie szczelność zamknięcia.
Korkobor to rurka metalowa (zazwyczaj mosiężna lub stalowa), której średnica określa średnicę wycinanego otworu. Jedna krawędź rurki jest ostra, z drugiej strony znajduje się uchwyt. Korkobory zwykle dostępne są w zestawach, w skład których wchodzi kilka czy kilkanaście korkoborów różnej średnicy, ostrzałka do nich oraz pręt metalowy służący do wypychania wyciętego materiału z wnętrza narzędzia.
Wycinając otwory w korkach, zwykle smaruje się korkobor detergentem lub gliceryną, w celu zmniejszenia tarcia.
Korkobory stosuje się też wszędzie tam, gdzie trzeba z miękkiego materiału pobrać próbki o stałej średnicy, nie zaburzając kolejności warstw przekroju. Np. do pobierania próbek drewna w dendrochronologii stosuje się świder Presslera, działający na podobnej zasadzie jak korkobor.

</doc>
<doc id="1174545" url="https://pl.wikipedia.org/wiki?curid=1174545" title="Stewartia pseudocamellia">
Stewartia pseudocamellia



</doc>
<doc id="1174546" url="https://pl.wikipedia.org/wiki?curid=1174546" title="Stewartia sinensis">
Stewartia sinensis



</doc>
<doc id="1174549" url="https://pl.wikipedia.org/wiki?curid=1174549" title="Depolaryzator">
Depolaryzator

Depolaryzator ("substancja elektroaktywna") – substancja chemiczna obecna w roztworze elektrolitu, która ulegając procesom utleniania bądź redukcji na powierzchni elektrody, przeciwdziała jej polaryzacji, tj. powoduje zmiany potencjału elektrody w kierunku potencjału równowagowego. Pojęcie "depolaryzator" jest też często używane w sensie ogólniejszym, jako określenie substancji dodawanej do elektrolitu w celu zapobiegania wszelkim niepożądanym reakcjom elektrodowym.
W literaturze, zwłaszcza starszej, pojęcie "depolaryzator" oznaczać może substancję dodawaną do materiału elektrodowego ogniw galwanicznych w celu zapobiegania nadmiernej polaryzacji elektrod w czasie pobierania prądu z ogniwa. W wyniku polaryzacji elektrod na ich powierzchni mogą wydzielać się gazy, które blokując powierzchnię czynną elektrody, powodują spadek wydajności prądowej ogniwa. W zależności od konstrukcji ogniwa depolaryzator stanowi domieszkę do materiału samej elektrody lub jest umieszczany w bezpośrednim jej sąsiedztwie. Depolaryzatorami katodowymi są zazwyczaj silne środki utleniające (np. dwutlenek manganu, kwas azotowy, kwas chromowy), czasem używa się również depolaryzatorów anodowych w charakterze których stosowane są silne reduktory.
Zgodnie z zaleceniami IUPAC, nazwa depolaryzator jest przestarzała i zaleca się stosować określenie „substancja elektroaktywna”.

</doc>
<doc id="1174551" url="https://pl.wikipedia.org/wiki?curid=1174551" title="Roman Pollak">
Roman Pollak

Roman Pollak (ur. 31 lipca 1886 w Jeleśni, zm. 23 lutego 1972 w Poznaniu) – polski historyk literatury, profesor UAM w Poznaniu, badacz literatury staropolskiej, w szczególności polskiego baroku, wraz z jego powiązaniami europejskimi, głównie włoskimi. Najbardziej znany jako badacz dzieła Piotra Kochanowskiego i Torquata Tassa, określany przez Jerzego Starnawskiego jako „historyk literatury konsekwentnie zajmujący się dobą staropolską”.
Pollak był również członkiem założycielem Klubu Sportowego Cracovii w czerwcu 1906, a do 1907 także jego piłkarzem.
Życiorys.
Syn Teodora i Eufemii ze Szczurkiewiczów. W 1905 ukończył VIII klasę i zdał egzamin dojrzałości z odznaczeniem w C. K. Gimnazjum Arcyksiężniczki Elżbiety w Samborze (w jego klasie byli m.in. Mieczysław Małek, Stanisław Porembalski, Bronisław Wiktor). Studiował filologię polską na Uniwersytecie Jagiellońskim w Krakowie (1905–1910), gdzie uczęszczał na zajęcia prowadzone m.in. przez Ignacego Chrzanowskiego, Jana Łosia, Kazimierza Morawskiego, Stanisława Windakiewicza, Wilhelma Bruchnalskiego czy Stanisława Tarnowskiego. Po złożeniu egzaminu nauczycielskiego w 1910 uczył w prywatnym gimnazjum polskim w Orłowej na Śląsku Cieszyńskim.
Po wybuchu I wojny światowej zmobilizowany do armii Austro-Węgier znalazł się na froncie włoskim, wskutek choroby przeniesiony na tyły ukończył tam rozprawę "Ze studiów nad „Gofredem” Tassa – Kochanowskiego (...) Część batalistyczna." Była to jego praca doktorska, obroniona w 1917 roku (druk: „Rozprawy Wydziału Filologicznego PAU” 1920). Dr Roman Pollak awansowany na stopień porucznika z 1 pułku Strzelców Podhalańskich w marcu 1919 roku powołany został do tworzącego się uniwersytetu w Poznaniu, z którym odtąd związał się na całe życie. Uczył m.in. w Gimnazjum Marii Magdaleny, zaś słuchaczkami jego wykładów z historii literatury na uniwersytecie były m.in. Natalia Tułasiewicz i Stanisława Przybyszewska.
W październiku 1922 roku uzyskał w Krakowie "veniam legendi" na podstawie monografii "„Goffred” Tassa – Kochanowskiego" (druk: „Prace Komisji Filologicznej Poznańskiego Towarzystwa Przyjaciół Nauk”). Od roku 1923 jako docent literatury i języka polskiego wykładał we Włoszech, na Uniwersytecie Rzymskim (do 1929 roku), ponadto do 1933 roku rokrocznie wykładał, wizytował i egzaminował we włoskich ośrodkach polonijnych z ramienia Ministerstwa Wyznań Religijnych i Oświecenia Publicznego. W 1928 roku mianowany profesorem nadzwyczajnym, w 1933 – zwyczajnym. 
We wrześniu 1939 roku zmuszony opuścić Poznań, przeniósł się do Warszawy. Tam zainicjował utworzenie Tajnego Uniwersytetu Ziem Zachodnich (od października 1940), pełnił w nim obowiązki Dziekana Wydziału Humanistycznego (1941), prorektora (1942) i rektora (1943–1945), którą to funkcję sprawował również na Kursach Akademickich w Częstochowie (do 1946). Niezależnie od tych obowiązków organizacyjnych wykładał historię literatury polskiej i kierował studiami polonistycznymi. W czerwcu 1943 r. Pollak został wybrany na rektora UZZ. Ponownie godność rektora została mu powierzona w maju 1944 roku. Na okres jego kadencji przypadł największy terror okupanta. W tych trudnych latach Pollak okazał się prawdziwie wielkim rektorem. Zapewne nie bez wpływu na to była jego żołnierska przeszłość oraz doświadczenie wojenne. Wytrwałą pracą organizacyjną doprowadził do największego w jego krótkich dziejach rozwoju Uniwersytetu (który osiągnął liczbę ponad dwu tysięcy studentów i prawie trzystu wykładowców na Wydziałach: Humanistycznym, Prawnym Teologicznym, Lekarskim, Farmaceutycznym, Rolniczym, Ekonomicznym, i zalążkowym Matematyczno-Przyrodniczym oraz w Instytucie Morskim), a zwłaszcza jego ośrodków zamiejscowych (filii) w Kielcach, Częstochowie, Krakowie, Radomsku, Ostrowcu Świętokrzyskim i Milanówku. Pollak jako rektor sumiennie je wizytował. Pod jego kierownictwem UZZ osiągnął poziom organizacyjny pozwalający na nadawanie stopni magisterskich (od roku 1944), a nawet na przeprowadzenie przewodów doktorskich i habilitacyjnych.
W galerii Rektorów Uniwersytetu im. Adama Mickiewicza (dawniej: Uniwersytetu Poznańskiego) jest jedynym „Rektorem bez togi”, jego portret z lat pełnienia tej godności w czasach wojny pozbawiony jest z przyczyn wiadomych gronostajów i splendoru.
Po wojnie, w wyzwolonym Poznaniu, kierował odbudową studium filologii polskiej, katedrą literatury staropolskiej i od 1953 roku do przejścia na emeryturę zespołem katedr historycznoliterackich. Działał długie lata w Poznańskim Towarzystwie Przyjaciół Nauk (gdzie m.in. przewodniczył Komisji Filologicznej), był członkiem – korespondentem Polskiej Akademii Umiejętności (1935), członkiem Rad Naukowych: Instytutu Badań Literackich PAN, Biblioteki Kórnickiej, Instytutu Zachodniego; komitetów redakcyjnych m.in. „Pamiętnika Literackiego” (1946–1967).
Dorobek naukowy.
Debiutował naukowo w 1910 roku referatem przygotowanym na seminarium Stanisława Windakiewicza "„Wojna chocimska” Potockiego a „Gofred” Tassa w przekładzie Kochanowskiego" drukowaną w „Bibliotece Warszawskiej” 1910, t. 3.
Jedną z trwałych fascynacji Pollaka było dzieło Tassa, któremu poświęcił rozprawy doktorską i habilitacyjną. Był edytorem i autorem wstępów do wydań w serii „Biblioteki Narodowej” dzieł: "Gofred abo Jerusalem wyzwolona", Torquato Tasso; "Orland szalony", Lodovico Ariosto; "Pamiętniki", Jan Chryzostom Pasek (1955, 1963, 1968, 1971); "Dworzanin polski", Łukasz Górnicki (1928, 1954, 1961) czy "Opis obyczajów", Jędrzej Kitowicz (1951, 1970). Nadto wydał teksty staropolskie: Walentego Roździeńskiego "Officina ferraria" (1933, 1936, 1948, 1962), dialog "Polak w Śląsko" (1935), Marcina Borzymowskiego "Morską nawigacyję do Lubeki" (1938, 1951, 1972), "Listy Krzysztofa Opalińskiego do brata" (1957), fraszki Adama Korczyńskiego (1950, 1952, Pollak sporządził odpisy tekstów, które spłonęły w 1944 roku), pamiętnik Salomei Pilsztynowej (1957), utwory: Samuela Twardowskiego (1926, 1955), Jana Smolika (1935), Stanisława Herakliusza Lubomirskiego (1929, 1935, 1953) i wielu anonimów.
Przedruki wybranych przez Romana Pollaka najcelniejszych prac historycznoliterackich znalazły się w dwóch tomach książkowych: "Wśród literatów staropolskich" (1966) i "Od renesansu do baroku"(1969).
Przez 15 lat (od 1950 do 1965) kierował pracą zespołu nad trzema tomami staropolskimi "Bibliografii literatury polskiej „Nowy Korbut”" (1962–1965), redagował również tomy "Miscellanów staropolskich" z serii „Archiwum Literackiego”. Zmuszony do przejścia na emeryturę (1960) nie zaprzestał prac badawczych, które do dziś są pomnikowym wkładem w historię literatury staropolskiej.
Śmierć.
Zmarł 23 lutego 1972 w Poznaniu, został pochowany na Cmentarzu komunalnym Junikowo (pole 15-2-25).
Upamiętnienie.
Jego imieniem nazwano salę C2 w Collegium Novum, a po przeniesieniu w 2007 Wydziału Filologii Polskiej i Klasycznej UAM do nowej siedziby, sali wykładowej nr 220 w Collegium Maius w Poznaniu. Przy salach znajdują się tablice pamiątkowe.

</doc>
<doc id="1174555" url="https://pl.wikipedia.org/wiki?curid=1174555" title="Gibbon (rodzaj)">
Gibbon (rodzaj)

Gibbon ("Hylobates") – rodzaj ssaka z rodziny gibbonowatych (Hylobatidae).
Zasięg występowania.
Rodzaj obejmuje gatunki występujące w Chinach, Mjanmie, Laosie, Kambodży, Wietnamie, Tajlandii, Malezji i Indonezji.
Morfologia.
Długość ciała 40,8–58,5 cm; masa ciała samców 4,1–7,8 kg, samic 3,9–7,3 kg.
Systematyka.
Podział systematyczny.
Do rodzaju należą następujące gatunki:

</doc>
<doc id="1174556" url="https://pl.wikipedia.org/wiki?curid=1174556" title="Hawaje (ujednoznacznienie)">
Hawaje (ujednoznacznienie)



</doc>
<doc id="1174558" url="https://pl.wikipedia.org/wiki?curid=1174558" title="James Carroll Beckwith">
James Carroll Beckwith

James Carroll Beckwith (ur. 23 września 1852 w Hannibal (Missouri), zm. 24 października 1917 w Nowym Jorku) – amerykański malarz portrecista.
Życiorys.
Urodził się w Hannibal w Missouri. Studiował w National Academy of Design w Nowym Jorku, której później został członkiem. W latach 1873–1878 studiował w Paryżu, był uczniem Carolusa-Durana. W 1878 r. wrócił do Stanów Zjednoczonych, gdzie został jedną z prominentnych postaci amerykańskiej sztuki.
Beckwith początkowo malował pejzaże, później głównie portrety, wśród znanych sportretowanych osób byli m.in. Mark Twain i William Walton. Ozdobił również jedną z kopuł Manufactures Building w czasie World Columbian Exposition w Chicago w 1893 r.

</doc>
<doc id="1174564" url="https://pl.wikipedia.org/wiki?curid=1174564" title="Hermann Zisch">
Hermann Zisch

Hermann Zisch (ur. 17 czerwca 1902, zm. 29 września 1947 w Landsberg am Lech) – zbrodniarz hitlerowski, członek załogi obozów koncentracyjnych Natzweiler-Struthof, Ravensbrück i Dachau oraz SS-Oberscharführer.
Z zawodu maszynista. Został wcielony do Waffen-SS w 1942 roku. Od marca do października 1942 roku pełnił służbę jako strażnik w obozie Natzweiler-Struthof. Następnie Zisch został skierowany na dodatkowe przeszkolenie do Ravensbrück. Trwało one od listopada 1942 do września 1943 roku. W grudniu 1944 został skierowany do kompleksu obozowego Dachau. Mianowano go szefem magazynu zaopatrzeniowego w podobozie Kaufering XI. Funkcję tę pełnił do 23 kwietnia 1945 roku. Dopuszczał się zabójstw i innych okrucieństw wobec więźniów.
Po zakończeniu wojny został osądzony przez amerykański Trybunał Wojskowy w Dachau w procesie, który odbył się w dniach 3 stycznia – 3 lutego 1947 roku. Hermann Zisch za swoje zbrodnie został skazany na karę śmierci. Wyrok wykonano przez powieszenie w więzieniu Landsberg pod koniec września 1947 roku.

</doc>
<doc id="1174570" url="https://pl.wikipedia.org/wiki?curid=1174570" title="Dark Medieval Times">
Dark Medieval Times

Dark Medieval Times – debiutancki album muzyczny norweskiej grupy black metalowej Satyricon, wydany we wrześniu 1993 roku. Według słów samego Satyra, muzycy starali się oddać na płycie mrocznego ducha i czar Średniowiecza. Inspiracją przy tworzeniu płyty była też twórczość norweskiego rysownika i ilustratora Theodor'a Kittelsen'a. Teksty piosenek przez długi czas były tajemnicą. Na pierwszym wydaniu krążka nie zamieszczono jakichkolwiek informacji o muzykach czy zawartości płyty, za to na tylnej okładce widoczne są zdjęcia Satyra i Frosta. Informacje nie zostały także opublikowane na ich oficjalnej stronie.
Satyricon planował pierwotnie wydać swój debiutancki album przez wytwórnię płytową No Fashion Records, jednak ze względu na problemy finansowe wytwórni muzycy musieli nagrać krążek za własne pieniądze. Kasety z nagranym materiałem zostały rozesłane po różnych wytwórniach, umowę zawarto z Tatra Productions. Podwykonawcą został Moonfog Productions, wytwórnia założona prawdopodobnie na potrzeby wydania Dark Medieval Times przez Satyra i Tormoda Opedala.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174571" url="https://pl.wikipedia.org/wiki?curid=1174571" title="Mark de Vries">
Mark de Vries

Mark de Vries (ur. 24 kwietnia 1975 roku w Paramaribo, Surinam) – holenderski piłkarz surinamskiego pochodzenia. Mierzy 191 cm wzrostu. Występuje na pozycji napastnika. Obecnie zawodnik SC Cambuur.
Profesjonalną piłkarską karierę De Vries rozpoczął w roku 1994, w klubie FC Volendam. Grał tam do 1998 roku, wystąpił w 28 spotkaniach, strzelił jedną bramkę. W sezonie 1998/1999 był zawodnikiem Chamois Niortais FC. Strzelił dla tego klubu 2 gole w 11 spotkaniach.
Od 2000 do 2002 grał w FC Dordrecht, gdzie wystąpił 72 razy, 27-krotnie umieszczając piłkę w siatce rywali. Od 2002 do 2005 był zawodnikiem klubu występującego w Scottish Premier League, Heart of Midlothian. Wystąpił w 72 meczach, strzelając 29 goli. Od 2005 zawodnik Leicester City, skąd był wypożyczany do SC Heerenveen, ADO Den Haag i do Leeds United. Następnie gracz Dundee United, a od 28 sierpnia 2008 SC Cambuur.

</doc>
<doc id="1174574" url="https://pl.wikipedia.org/wiki?curid=1174574" title="Wiligelmo">
Wiligelmo

Wiligelmo (albo Wiligelmus, Gulielmo da Modena lub Guglielmo da Modena) – rzeźbiarz włoski okresu romańskiego, czynny na przełomie XI i XII wieku.
Jest autorem dekoracji rzeźbiarskiej katedry w Modenie (fryzy i zachodni portal – po 1099), na której fasadzie umieścił następującą inskrypcję: "Inter scultores quanto sis dignus onore – claret scultura nunc Wiligelme tua" ("Między rzeźbiarzami, twoja praca jaśnieje, Wiligelmie. Wielce jesteś warty zaszczytów"). 
Być może kształcił się w Apulii, która wraz ze sztuką antyczną była istotnym źródłem inspiracji w jego twórczości. Istnieją także próby powiązania jego rzeźb z innymi środowiskami i wpływami, m.in. aragońskimi, południowoakwitańskimi oraz lokalną XI-wieczną tradycją. Zdaniem Willibalda Sauerländera "sztuka Wiligelma ze swoją sztywną powagą należy do nowej południowofrancuskiej sztuki rzeźbiarskiej ze szlaków pielgrzymkowych". Jego rzeźby charakteryzują ciężkie i przysadziste postacie o uwypuklonym aspekcie psychologicznym i szczególnej ekspresji.
Nowatorskim rozwiązaniem, jaki wprowadził Wiligelmo i jego warsztat, były prostokątne płyty z płaskorzeźbami stojących proroków w arkadach, umieszczone w węgarach portalu katedry. W późniejszym okresie forma ta została wykorzystana w zachodnich portalach kościoła Saint-Denis i wielu innych.

</doc>
<doc id="1174578" url="https://pl.wikipedia.org/wiki?curid=1174578" title="Columbiana (Ohio)">
Columbiana (Ohio)

Columbiana – miasto w Stanach Zjednoczonych, we wschodniej części stanu Ohio, w hrabstwach Columbiana i Mahoning. Według danych z 2000 roku miasto miało 5675 mieszkańców.

</doc>
<doc id="1174586" url="https://pl.wikipedia.org/wiki?curid=1174586" title="Pompeo Batoni">
Pompeo Batoni

Pompeo Girolamo Batoni (ur. 25 stycznia 1708 w Lukce, zm. 4 lutego 1787 w Rzymie) – włoski malarz epoki baroku, w twórczości naśladował Rafaela.
Był synem złotnika, Paolino Batoniego. Tworzył w Rzymie na przełomie baroku i klasycyzmu. Malował portrety książąt i goszczących we Włoszech cudzoziemców (np. "Portret sir Gregory’ego Turnera", 1768). Batoni malował także obrazy o tematyce religijnej, mitologicznej i alegorycznej.

</doc>
<doc id="1174587" url="https://pl.wikipedia.org/wiki?curid=1174587" title="Krymsko-kongijska gorączka krwotoczna">
Krymsko-kongijska gorączka krwotoczna



</doc>
<doc id="1174588" url="https://pl.wikipedia.org/wiki?curid=1174588" title="The Shadowthrone">
The Shadowthrone

The Shadowthrone – drugi album studyjny norweskiej grupy black metalowej Satyricon. Wydawnictwo ukazało się 12 września 1994 roku nakładem wytwórni muzycznej Moonfog Productions.
Muzyka na płycie to black metal z elementami viking metalu, skandynawskiego folku, czy ambientu: wykorzystano instrumenty klawiszowe, flet, obecne są wstawki z gitarami akustycznymi. Blackowy growl przeplata się z czystym wokalem. Tematyka tekstów dotyczy mitologii skandynawskiej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174599" url="https://pl.wikipedia.org/wiki?curid=1174599" title="August Ruhnke">
August Ruhnke

August Richard Ruhnke (ur. 9 września 1890, zm. 14 listopada 1947 w Landsberg am Lech) – zbrodniarz hitlerowski, komendant podobozu KL Dachau – "Kaufbeuren" i SS-Hauptscharführer.
Członek NSDAP, SA i SS. W czasie II wojny światowej był najpierw zastępcą komendanta, a następnie komendantem podobozu Dachau – "Kaufbeuren". Ruhnke był odpowiedzialny za mordercze warunki panujące w tym podobozie. Z 800 więźniów tam przetrzymywanych zginęło około 500. Ruhnke zarządzał i przeprowadzał egzekucje, maltretował więźniów ciężką pracą oraz znęcał się nad nimi.
Po zakończeniu wojny za swoje zbrodnie został osądzony (wraz z dwoma innymi członkami personelu Dachau: Antonem Eignem i Wilhelmem Karlem Beckerem) przez amerykański Trybunał Wojskowy. Proces toczył się w dniach 16–18 kwietnia 1947 roku. August Ruhnke skazany został na śmierć przez powieszenie i stracony w połowie listopada 1947 roku w więzieniu Landsberg.

</doc>
<doc id="1174601" url="https://pl.wikipedia.org/wiki?curid=1174601" title="Rebel Extravaganza">
Rebel Extravaganza

Rebel Extravaganza – czwarty album studyjny norweskiej grupy blackmetalowej Satyricon. Wydawnictwo ukazało się 6 września 1999 roku nakładem wytwórni muzycznych Nuclear Blast i Moonfog Productions. Reedycja płyty została wydana w 2006 roku przez Nuclear Blast, jako wersję ekskluzywną z bonusem w postaci piosenki "Intermezzo II". Album zadebiutował na 32. miejscu norweskiej listy sprzedaży. Z kolei w Finlandii płyta "Rebel Extravaganza" uplasował się na 27. miejscu listy sprzedaży. Do utworu "Filthgrinder", który promował płytę zaplanowano realizację teledysku, który ostatecznie nie powstał.
Nagrania zostały zarejestrowane pomiędzy marcem a czerwcem 1999 roku w Ambience Studios. Gościnnie w nagraniach wzięli udział m.in. Gylve "Fenriz" Nagell członek formacji Darkthrone; klawiszowiec Geir Bratland ówczesny członek zespołu Apoptygma Berzerk oraz Snorre "S.W. Krupp" Ruch lider grupy Thorns. W ramach promocji czwartej płyty zespół odbył europejską trasę koncertową. Koncerty Satyricon poprzedzały grupy Behemoth i Hecate Enthroned. Trasa została udokumentowana na wydawnictwie "Roadkill Extravaganza", które ukazało się w 2001 roku nakładem Moonfog Productions.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174603" url="https://pl.wikipedia.org/wiki?curid=1174603" title="Willibald Sauerländer">
Willibald Sauerländer

Willibald Sauerländer (ur. 29 lutego 1924 w Bad Waldsee, zm. 18 kwietnia 2018 w Monachium) – niemiecki historyk sztuki, specjalizujący się w sztuce średniowiecznej.
Ukończył studia na Uniwersytecie w Monachium na kierunkach: historia sztuki i archeologia klasyczna. W 1953 roku doktoryzował się na podstawie pracy o francuskiej rzeźbie gotyckiej. Po kilkuletnim pobycie we Francji uzyskał habilitację na Uniwersytecie we Fryburgu Bryzgowijskim. W latach 1964–65 był profesorem w Institute of Fine Arts w New York University. W 1966 objął katedrę historii sztuki na Uniwersytecie we Fryburgu Bryzgowijskim, a w latach 1970–89 był dyrektorem Zentralinstitut für Kunsgeschichte w Monachium.
Autor publikacji poświęconych rzeźbie romańskiej i gotyckiej we Francji. W języku polskim ukazała się "Rzeźba średniowieczna" jego autorstwa (1978 i późniejsze wydania).

</doc>
<doc id="1174604" url="https://pl.wikipedia.org/wiki?curid=1174604" title="Polish Hyperbaric Research">
Polish Hyperbaric Research

Polish Hyperbaric Research - czasopismo naukowe wydawane przez Polskie Towarzystwo Medycyny i Techniki Hiperbarycznej. Ukazuje się jako kwartalnik od 2004 roku. Poprzednio był to Biuletyn Polskiego Towarzystwa Medycyny i Techniki Hiperbarycznej, który ukazywał się raz w roku od chwili powstania Towarzystwa w 1997. 
W piśmie publikowane są doniesienia naukowe o tematyce związanej z medycyną i techniką hiperbaryczną. Jego celem jest propagowanie wiedzy na temat osiągnięć krajowych ośrodków naukowych i indywidualnych dokonań poszczególnych pracowników nauki działających w tych dziedzinach. Zawiera też publikacje przeglądowe i informacyjne o wynikach prac różnych ośrodków naukowo – badawczych krajowych i zagranicznych oraz publikacje popularnonaukowe. 
Wszystkie publikacje są recenzowane przez pracowników naukowych z tytułami i stopniami naukowymi. Członkostwo w Polskim Towarzystwie Medycyny i Techniki Hiperbarycznej nie jest warunkiem wstępnym do zamieszczenia publikacji w czasopiśmie. Dla członków Towarzystwa pismo jest bezpłatne.

</doc>
<doc id="1174605" url="https://pl.wikipedia.org/wiki?curid=1174605" title="Mary Woronov">
Mary Woronov

Mary Woronov (ur. 8 grudnia 1943 w dzielnicy Brooklyn w Nowym Jorku, USA), amerykańska aktorka.

</doc>
<doc id="1174606" url="https://pl.wikipedia.org/wiki?curid=1174606" title="Bagnicowate">
Bagnicowate



</doc>
<doc id="1174607" url="https://pl.wikipedia.org/wiki?curid=1174607" title="Cyweta indyjska">
Cyweta indyjska



</doc>
<doc id="1174608" url="https://pl.wikipedia.org/wiki?curid=1174608" title="Scheuchzeriaceae">
Scheuchzeriaceae



</doc>
<doc id="1174609" url="https://pl.wikipedia.org/wiki?curid=1174609" title="Sigfried Held">
Sigfried Held

Sigfried Held (ur. 7 sierpnia 1942 w Bruntálu) – niemiecki piłkarz, napastnik i trener. Srebrny medalista Mundialu 1966 i brązowy Mundialu 1970.
Grał w: Kickers Offenbach, Borussii Dortmund, Preußen Münster i Bayerze Uerdingen.
Kariera piłkarska.
Urodził się na terenie dzisiejszych Czech. Zaczynał w Kickers Offenbach. W Bundeslidze pierwszy raz zagrał w 1965 w barwach Borussii Dortmund, w której grał do 1971 roku. W czasie pobytu w Dortmundzie zdobył z Borussią w 1966 roku Puchar Zdobywców Pucharów. W latach 1971–1977 ponownie był piłkarzem Kickers Offenbach, potem znowu w Borussii w latach 1977–1979 i grał także w pierwszej lidze w barwach KFC Uerdingen 05 (do 1981). Łącznie w 442 spotkaniach strzelił 72 gole.
W reprezentacji RFN debiutował 23 lutego 1966 w meczu z Anglią. Do 1973 rozegrał w kadrze 41 spotkań i strzelił 5 bramek. Podczas dwóch turniejów finałowych mistrzostw świata (1966, 1970) wystąpił w 9 spotkaniach i zdobył 1 bramkę.
Kariera trenerska.
Pracował jako trener m.in. w FC Schalke 04, FC Remscheid, Teutonia Ickern, reprezentacji Islandii, Galatasaray SK, Admirze Wacker Mödling, Dynamie Drezno, Gambie Osaka, VfB Leipzig, reprezentacji Malty i reprezentacji Tajlandii.
Od 20 września 2004 do 1 marca 2005 był trenerem reprezentacji Tajlandii. 21 grudnia 2004 roku w Bangkoku jego drużyna grała w meczu towarzyskim przeciwko rodakom Helda, Niemcom, ale niestety Tajlandia ten mecz przegrała wynikiem 1:5.
Obecnie.
W 2006 roku był oficjalnym ambasadorem Dortmundu, jednego z miast-gospodarzy Mundialu 2006, a od stycznia 2007 roku jest przedstawicielem fanów Borussii Dortmund.
Statystyki.
Bundesliga:
2. Bundesliga:
Regionalliga:

</doc>
<doc id="1174611" url="https://pl.wikipedia.org/wiki?curid=1174611" title="Volcano">
Volcano

Volcano – piąty album studyjny norweskiej grupy blackmetalowej Satyricon, został wydany w 2002 roku. W 2003 roku wydawnictwo uzyskało nominację do nagrody norweskiego przemysłu fonograficznego Spellemannsprisen w kategorii "Best Metal album" oraz nominację do nagrody Alarmprisen w kategorii "Metal Album Of The Year".
Realizacja nagrań.
Nagrania odbyły się w Puk Studios w Danii pomiędzy sierpniem a wrześniem 2001 roku oraz w studiu Barracuda w Norwegii pomiędzy październikiem a listopadem tego samego roku. Miksowanie odbyło się na przełomie marca i kwietnia 2002 roku w Puk Studios. Wykonał je Jeff "Critter" Newell, który współpracował m.in. z grupami Ministry i Marilyn Manson.
Gościnnie w nagraniach wzięła udział norweska wokalistka jazzowa Anja Garbarek. Ponadto w utworze "Existential Fear-questions" na gitarze zagrał Knut "Euroboy" Schreiner znany z występów w zespole Turbonegro. Zaanonsowany został również udział w nagraniach amerykańskiego basisty i wokalisty Davida Vincenta znanego z występów w grupie Morbid Angel oraz ówczesnego wokalisty formacji Pantera – Phila Anselmo. Jednakże Vincent i Anselmo ostatecznie nie wystąpili na albumie odpowiednio z powodu braku wolnego czasu i problemów zdrowotnych. Kjetil-Vidar "Frost" Haraldstad o albumie wypowiedział się w następujący sposób:
Wydanie i promocja.
W połowie 2001 roku zespół podpisał kontrakt z wytwórnią muzyczną EMI. Posunięcie formacji wzbudziło kontrowersje w środowisku muzycznym. Sigurd "Satyr" Wongraven w związku z umową z firmą wystosował następujące oświadczenie:
Piąty album formacji poprzedziła kompilacja pt. "Ten Horns – Ten Diadems", która ukazała się w czerwcu 2002 roku. Wydawnictwo "Volcano" którego premierę wyznaczono początkowo na 2 września ostatecznie ukazało się 22 października 2002 roku nakładem wytwórni muzycznej Capitol Records, która jest własnością koncernu EMI. Pierwsze występy promujące wydawnictwo odbyły się dopiero w 2003 roku.
Album promował teledysk zrealizowany do utworu "Fuel For Hatred", który wyreżyserował Jonas Åkerlund znany ze współpracy z grupami Metallica i The Prodigy. W marcu również 2003 roku podczas europejskiej trasy koncertowej promującej album perkusista Kjetil-Vidar "Frost" Haraldstad doznał pęknięcia kości stopy. Podczas trasy Black Lava Down Europe 2003 muzycy wystąpili m.in. w Holandii, Wielkiej Brytanii, Francji, Hiszpanii, Portugalii, Włoszech i Niemczech. Koncerty Satyricon poprzedzała grupa Khold.
Recenzje.
Wydawnictwo spotkało się z niejednoznacznym przyjęciem ze strony krytyków muzycznych. John Serba na łamach serwisu AllMusic zwrócił uwagę na przebojowość kompozycji "Fuel for Hatred" i "Repined Bastard Nation,". Z kolei Kit Brown recenzent serwisu Sputnikmusic podkreślił kunszt muzyków ze wskazaniem na osobę perkusisty Kjetil-Vidara "Frosta" Haraldstada. Daniel Wieczorek recenzent rockmetal.pl napisał:
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174612" url="https://pl.wikipedia.org/wiki?curid=1174612" title="Komisja Rozjemcza Narodów Zjednoczonych">
Komisja Rozjemcza Narodów Zjednoczonych

Komisja Rozjemcza Narodów Zjednoczonych (United Nations Conciliation Commission for Palestine, UNCCP) została utworzona 11 grudnia 1948 roku w wyniku przyjęcia przez Zgromadzenie Ogólne ONZ rezolucji nr 194, która wzywała do natychmiastowego przerwania walk wojny izraelsko-arabskiej 1948-1949 w Palestynie.
Decyzją Zgromadzenia Ogólnego Organizacji Narodów Zjednoczonych w skład Komisji Rozjemczej weszli delegaci Francji, Turcji i Stanów Zjednoczonych.
W okresie 12-25 lutego 1949 roku Komisja spotykała się oddzielnie z przedstawicielami rządów Izraela i państw Ligi Arabskiej. 21 marca 1949 odbyło się spotkanie w Bejrucie z delegacją arabską. 7 kwietnia 1949 odbyło się spotkanie w Tel Awiwie z premierem Dawidem Ben Gurionem.
W dniach 27 kwietnia-12 września 1949 Komisja zwołała Konferencję w Lozannie (Szwajcaria) podczas której prowadzono rozmowy z delegacjami Izraela, Egiptu, Jordanii, Libanu, Syrii i arabskich uchodźców z Palestyny.
23 października 1950 roku Komisja przedstawiła raport ze swojej działalności na forum Zgromadzenia Ogólnego ONZ. Komisja określiła liczbę arabskich uchodźców z Palestyny na 711,000, jednakże nie poruszała problematyki żydowskich uchodźców z państw arabskich.

</doc>
<doc id="1174613" url="https://pl.wikipedia.org/wiki?curid=1174613" title="Siegfried Held">
Siegfried Held



</doc>
<doc id="1174616" url="https://pl.wikipedia.org/wiki?curid=1174616" title="Justin Gimelstob">
Justin Gimelstob

Justin Jeremy Gimelstob (ur. 26 stycznia 1977 w Livingston) – amerykański tenisista, zwycięzca Australian Open 1998 i French Open 1998 w grze mieszanej, reprezentant w Pucharze Davisa.
Kariera tenisowa.
Gimelstob rozpoczął treningi tenisowe jako 8–latek, mając za sparingpartnerów dwóch braci. Osiągał dobre rezultaty w rozgrywkach młodzieżowych – był m.in. liderem rankingu krajowego do lat 14 – a następnie z powodzeniem grał w rozgrywkach akademickich. Jeszcze jako amator, sklasyfikowany poza pierwszym tysiącem rankingu światowego, debiutował w grze pojedynczej w wielkim szlemie, eliminując w US Open z 1995 roku Davida Prinosila (nie sprostał w kolejnym pojedynku Richardowi Krajickowi). W 1996 roku dołączył do grona tenisistów profesjonalnych, pierwszą setkę rankingu osiągając w 1997 roku dzięki dwóm ćwierćfinałom w cyklu ATP World Tour. Wygrywał także imprezy ATP Challenger Tour.
Najwyższy w karierze ranking singlowy osiągnął w kwietniu 1999 roku, kiedy był notowany na 63. miejscu na świecie. Sporadycznie dochodził do półfinałów w rozgrywkach ATP World Tour, jednak w lipcu 2006 roku osiągnął finał w turnieju w Newport, na nawierzchni trawiastej, gdzie w decydującym meczu nie sprostał Markowi Philippoussisowi.
Praworęczny, wysoki Amerykanin (195 cm) preferował styl gry serwis–wolej i z powodzeniem startował w grze podwójnej. Jako deblista wygrał 13 turniejów z cyklu ATP World Tour oraz osiągnął 5 finałów, a w maju 2000 roku zajmował 18. miejsce w rankingu światowym. W 2001 roku, mając za partnera Scotta Humphriesa, doszedł do półfinału Wimbledonu; ponadto cztery razy był wielkoszlemowym ćwierćfinalistą w deblu, po raz ostatni w Australian Open z 2006 roku, gdy na jego drodze (oraz Ashleya Fishera) stanęli Mariusz Fyrstenberg i Marcin Matkowski. Gimelstob często zmieniał partnerów deblowych – turnieje wygrywał wspólnie z dziesięcioma różnymi tenisistami, z którymi też notował zwycięstwa nad takimi parami, jak Bob Bryan–Mike Bryan czy Mark Woodforde–Todd Woodbridge.
Największe sukcesy w karierze Gimelstoba to dwa tytuły wielkoszlemowe w grze mieszanej. W 1998 roku Amerykanin, wspólnie z Venus Williams, triumfował w Australian Open, w finale pokonując Helenę i Cyrila Suków 6:2, 6:1. Rodzinny akcent miał też drugi triumf pary Gimelstob–Williams, bowiem w finale French Open w 1998 roku przyszło im zmierzyć się z siostrą Venus, Sereną, której partnerował Luis Lobo. Starsza z sióstr Williams i Justin Gimelstob wygrali w stosunku 6:4, 6:4.
W 1997 roku Gimelstob zanotował inny sukces w grze mieszanej, sięgając wspólnie z Chandą Rubin po Puchar Hopmana. W reprezentacji w Pucharze Davisa wystąpił 3 razy, przegrywając wszystkie mecze. W singlu uległ Gianluce Pozziemu (1998), w deblu przegrywał z parą włoską, mając za partnera Todda Martina (1998), i ze szwajcarską, wspólnie z Janem-Michaelem Gambillem (2001).
Gimelstob cieszył się opinią jednego z najbardziej komunikatywnych zawodników we współczesnym tenisie. Umiejętności te wykorzystuje m.in. jako blogger "Sports Illustrated". Działał w organizacji tenisistów zawodowych. Jesienią 2007 roku ogłosił zakończenie kariery sportowej, w czasie której jego zarobki na korcie przekroczyły dwa i pół miliona dolarów.
Od grudnia 2014 roku do kwietnia 2016 był trenerem Johna Isnera. Powodem zakończenia współpracy były sprawy osobiste i zbyt napięty kalendarz Gimelstoba.

</doc>
<doc id="1174617" url="https://pl.wikipedia.org/wiki?curid=1174617" title="Artyleria polska na froncie wschodnim">
Artyleria polska na froncie wschodnim

Artyleria polska na froncie wschodnim – jeden z podstawowych rodzajów wojsk ludowego Wojska Polskiego w latach 1943 - 1945.
Artyleria ludowego Wojska Polskiego powstawała wraz z 1 Dywizją Piechoty im. Tadeusza Kościuszki. Jej skład doskonalił się pod względem organizacyjnym i uzbrojenia do końca II wojny światowej. Składała się z moździerzy, artylerii lekkiej i ciężkiej, przeciwpancernej, pancernej, rakietowej i przeciwlotniczej. Pod względem organizacyjnym składała się z artylerii batalionowej, pułkowej, dywizyjnej, armijnej i Odwodu Naczelnego Dowództwa.
Artyleria naziemna.
Artyleria dywizji piechoty.
W batalionie znajdowała się:
W pułku piechoty:
Na szczeblu dywizji:
W sumie w dywizji piechoty:
Razem: 202 działa i moździerze
Artyleria 2 Armii WP.
Na okres wejścia do walki armii przydzielono:
Do 2 Armii został przydzielony również 1 Korpus Pancerny wraz ze swoimi trzema pułkami artylerii pancernej, pułkiem moździerzy i dywizjonem rakietowym.
Środki artyleryjskie.
Zgodnie z etatami artyleria ludowego Wojska Polskiego powinna posiadać:
Razem – 4222 "(3876 dział i moździerzy)".
Na dzień 1 maja 1945 stan artylerii wynosił 3569 dział i moździerzy.
Artyleria przeciwlotnicza.
Zalążkiem artylerii przeciwlotniczej ludowego Wojska Polskiego był 1 samodzielny dywizjon artylerii przeciwlotniczej sformowany w ZSRR 7 lipca 1943 w składzie 1 Dywizji Piechoty im. Tadeusza Kościuszki.
Po powstaniu 1 Korpusu Polskich Sił Zbrojnych w ZSRR 10 sierpnia 1943 dywizjon został włączony w skład 1 Brygady Artylerii im. gen. Józefa Bema.
18 marca 1944 1 samodzielny dywizjon artylerii przeciwlotniczej przeformowano na korpuśny pułk artylerii przeciwlotniczej.
Na podstawie rozkazu dowódcy 1 Armii Polskiej w ZSRR z 7 maja 1944 rozpoczęto formowanie jednostki w Sumach 1 Dywizji Artylerii Przeciwlotniczej. Jako zawiązki posłużyła kadra z paplot korpusu, a 1 daplot powrócił do dawnej formy organizacyjnej.
W związku z decyzją o formowaniu 2 Armii Naczelne Dowództwo Wojska Polskiego nakazało zorganizowanie 3 Dywizji Artylerii Przeciwlotniczej i podporządkowanie jej dowództwu 2 AWP.
Dla potrzeb odwodu Naczelnego Dowództwa WP sformowano 4 Dywizję Artylerii Przeciwlotniczej.
Jednostki artylerii przeciwlotniczej na froncie wschodnim.
Jednostką podległą bezpośrednio Naczelnemu Dowództwu WP był 32 pułk artylerii przeciwlotniczej

</doc>
<doc id="1174620" url="https://pl.wikipedia.org/wiki?curid=1174620" title="Stoplamek bałtycki">
Stoplamek bałtycki



</doc>
<doc id="1174621" url="https://pl.wikipedia.org/wiki?curid=1174621" title="Carex riparia">
Carex riparia



</doc>
<doc id="1174622" url="https://pl.wikipedia.org/wiki?curid=1174622" title="Nikolaus Kahles">
Nikolaus Kahles

Nikolaus Kahles (ur. 13 września 1914, zm. 14 listopada 1947 w Landsberg am Lech) – zbrodniarz hitlerowski, SS-Schütze i strażnik w KL Mühldorf, podobozie obozu koncentracyjnego Dachau.
Obywatel rumuński narodowości niemieckiej. Członek Waffen-SS od 29 maja 1943. W sierpniu 1944 roku został skierowany do służby w podobozie KL Dachau-Mühldorf. Pełnił funkcję strażnika, także podczas ewakuacji obozu, która rozpoczęła się 26 kwietnia 1945 roku. Kahles zastrzelił wówczas przynajmniej kilkunastu więźniów.
Osądzony przez amerykański Trybunał Wojskowy w Dachau (wraz z innymi esesmanem Stefanem Krechem) w dniach 16–18 czerwca 1947 roku. Nikolaus Kahles skazany został na karę śmierci przez powieszenie i stracony w więzieniu Landsberg w połowie listopada 1947 roku.

</doc>
<doc id="1174624" url="https://pl.wikipedia.org/wiki?curid=1174624" title="K.I.N.G.">
K.I.N.G.

K.I.N.G. - singel norweskiej grupy muzycznej Satyricon. Wydawnictwo ukazało się 3 kwietnia 2006 roku nakładem wytwórni muzycznej Sony BMG, w ramach promocji albumu "Now, Diabolical" (2006). Na płycie znalazł się utwór tytułowy oraz kompozycja "Storm (of the Destroyer)". Piosenka "K.I.N.G." dotarła do 7. miejsca norweskiej listy przebojów. Do utworu został także zrealizowany teledysk, który wyreżyserował John Nothingworth.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174627" url="https://pl.wikipedia.org/wiki?curid=1174627" title="American Dad">
American Dad



</doc>
<doc id="1174629" url="https://pl.wikipedia.org/wiki?curid=1174629" title="Stoplamek Ruthego">
Stoplamek Ruthego



</doc>
<doc id="1174631" url="https://pl.wikipedia.org/wiki?curid=1174631" title="Wspólnota administracyjna Bad Krozingen">
Wspólnota administracyjna Bad Krozingen

Wspólnota administracyjna Bad Krozingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w mieście Bad Krozingen, przewodniczącym jej jest Ekkehart Meroth.
Wspólnota administracyjna zrzesza jedno miasto i jedną gminę wiejską:

</doc>
<doc id="1174632" url="https://pl.wikipedia.org/wiki?curid=1174632" title="Camellia sasanqua">
Camellia sasanqua



</doc>
<doc id="1174634" url="https://pl.wikipedia.org/wiki?curid=1174634" title="Podatek degresywny">
Podatek degresywny



</doc>
<doc id="1174638" url="https://pl.wikipedia.org/wiki?curid=1174638" title="I bitwa pod Kałuszynem">
I bitwa pod Kałuszynem

Bitwa pod Kałuszynem – bitwa stoczona 17 lutego 1831 roku podczas powstania listopadowego.
W okolicach Kałuszyna polska dywizja generała Franciszka Żymirskiego, licząca 7 baonów, 8 szwadronów i 14 dział, toczyła opóźniające walki odwrotowe z przeważającymi siłami rosyjskimi tworzącymi przednią straż armii rosyjskiej Iwana Dybicza. Rosyjską awangardą dowodził generał Karl Wilhelm von Toll. W bitwie zarówno Polacy, jak i Rosjanie ponieśli niewielkie straty.

</doc>
<doc id="1174641" url="https://pl.wikipedia.org/wiki?curid=1174641" title="Wspólnota administracyjna Breisach am Rhein">
Wspólnota administracyjna Breisach am Rhein

Wspólnota administracyjna Breisach am Rhein – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w mieście Breisach am Rhein, przewodniczącym jej jest Oliver Rein.
Wspólnota administracyjna zrzesza jedno miasto i dwie gminy wiejskie:

</doc>
<doc id="1174650" url="https://pl.wikipedia.org/wiki?curid=1174650" title="Megiddo (album)">
Megiddo (album)

Megiddo – minialbum norweskiej grupy blackmetalowej Satyricon wydany 13 czerwca 1997 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174651" url="https://pl.wikipedia.org/wiki?curid=1174651" title="Wspólnota administracyjna Ehrenkirchen">
Wspólnota administracyjna Ehrenkirchen

Wspólnota administracyjna Ehrenkirchen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w miejscowości Ehrenkirchen, przewodniczącym jej jest Thomas Breig.
Wspólnota administracyjna zrzesza dwie gminy wiejskie:

</doc>
<doc id="1174653" url="https://pl.wikipedia.org/wiki?curid=1174653" title="Jan Vincent Rostowski">
Jan Vincent Rostowski



</doc>
<doc id="1174655" url="https://pl.wikipedia.org/wiki?curid=1174655" title="Wspólnota administracyjna Gundelfingen">
Wspólnota administracyjna Gundelfingen

Wspólnota administracyjna Gundelfingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w miejscowości Gundelfingen, przewodniczącym jej jest Reinhard Bentler.
Wspólnota administracyjna zrzesza dwie gminy wiejskie:

</doc>
<doc id="1174656" url="https://pl.wikipedia.org/wiki?curid=1174656" title="Gwiazdy leżące najbliżej Ziemi">
Gwiazdy leżące najbliżej Ziemi



</doc>
<doc id="1174658" url="https://pl.wikipedia.org/wiki?curid=1174658" title="Św. Joachim">
Św. Joachim



</doc>
<doc id="1174662" url="https://pl.wikipedia.org/wiki?curid=1174662" title="Intermezzo II">
Intermezzo II

Intermezzo II – minialbum norweskiej grupy blackmetalowej Satyricon wydany 10 maja 1999 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="1174663" url="https://pl.wikipedia.org/wiki?curid=1174663" title="Wspólnota administracyjna Heitersheim">
Wspólnota administracyjna Heitersheim

Wspólnota administracyjna Heitersheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w mieście Heitersheim, przewodniczącym jej Jürgen Ehret.
Wspólnota administracyjna zrzesza jedno miasto i dwie gminy:

</doc>
<doc id="1174664" url="https://pl.wikipedia.org/wiki?curid=1174664" title="Dolar Liberty">
Dolar Liberty

Liberty Dollar – prywatna waluta występująca pod postacią monet, złotych i srebrnych certyfikatów, jak również w postaci elektronicznej. Rozpowszechniana przez "Liberty Services" (dawniej "NORFED") z siedzibą w Evansville, Indiana, USA. Firma drukuje certyfikaty i bije monety w Sunshine Mint w Coeur d’Alene, Idaho. Waluta została stworzona przez Bernarda von NotHausa, byłego szefa Royal Hawaiian Mint Company.
Kompensacja inflacji.
Od debiutu 1 października 1998 do 23 listopada 2005 NORFED wymieniał warte 1 uncję srebra dolary Liberty na 10 dolarów USA. 24 listopada 2005 zmieniono kurs wymiany do 20 dolarów USA w celu skompensowania spadku siły nabywczej dolara. Stare monety były wymieniane na nowe za drobną opłatą. Certyfikaty papierowe były wymieniane bez opłat. W styczniu 2007 Liberty Services zaczęło oferować usługę wymiany dolarów Liberty na dolary Stanów Zjednoczonych.
Monety:
Certyfikaty:
Od dnia święta dziękczynienia w 2005 stare srebrne banknoty i 10-dolarowe srebrne monety straciły ważność. Banknoty mogą być wymienione na nowe za darmo, ale za wymianę monet pobierana jest opłata.
Podobnie jak euro, rozmiar i kolor certyfikatów zmienia się wraz z wartością. Podobnie jak w przypadku jenów zmienna jest jedynie długość banknotów. Im wyższy nominał, tym dłuższy banknot.
Złote i srebrne monety mają podobny wygląd. Ze względu na większy ciężar właściwy złota, monety są mniejsze i mają 5/6 średnicy srebrnych. Brzegi monet są nacinane, by uniemożliwić fałszowanie.
Zarówno monety, jak i banknoty oznaczone są (oprócz wagi i nominału) bezpłatnym w USA numerem telefonu i adresem strony w celu umożliwienia kontaktu z Liberty Services.
Zabezpieczenia.
Papierowe dolary liberty są zabezpieczone hologramami, mikrodrukiem, farbą reagującą na ultrafiolet i niewidoczną ścieżką syntetycznego DNA.
Zewnętrzne brzegi banknotów zawierają:
Widziane gołym okiem wyglądają jak kropki, ale treść jest widoczna po powiększeniu.
eLiberty Dollars.
Wersja przewidziana do wykorzystania przy transakcjach internetowych. Istnieją jedynie jako zapis elektroniczny. Mogą zostać nabyte za dolary lub dolary Liberty, ale mogą zostać wymienione tylko na Dolary Liberty.
Różnice w stosunku do innych walut alternatywnych.
W Stanach Zjednoczonych funkcjonuje wiele alternatywnych walut, takich jak: "dolar Liberty", Dolar Phoenix, Ithaca Hours i cyfrowa złota waluta. W przeciwieństwie do innych walut alternatywnych, Dolary Phoenix oparte są o srebro, a Liberty Dolar zarówno o srebro, jak i złoto. Liberty Dollar ma również podaną sugerowaną wartość w dolarach USA.

</doc>
<doc id="1174667" url="https://pl.wikipedia.org/wiki?curid=1174667" title="Verwaltungsgemeinschaft Hexental">
Verwaltungsgemeinschaft Hexental

Verwaltungsgemeinschaft Hexental – związek gmin w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba związku znajduje się w miejscowości Merzhausen.
Związek gmin zrzesza pięć gmin:

</doc>
<doc id="1174668" url="https://pl.wikipedia.org/wiki?curid=1174668" title="Turzyca piaskowa">
Turzyca piaskowa

Turzyca piaskowa ("Carex arenaria" L.) – gatunek byliny należący do rodziny ciborowatych. Pochodzi z Europy, zawleczona do Ameryki Północnej i Australii. W Polsce objęta ochroną.
Rozmieszczenie geograficzne.
Naturalny zasięg gatunku obejmuje zachodnią, północną i środkową Europę. Został zawleczony i naturalizował się w Ameryce Północnej (USA: Oregon, Delaware, Maryland, Karolina Północna, Wirginia) i Australii (Nowa Południowa Walia). 
W Polsce jest rośliną pospolitą wzdłuż brzegu morskiego, im dalej w głąb lądu w kierunku południowo-wschodnim – tym rzadsza. Stanowiska skupione są na wybrzeżu Bałtyku oraz nad dolną Wisłą i Odrą. Na rozproszonych stanowiskach rośnie w Wielkopolsce, na Dolnym Śląsku, w Puszczy Kampinoskiej, na Wyżynie Śląsko-Krakowskiej i w rejonie Puław.
Biologia i ekologia.
Rozrasta się w charakterystyczny, liniowy sposób za pomocą prosto rosnących, podziemnych rozłogów wydających w regularnych odstępach pęd nadziemny. Rozłogi mogą osiągać do 2 m długości. Kwitnie od maja do października (do czerwca). Kwiaty są zapylane przez wiatr (anemogamia).
Rośnie w miejscach piaszczystych i niezarośniętych, charakterystyczna dla muraw piaskowych. Występuje na nadmorskich i śródlądowych wydmach, w borach sosnowych i wrzosowiskach. Na wydmach nadmorskich jest ważną rośliną pionierską uczestniczącą w utrwalaniu wydm.
Zagrożenia i ochrona.
Turzyca piaskowa jest objęta w Polsce częściową ochroną gatunkową nieprzerwanie od 1957 roku. Nie jest obecnie gatunkiem zagrożonym, ale status ochronny został utrzymany w Rozporządzeniu Ministra Środowiska z dnia 9 października 2014 r. w sprawie ochrony gatunkowej roślin.

</doc>
<doc id="1174671" url="https://pl.wikipedia.org/wiki?curid=1174671" title="Karl Toll">
Karl Toll



</doc>
<doc id="1174674" url="https://pl.wikipedia.org/wiki?curid=1174674" title="Olimpiada Wiedzy o Prawach Człowieka">
Olimpiada Wiedzy o Prawach Człowieka

Olimpiada Wiedzy o Prawach Człowieka – ogólnopolska olimpiada przedmiotowa organizowana corocznie dla uczniów szkół ponadgimnazjalnych. Organizatorem zawodów jest Katedra Praw Człowieka Wydziału Prawa i Administracji UMK we współpracy z Towarzystwem Naukowym Organizacji i Kierownictwa „Dom Organizatora”. Przewodniczącym Komitetu Głównego Olimpiady jest prof. zw. dr hab. Tadeusz Jasudowicz. Od roku 2014 organizacja Olimpiady została wstrzymana.
Zawody podzielone są na 3 części:
Uprawnienia wynikające z uzyskania statusu laureata, bądź finalisty są zróżnicowane w zależności od danej uczelni. Oprócz najwyższej oceny z przedmiotu "wiedza o społeczeństwie" laureaci i finaliści otrzymują maksymalną liczbę punktów z rekrutacji na liczne kierunki najbardziej prestiżowych uczelni w Polsce. Ponadto na mocy zarządzenia CKE finaliści i laureaci olimpiady (na etapie centralnym) otrzymują zwolnienie z matury z wiedzy o społeczeństwie (równoznaczne z uzyskaniem 100% z zakresu rozszerzonego).
Laureaci zapraszani są do udziału w letnim obozie "Wioska olimpijska" organizowanym przez Stowarzyszenie Naukowe Collegium Invisibile pod patronatem rektorów uniwersytetów Jagiellońskiego oraz Warszawskiego.
Zakres programowy.
Zgodnie z Regulaminem Olimpiady, od jej uczestników oczekuje się ugruntowanej i głębokiej wiedzy z zakresu:
Tematy przewodnie Olimpiady.
Co roku Olimpiada odbywa się pod hasłem: "Demokracja – Prawa człowieka – Rządy prawa". Dodatkowo każda edycja ma swój profil, związany z konkretną dziedziną ochrony praw człowieka.

</doc>
<doc id="1174675" url="https://pl.wikipedia.org/wiki?curid=1174675" title="Dieter Hoeneß">
Dieter Hoeneß

Dieter Hoeneß (ur. 7 stycznia 1953 w Ulm) – niemiecki piłkarz występujący na pozycji napastnika. Brat Uliego Hoeneßa.
Kariera klubowa.
Hoeneß treningi rozpoczął w wieku 6 lat w klubie VfB Ulm. W 1967 roku trafił do juniorów zespołu TSG Ulm 1846. W 1973 roku przeszedł do VfR Aalen z 1. Amateurliga (wówczas trzecia najwyższa klasa rozgrywkowa). Spędził tam 2 lata. W 1975 roku został graczem klubu VfB Stuttgart, występującego w 2. Bundeslidze Süd. W 1977 roku awansował z zespołem do Bundesligi. W tych rozgrywkach zadebiutował 6 sierpnia 1977 roku w zremisowanym 3:3 meczu z Bayernem Monachium. 31 sierpnia 1977 roku w przegranym 1:2 pojedynku z Hamburgerem SV strzelił pierwszego gola w Bundeslidze. W 1979 roku Hoeneß wywalczył z klubem wicemistrzostwo RFN.
W 1979 roku odszedł do Bayernu Monachium, również grającego w Bundeslidze. Pierwszy ligowy mecz zaliczył tam 11 sierpnia 1979 roku przeciwko Bayerowi 04 Leverkusen (3:1). W 1982 roku z 21 bramkami na koncie zajął 3. miejsce w klasyfikacji strzelców Bundesligi. W Bayernie Hoeneß spędził 7 lat. W tym czasie zagrał w dwóch finałach Pucharu Mistrzów (1982, 1987), a także zdobył 5 mistrzostw RFN (1980, 1981, 1985, 1986, 1987) oraz 3 Puchary RFN (1982, 1984, 1986). W 1987 roku zakończył karierę.
Kariera reprezentacyjna.
W reprezentacji RFN Hoeneß zadebiutował 22 maja 1979 roku w wygranym 3:1 towarzyskim meczu z Islandią, w którym strzelił także gola.
W 1986 roku został powołany do kadry na Mistrzostwa Świata. Zagrał na nich w pojedynkach z Meksykiem (0:0, 4:1 w rzutach karnych) oraz w finale z Argentyną (2:3). Reprezentacja RFN zakończyła tamten mundial na 2. miejscu.
W latach 1979–1986 w drużynie narodowej Hoeneß rozegrał w sumie 6 spotkań i zdobył 4 bramki.

</doc>
<doc id="1174676" url="https://pl.wikipedia.org/wiki?curid=1174676" title="The Forest Is My Throne / Yggdrassil">
The Forest Is My Throne / Yggdrassil

The Forest Is My Throne / Yggdrassil – split dwóch norweskich zespołów blackmetalowych Satyricon i Enslaved. Na płycie znalazły się nagrania pochodzące z materiałów demo "The Forest Is My Throne" - Satyricon i Yggdrassil - Enslaved. Wydawnictwo ukazało się w 1995 roku nakładem wytwórni muzycznej Moonfog Productions.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1174677" url="https://pl.wikipedia.org/wiki?curid=1174677" title="Wspólnota administracyjna Hinterzarten">
Wspólnota administracyjna Hinterzarten

Wspólnota administracyjna Hinterzarten – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w miejscowości Hinterzarten, przewodniczącym jej Hansjörg Eckert.
Wspólnota administracyjna zrzesza dwie gminy wiejskie:

</doc>
<doc id="1174678" url="https://pl.wikipedia.org/wiki?curid=1174678" title="Jerzy Żarnecki">
Jerzy Żarnecki

Jerzy Żarnecki, George Zarnecki (ur. 12 września 1915 w Starej Osocie, zm. 8 września 2008 w Londynie) – polski historyk sztuki. Swoje badanie koncentrował na sztuce romańskiej.
Życiorys.
W 1938 roku ukończył studia na Uniwersytecie Jagiellońskim, został magistrem filozofii w zakresie historii sztuki. Od 1936 do ukończenia nauki pracował jako asystent w Zakładzie Historii Sztuki Uniwersytetu Jagiellońskiego. 
W 1939 wstąpił do Wojska Polskiego we Francji. Wziął udział w kampanii francuskiej 1940. Wyróżnił się w walkach w Alzacji. Został odznaczony Krzyżem Walecznych i francuskim Krzyżem Wojennym.
W czasie walk dostał się niewoli niemieckiej. Dwukrotnie podejmował nieudane próby ucieczki. W 1942 za trzecim razem udało mu się zbiec z niewoli i przez południową Francję i Pireneje dotrzeć do Hiszpanii. Tam został internowany. W 1943 przez Portugalię dotarł do Wielkiej Brytanii. Pozostając w wojsku, w stopniu kaprala, został przydzielony do Biura Rewindykacji Strat Kulturalnych przy Ministerstwie Prac Kongresowych w Londynie.
Od 1945 roku pracował w Courtauld Institute of Art, został zastępcą dyrektora i tę funkcję pełnił w latach 1961-1974. Pracował również na Uniwersytecie Londyńskim, gdzie w 1957 obronił pracę doktorską oraz na Uniwersytecie Oksfordzkim. Od 1966 był członkiem Institute for Advanced Study w Princeton, a od 1994 członkiem zagranicznym Polskiej Akademii Nauk.
Został odznaczony Złotym Krzyżem Zasługi.
Ojciec Johna Zarneckiego, od 2016 prezydenta Królewskiego Towarzystwa Astronomicznego.

</doc>
<doc id="1174682" url="https://pl.wikipedia.org/wiki?curid=1174682" title="Danica McKellar">
Danica McKellar

Danica Mae McKellar (ur. 3 stycznia 1975 w La Jolla) – amerykańska aktorka i matematyk. Znana z roli Gwendolyn „Winnie” Cooper z serialu "Cudowne lata" (1988–1993). W 1994 roku wystąpiła też w serialu "Strażnik Teksasu" jako Laurie, matka porwanego niemowlaka, Alice (odc. 24 "Porwanie").
Życiorys.
Jest absolwentką matematyki na Uniwersytecie Kalifornijskim i autorką czterech książek z tej dziedziny.
W sierpniu 2013 wystąpiła w teledysku do piosenki Avril Lavigne, "Rock N Roll".
W marcu 2009 poślubiła amerykańskiego kompozytora Mike’a Vertę, z którym spotykała się od 2001 roku, i z którym ma syna Draco (ur. 2010). W 2012 wniosła o rozwód, który ostatecznie otrzymała w lutym 2013 roku. W lipcu 2014 roku zaręczyła się ze Scottem Svesloskym, prawnikiem z kancelarii Sheppard Mullin Richter &amp; Hampton w Los Angeles, i w listopadzie tego samego roku wzięła z nim ślub w Kauaʻi na Hawajach.
Jest siostrą aktorki dziecięcej, Crystal McKellar.

</doc>
<doc id="1174685" url="https://pl.wikipedia.org/wiki?curid=1174685" title="Gibbon srebrzysty">
Gibbon srebrzysty

Gibbon srebrzysty, gibon srebrzysty ("Hylobates moloch") – gatunek ssaka naczelny z rodziny gibbonowatych (Hylobatidae).
Zasięg występowania.
Gibbon srebrzysty występuje na Jawie, głównie w zachodnich prowincjach (Banten i Jawa Zachodnia), z dodatkową populacją na niewielkim obszarze w środkowej i skrajnie wschodniej części wyspy, jak góry Dieng.
Taksonomia.
Gatunek po raz pierwszy naukowo opisał w 1798 roku francuski przyrodnik Jean-Baptiste Audebert nadając mu nazwę "Simia moloch". Holotyp pochodził z góry Salak w zachodniej części Jawy.
Chociaż niektórzy autorzy uznają dwie genetycznie różne populacje jako podgatunki, dowody molekularne oraz porównanie danych morfologicznych i wokalnych podają w wątpliwość to twierdzenie. Mówi się, że takson "pongoalsoni" ze środkowej części Jawy, charakteryzuje się czarną czapką, ale takie osobniki występują również w zachodniej części Jawy. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Brak danych dotyczących długość ciała; masa ciała samic 6,2 kg, samców 6,6 kg. Ciało pokryte włosem o srebrzystoszarym ubarwieniu. Gibbony srebrzyste osiągają 4-9 kg masy ciała. Mają długie ramiona typowe dla gatunków poruszających się wśród drzew metodą brachiacji. Dymorfizm płciowy nie jest zaznaczony. 
Ekologia.
Występuje w lasach deszczowych. Gatunek monogamiczny i terytorialny. Większość czasu spędzają na drzewach. Tworzą małe grupy rodzinne złożone z samca, samicy i ich młodych. Samica, po 7-miesięcznej ciąży, rodzi 1 młode, którym opiekuje się przez dwa lata. Gibbony srebrzyste żyją prawdopodobnie ok. 45 lat. Żywią się głównie owocami uzupełniając dietę liśćmi i kwiatami.
Zagrożenia i ochrona.
Gatunek jest objęty konwencją waszyngtońską CITES (Załącznik I). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN (gatunek zagrożony wyginięciem).

</doc>
<doc id="1174687" url="https://pl.wikipedia.org/wiki?curid=1174687" title="8. ceremonia wręczenia Złotych Globów">
8. ceremonia wręczenia Złotych Globów

8. ceremonia wręczenia Złotych Globów odbyła się 28 lutego 1951 roku w klubie "Ciro" w Los Angeles. Nagrody przyznano w 13 kategoriach. Po raz pierwszy rozdane zostały Nagrody Henrietty.

</doc>
<doc id="1174689" url="https://pl.wikipedia.org/wiki?curid=1174689" title="Hylobates moloch">
Hylobates moloch



</doc>
<doc id="1174694" url="https://pl.wikipedia.org/wiki?curid=1174694" title="Dzięcioł (film)">
Dzięcioł (film)

Dzięcioł – polski film komediowy z 1970 roku w reżyserii Jerzego Gruzy.
Zdjęcia do filmu zrealizowano w Warszawie (osiedle Za Żelazną Bramą, Supersam przy ul. Puławskiej, stacja kolejowa Warszawa Śródmieście, Ściana Wschodnia).
Film był wyświetlany wraz z reportażem "Kredowe ślady" WFD z 1970 roku.
Fabuła.
Stefan Waldek (Wiesław Gołas) jest 40-letnim socjologiem, pracuje w warszawskim Supersamie. Jest całkowicie zdominowany przez swoją żonę Miśkę (Alina Janowska), sportsmenkę, która trenuje strzelectwo i często wyjeżdża na zawody sportowe. Pasją Stefana jest zbieranie płyt z głosami ptaków. Godzinami oddaje się swojemu hobby – słucha płyt z nagranymi głosami ptaków. Koledzy z pracy uważają go za dziwaka, który nigdy nie zdradził żony. Taka opinia współpracowników wzbudza niepokój Stefana. Koledzy z pracy dokuczają mu, że nie flirtuje z innymi kobietami. Stefan jest pantoflarzem, ale gdy żona wyjeżdża na zawody, postanawia spędzić czas w kobiecym towarzystwie. Pod nieobecność żony szuka przygodnego romansu. Gdy Miśka po raz kolejny zostawia go w domu tylko z dziesięcioletnim synem Pawłem (Roman Mosior), Waldek postanawia wykorzystać jej nieobecność, spędzając czas w towarzystwie innych kobiet. Na kilka dni zostaje słomianym wdowcem i − zazdroszcząc kolegom ich podbojów erotycznych − postanawia spróbować romansu z jakąś atrakcyjną kobietą. Najpierw umawia się z koleżankami z pracy − Ireną (Joanna Jędryka) i Małgosią (Jadwiga Duszak), potem podrywa ekscentryczną mecenasową Barbarę Tylską (Violetta Villas), stałą klientkę sklepu. Panie są wprawdzie wyzwolone i chętne, ale to − jak się niebawem okazuje − nie wystarczy.

</doc>
<doc id="1174707" url="https://pl.wikipedia.org/wiki?curid=1174707" title="Czesław Rolik">
Czesław Rolik

Czesław Rolik (ur. 22 września 1951 w Pasłęku) – oficer Wojska Polskiego w stopniu kontradmirała, magister ekonomii, w latach 2000–2004 szef Szefostwa Finansów Marynarki Wojennej, następnie zastępca dyrektora Departamentu Budżetowego MON, zastępca szefa Zarządu Planowania Rzeczowego P8 Sztabu Generalnego Wojska Polskiego, od 2008 do 2009 roku dyrektor Departamentu Budżetowego MON, odznaczony Złotym Krzyżem Zasługi.
Wykształcenie.
Czesław Wacław Rolik w latach 1971–1975 ukończył Wyższą Szkołę Oficerską Służb Kwatermistrzowskich im. Mariana Buczka w Poznaniu. Od 1978 do 1980 roku studiował na Uniwersytecie Gdańskim, uzyskując tytuł zawodowy magistra ekonomii. Jest również absolwentem studiów podyplomowych z zakresu ekonomiki wojska w Wojskowej Akademii Politycznej im. Feliksa Dzierżyńskiego w Warszawie (1988). W 1999 roku uzyskał uprawnienia dyplomowanego Kandydata na Członka Rady Nadzorczej w Spółkach Skarbu Państwa wydane przez Ministerstwo Skarbu Państwa. W okresie od 2003 do 2004 roku odbył kurs dotyczący audytu wewnętrznego i kontroli wewnętrznej w Zarządzie Głównym Stowarzyszenia Księgowych w Polsce, natomiast 2007 roku otrzymał certyfikat w zakresie kreowania wizerunku instytucji wydany przez ANS PR Consulting.
Służba wojskowa.
Na pierwsze stanowisko – kierownika Sekcji Finansowej – został skierowany do 35 Składnicy Materiałów Pędnych i Smarów w Dębogórzu. W 1978 przeniesiono go do Dowództwa Marynarki Wojennej w Gdyni, gdzie początkowo był specjalistą w Oddziale Finansów. W 1981 roku powierzono mu obowiązki zastępcy szefa tego oddziału, a od 1994 do 1998 był jednocześnie szefem Wydziału Gospodarki Finansowej. Następnie wyznaczono go szefem Oddziału Finansów – głównym księgowym Dowództwa Marynarki Wojennej. W wyniku restrukturyzacji w 2000 roku został szefem Szefostwa Finansów – głównym księgowym Dowództwa Marynarki Wojennej. W 2004 roku objął stanowisko zastępcy dyrektora Departamentu Budżetowego Ministerstwa Obrony Narodowej w Warszawie.
Z dniem 1 stycznia 2007 roku rozpoczął służbę w Sztabie Generalnym Wojska Polskiego w Warszawie, jako zastępca szefa Zarządu Planowania Rzeczowego P8. 1 września 2008 roku został dyrektorem Departamentu Budżetowego Ministerstwa Obrony Narodowej. Na początku 2010 roku odszedł z zawodowej służby wojskowej.
Interesuje się sportem – grami zespołowymi i uprawianiem lekkiej atletyki, muzyką poważna i rozrywkową – gra na trąbce. Do 2003 roku był wiceprezesem Wojskowego Klubu Sportowego Flota w Gdyni.

</doc>
<doc id="1174714" url="https://pl.wikipedia.org/wiki?curid=1174714" title="Wspólnota administracyjna Löffingen">
Wspólnota administracyjna Löffingen

Wspólnota administracyjna Löffingen – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w mieście Löffingen, przewodniczącym jej Norbert Brugger.
Wspólnota administracyjna zrzesza jedno miasto i jedną gminę wiejską:

</doc>
<doc id="1174718" url="https://pl.wikipedia.org/wiki?curid=1174718" title="Oklep">
Oklep

Oklep – popularna nazwa jazdy konnej bez użycia siodła. 
Jazda na oklep jest trudniejsza niż jazda w siodle, dlatego potrzebne jest najpierw solidne opanowanie podstaw jazdy w siodle. Jazda konna na oklep może być wartościowym ćwiczeniem dosiadu: wymaga bowiem dobrej równowagi i odpowiedniego ułożenia nóg jeźdźca. 
Współcześnie, jest ona często uprawiana ze względu na zdrowie konia: przy niektórych chorobach koń nie może być osiodłany, więc z przyczyn zdrowotnych jest tak jeżdżony. Najczęstszą chorobą, podczas której nie można siodłać konia, jest zapoprężenie.

</doc>
<doc id="1174719" url="https://pl.wikipedia.org/wiki?curid=1174719" title="Wspólnota administracyjna Schallstadt">
Wspólnota administracyjna Schallstadt

Wspólnota administracyjna Schallstadt – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w miejscowości Schallstadt, przewodniczącym jej Jörg Czybulka.
Wspólnota administracyjna zrzesza trzy gminy wiejskie:

</doc>
<doc id="1174720" url="https://pl.wikipedia.org/wiki?curid=1174720" title="Śmiałek szczeciniasty">
Śmiałek szczeciniasty

Śmiałek szczeciniasty ("Deschampsia setacea" (Huds.) Hack) – gatunek rośliny wieloletniej należący do rodziny wiechlinowatych. Występuje na atlantyckich wybrzeżach zachodniej Europy. W Polsce uznany za wymarły.
Biologia i ekologia.
Bylina, hemikryptofit. Rośnie w rowach, stawach i na torfowiskach. Kwitnie w lipcu i sierpniu. Gatunek charakterystyczny zespołu "Eleocharitetum multicaulis".
Zagrożenia i ochrona.
Kategorie zagrożenia gatunku:

</doc>
<doc id="1174724" url="https://pl.wikipedia.org/wiki?curid=1174724" title="Wyładowanie snopiaste">
Wyładowanie snopiaste

Wyładowanie snopiaste - rodzaj wyładowania elektrycznego zachodzącego w powietrzu, powstające wskutek jonizacji udarowej w pobliżu ostrza elektrody. Wyładowanie to przyjmuje postać pęczka świetlistych smug sprawiających wrażenie swobodnie spływających z ostrza. Zjawisko to jest pośrednim efektem między wyładowaniem koronowym a iskrą elektryczną.
Smugi nie przebiegają w tym wypadku po całej powierzchni pomiędzy elektrodami, lecz urywają się w powietrzu. Wokół elektrody powietrze staje się wysoce zjonizowane, gdyż panuje w jej pobliżu duże zagęszczenie natężenia pola elektromagnetycznego. Powstanie tego rodzaju wyładowań uzależnione jest m.in. od napięcia, biegunowości zacisku oraz kształtu i długości ostrza. Z wyładowaniami snopiastymi mamy do czynienia niemal przy wszystkich rodzajach wyładowań z izolatorów. Elektrony zagęszczone na ostrzu katody wzajemnie wypychają się na zewnątrz, kiedy natomiast ostrze jest anodą wtenczas katoda kształtuje się w przestrzeni gazowej - pojawiają się wtenczas delikatne ścieżki - snopki elektronów - wędrujących do metalowej elektrody.

</doc>
<doc id="1174725" url="https://pl.wikipedia.org/wiki?curid=1174725" title="Eveline Widmer-Schlumpf">
Eveline Widmer-Schlumpf

Eveline Widmer-Schlumpf (ur. 16 marca 1956 w Felsberg, Gryzonia) – szwajcarska polityk i prawnik, do czerwca 2008 członkini Szwajcarskiej Partii Ludowej (SVP/UDC), a następnie Konserwatywno-Demokratycznej Partii Szwajcarii. Członek Szwajcarskiej Rady Federalnej od 1 stycznia 2008 do 1 stycznia 2016. W latach 2010–2015 stała na czele Departamentu Finansów. Prezydent Szwajcarii w 2012. 
Życiorys.
Widmer-Schlumpf ukończyła studia prawnicze na Uniwersytecie w Zurychu w 1981, a następnie w 1990 zdobyła tytuł doktora prawa. Od 1987 do 1998 pracowała jako prawniczka. W 1985 została sędzią w sądzie gminy Trin, sprawując funkcję jego przewodniczącej od 1991 do 1997. 
Od 1994 do 1998 zasiadała w parlamencie Gryzonii natomiast w 1998 weszła w skład rządu lokalnego Gryzonii jako pierwsza kobieta w historii tego kantonu. W 2001 oraz w 2005 zajmowała stanowisko przewodniczącej rządu lokalnego.
Eveline Widmer-Schlumpf została wysunięta przez Socjaldemokratyczną Partię Szwajcarii oraz Partię Zielonych Szwajcarii jako alternatywna kandydatka wobec kandydatury Christopha Blochera do objęcia mandatu członka Szwajcarskiej Rady Związkowej w wyborach 12 grudnia 2007. W pierwszej rundzie głosowania otrzymała 116 głosów poparcia w stosunku do 111 głosów na rzecz Blochera. Drugą rundę głosowania wygrała stosunkiem głosów 125 do 115, przy 6 głosach nieważnych i wstrzymujących się. 13 grudnia 2007 potwierdziła przyjęcie nominacji. W rezultacie została wykluczona z klubu parlamentarnego SVP, a jej partia przeszła oficjalnie w szeregi opozycji. Urząd objęła 1 stycznia 2008, stając równocześnie na czele Departamentu Sprawiedliwości i Policji. 1 listopada 2010 objęła w zamian Departament Finansów. 
2 kwietnia 2008 kierownictwo Szwajcarskiej Partii Ludowej wezwało Widmer-Schlumpf do zrzeczenia się mandatu w Radzie Związkowej. Widmer-Schlumpf, mając poparcie gryzońskiej sekcji partii, odmówiła podporządkowaniu się nakazom centrali. W rezultacie 1 czerwca 2008 Szwajcarska Partia Ludowa wykluczyła ze swoich szeregów całą sekcję z Gryzonii wraz z Widmer-Schlumpf. 16 czerwca 2008 sekcja gryzońska utworzyła nowe ugrupowanie, Konserwatywno-Demokratyczną Partię Szwajcarii, do której przystąpiła również Eveline Widmer-Schlumpf. 
W 2011 pełniła funkcję wiceprezydenta kraju. 1 stycznia 2012 objęła stanowisko prezydenta Szwajcarii. 
Eveline Widmer-Schlumpf jest córką Leona Schlumpfa, członka Szwajcarskiej Rady Związkowej w latach 1979-1987. Jest zamężna, ma troje dzieci.

</doc>
<doc id="1174732" url="https://pl.wikipedia.org/wiki?curid=1174732" title="Debreceni Vasutas Sport Club">
Debreceni Vasutas Sport Club



</doc>
<doc id="1174733" url="https://pl.wikipedia.org/wiki?curid=1174733" title="Chacachacare">
Chacachacare

Chacachacare – wyspa na Morzu Karaibskim należąca do Trynidadu i Tobago, położona w Cieśninie Smoków, między Trynidadem a należącym do Wenezueli półwyspem Paria. Jest najdalej na zachód wysuniętą wyspą w należącym do Trynidadu i Tobago archipelagu Bocas Islands (przed 1942 najdalej na zachód leżała wyspa Patos, ale została przekazana Wenezueli). Najwyższe wzniesienie wyspy ma wysokość 220 metrów n.p.m.
Krzysztof Kolumb nazwał tę wyspę "El Caracol" (ślimak), ze względu na jej kształt. Wyspa była w swej historii miejscem dla plantacji bawełny i tytoniu, bazy wielorybników i kolonii trędowatych. Rewolucjonista wenezuelski Santiago Mariño użył jej jako bazy przed inwazją na Wenezuelę. 
Na wyspie znajdują się opuszczone budynki po byłej kolonii trędowatych i jej personelu medycznym, zdewastowany kościół, a także latarnia morska. Kolonia funkcjonowała od 1922; ostatni chory opuścił ją w 1984 i odtąd jej budynki zaczęły stopniowo niszczeć wskutek ekspansji roślinności. Podobny los spotyka zbudowaną przez amerykańskich marines drogę na szczyt najwyższego na wyspie wzniesienia oraz 9 wojskowych baraków.

</doc>
<doc id="1174736" url="https://pl.wikipedia.org/wiki?curid=1174736" title="Skarbonka">
Skarbonka

Skarbonka – pojemnik służący do przechowywania pieniędzy. Zwykle używany do oszczędzania, by można było zgromadzić większą kwotę, a później wydać ją na zamierzony cel. 
Najpopularniejszą wersją skarbonki jest porcelanowa lub plastikowa świnka. By wydostać pieniądze ze świnki-skarbonki, zwykle trzeba ją rozbić, co ma motywować do dłuższego oszczędzania przez zniechęcanie do nieprzemyślanych wypłat. dysponuje kolekcją 582 skarbonek. 

</doc>
<doc id="1174737" url="https://pl.wikipedia.org/wiki?curid=1174737" title="Orżyny">
Orżyny



</doc>
<doc id="1174740" url="https://pl.wikipedia.org/wiki?curid=1174740" title="Samsunspor Kulübü">
Samsunspor Kulübü



</doc>
<doc id="1174741" url="https://pl.wikipedia.org/wiki?curid=1174741" title="Sophie Mannerheim">
Sophie Mannerheim

Eva Charlotta Lovisa Sofia (Sophie) Mannerheim (ur. 1863, zm. 1928) – fińska organizatorka nowoczesnego pielęgniarstwa.
Wywodziła się ze szwedzkiego, arystokratycznego rodu Mannerheim, założonego przez pochodzącego z Niemiec XVII-wiecznego kupca. Przy końcu XVIII wieku ród ten doczekał się fińskiej linii, kiedy to pradziadek Sophie, Carl Eric Mannerheim osiedlił się na ówcześnie wchodzących w skład Królestwa Szwecji terenach dzisiejszej Finlandii. Sophie była jednym z siedmiorga dzieci Carla Roberta Mannerheima i jego żony Hedvig Charlotty Heleny (Hélène) von Julin. Jej bratem był Carl Gustaf Mannerheim, fiński wojskowy i polityk.
W latach 1899–1902 uczęszczała do Szkoły Pielęgniarstwa Florence Nightingale w Londynie. Następnie zatrudniona była jako pielęgniarka w sanatorium dla dzieci chorych na gruźlicę. Później pracowała jako pielęgniarka rejonowa w fińskim mieście portowym Porvoo. W latach 1904–1928 pełniła funkcję przełożonej pielęgniarek w Szpitalu Chirurgicznym w Helsinkach.
Od 1889 r. zajmowała się prowadzeniem kursów dla pielęgniarek. W 1905 r. wybrano ją na przewodniczącą Fińskiego Stowarzyszenia Pielęgniarek. W 1906 r. przyczyniła się do otwarcia pierwszej w Helsinkach Szkoły Pielęgniarstwa. Była ona również organizatorką podyplomowych szkoleń dla pielęgniarek.
W 1918 r. utworzyła Pałac Dziecka. Instytucja ta niosła pomoc bezdomnym matkom i ich dzieciom. Dzięki pomocy Szwecji została ona rozbudowana o instytut pediatrii, szpital dziecięcy i centrum szkolenia pielęgniarek pediatrycznych. Następnie utworzyła ona Ligę Opieki nad Dzieckiem im. Sophie Mannerheim, gdzie była przez wiele lat wiceprzewodniczącą.
W 1907 r. uczestniczyła w pracach międzynarodowego ruchu pielęgniarskiego. Natomiast w latach 1922–1925 pełniła funkcję przewodniczącej w Międzynarodowej Radzie Pielęgniarek.
Pochowano ją na Cmentarzu Hietaniemi w Helsinkach, gdzie znajdują się groby znanych Finów m.in. wszystkich prezydentów Finlandii.

</doc>
<doc id="1174742" url="https://pl.wikipedia.org/wiki?curid=1174742" title="Łaskuny">
Łaskuny

Łaskuny (Paradoxurinae) – podrodzina niewielkich, nocnych ssaków drapieżnych z rodziny wiwerowatych (Viverridae). 
Zasięg występowania.
Podrodzina obejmuje gatunki występujące w południowej i południowo-wschodniej Azji.
Systematyka.
Do podrodziny należą następujące występujące współcześnie rodzaje:
oraz rodzaje wymarłe:

</doc>
<doc id="1174750" url="https://pl.wikipedia.org/wiki?curid=1174750" title="Rezerwat przyrody Grądowe Zbocze">
Rezerwat przyrody Grądowe Zbocze

Rezerwat przyrody „Grądowe Zbocze” – rezerwat leśny w województwie zachodniopomorskim, w powiecie choszczeńskim, w gminie Recz, 2 km na północny wschód od centrum Recza. Zachodni skraj rezerwatu przy przystanku kolejowym Recz Pomorski, po południowej stronie linii kolejowej i skrzyżowania drogi krajowej nr 10 (Stargard-Kalisz Pomorski) z drogą wojewódzką nr 151 do Ińska.
Został utworzony zarządzeniem Ministra Ochrony Środowiska, Zasobów Naturalnych i Leśnictwa z dnia 14 czerwca 1996, na powierzchni 21,77 ha, w celu „zachowania ze względów naukowych, dydaktycznych i kulturowych stanowiska rzadkich na Pomorzu roślin zielnych”. Rozporządzeniem nr 76/2007 Wojewody Zachodniopomorskiego z dnia 31 października 2007 powiększono go do 33,2842 ha. Według najnowszego zarządzenia Regionalnego Dyrektora Ochrony Środowiska w Szczecinie z dnia 25 sierpnia 2017 powierzchnia rezerwatu wynosi 33,22 ha, zaś aktualnym celem ochrony rezerwatu jest „zachowanie ekosystemu żyznego lasu liściastego oraz kompleksów źródliskowych wraz z procesami ich naturalnej dynamiki oraz związaną z nimi cenną florą i fauną”.
Oprócz lasu rezerwat obejmuje też teren starego cmentarza.
Rezerwat jest szczególnie efektowny w okresie wiosny, w czasie masowego kwitnienia wiosennych geofitów. Zakwitają wówczas rzadkie w regionie i kraju rośliny runa, niektóre występują tu wyjątkowo licznie np. czosnek niedźwiedzi, obrazki plamiste, trzy gatunki kokoryczy: pusta, wątła i pełna, kopytnik pospolity, fiołek przedziwny, fiołek biały. Występuje tu również introdukowany na przełomie XIX i XX w., pochodzący z Azji Centralnej czosnek dziwny.
Rezerwat „Grądowe Zbocze” znajduje się w granicach Obszaru Chronionego Krajobrazu „D” (Choszczno-Drawno) oraz dwóch obszarów sieci Natura 2000: siedliskowego „Dolina Iny koło Recza” PLH320004 i ptasiego „Lasy Puszczy nad Drawą” PLB320016.
Rezerwat jest położony na terenie Nadleśnictwo Drawno. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2009 roku (z późniejszymi zmianami), obszar rezerwatu objęty jest ochroną czynną.
0,5 km na południowy wschód prowadzi znakowany czerwony turystyczny Szlak Hetmana Stefana Czarnieckiego.

</doc>
<doc id="1174751" url="https://pl.wikipedia.org/wiki?curid=1174751" title="William Butterfield">
William Butterfield

William Butterfield (ur. 7 września 1814 w Londynie, zm. 23 lutego 1900 tamże) – angielski architekt neogotycki.
Życiorys.
Projekty Butterfielda charakteryzują żywe, agresywne formy i użycie wielokolorowej, profilowanej cegły (np. kościół Wszystkich Świętych na Margaret Street w Londynie, 1849–1859 i Keeble College w Oksfordzie, 1870–1877). Tworzył szkoły, plebanie, wiejskie domy utrzymane w funkcjonalnym, świeckim stylu antycypującym prace Philipa Webba i innych architektów grupy Arts and Crafts.

</doc>
<doc id="1174752" url="https://pl.wikipedia.org/wiki?curid=1174752" title="Samonaprowadzanie aktywne">
Samonaprowadzanie aktywne

Samonaprowadzanie aktywne – jedna z grup układów samonaprowadzania pocisków kierowanych na cel. Samonaprowadzanie aktywne polega na ciągłym opromienianiu celu falami elektromagnetycznymi przez nadajnik znajdujący się w pocisku i odbieraniu fal odbitych od celu przez układ odbiorczy znajdujący się również w pocisku.

</doc>
<doc id="1174753" url="https://pl.wikipedia.org/wiki?curid=1174753" title="Zasada Cavalieriego">
Zasada Cavalieriego

Zasada Cavalieriego – metoda obliczania objętości brył przestrzennych, odkryta przez Archimedesa i opisana ponownie przez XVII-wiecznego matematyka włoskiego, Bonaventurę Cavalieriego. Obecnie uogólniona na wielowymiarową miarę Lebesgue’a oraz abstrakcyjne przestrzenie z miarą produktową. Zasada Cavalieriego, w swoim oryginalnym sformułowaniu, mówi że:
Twierdzenie to zwykle wystarcza do obliczania objętości znanych brył, jak np. stożek czy elipsoida, jednak może być w naturalny sposób uogólnione na język współczesnej matematyki.
Wstępne definicje.
Niech formula_1 będą takimi liczbami naturalnymi, że formula_2 Wówczas można dokonać utożsamienia:
Niech formula_4 oraz formula_5 oznacza element przestrzeni formula_6 Zbiory
nazywane są, odpowiednio, "cięciem górnym" ("wzdłuż punktu" formula_9) i "cięciem dolnym" ("wzdłuż punktu" formula_10) zbioru formula_11
Niech ponadto
tzn. formula_14 są "rzutowaniami" zbioru formula_15 na przestrzenie, odpowiednio, formula_16 i formula_17 Symbolami formula_18 oznaczane tu będą σ-ciała zbiorów mierzalnych w sensie Lebesgue’a względem, odpowiednio, formula_19 formula_20 i formula_21-wymiarowej miary Lebesgue’a formula_22
Zasada Cavalieriego.
Jeśli formula_23 to
Jeżeli ponadto, formula_29 to

</doc>
<doc id="1174754" url="https://pl.wikipedia.org/wiki?curid=1174754" title="Deutzia scabra">
Deutzia scabra



</doc>
<doc id="1174755" url="https://pl.wikipedia.org/wiki?curid=1174755" title="SchücoArena">
SchücoArena

SchücoArena (dawna nazwa: Stadion Alm / Bielefelder Alm)– stadion piłkarski znajdujący się w Bielefeld w Niemczech. Na co dzień używany przez klub Bundesligi – Arminia Bielefeld. Jego pojemność wynosi 27 300.
Historia.
W 1926 rozegrano pierwsze spotkanie na terenie, gdzie obecnie znajduje się stadion. dopiero w 1957 roku oddano do użytku trybunę, co zapoczątkowało rozwój infrastruktury stadionowej. W 1971 roku, w związku z awansem Arminii do Bundesligi wybudowano trybunę wyposażoną w miejsca siedzące. Do roku 1973 oddano do użytku 3 nowoczesne trybuny. Dzięki temu pojemność stadionu wzrosła do 34 222. Wady konstrukcyjne spowodowały ograniczenie pojemności stadionu do 18 500 miejsc w 1985 roku, a w następnych latach do 15 000. W 1996 rozpoczęła się gruntowna modernizacja i przebudowa stadionu. Pierwsza przebudowana została trybuna północna, następnie zaś zachodnia, co spowodowało zwiększenie maksymalnej pojemności obiektu do 22 512 miejsc. Trzy lata później, w 1999 w wyniku przebudowy trybuny południowej nastąpił kolejny wzrost pojemności obiektu, na którym mogło jednocześnie zasiadać do 26 601. Od czerwca 2007 trwały intensywne prace nad przebudową trybuny wschodniej. W wyniku tej modernizacji na stadionie docelowo znajdować się będzie 27 300 miejsc siedzących. Firma Schuco, producent systemów do stolarki pcw oraz alu, jest sponsorem zespołu Arminia Bielefeld, stąd nazwa stadionu.

</doc>
<doc id="1174757" url="https://pl.wikipedia.org/wiki?curid=1174757" title="Paradoxurinae">
Paradoxurinae



</doc>
<doc id="1174758" url="https://pl.wikipedia.org/wiki?curid=1174758" title="Arctictis">
Arctictis



</doc>
<doc id="1174761" url="https://pl.wikipedia.org/wiki?curid=1174761" title="Kazimierz Piłsudski">
Kazimierz Piłsudski

Kazimierz Gabriel Piłsudski (ur. 5 kwietnia 1871 w Zułowie, zm. 19 grudnia 1941 w Bucharze) – polski urzędnik, działacz szachowy.
Życiorys.
Był synem Józefa Wincentego i Marii z Billewiczów, bratem Józefa, Adama, Bronisława i Jana Piłsudskich. 
Przed 1914 rokiem mieszkał w Petersburgu. W II RP pracował w bankowości, później w Najwyższej Izbie Kontroli w Warszawie.
Był działaczem Polskiego Związku Szachowego, m.in. w latach 1931–1932 członkiem jego zarządu, 1933–1939 wiceprezesem, w latach 1931 i 1933–1935 delegatem Polski w Międzynarodowej Federacji Szachowej, od 1937 członkiem honorowym PZSz.
Po agresji ZSRR na Polskę aresztowany w Wilnie przez NKWD, wraz z bratem Janem przeszedł przez sowieckie więzienia (Łubiankę i Butyrki). 

</doc>
<doc id="1174763" url="https://pl.wikipedia.org/wiki?curid=1174763" title="Park w Siedlcach">
Park w Siedlcach

Park w Siedlcach – park przypałacowy w Siedlcach, w Polsce, w województwie dolnośląskim, w powiecie lubińskim, w gminie Lubin.
Park położony jest w południowo-zachodniej Polsce w północno-wschodniej części Wysoczyzny Lubińskiej, około 7 km na wschód od Lubina, we wsi Siedlce, obok ruin barokowego pałacu, na południowy wschód od kościoła.
Charakterystyka.
Park krajobrazowo-naturalistyczny, w stylu angielskim utworzony w połowie XIX wieku na bazie barokowego ogrodu. Wzdłuż granic ogrodu rosną w rzędach i grupami platany, a całość wypełniona jest klonami i kasztanowcami. Środkową, niezadrzewioną część parku, zajmuje rozległa polana, wokół której obrzeżem prowadzi droga spacerowa. Drzewostan parkowy stanowią lipy, graby pospolite, lipy drobnolistne, platany klonolistne i jesiony wyniosłe, dęby szypułkowe oraz aklimatyzowane iglaki i tulipanowiec amerykański.
Historia.
Zaczątkiem ogrodu był teren przyległy do dworu oraz przepływający w pobliżu potok. W latach 30. XVIII wieku, w okresie przebudowy dworu na pałac, założono przypałacowy ogród ozdobny w stylu barokowym, oraz mały ogród gospodarczy. Plac od frontowej strony pałacu przeznaczono na dziedziniec reprezentacyjny, do którego wiodła aleja obsadzona lipami, a ozdobny ogród przypałacowy w stylu barokowym usytuowano po przeciwnej stronie frontu pałacu, na rozległym terenie, który poprzecinano alejkami obsadzonymi drzewami i regulowanymi ciekami wodnymi, łączącymi pozostawione po bokach fragmenty fosy. Nad rowami postawiono mostki, przez które wiodły alejki spacerowe. Istotne zmiany w wyglądzie ogrodu zaszły w połowie XIX wieku. Na bazie barokowego ogrodu, nowy dziedzic majątku z rodu von Wechmar, utworzył park krajobrazowo-naturalistyczny w stylu angielskim, istniejący do dnia dzisiejszego. Środkową niezadrzewioną część parku przekształcono w rozległą polanę, wokół której brzegu poprowadzono drogę spacerową. Na przełomie XIX i XX wieku wzbogacono drzewostan parkowy o graby pospolite, lipy drobnolistne, platany klonolistne i jesiony wyniosłe oraz o grupy lip sadzonych wzdłuż granic parku.
Roślinność.
Starodrzew parkowy tworzą głównie graby pospolite, lipy drobnolistne, platany klonolistne i jesiony wyniosłe. Drzewami o charakterze pomników przyrody są 1 platan klonolistny, 1 dąb szypułkowy i 1 lipa drobnolistna. Wiek ich dochodzi do 200 lat. W pozostałym drzewostanie wyróżniają się 2 graby pospolite, 7 platanów klonolistnych, 3 dęby szypułkowe oraz aklimatyzowane iglaki i tulipanowiec amerykański. Wiek drzew okazowych i pozostałych wynosi od 120 do 160 lat.
Park dzisiaj.
Park porasta samosiew i starodrzew, a wiele starych drzew usycha. Wypadają i usychają gatunki iglaste, wśród grabów i lip występują objawy próchnicy wgłębnej i powierzchniowej. W koronie tulipanowca amerykańskiego widoczny jest posusz. Ubogi podszyt tworzą niewielkie kępy śnieguliczki białej i samosiewy drzew liściastych. W runie obok gatunków ruderalnych np. pokrzywy zwyczajnej, krwawnika pospolitego, podziwiać można urokliwe kwitnące zawilce gajowe i żółte. Wśród traw widoczne są w parku zarysy obrzeżnej drogi spacerowej, ślady alei oraz pozostałości kanałów wodnych i fragmenty fosy po bokach.
Inne.
Park krajobrazowy w Siedlcach wpisany jest do rejestru zabytków pod poz. 474L z dn. 17.07.1976 r.

</doc>
<doc id="1174764" url="https://pl.wikipedia.org/wiki?curid=1174764" title="Jack Schaefer">
Jack Schaefer

Jack Schaefer (ur. 19 listopada 1907 w Cleveland, zm. 24 stycznia 1991 w Santa Fe) – amerykański pisarz, autor powieści i opowiadań z gatunku western.

</doc>
<doc id="1174774" url="https://pl.wikipedia.org/wiki?curid=1174774" title="Stefan Cielecki">
Stefan Cielecki

Stefan Cielecki ps. "Orlik" (ur. ok. 1830 roku – zm. 14 listopada 1863 roku w Przasnyszu) – dowódca oddziału w powstaniu styczniowym. 
Syn Feliksa Wojciecha Cieleckiego herbu Zaremba, właściciela majątku Sójki koło Kutna i Franciszki z Zawiszów Czarnych h. Przerowa. Miał braci: Zdzisława i Władysława oraz siostrę Jadwigę. Był oficerem wojsk papieskich. 
Na początku 1863 zorganizował oddział powstańczy w Mławskiem i wszedł pod komendę Jaskołowskiego. Po rozbiciu oddziału pod Rydzewem zorganizował go na nowo i podporządkował majorowi Leneizo. Podczas osłaniania wycofującego się oddziału w bitwie pod Gołyminem wyróżnił się wielką odwagą. Ciężko ranny w bitwie pod Osówką (14 października 1863) dostał się do niewoli rosyjskiej. Więziony w Modlinie, z wyroku sądu polowego rozstrzelany w Przasnyszu. 
Na miejscu śmierci Cieleckiego wzniesiono drewniany krzyż, zastąpiony w 1983 pomnikiem w formie głazu na wysokim postumencie z tablicą pamiątkową. Szczątki powstańca pochowano na cmentarzu parafialnym w Przasnyszu. W okresie międzywojennym stanął tam pomnik w formie wysokiej ażurowej kapliczki, upamiętniający powstańców styczniowych "Orlika" i Palemona Nowickiego oraz żołnierzy poległych w 1920. Imię "Orlika" nosi w Przasnyszu ulica i osiedle mieszkaniowe.

</doc>
<doc id="1174780" url="https://pl.wikipedia.org/wiki?curid=1174780" title="Jakub Plichta">
Jakub Plichta

Jakub Plichta (zm. 7 lutego 1407 w Wilnie) – biskup wileński, franciszkanin. 
Życiorys.
Przed sakrą biskupią zarządzał klasztorami franciszkańskimi na Litwie. W roku 1398 został biskupem wileńskim. Brał udział w układach między Jagiełłą i Witoldem, był ich gwarantem. Odbudował katedrę wileńską, spaloną podczas pożaru miasta. 
W 1401 roku był sygnatariuszem unii wileńsko-radomskiej. 

</doc>
<doc id="1174781" url="https://pl.wikipedia.org/wiki?curid=1174781" title="Kanonistyka">
Kanonistyka

Kanonistyka – nauka o prawie kanonicznym, definiowana jako nauka prawna, bądź teologiczna, posługująca się odpowiadającymi im metodami badawczymi o charakterze prawno-teologicznym.
Metody badawcze.
Kanonistyka korzysta z metod różnych nauk. Niektóre z nich są rozwijane ze względu na swoją skuteczność, inne zaś traktowane jako pomocnicze:
Powstanie dyscypliny.
Do połowy XII wieku prawo kościelne obejmowało różnorodne, niespójne, a czasem sprzeczne ze sobą przepisy. Niektóre zbiory praw miały niewielkie wstępy stanowiące zalążek ogólnej refleksji. Pierwszych systematyzacji i badań około 1100 roku dokonali: Bernold z Konstancji, Deusdedit, św. Iwo z Chartres, Bonizo z Sutri i Abger z Liège. Ojcem kanonistyki, jako dyscypliny naukowej, wykładanej wpierw na uczelniach włoskich, a potem w innych krajach, nazywany jest boloński prawnik Gracjan, który około 1140 roku opracował możliwie całościowy zbiór praw kościelnych z naukowym aparatem badawczym. Zbiór ten, określany najczęściej jako Dekret Gracjana, stał się podstawowym podręcznikiem kanonistyki.
Kanonistyka w Polsce.
Badania prawa kanonicznego w Polsce, szczególnie w dziedzinie kanonistyki historycznej, rozwinęły się w drugiej połowie XIX wieku. Powstały wówczas pierwsze, oparte na badaniu źródeł historycznych, naukowe studia dotyczące historii polskiego prawa kościelnego i kanonicznego. Szczególne zasługi w tym względzie mają: Antoni Zygmunt Helcel, inicjator i pierwszy edytor serii wydawniczej "Starodawne Prawa Polskiego Pomniki" oraz Władysław Abraham, Bolesław Ulanowski i Józef Brzeziński. Równocześnie rozwijano badania aktualnie obowiązującego prawa kanonicznego, w których wyróżnili się: św. Józef Sebastian Pelczar, wówczas profesor Uniwersytetu Jagiellońskiego i ks. Tadeusz Gronicki, profesor Wydziału Teologicznego tej uczelni. Wybitnym uczonym, uczestniczącym zarówno w badaniu przeszłości polskiego prawa kanonicznego, jak i w rozwoju badań nad obowiązującym prawem kanonicznym, był profesor prawa kanonicznego, przez ponad 25 lat kierujący Katedrą Prawa Kościelnego na Wydziale Prawa Uniwersytetu Jagiellońskiego, Udalryk Heyzmann.

</doc>
<doc id="1174782" url="https://pl.wikipedia.org/wiki?curid=1174782" title="Pałac Kew">
Pałac Kew

Pałac Kew - nazwa przypisywana trzem budynkom istniejącym niegdyś niezależnie od siebie w tej samej okolicy zwanej Kew, w londyńskiej dzielnicy Richmond upon Thames. Jeden z nich zachował się do dziś i jest najmniejszym budynkiem, który posiadał kiedykolwiek status brytyjskiego pałacu królewskiego.
Pierwszy pałac.
Pierwszy budynek noszący nazwę Pałacu Kew został wzniesiony w 1631 jako rezydencja zamożnej rodziny Capel. Później jedna z panien z tego rodu wniosła go jako posag do majątku swego męża, Samuela Molyneux, osobistego sekretarza króla Jerzego II. Przez wiele lat Molyneuex użyczał pałac królewskiemu synowi, księciu Fryderykowi, dla którego stał się on jedną z ulubionych rezydencji. Później stracił jednak swoje znaczenie. Nie przetrwał do naszych czasów.
Drugi pałac.
W 1802 z rozkazu króla Jerzego III rozpoczęły się pracę nad tzw. Nowym Pałacem Kew, budowanym w wystawnym, neogotyckim stylu. Znajdował się on w wielkim parku, znanym jako Ogrody Kew. Kiedy w 1810 król został uznany za niezdolnego do zasiadania na tronie z powodu choroby psychicznej, zamieszkanie w pałacu zaoferowano jego żonie, królowej Szarlottcie. Gdy ta odmówiła, potężny gmach opustoszał, a w 1828 parlament zdecydował, iż jego utrzymywanie jest zbyt kosztowne, i nakazał rozbiórkę.
Współczesny Pałac Kew.
Budynek dziś znany jako Pałac Kew został wzniesiony w 1663 przez holenderskiego kupca, któremu zawdzięczał swą pierwotną nazwę Dutch House ("Dom Holenderski"). Był i jest stosunkowo skromną willą, usytuowaną naprzeciwko miejsca, gdzie potem powstał Nowy Pałac. Holender sprzedał go rodzinie Lovett. Począwszy od 1734, był on dzierżawiony przez dwór królewski i służył jako rezydencja rodziny panującej. W 1781 Jerzy III ostatecznie zakupił go na własność. W czasie budowy Nowego Pałacu, Dutch House służył królowi jako dogodne miejsce noclegu, skąd mógł na bieżąco doglądać prac. Po odmowie przejęcia Nowego Pałacu ze strony królowej Szarlotty, ten właśnie gmach stał się jej siedzibą zajmowaną aż do śmierci w 1818. Kiedy w 1837 na tron wstąpiła królowa Wiktoria, oddała większość Ogrodów Kew narodowi (powstały tam Królewskie Ogrody Botaniczne, dziś wpisane na listę światowego dziedzictwa UNESCO). Wśród oddanych budynków znalazł się też Dutch House, dziś znany jako Pałac Kew.
W latach 1996-2006 budynek przeszedł gruntowną renowację i jest obecnie dostępny dla zwiedzających.

</doc>
<doc id="1174783" url="https://pl.wikipedia.org/wiki?curid=1174783" title="Samonaprowadzanie pasywne">
Samonaprowadzanie pasywne

Samonaprowadzanie pasywne – jedna z grup układów samonaprowadzania pocisków na cel. Samonaprowadzanie pasywne stosuje się przy kierowaniu pocisków na obiekty, które są silnym źródłem promieniowania podczerwonego, świetlnego, radiowego lub źródłem drgań akustycznych.
Odbiornik promieniowania znajduje się na pokładzie pocisku.

</doc>
<doc id="1174787" url="https://pl.wikipedia.org/wiki?curid=1174787" title="Puchar UEFA (1998/1999)">
Puchar UEFA (1998/1999)

Puchar UEFA 1998/1999 () – 28. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 21 lipca 1998 – 12 maja 1999. W rozgrywkach zwyciężyła drużyna Parma.

</doc>
<doc id="1174791" url="https://pl.wikipedia.org/wiki?curid=1174791" title="Ais-moll">
Ais-moll

ais-moll – tonacja molowa systemu dur-moll posiadająca 7 krzyżyków przy kluczu (fis, cis, gis, dis, ais, eis, his). Jej dźwięki w odmianie naturalnej to: ais, his, cis, dis, eis, fis, gis, ais.
&lt;score midi=1 vorbis=1 lang="lilypond" note-language="deutsch"&gt;
\relative c"{
\key ais \minor
\override Staff.TimeSignature #'stencil = ##f
\cadenzaOn ais1 his cis dis eis fis gis ais \cadenzaOff
\addlyrics { \small {
ais his cis dis eis fis gis ais
&lt;/score&gt;
Gama ais-moll w odmianie harmonicznej (z VII stopniem podwyższonym o półton) zawiera następujące dźwięki: ais, his, cis, dis, eis, fis, gisis, ais.
&lt;score midi=1 vorbis=1 lang="lilypond" note-language="deutsch"&gt;
\relative c"{
\key ais \minor
\override Staff.TimeSignature #'stencil = ##f
\cadenzaOn ais1 his cis dis eis fis gisis ais \cadenzaOff
\addlyrics { \small {
ais his cis dis eis fis gisis ais
&lt;/score&gt;
Gama ais-moll w odmianie doryckiej (z VI stopniem podwyższonym o półton w stosunku do gamy ais-moll naturalnej) zawiera następujące dźwięki: ais, his, cis, dis, eis, fisis, gis, ais. 
&lt;score midi=1 vorbis=1 lang="lilypond" note-language="deutsch"&gt;
\relative c"{
\key ais \minor
\override Staff.TimeSignature #'stencil = ##f
\cadenzaOn ais1 his cis dis eis fisis gisis ais \cadenzaOff
\addlyrics { \small {
ais his cis dis eis fisis gisis ais
&lt;/score&gt;
Równoległą gamą durową jest Cis-dur, jednoimienną durową – Ais-dur. Gama ais-moll jest enharmonicznie równoważna gamie b-moll.
Nazwa ais-moll oznacza także akord, zbudowany z pierwszego (ais), trzeciego (cis) i piątego (eis) stopnia gamy ais-moll.

</doc>
<doc id="1174794" url="https://pl.wikipedia.org/wiki?curid=1174794" title="Goździk łysy">
Goździk łysy

Goździk łysy ("Dianthus collinus" Waldst. &amp; Kit.) – gatunek rośliny wieloletniej należący do rodziny goździkowatych. Występuje w Karpatach, w Polsce uznany za wymarły.
Biologia i ekologia.
Bylina. Kwitnie w czerwcu i lipcu. W Polsce rósł na łąkach, w innych krajach rośnie w murawach i dąbrowach.
Zmienność.
Gatunek zróżnicowany na dwa podgatunki:
Zagrożenia.
Kategorie zagrożenia gatunku:

</doc>
<doc id="1174796" url="https://pl.wikipedia.org/wiki?curid=1174796" title="Arseniusz Pimonow">
Arseniusz Pimonow

Arseniusz Mojsiejewicz Pimonow, ros. Арсений Моисеевич Пимонов (ur. 2 marca 1863 we wsi Biały Dwór w rejonie Brasławia w guberni wileńskiej, zm. 7 stycznia 1939 w Wilnie) – działacz społeczny mniejszości rosyjskiej, przywódca społeczności polskich staroobrzędowców w II RP, senator RP.
Życiorys.
Ukończył szkołę podstawową. Około 1900 r. przybył do Orenburga, gdzie założył tartak. Następnie stworzył Stowarzyszenie Akcyjne „Октан”, zajmujące się m.in. inwestycjami państwowymi. Wykupił w Wilnie dużą nieruchomość. W 1906 r. uczestniczył w zjeździe staroobrzędowców Północno-Zachodniego Kraju w Wilnie. W latach 1907-1915 pełnił funkcję zastępcy przewodniczącego rady wileńskiej gminy staroobrzędowców. Finansował stworzenie przytułka dla biednych, remont miejscowego chramu, szkół dla staroobrzędowców itd. Po wybuchu I wojny światowej przyjechał do Orenburga, gdzie przybyło wielu uchodźców – staroobrzędowców z Litwy. Założył tam szpital wojenny. Pod koniec 1918 r. powrócił do Wilna, które w 1920 r. znalazło się na polskim terytorium państwowym. W 1925 r. współorganizował I Zjazd Staroobrzędowców – Bezpopowców w Wilnie, na którym wybrano go przewodniczącym Rady Naczelnej Staroobrzędowców, a potem kolejne zjazdy w 1930 i 1936 r. Redagował też pismo „Вестник Высшего старообрядческого совета в Польше”. Zaangażował się w działalność charytatywną. Wspierał budowę nowych cerkwi dla staroobrzędowców na Kresach Wschodnich. Po 1926 r. utrzymywał poprawne stosunki z obozem władzy. W 1930 r. w wileńskiej molennie staroobrzędowców wizytę złożył prezydent RP Ignacy Mościcki. W listopadzie tego roku z ramienia BBWR wybrano go do Senatu III kadencji z okręgu wileńskiego. Pochowany został na cmentarzu raskolników w Wilnie.

</doc>
<doc id="1174797" url="https://pl.wikipedia.org/wiki?curid=1174797" title="Mięsień policzkowy">
Mięsień policzkowy

Mięsień policzkowy () – mięsień wyrazowy (mimiczny) głowy człowieka, należący do grupy mięśni otoczenia szpary ust. Służy do wydmuchiwania powietrza z przedsionka jamy ustnej, przyciska policzki do zębów, ale chroni błonę śluzową przed przygryzieniem, a także poszerza szparę ust. Nazywany jest też mięśniem trębaczy.
Mięsień policzkowy leży w ścianie policzka, między szczęką a żuchwą. Przyczepia się na wyrostku zębodołowym szczęki, od pierwszego lub drugiego trzonowca do tyłu, do guza szczęki, następnie biegnie wzdłuż szwu skrzydłowo-żuchwowego, przechodzi na zewnętrzną powierzchnię żuchwy, na podstawę wyrostka zębodołowego, wzdłuż którego powraca do wysokości pierwszego lub drugiego trzonowca. Kończy się w błonie śluzowej warg i kącika ust. Linia przyczepu tego mięśnia ma kształt podkowy.
Mięsień policzkowy jest unerwiony przez gałęzie policzkowe ze splotu przyuszniczego nerwu twarzowego.
Na wysokości drugiego górnego trzonowca mięsień ten jest przebity przez przewód Stenona.

</doc>
<doc id="1174798" url="https://pl.wikipedia.org/wiki?curid=1174798" title="Hans Tilkowski">
Hans Tilkowski

Hans Tilkowski (ur. 12 lipca 1935 w Dortmundzie, zm. 5 stycznia 2020) – niemiecki piłkarz, bramkarz. Srebrny medalista MŚ 1966.
W profesjonalnym futbolu debiutował w Westfalii Herne. W Bundeslidze pierwszy raz zagrał w barwach Borussii Dortmund. Piłkarzem tego klubu był w latach 1963–1967. W 1965 roku znalazł się wśród zwycięzców Pucharu Niemiec, rok później triumfował w Pucharze Zdobywców Pucharów. Grał także w Eintrachcie Frankfurt. Karierę kończył w 1969 roku. Łącznie w pierwszej lidze rozegrał 121 spotkań.
W reprezentacji RFN debiutował 3 kwietnia 1957 w meczu z Holandią. Do 1967 roku rozegrał w kadrze 39 spotkań. Podczas MŚ 66 był podstawowym bramkarzem, cztery lata wcześniej tylko rezerwowym.
Pracował także jako trener. Szkolił zawodników takich klubów jak: TSV 1860 Monachium, 1. FC Nürnberg, Werder Brema i 1. FC Saarbrücken.

</doc>
<doc id="1174800" url="https://pl.wikipedia.org/wiki?curid=1174800" title="Unia Celna i Gospodarcza Afryki Środkowej">
Unia Celna i Gospodarcza Afryki Środkowej



</doc>
<doc id="1174807" url="https://pl.wikipedia.org/wiki?curid=1174807" title="Samuel Manugiewicz">
Samuel Manugiewicz

Samuel Manugiewicz (ur. 18 maja 1871 w Kutach, zm. 28 grudnia 1956 tamże) – polski ksiądz katolicki obrządku ormiańskiego, działacz społeczności ormiańskiej w Małopolsce Wschodniej, senator II kadencji w II RP.
Życiorys.
Ukończył studia teologiczne na Wydziale Teologicznym Uniwersytetu Franciszkańskiego we Lwowie. W II RP był proboszczem parafii ormiańskiej w Kutach oraz radnym tego miasta. W maju 1938 został jego burmistrzem, został też jego honorowym obywatelem, tam został również pochowany.
Jako działacz społeczny zakładał polskie spółdzielnie na Pokuciu oraz szefował Towarzystwu Gospodarczemu i Związkowi Rolników w Kutach.
Sprawował mandat senatora II kadencji z ramienia BBWR wybranego w okręgu Stanisławów. 
Otrzymał Złoty Krzyż Zasługi.

</doc>
<doc id="1174809" url="https://pl.wikipedia.org/wiki?curid=1174809" title="Vereinbarte Verwaltungsgemeinschaft Schluchsee">
Vereinbarte Verwaltungsgemeinschaft Schluchsee

Vereinbarte Verwaltungsgemeinschaft Schluchsee – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w miejscowości Schluchsee, przewodniczącym jej jest Jürgen Kaiser.
Wspólnota administracyjna zrzesza dwie gminy:

</doc>
<doc id="1174810" url="https://pl.wikipedia.org/wiki?curid=1174810" title="Port lotniczy Grenoble-Isère">
Port lotniczy Grenoble-Isère

Port lotniczy Grenoble-Isère – międzynarodowe lotnisko położone 40 km na północny zachód od Grenoble. W 2008 obsłużyło 474 tys. pasażerów.

</doc>
<doc id="1174811" url="https://pl.wikipedia.org/wiki?curid=1174811" title="Wielbłądzi Grzbiet">
Wielbłądzi Grzbiet

Wielbłądzi Grzbiet (pot. t. Wielka Garbnica) – najwyższy szczyt Mierzei Wiślanej i najwyższa stała wydma w Europie o wysokości 49,5 m n.p.m. To jedyny naturalny punkt na Mierzei, z którego widać równocześnie Zatokę Gdańską i Zalew Wiślany. 
Wielbłądzi Garb leży na północno-wschodnim krańcu Krynicy Morskiej, tuż przy żółtym szlaku turystycznym, około czterdzieści minut marszu z centrum miejscowości. Po wyjściu z Krynicy Morskiej w kierunku Nowej Karczmy ulicą Gdańską, znaki szlaku skręcają w prawo, w stronę Zalewu Wiślanego, którego brzegiem prowadzą przez kilkaset metrów. Następnie dróżka wspina się na niewielką przełęcz, skąd stumetrowej długości ścieżka prowadzi na sam szczyt.

</doc>
<doc id="1174812" url="https://pl.wikipedia.org/wiki?curid=1174812" title="Wspólnota administracyjna Titisee-Neustadt">
Wspólnota administracyjna Titisee-Neustadt

Wspólnota administracyjna Titisee-Neustadt – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Breisgau-Hochschwarzwald. Siedziba wspólnoty znajduje się w mieście Titisee-Neustadt, przewodniczącym jej Armin Hinterseh.
Wspólnota administracyjna zrzesza jedno miasto i jedną gminę wiejską:

</doc>
<doc id="1174813" url="https://pl.wikipedia.org/wiki?curid=1174813" title="Samonaprowadzanie półaktywne">
Samonaprowadzanie półaktywne

Samonaprowadzanie półaktywne – jedna z grup układów samonaprowadzania pocisków kierowanych na cel. Samonaprowadzanie półaktywne polega na ciągłym odbieraniu fal elektromagnetycznych odbitych od celu, lecz wysyłanych przez nadajnik znajdujący się poza pociskiem. Do samonaprowadzania półaktywnego można używać nadajnika wysyłającego promieniowanie radiowe, widzialne, promieniowanie podczerwone lub fale akustyczne.

</doc>
<doc id="1174814" url="https://pl.wikipedia.org/wiki?curid=1174814" title="Otto Herbert Schmitt">
Otto Herbert Schmitt



</doc>
<doc id="1174817" url="https://pl.wikipedia.org/wiki?curid=1174817" title="Fontcoberta">
Fontcoberta

Fontcoberta (hiszp. "Fontcuberta") – gmina w Hiszpanii, w Katalonii, w prowincji Girona, w comarce Pla de l’Estany.
Powierzchnia gminy wynosi 17,3 km². Zgodnie z danymi INE, w 2006 roku liczba ludności wynosiła 1181, a gęstość zaludnienia 68,27 osoby/km². Wysokość bezwzględna gminy równa jest 207 metrów. Współrzędne geograficzne Fontcoberta to 42°8'40"N 2°47'28"E.
Miejscowości.
W skład gminy Fontcoberta wchodzi pięć miejscowości, w tym miejscowość gminna o tej samej nazwie:

</doc>
<doc id="1174818" url="https://pl.wikipedia.org/wiki?curid=1174818" title="Fontcuberta">
Fontcuberta



</doc>
<doc id="1174819" url="https://pl.wikipedia.org/wiki?curid=1174819" title="Kopyść">
Kopyść



</doc>
<doc id="1174820" url="https://pl.wikipedia.org/wiki?curid=1174820" title="Friedel Lutz">
Friedel Lutz

Friedel Lutz, właśc. Alfred Lutz (ur. 21 stycznia 1939 w Bad Vilbel, zm. 7 lutego 2023) – niemiecki piłkarz, obrońca, reprezentował Niemcy Zachodnie. Srebrny medalista Mistrzostw Świata 1966. Długoletni zawodnik Eintrachtu Frankfurt.
Zaczynał w FV Bad Vilbel. Piłkarzem Eintrachtu był w latach 1957–1966 oraz 1967–1973. W sezonie 1966/1967 grał w TSV 1860 Monachium. Z Eintrachtem brał udział w finale Pucharu Europy Mistrzów Krajowych w 1960, przegranym 3–7 z Real Madrid CF. W Bundeslidze rozegrał ponad 200 spotkań.
W reprezentacji Niemiec Zachodnich zadebiutował 3 sierpnia 1960 w meczu z reprezentacją Islandii. Do 1966 rozegrał w reprezentacji 12 spotkań. Podczas mistrzostw świata 1966 zagrał tylko w jednym meczu, półfinale z reprezentacją Związku Radzieckiego. Był to jego ostatni reprezentacyjny występ.

</doc>
<doc id="1174821" url="https://pl.wikipedia.org/wiki?curid=1174821" title="Ray Romano">
Ray Romano

Raymond Albert „Ray” Romano (ur. 21 grudnia 1957 w Nowym Jorku) – amerykański aktor filmowy, telewizyjny i głosowy. Najbardziej znany jest z głównej roli w serialu "Wszyscy kochają Raymonda" ("Everybody loves Raymond"). W serialu "Hannah Montana" zagrał samego siebie.

</doc>
<doc id="1174824" url="https://pl.wikipedia.org/wiki?curid=1174824" title="Antoni Kryszka">
Antoni Kryszka

Antoni Kryszka (ur. 1818 w Radomiu, zm. 7 grudnia 1912 w Warszawie) – polski lekarz i farmakolog, profesor Cesarskiego Uniwersytetu Warszawskiego.
Studiował medycynę w Krakowie, Wilnie i Tartu, gdzie w 1843 zdobył tytuł lekarza, a następnie w 1849 obronił doktorat. W latach (1852–1880) był lekarzem szpitala św. Rocha w Warszawie. Od 1868 był profesorem warszawskiej Akademii Medyko-Chirurgicznej, wykładowcą "materii lekarskiej" wydziału lekarskiego Szkoły Głównej Warszawskiej, gdzie wykładał fizjologię, potem objął wykłady terapii ogólnej i receptury, a po otwarciu Uniwersytetu Warszawskiego profesorem farmakologii do 1887.

</doc>
<doc id="1174825" url="https://pl.wikipedia.org/wiki?curid=1174825" title="Fenig szwedzki">
Fenig szwedzki

Fenig szwedzki (szw. "penning") – srebrna moneta bita od XI wieku do roku 1548, używana do końca XVIII wieku.
Historia.
Mennictwo w Szwecji, tak jak i w całej Skandynawii, zaczęło się znacznie później niż w innych krajach europejskich. Za główną przyczynę tego stanu rzeczy uważa się, oprócz opóźnienia cywilizacyjnego, łupieskie wyprawy wikingów, które zaopatrywały Skandynawię w liczne monety. Do dziś archeolodzy znajdują przeróżne monety z IX-XI wieku, nie tylko europejskie (w tym polskie), ale i arabskie. Najwięcej było angielskich pensów, które do czasu bicia własnej monety były podstawową monetą obiegową w całej Skandynawii. Pierwsze szwedzkie monety, fenigi, wybito na początku XI wieku za panowania króla Olafa Skötkonunga. Ważyły one średnio 2.07 gramów.
Z biegiem czasu zawartość srebra w fenigu malała. Główną przyczyną było psucie monety przez królów Szwecji, którzy tym sposobem ratowali swoje finanse. Przykładem może być panujący w latach 1021 (lub 1022) – 1051 Anund Jakob, który obniżył wagę feniga do 1.2 grama. Po śmierci Anunda Jakoba przez okres 100 lat nie bito w Szwecji żadnych monet.
Zawartość srebra w fenigu spadała nie tylko z powodu coraz mniejszej wagi, ale także z powodu zmniejszającej się próby, która czasami spadała do 1/10 zawartości srebra w monecie. W XIII wieku fenig szwedzki zawierał około 0.5 grama srebra, a w XIV wieku już tylko 0.2 grama.
"Penning" był bity jako odpowiednik angielskich pensów ("pennies"), niemieckich fenigów ("pfennig") czy łacińskich denarów. Szwedzkie fenigi jednak z początku charakteryzowały się tym, że wyraźnie różniły się wartością w zależności od regionu. Wynikało to stąd, że öre, które było jednakowe we wszystkich regionach (wywodziło się z łacińskiego Aureusa), było warte 24 fenigi w prowincji Svealand, 48 fenigów w Götaland i 36 fenigów w Gotland. W XIII wieku system obowiązujący w Svealand (czyli öre = 24 fenigi) stał się wspólny dla całej Szwecji. Przez kilka wieków öre było jedynie jednostką obrachunkową, aż w 1522 roku zaczęto wybijać monety wartości jednego öre.
Dewaluacja feniga i coraz niższa wartość srebra sprawiły, że konieczne okazało się wprowadzenie grubszej monety. Pierwszą monetą większą od feniga był örtug, który po raz pierwszy wybito w 1370 roku za panowania Albrechta Meklemburskiego. Nowa moneta, zawierająca 1.05 gramów srebra, miała wartość 8 fenigów. Stąd na jednego feniga przypadało 0.13 gramów czystego srebra. Za panowania Eryka Pomorskiego (1412–1439) pojawił się fyrk, czyli czworak równy 4 fenigom.
Od roku 1534 bito szwedzkiego talara (daler) równego 4 markom. W 1536 zaczęto bić monety jednomarkowe. W tym momencie relacje między szwedzkimi monetami przedstawiały się następująco:
W 1604 roku talar szwedzki zmienił nazwę z "daler" na "riksdaler". W następnym okresie szwedzki system walutowy był bardzo skomplikowany, gdyż obok monet srebrnych wybijano także monety miedziane, a relacja między wartością srebra i miedzi była płynna. Gdy w 1777 roku riksdaler stał się podstawą szwedzkiego systemu walutowego, fenig zakończył swoje istnienie.
Nazwa feniga zachowała się w szwedzkim języku do dziś, gdyż obecnie słowo "pengar" (fenig w liczbie mnogiej) oznacza pieniądze.
Zawartość srebra w fenigu.
Zawartość czystego srebra w gramach w przeliczeniu na jednego feniga.

</doc>
<doc id="1174832" url="https://pl.wikipedia.org/wiki?curid=1174832" title="Maciej z Trok">
Maciej z Trok

Maciej z Trok, Mathias (ur. ok. 1370 roku, zm. 9 maja 1453 roku w Wilnie) – pierwszy biskup żmudzki, potem biskup wileński, kanonik wileński, rektor Uniwersytetu w Sienie, członek rady wielkoksiążęcej.
Życiorys.
Był duchownym pochodzenia niemieckiego. Kształcił się na uniwersytecie w Pradze, uzyskując w 1408 roku stopień magistra sztuk wyzwolonych (jego opiekunem był Jan Hus) oraz w Sienie. Był proboszczem wileńskim, a następnie, od 1417 roku, pierwszym biskupem żmudzkim. W lutym 1422 roku w Nowogródku udzielił ślubu Jagielle i Zofii Holszańskiej. W tym samym roku został biskupem wileńskim. Był sygnatariuszem pokoju mełneńskiego 1422 roku.
15 października 1432 roku podpisał akt unii grodzieńskiej. 20 stycznia 1433 roku był świadkiem aktu unii trockiej.

</doc>
<doc id="1174833" url="https://pl.wikipedia.org/wiki?curid=1174833" title="Zieleńcowce">
Zieleńcowce

Zieleńcowce ("Chloranthales" Mart.) – monotypowy rząd roślin z jedną rodziną zieleńcowatych "Chloranthaceae", zaliczany do tzw. wczesnych dwuliściennych. Należy do niego jedna rodzina z czterema rodzajami i 75–77 gatunkami. Występują w strefie tropikalnej i subtropikalnej poza kontynentalną Afryką (obecne są jednak na Madagaskarze). Są to zwykle niskie krzewy i byliny obfitujące w olejki eteryczne. Ich drewno nie posiada naczyń (same cewki). Kwiaty są owadopylne i wiatropylne.
"Chloranthus glaberi" uprawiany jest jako krzew ozdobny. "Chloranthus spicatus" stosowany jest do aromatyzowania herbaty. "Chloranthus elatior" stosowany był w Azji Południowo-Wschodniej do przygotowywania naparów, zanim wyparty został przez herbatę. Liście różnych gatunków zielonokwiatów używane są w Azji w ziołolecznictwie do odtruwania i ze względu na ich działanie przeciwzapalne. W Ameryce Południowej jako roślinę leczniczą wykorzystuje się "Hedyosmum brasiliense".
Systematyka.
W różnych systemach drugiej połowy XX wieku i początku XXI wieku – Cronquista (1981), Dahlgrena (1989), Takhtajana (1999 i 2009) – rodzina zieleńcowatych "Chloranthaceae" sytuowana jest w podklasie "Magnoliidae", na ogół włączana do własnego rzędu zieleńcowców ("Chloranthales"), tylko u Cronquista umieszczona była w rzędzie pieprzowców ("Piperales"). Proponowano także (Donoghue i Doyle w 1989) zaliczenie tej rodziny do wawrzynowców ("Laurales"). Thorne (1996) wskazywał na "Trimeniaceae" jako najbliżej spokrewnioną z zieleńcowatymi. Analizy molekularne wskazały na izolowaną, siostrzaną pozycję tej rodziny w stosunku do całego kladu magnoliowych, co spowodowało podniesienie rangi tej grupy roślin do kategorii rzędu. W systemie APG I (1998) i APG II (2003) rodzina była wymieniona jeszcze wśród posiadających niejasną pozycję ("Incertae sedis") między kladami bazalnymi okrytonasiennych. W systemie Ruggiero i in. (2015) zieleńcowce wraz z rzędami grupy magnoliowych połączone zostały w nadrząd magnoliopodobnych "Magnolianae". W systemie APG IV z 2016 relacje między zieleńcowcami, magnioliowymi i innymi grupami okrytonasiennych przedstawiane były jako wciąż prowizoryczne i niepewne.
Przez dłuższy czas na początku XXI wieku relacje filogenetyczne sytuujące zieleńcowce jako siostrzane względem magnoliowych, a wraz z nimi tworzące grupę siostrzaną dla kladu obejmującego kolejno odchodzące linie rozwojowe jednoliściennych, rogatkowców i dwuliściennych właściwych, zdawały się być dobrze potwierdzane analizami DNA plastydowego. W końcu drugiego dziesięciolecia obraz tych relacji zaczął się zmieniać z powodu włączenia szerszego spektrum danych genetycznych. Wskazywać zaczęto na bliskie pokrewieństwo zieleńcowców z rogatkowcami, w niektórych badaniach wręcz na siostrzaną relację tych rzędów, mających tworzyć wspólny klad (np. badania DNA mitochondrialnego oraz morfologii). Yang i in. (2020) stwierdzili, że w czasie jury najpierw oddzieliły się linie rozwojowe jednoliściennych, następnie magnoliowych, w czasie późnej jury – zieleńcowców, rogatkowców i w końcu już w kredzie nastąpiło różnicowanie w obrębie dwuliściennych właściwych. 

</doc>
<doc id="1174834" url="https://pl.wikipedia.org/wiki?curid=1174834" title="Warzecha">
Warzecha

Osoby o nazwisku Warzecha:

</doc>
<doc id="1174835" url="https://pl.wikipedia.org/wiki?curid=1174835" title="Warząchew">
Warząchew



</doc>
<doc id="1174836" url="https://pl.wikipedia.org/wiki?curid=1174836" title="Chloranthaceae">
Chloranthaceae



</doc>
