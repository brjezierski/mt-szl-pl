<doc id="1181434" url="https://pl.wikipedia.org/wiki?curid=1181434" title="Zbigniew Geiger">
Zbigniew Geiger

Zbigniew Geiger, również jako Kuba Geiger (ur. 13 września 1939 w Tłumaczu, obecnie Ukraina) – polski aktor. Absolwent wydziału aktorskiego PWSTiF w Łodzi. Grał w filmach takich jak "Vabank" i "Vabank II, czyli riposta", a także w serialu "Czterej pancerni i pies".

</doc>
<doc id="1181435" url="https://pl.wikipedia.org/wiki?curid=1181435" title="Amerykański gangster">
Amerykański gangster

American Gangster – amerykański film fabularny (dramat kryminalny) z 2007 roku w reżyserii Ridleya Scotta, oparty na motywach z życia amerykańskiego handlarza narkotykami Franka Lucasa i artykule Marka Jacobsona "The Return of Superfly".

</doc>
<doc id="1181438" url="https://pl.wikipedia.org/wiki?curid=1181438" title="Uniwersam Grochów">
Uniwersam Grochów

Uniwersam lub Universam, także Dom Handlowy „Uniwersam” – nieistniejący obecnie budynek handlowo-usługowy znajdujący się w latach 1977–2016 pod adresem ul. Grochowska 207, przy rondzie Wiatraczna, na warszawskim Grochowie. Obecnie w jego miejscu znajduje się galeria handlowa Rondo Wiatraczna.
Uniwersam został oddany do użytku w lipcu 1977. Był pierwszym w stolicy dzielnicowym centrum handlowo-usługowym.
Opis.
Do 1952 w miejscu Uniwersamu znajdowała się stacja Grochów II kolejki jabłonowskiej. W 1973 Prezydium Stołecznej Rady Narodowej zatwierdziło projekt dzielnicowego centrum handlowo-usługowego przewidzianego do realizacji przy rondzie Wiatraczna.
Budynek został zaprojektowany przez Józefa Zaborowskiego. Pierwsze stoiska uruchomiono 19 lipca 1977. Na trzech kondygnacjach Uniwersamu mieściły się: megasam z artykułami spożywczymi, bar szybkiej obsługi, oddziały NBP i PKO, pralnia, punkt usług fotograficznych „Polifoto”, „Predomu”, Toto-Lotka, kiosk „Ruchu”, sklep „Warmetu” oraz kwiaciarnia. Na pierwszym piętrze działał megasam z artykułami przemysłowymi, kawiarnia z dyskoteką, restauracja z barem i salą bankietową, punkt usług zegarmistrzowskich, dział odszkodowań samochodowych PZU, spółdzielnia krawiecko-kuśnierska oraz salon fryzjerski z biosauną. W kondygnacji podziemnej znalazły się magazyny i urządzenia techniczne (m.in. agregaty klimatyzacyjno-wentylacyjne, chłodnicze, stacja uzdatniania wody, itp.). Przed budynkiem umieszczono rzeźbę "Poranek" dłuta Kazimierza Zielińskiego przedstawiającą pannę i nazywaną przez mieszkańców "Panienką".
Pierwsze stoiska otwarto 29 czerwca 1977. Uniwersam był dumą miejscowych władz, łatwiej tam było o towary niedostępne w innych miejscach. Budynek został wykonany z materiałów niskiej jakości, jednak remontu doczekała się jedynie fontanna. Obok Uniwersamu powstało targowisko z pawilonami handlowymi różnych branż.
Budynek uzyskał wyróżnienie w konkursie „Mister Warszawy” 1977 organizowanym przez dziennik "Życie Warszawy".
31 grudnia 2015 roku do godziny 16. w Uniwersamie funkcjonował sam spożywczo-przemysłowy. Pozostałe punkty usługowe zakończyły działalność w pierwszych dniach 2016 roku.
W 2016 budynek Uniwersamu został zburzony. W jego miejscu powstała dwukondygnacyjna galeria handlowa i dwie 17-piętrowe wieże z 470 mieszkaniami. Inwestorem było konsorcjum utworzone przez spółkę developerską Dantex oraz „Społem" – Warszawską Spółdzielnię Spożywców Praga Południe.
28 lutego 2018 Uniwersam wznowił działalność w galerii handlowej Rondo Wiatraczna. Na parterze zlokalizowano supermarket, a na pierwszym piętrze sklep branży przemysłowej „Universam - dla ciebie i dla domu". We wnętrzu galerii ustawiono rzeźbę Kazimierza Zielińskiego, a na fasadzie umieszczono pochodzący ze zburzonego budynku jasnoniebieski neon "Universam „Grochów"".

</doc>
<doc id="1181439" url="https://pl.wikipedia.org/wiki?curid=1181439" title="Biedrzeniec">
Biedrzeniec

Biedrzeniec ("Pimpinella" ) – rodzaj roślin dwuletnich lub bylin z rodziny selerowatych ("Apiaceae"). Należy tu ok. 150 gatunków. Zasięg rodzaju obejmuje niemal w całości wszystkie kontynenty Starego Świata: Europę, Afrykę i Azję, a gatunki introdukowane z tego rodzaju występują także na obu kontynentach amerykańskich. W Europie rośnie 16 gatunków, z czego dwa lub trzy (w zależności od ujęcia systematycznego) rosną jako rodzime w Polsce: biedrzeniec mniejszy "P. saxifraga", biedrzeniec czarny "P. nigra" ≡ "P. saxifraga" subsp. "nigra" i biedrzeniec wielki "P. major".
Niektóre gatunki z tego rodzaju są uprawiane jako rośliny przyprawowe i ozdobne, przy czym największe znaczenie użytkowe ma uprawiany od czasów starożytnych biedrzeniec anyż "Pimpinella anisum". Jego nasiona służyły do aromatyzowania potraw i napojów, w tym alkoholowych, destylowany z nich jest olejek anyżowy wykorzystywany także w medycynie. Gatunek ten uprawiany jest także w Polsce.
Systematyka.
Rodzaj z plemienia "Pimpinelleae", podrodziny "Apioideae", rodziny selerowatych "Apiaceae".

</doc>
<doc id="1181441" url="https://pl.wikipedia.org/wiki?curid=1181441" title="Biosauna">
Biosauna



</doc>
<doc id="1181442" url="https://pl.wikipedia.org/wiki?curid=1181442" title="Mnichy Chochołowskie">
Mnichy Chochołowskie

Mnichy Chochołowskie – długi rząd turni, które znajdują się w partiach szczytowych i na zboczach wschodniego ramienia Bobrowca (1663 m n.p.m.) w Tatrach Zachodnich. Niektóre z nich mają kształt skalnych iglic. Turnie znajdują się na wysokości ok. 1500 m n.p.m. w trawiastym zboczu, które dawniej było wypasane. Po zaprzestaniu wypasu zarasta ono stopniowo kosówką. Po zachodniej stronie z okolic turni opada na Polanę Chochołowską Skorusi Żleb, nieco zaś poniżej turni znajduje się cenny przyrodniczo świerkowy las urwiskowy. Zbudowane ze zwietrzałych skał wapiennych turnie są doskonale widoczne z Polany Chochołowskiej. Znajdują się na obszarze Tatrzańskiego Parku Narodowego (obszar ochrony ścisłej Bobrowiec) i nie są udostępnione turystycznie.

</doc>
<doc id="1181443" url="https://pl.wikipedia.org/wiki?curid=1181443" title="Wołodymyr Ohryzko">
Wołodymyr Ohryzko

Wołodymyr Stanisławowycz Ohryzko, ukr. Володимир Станiславович Огризко (ur. 1 kwietnia 1956 w Kijowie) – ukraiński dyplomata, polityk, minister spraw zagranicznych Ukrainy od 2007 do 2009.
Życiorys.
W 1978 ukończył studia na Uniwersytecie Kijowskim im. Tarasa Szewczenki. Z wykształcenia specjalista ds. stosunków międzynarodowych, tłumacz języka niemieckiego, posiada stopień kandydata nauk historycznych.
Od 1978 pracuje w Ministerstwie Spraw Zagranicznych, najpierw Ukraińskiej SRR, następnie Ukrainy. W latach 1978–1988 był zatrudniony w Wydziale Prasowym, z przerwą na służbę w armii (1981–1983). Był kolejno: attaché (1978–1980), III sekretarzem (1980-1981 i 1983-1985) oraz II sekretarzem (1985–1988). W latach 1988–1991 był I sekretarzem, a w 1991 radcą w Wydziale Głównego Radcy MSZ. Od 1991 do 1992 pełnił funkcję radcy Wydziału Analiz Politycznych i Koordynacji.
W latach 1992–1996 pracował w placówkach zagranicznych: był radcą w ambasadach Ukrainy w Niemczech (1992–1993 i 1994–1996) oraz Austrii (1993–1994). Od 1996 zatrudniony w Administracji Prezydenta Ukrainy jako kierownik Zarządu Polityki Zagranicznej. W 1999 objął stanowisko ambasadora pełnomocnego i nadzwyczajnego w Austrii oraz przedstawiciela przy organizacjach międzynarodowych z siedzibą w Wiedniu.
W latach 2004–2005 był ambasadorem pełnomocnym w Wydziale Współpracy Euroatlantyckiej MSZ Ukrainy. Od 2005 do 2007 zajmował stanowisko wiceministra spraw zagranicznych, od stycznia do marca 2007 był pełniącym obowiązki ministra. 18 grudnia 2007 objął urząd ministra w drugim rządzie Julii Tymoszenko z rekomendacji Wiktora Juszczenki i Naszej Ukrainy-Ludowej Samoobrony.
3 marca 2009 został odwołany ze stanowiska przez Radę Najwyższą Ukrainy. Wotum nieufności wobec jego osoby poparło 250 z 450 deputowanych parlamentu. Zasiadał później we władzach Naszej Ukrainy.
W 2009 odznaczony Krzyżem Oficerskim Orderu Zasługi Rzeczypospolitej Polskiej.

</doc>
<doc id="1181448" url="https://pl.wikipedia.org/wiki?curid=1181448" title="Bielsko-Biała Komorowice">
Bielsko-Biała Komorowice

Bielsko-Biała Komorowice – przystanek kolejowy w Bielsku-Białej, w województwie śląskim, w Polsce.
W roku 2021 przystanek obsługiwał 150–199 pasażerów na dobę.
Historia.
Przystanek kolejowy został otwarty w październiku 1909 roku. Wybudowano budynek z poczekalnią, kasami oraz toaletami. Dodatkowo została wybudowana nastawnia kolejowa wykorzystywana do prowadzenia ruchu towarowego na eksploatowanej bocznicy do złomowiska. Dawniej eksploatowana była również bocznica do Gminnej Spółdzielni "Samopomoc Chłopska". Przystanek posiada pojedynczy peron z dwiema wiatami. Budynek dworcowy po zamknięciu poczekalni został znacznie zdewastowany i ostatecznie wyburzono go 17 listopada 2010 roku.

</doc>
<doc id="1181450" url="https://pl.wikipedia.org/wiki?curid=1181450" title="Palatium w Goslarze">
Palatium w Goslarze

Palatium królewskie w Goslarze (niem. "Kaiserpfalz") – romański dwór królewski założony na początku XI w. przez cesarza Henryka II u podnóży Rammelsberga na południu miasta Goslar w środkowej części Niemiec. Palatium w Goslarze zastąpiło dotychczasową siedzibę cesarską w Werli. Rezydując w Goslarze władcy mogli sprawować lepszą kontrolę nad pobliskimi kopalniami kruszców, szczególnie srebra.
Palatium zostało rozbudowane przez Henryka III w latach ok. 1045-50, stając się najważniejszą siedzibą władców z dynastii salickiej. Dwór obejmował: dom cesarski (niem. "Kaiserhaus"), kolegiatę św. Szymona i Judy, kaplicę św. Ulryka oraz kościół Najświętszej Marii Panny (niem. "Liebfrauenkirche"). Dom cesarski jest największą, najstarszą i zarazem najlepiej zachowaną budowlą świecką z XI w. na terenie Niemiec. Już XI-wieczny kronikarz Lampert z Hersfeld pisał o goslarskim palatium jako "najsłynniejszej siedzibie Rzeszy".
Palatium cesarskie jest jednym z najznamienitszych zabytków goslarskiego historycznego miasta, które w 1992 zostało wpisane wraz z kopalnią w Rammelsbergu na listę dziedzictwa kulturowego UNESCO.
Rozmieszczenie budowli palatium.
Palatium cesarskie zbudowano na południu miasta Goslar na wzniesieniu Liebfrauenberg. Centralną budowlą palatium stał się dom cesarski (niem. "Kaiserhaus") stojący po stronie zachodniej. Na północy usytuowany był kościół Najświętszej Marii Panny (niem. "Liebfrauenkirche"), który nie zachował się do czasów obecnych – widoczne są jedynie jego fundamenty. Na południu znajduje się kaplica św. Ulryka, połączona obecnie z domem cesarskim przejściem arkadowym z XIX w. Na wschodzie, naprzeciwko domu cesarskiego wznosiła się kolegiata św. Szymona i św. Judy, z której zachował się jedynie północny przedsionek (niem. "Vorhalle"). Zarys fundamentów kolegiaty został wkomponowany w znajdujący się tu obecnie parking. W skład palatium wchodziły również rozmaite zabudowania mieszkalne i gospodarcze: panów, ministeriałów oraz świty cesarskiej. Całość otoczona była murem.
Najbliższe palatia znajdowały się w Werli oraz w Dahlum.
Architektura palatium.
Palatium powstało najprawdopodobniej na bazie królewskiej posiadłości myśliwskiej, którą rozbudował Henryk II na początku XI w. Dalsza rozbudowa nastąpiła za panowania Konrada II, który miał położyć kamień węgielny pod budowę kościoła Najświętszej Marii Panny (niem. "Liebfrauenkirche"). Prace zostały ukończone za czasów jego syna Henryka III, który w 1048 wezwał do Goslaru jednego z najsłynniejszych budowniczych owych czasów, późniejszego biskupa Osnabrück (1068-1088), Benno II. Po ponad 10 latach, na początku lat 50. XI w., nowy dom cesarski wraz z kolegiatą św. Szymona i Judy stanęły gotowe na przyjęcie cesarza. Nieznana jest do końca data powstania (poświęcenia) kaplicy św. Ulryka. Domniemywa się, że jej budowa przypadać może na czasy Henryka III, Henryka V albo nawet dopiero Lotara III z Supplinburga.
Dom cesarski.
Dom cesarski o wymiarach ok. 54 m długości na ok. 18 m szerokości stanowi największą świecką budowlę swoich czasów.
Centralną część oryginalnego domu wyznaczały dwa piętra sal, położonych jedna nad drugą, o wymiarach ok. 47 m długości na ok. 15 metrów szerokości. Obydwie sale posiadały sufity z bali, podtrzymywane pośrodku przez rząd kolumn. Górna sala była przeznaczona dla cesarza i jego świty, dolna zaś dla dworzan niższej rangi.
Tron cesarski stał na drugim piętrze, w sali górnej wysokiej na 7 m, pośrodku ściany zachodniej. Ścianę wschodnią przecinał rząd okien, z których rozciągał się widok na cały teren palatium oraz znajdującą się naprzeciwko domu katedrę. Środkowe okno drugiego piętra wychodziło na wspartą na kolumnach loggię, a po jego obydwu stronach znajdowały się trzy okna zakończone romańskimi okrągłymi łukami. Żadne z okien nie było przeszklone – strona wschodnia uchodziła za zawietrzną stronę budynku, przez co była mniej narażona na wpływ pogody.
Od północy, górna i dolna sala graniczyły z dwupiętrowym budynkiem mieszkalnym, którego górna część przeznaczona była najprawdopodobniej dla cesarza i jego rodziny. Z górnych pomieszczeń wiodły bezpośrednie przejścia do górnej sali, a także do kościoła NMP.
Za panowania Henryka V, na początku XII w., przeprowadzono kolejne prace budowlane i dodano od strony południowej bliźniaczy budynek mieszkalny. W 1132 zawaliła się środkowa część budynku, którą jednak niezwłocznie odbudowano. Przy czym na całej wysokości budowli dobudowano na środku skrzydło poprzeczne a przed środkowymi drzwiami wejściowymi wzniesiono przedsionek, który jednocześnie zaczął służyć jako balkon dla drugiego piętra. Na dotychczasowym stromym dachu pokrytym łupkami wyniesiono jeden szczyt. Ponadto niektóre okna otrzymały zamknięcia, a arkady okienne parteru zostały zastąpione kwadratowymi oknami. W domu założono również rodzaj ogrzewania podłogowego.
U stóp południowych schodów prowadzących do domu znajdują się pozostałości fundamentów wskazujących na pierwszą budowę Henryka II.
Dawna kolegiata św. Szymona i Judy.
Kolegiata była trójnawową bazyliką z transeptem, trzema apsydami po stronie wschodniej, westwerkiem z dwoma ośmiokątnymi wieżami oraz dobudowanym piętrem dla dzwonnicy, a także skromnym narteksem. Pod chórem znajdowała się krypta, a nad skrzyżowaniem nawy środkowej z transeptem kolejna wieża.
Kościół został poświęcony św. Szymonowi oraz św. Judzie 2 lipca 1051 r. przez arcybiskupa Hermana z Kolonii. W owym czasie bazylika była największą budowlą sakralną na wschód od Renu i stała się wzorem dla wielu budowniczych kościołów w Niemczech północnych, np. katedry brunszwickiej.
W 1819 kolegiata nazywana katedrą goslarską została sprzedana jako źródło materiałów budowlanych.
Przedsionek katedry.
Ok. 1150 katedra otrzymała przedsionek dobudowany do portalu północnego. Jest to jedyny element architektoniczny katedry zachowany do dnia dzisiejszego. Dawny portal północny stanowi tylną ścianę zachowanej budowli. Ściana frontowa udekorowana jest dwoma rzędami niszy – w niszy środkowej rzędu górnego znajduje się figura Marii z dzieciątkiem Jezus otoczona przez postaci aniołów. Dolny rząd przedstawia (w kolejności od lewej do prawej): cesarza Henryka III, patronów katedry św. Szymona, św. Mateusza oraz św. Judę, oraz figurę bliżej niezidentyfikowanego cesarza.
Obecnie w przedsionku wystawiony jest tron cesarski, który znajdował się wcześniej w katedrze. Pokryte brązem oparcia tronu zdobią ornamenty pochodzące z II poł. XI w. Otaczające tron szafy z piaskowca, datowane na lata wcześniejsze, pokryte są dekoracjami przedstawiającymi romańskie figury zwierząt oraz stworzeń baśniowych. Tron służył już prawdopodobnie Henrykowi IV. Obok tronu Karola Wielkiego w Akwizgranie, jest to jedyny zachowany do dzisiaj tron rzymskiego cesarza z okresu średniowiecza. Tron został nabyty w latach 40. XIX w. przez księcia Karola Pruskiego, który wystawił go w stylizowanej na średniowiecze części pałacu Glienicke pod Poczdamem. Tron służył również cesarzowi Wilhelmowi I z dynastii Hohenzollernów w czasie otwarcia pierwszego posiedzenia niemieckiego Reichstagu 21 marca 1871.
Kaplica św. Ulryka.
Kaplica św. Ulryka posiada dwa piętra. Część dolna zbudowana jest na planie równoramiennego krzyża greckiego z trzema apsydami. Część górna natomiast bazuje na ośmiokącie z jedną apsydą. Jest to rozwiązanie architektoniczne unikatowe na skalę Niemiec. Kwadratowy otwór nad skrzyżowaniem ramion krzyża stanowi połączenie pomiędzy parterem a piętrem, które przeznaczone było pierwotnie dla cesarza i jego rodziny. Kolejne połączenie pomiędzy dolną a górną częścią kaplicy zapewnia wieża z klatką schodową, znajdująca się pomiędzy północnym a zachodnim ramieniem krzyża. Wieża ta była wcześniej połączona bezpośrednio z południową częścią mieszkalną domu cesarskiego.
W dolnej części kaplicy, na skrzyżowaniu ramion krzyża, znajduje się sarkofag z ozdobną płytą przedstawiającą naturalnej wielkości postać leżącego cesarza Henryka III. Głowa władcy spoczywa na poduszce, u jego stóp leży pies. W prawej ręce cesarz dzierży berło, a w lewej model kościoła. W sarkofagu znajduje się ośmiokątna, pozłacana kapsuła, w której spoczywa serce Henryka III, pochowane w Goslarze na prośbę cesarza. Ciało Henryka III znajduje się w grobowcu katedry w Spirze.
Kościół NMP.
Kościół Najświętszej Marii Panny (niem. "Liebfrauenkirche") opierał się na kwadratowej części środkowej o boku ok. 10 m, do której od wschodu przylegały trzy apsydy, a od zachodu westwerk z dwoma okrągłymi wieżami. Budowla była dwupiętrowa. Dolna część kościoła z wejściem od strony południowej przeznaczona była dla dworzan niższych rangą. Górna część, połączona bezpośrednio z domem cesarskim, służyła cesarzowi i jego rodzinie.
Kościół NMP nie zachował się do czasów obecnych – widoczne są jedynie jego fundamenty.
Upadek i odbudowa.
W 1253 r. miała miejsce ostatnia wizyta niemieckiego króla w palatium – Wilhelma Holenderskiego. Wkrótce potem dwór zaczął podupadać. W 1289 pożar zniszczył wiele zabudowań, zburzono też młodsze budynki mieszkalne. W 1290 palatium przeszło w posiadanie miasta Goslar. Górna i dolna sala domu cesarskiego służyły jako pomieszczenie sądu miejskiego oraz sądu kraju Saksonii. Często jednak sale te były wykorzystywane jako składy i magazyny, np. w poł. XVI w. sale domu cesarskiego oraz pokoje starszego budynku mieszkalnego służyły jako spichlerz zboża.
Kaplica św. Ulryka była wykorzystywana od 1575 jako więzienie. Wieże kościoła NMP zawaliły się w 1672, a pozostała część budowli w 1722. Pozostałe rumowisko sprzedano jako materiał budowlany.
Mury katedry zaczęły się walić już w 1331, w 1530 przewróciła się jedna z wież. W 1802 z kościoła pozostała już jedynie ruina, którą sprzedano w 1819 za 1504 talary jako źródło materiałów budowlanych. Z katedry ostał się jedynie jej północny przedsionek.
W 1865 zawaliły się mury domu cesarskiego. w 1869 roku
Rada miasta Goslar skłaniała się do zburzenia budowli, jednak państwowa komisja zdecydowała o jego odbudowie. Prace rozpoczęły się w 1868. W 1875 cesarz Wilhelm I odwiedził plac budowy, co wzmocniło status projektu jako przedsięwzięcia wagi państwowej. W 1879 zakończono prace, w czasie których popełniono jednak liczne błędy architektoniczne – dodano elementy niezgodne z oryginalnym wyglądem obiektu: przejście arkadowe pomiędzy domem cesarskim a kaplicą św. Ulryka, schody przed wejściem wschodnim, kopie lwów brunszwickich oraz obrazy cesarza Fryderyka I Barbarossy oraz Wilhelma I. We wnętrzach zaś umieszczono monumentalne malowidła o tematyce historycznej.
W latach 1913-14 oraz w 1922 prowadzono serie prac archeologicznych pod kierunkiem profesora Uvo Hölschera, które doprowadziły do odkrycia fundamentów kościoła NMP.
Palatium cesarskie jest jednym z najznamienitszych zabytków goslarskiego historycznego miasta, które w 1992 zostało wpisane wraz z kopalnią w Rammelsbergu na listę dziedzictwa kulturowego UNESCO.

</doc>
<doc id="1181454" url="https://pl.wikipedia.org/wiki?curid=1181454" title="Black And Blue Again (utwór)">
Black And Blue Again (utwór)



</doc>
<doc id="1181455" url="https://pl.wikipedia.org/wiki?curid=1181455" title="Czechowice-Dziedzice Południowe">
Czechowice-Dziedzice Południowe

Czechowice-Dziedzice Południowe – stacja kolejowa w Czechowicach-Dziedzicach, w powiecie bielskim, w województwie śląskim.
W roku 2021 stacja obsługiwała 50–99 pasażerów na dobę.
Historia.
Początkowo funkcjonował przystanek kolejowy otwarty 20 czerwca 1895 roku. Wybudowano murowany budynek wraz z poczekalnią i kasą biletową oraz kasą bagażową. Stacja ma pojedynczy peron z wiatą oraz przejście nadziemne. Zostały wybudowane dodatkowo dwie nastawnie obsługujące również eksploatowaną bocznicę do elektrociepłowni Bielsko-Północ. Stacja ma cztery tory główne oraz dwa tory dodatkowe.
Pod koniec 2005 roku została zamknięta kasa biletowa oraz później poczekalnia. Obok stacji znajduje się plac ładunkowy. Korzystała z niego dawniej kolejka wąskotorowa z cegielni w Bestwinie, z której przeładowywano cegły na wagony normalnotorowe. 
Od stycznia 2007 roku budynek dworca jest wynajmowany przez Chrześcijańską Wspólnotę Zielonoświątkową; obiekt zaadaptowano na potrzeby nabożeństw, pierwsze z nich odbyło się 3 maja 2007 roku.

</doc>
<doc id="1181456" url="https://pl.wikipedia.org/wiki?curid=1181456" title="Województwo wileńskie">
Województwo wileńskie



</doc>
<doc id="1181457" url="https://pl.wikipedia.org/wiki?curid=1181457" title="Hidden Houses (utwór)">
Hidden Houses (utwór)



</doc>
<doc id="1181459" url="https://pl.wikipedia.org/wiki?curid=1181459" title="Józef Jan Giedroyć">
Józef Jan Giedroyć

Józef Jan Giedroyć herbu Hippocentaurus (ur. 19 marca 1795 w w województwie wileńskim, zm. 8 października 1831) – major Wojsk Polskich, jeden z przywódców powstania listopadowego na Litwie.
Życiorys.
W lipcu 1812 wstąpił do 18. Pułku Piechoty Księstwa Warszawskiego w randze podporucznika. W jego szeregach odbył kampanię rosyjską. 14 kwietnia 1813 przeniesiony do 6. Pułku Ułanów Księstwa Warszawskiego, z którym walczył w bitwie pod Lipskiem i wziął udział w szarży pod Wachau na szesnaście pułków jazdy nieprzyjacielskiej. W czasie tej bitwy był adiutantem generała Charles’a Lefebvre’a-Desnouettes’a. W 1814 wstąpił do 2. Pułku Strzelców Konnych. W 1824 złożył dymisję z armii.
W czasie powstania listopadowego, 28 marca 1831 wraz z Dominikiem Dowborem i Jakubem Tomkowiczem wystąpił na czele młodzieży w Telszach (wówczas było to miasto powiatowe) i wspólnie z oddziałem Józefa Syrowicza zmusił garnizon wojsk rosyjskich do ewakuacji. W pierwszej połowie maja na czele oddziału partyzantów nękał patrole wojsk rosyjskich w okolicach Wilna. 26 maja objął dowództwo nad 12 Pułkiem Ułanów. W dniu 1 lipca awansował na majora. 13 lipca 1831 roku podczas bitwy pod Nowym Miastem Żmudzkim Józef Jan Giedroyć otrzymał trzy rany postrzałowe.
6 września ranny major wraz z 37 oficerami oraz 48 powstańcami internowanymi z korpusów Giełguda, Rolanda i Chłapowskiego przekroczył granicę pruską i przybył do miasta Schippenbeil (dzisiaj Sępopol). 4 października został odznaczony złotym krzyżem Orderu Virtuti MIlitari. Niestety, 8 października zmarł, prawdopodobnie na zapalenie płuc. Oficerowie nie chcieli pochować zmarłego na ewangelickim cmentarzu, dlatego też najstarszy polski oficer, major Lubowski na miejsce spoczynku wyznaczył górę Wallberg (), która była kiedyś pruskim grodziskiem. Pogrzeb odbył się 10 października 1831 roku.
W miejscu spoczynku księcia Giedroycia postawiono ceglany grobowiec w kształcie prostokątnej kapliczki. Miał on około 2 metrów wysokości i był ozdobiony żelaznym krzyżem. Niestety, po pewnym czasie uległ zniszczeniu.

</doc>
<doc id="1181462" url="https://pl.wikipedia.org/wiki?curid=1181462" title="Czechowice-Dziedzice Przystanek">
Czechowice-Dziedzice Przystanek

Czechowice-Dziedzice Przystanek – przystanek kolejowy w Czechowicach-Dziedzicach, w powiecie bielskim, w województwie śląskim. Zlokalizowany jest na wysokości 262 m n.p.m.
Historia.
Przystanek kolejowy został otwarty 15 stycznia 1906 roku. W budynku została zlokalizowana poczekalnia i pomieszczenie dróżnika. Na przełomie maja i czerwca 2011 roku przeprowadzono remont obiektu. Wówczas wymieniona została stolarka okienną i drzwiowa z dachem. Natomiast elewacja została ocieplona i pomalowana. Niedaleko przystanku poprowadzono tor stanowiący połączenie bocznicy rafinerii z bocznicą zapałkowni. Po uruchomieniu pociągów przez Koleje Śląskie w grudniu 2012 roku zadecydowano o likwidacji postoju pociągów na przystanku. Od rozkładu jazdy wprowadzonego 9 czerwca 2013 roku na przystanku zatrzymywały się tylko wybrane pociągi osobowe. Według danych Urzędu Transportu Kolejowego dobowa wymiana pasażerska na przystanku w 2021 roku wynosiła 20–49 osób.

</doc>
<doc id="1181463" url="https://pl.wikipedia.org/wiki?curid=1181463" title="Parafia Narodzenia Najświętszej Maryi Panny w Mińsku Mazowieckim (rzymskokatolicka)">
Parafia Narodzenia Najświętszej Maryi Panny w Mińsku Mazowieckim (rzymskokatolicka)

Parafia Rzymskokatolicka Narodzenia Najświętszej Maryi Panny w Mińsku Mazowieckim, erygowana w 1422 roku. Największa parafia w Mińsku Mazowieckim, a do 25 grudnia 1984 jedyna, obok mariawickiej.
Historia Kościoła i Parafii.
Parafia Narodzenia NMP w Mińsku Mazowieckim należy do najstarszych w diecezji warszawsko-praskiej. Pierwszy drewniany kościół został konsekrowany w 1422 roku. W XVI wieku został wzniesiony, przez rodzinę Mińskich, kolejny kościół z cegły palonej. Na początku XVII wieku kościół spłonął. Wkrótce ks. Prokop Kotecki, proboszcz miński, kościół ten odbudował i wyposażył we wszystkie sprzęty kościelne.
Kościół miński początkowo należał do diecezji poznańskiej, od roku 1805 (faktycznie od 1807) do diecezji lubelskiej i dekanatu liwskiego i garwolińskiego, od roku 1818 do arcybiskupstwa warszawskiego. Po reorganizacji Kościoła w Polsce w 1992 roku, należy do diecezji warszawsko-praskiej. 
Kościół początkowo jednonawowy, w latach 1908–1912 został rozbudowany i przekształcony w stylu neobarokowym według projektu architekta Józefa Piusa Dziekońskiego. Dodano wówczas nawy boczne, wieże oraz kaplicę i zakrystię po bokach prezbiterium. W roku 1914 świątynia została konsekrowana przez księdza arcybiskupa Aleksandra Kakowskiego. W 1958 roku kościół miński został uznany za zabytek. Za zabytki uznano również główny ołtarz, krucyfiks, dwa ołtarze boczne, chrzcielnicę, dwa feretrony i kropielnicę.
Przygotowując się do uroczystości koronacyjnych w 2000 roku parafia podjęła trud gruntownego odnowienia świątyni.
Sanktuarium.
Nazwa Sanktuarium Matki Bożej Hallerowskiej związana jest z mszą dziękczynną po "bitwie warszawskiej w 1920". 
Informacje.
Parafia liczy 20 tysięcy wiernych.
Proboszczem parafii od 2015 roku jest ks. Jerzy Karol Mackiewicz. 
Msze święte w dni powszednie odbywają się o godzinach: 6:30, 7:00, 8:00 i 18:00. W niedziele o godzinach: 6:30, 8:00, 9:30, 11:00, 12:30, 16:00 (oprócz wakacji), 18:00. Adoracja Najświętszego Sakramentu odbywa się w każdy czwartek w godzinach 8:30-18:00.

</doc>
<doc id="1181464" url="https://pl.wikipedia.org/wiki?curid=1181464" title="Katarzyna Dołgorukowa (1847–1922)">
Katarzyna Dołgorukowa (1847–1922)

Katarzyna Dołgorukowa (ur. , zm. 15 lutego 1922) – księżna Dołgorukowa, żona Aleksandra II Romanowa, cara Rosji.
Katarzyna była córką księcia Michaiła Dołgorukowa i Wiery Wiszniewskiej. Była wieloletnią kochanką cara Aleksandra II (starszego od niej o 29 lat), a później jego morganatyczną żoną, z tytułem księżnej Juriewskiej.
Aleksander i Katarzyna mieli już przed zawarciem małżeństwa trójkę dzieci. Związek ich trwał od 1865 roku. Ślub wzięli w cerkwi pałacowej w Carskim Siole 6 lipca 1880, niecały miesiąc po śmierci carycy Marii Aleksandrowny, która zmarła 8 czerwca. Katarzyna została wdową w wyniku zamachu na Aleksandra II 13 marca 1881 dokonanego przez organizację rewolucyjną Narodnaja Wola. Katarzyna udała się wraz z dziećmi do Francji.
Katarzyna długo opierała się carowi, nie chciała być zwykłą kochanką władcy, gdyż pochodziła ze starego i szanowanego rodu. W końcu jednak uległa, gdy car obiecał jej status niemal równy z carycą (m.in. zamieszkanie w pałacu cesarskim). Unikała zajmowania się kwestiami politycznymi i szczerze kochała cara. Do końca życia wspominała go z miłością, a osoby z jej otoczenia przekazały, że zachowała wszystkie jego rzeczy, które traktowała niemal jak relikwie.
Dzieła.
Zachowała się korespondencja księżny z carem Aleksandrem.
Niedługo po zabójstwie małżonka, w 1882 roku, już na wygnaniu z Rosji, wydała pod pseudonimem męskim Victor Laferté, napisane w języku francuskim wspomnienia zatytułowane "Alexandre II. Détails inédits sur sa vie intime et sa mort" ("Aleksander II. Nieopublikowane szczegóły odnośnie do jego prywatnego życia i śmierci"). Rosyjski przekład wspomnień zatytułowany "Aleksandr II. Vospominaniya" (j. ros. Александр II. Воспоминания) ukazał się w 2004 w Moskwie.

</doc>
<doc id="1181465" url="https://pl.wikipedia.org/wiki?curid=1181465" title="Parafia św. Antoniego w Mińsku Mazowieckim">
Parafia św. Antoniego w Mińsku Mazowieckim

Parafia pod wezwaniem św. Antoniego z Padwy w Mińsku Mazowieckim – parafia rzymskokatolicka w zachodniej części Mińska Mazowieckiego. Parafia należy do diecezji warszawsko-praskiej.
Parafia została erygowana 25 grudnia 1984 roku, jako druga rzymskokatolicka w Mińsku Mazowieckim. Wieloletnim i zasłużonym proboszczem był ks.inf. Jan Byrski, na emeryturę odszedł w 2017.
Kościół.
Jasny, górujący nad dużą częścią miasta budynek ukończono w ciągu kilkunastu lat. Składa się on z dwóch kościołów (górny i dolny), kaplicy, dzwonnicy i zakrystii. W górnym kościele w głównym ołtarzu znajduje się wielki krzyż wzorowany na krzyżu z Mogiły. Na ścianach bocznych kościoła znajdują się płaskorzeźby świętych ewangelistów, Świętej Rodziny i kilku polskich świętych. Jest dosyć ciekawym przykładem architektury PRL-u.

</doc>
<doc id="1181467" url="https://pl.wikipedia.org/wiki?curid=1181467" title="Málaga Club de Fútbol">
Málaga Club de Fútbol



</doc>
<doc id="1181468" url="https://pl.wikipedia.org/wiki?curid=1181468" title="Parafia św. Jana Chrzciciela w Mińsku Mazowieckim">
Parafia św. Jana Chrzciciela w Mińsku Mazowieckim

Parafia pw. św. Jana Chrzciciela w Mińsku Mazowieckim – parafia rzymskokatolicka w południowo-zachodniej części miasta. Obejmuje (licząc od wschodu) Stankowiznę, okolice ul. Sosnkowskiego, Kędzierak i wieś Gamratka. 
Parafia została erygowana w 1998 przez biskupa Kazimierza Romaniuka. Główną przyczyną jej powstania była duża odległość z Kędzieraku do jakichkolwiek świątyń.
Jest określana parafią patronacką miasta (św. Jan Chrzciciel jest jego patronem) oraz 7 Pułku Ułanów Lubelskich (którego muzeum znajduje się na terenie parafii).
Kaplice i plebania.
Pierwsza kaplica była drewniana. Szybko powstała murowana kaplica (dość duża jak na kaplicę) połączona z plebanią.
Kaplica św. Jana Chrzciciela wyposażona jest m.in. w obraz przedstawiający chrzest Jezusa, kopię obrazu Jezu ufam Tobie i inne obrazy oraz drogę krzyżową w postaci drewnianych płaskorzeźb. Tablicą przy wejściu upamiętniono Mińszczan zamordowanych przez NKWD.
Kościół.
W 2004 ruszyły prace przy budowie kościoła zaprojektowanego przez Małgorzatę Wagner i Jana Skopińskiego. Obecnie kościół jest już ukończony.
Kapłani.
Od początku istnienia parafii proboszczem jest ksiądz Marian Sobieszek. Wcześniej był wikarym w parafii św. Antoniego.
Parafia miała 6 wikariuszy. Byli to kolejno ks. Aleksander Juszczuk, ks. Zbigniew Szymański, ks. Norbert Ostanek, ks. Mariusz Przywoźny, ks. Piotr Milewski i ks. Paweł Stanisław Trzciński.
Obecnie wikariuszem jest ks. Jacek Skoczylas.
Związki z innymi parafiami.
Parafią macierzystą jest Parafia św. Antoniego w Mińsku Mazowieckim.
Silne są związki z parafią w Hucie Mińskiej. Parafianie św. Jana Chrzciciela wspomagali zbiórkami pieniędzy budowę kościoła w Hucie, pomoc ta jest odwzajemniana. Organizowane są także wspólne drogi krzyżowe (odległość między kościołami wynosi 4 km, transport przed i po drodze krzyżowej zapewniają wynajęte autobusy).

</doc>
<doc id="1181470" url="https://pl.wikipedia.org/wiki?curid=1181470" title="Parafia cywilno-wojskowa św. Michała Archanioła w Mińsku Mazowieckim">
Parafia cywilno-wojskowa św. Michała Archanioła w Mińsku Mazowieckim

Parafia św. Michała Archanioła – parafia cywilno-wojskowa w Mińsku Mazowieckim, w województwie mazowieckim.
Została erygowana 21 stycznia 1993 roku, przez biskupa polowego Sławoja Leszka Głódzia (parafia wojskowa), zaś 1 lipca 1994 utworzono ośrodek duszpasterski, a 15 sierpnia 2004 parafię w ramach diecezji warszawsko-praskiej (parafia cywilna).
Parafia dysponuje nowym kościołem.
Jako parafia wojskowa obejmuje Oddział Specjalny Żandarmerii Wojskowej, Centrum Szkolenia Żandarmerii Wojskowej oraz 23 Bazę Lotnictwa Taktycznego.
Pod względem administracyjnym należy do dwóch dekanatów: mińskiego-Narodzenia Najświętszej Maryi Panny i Żandarmerii Wojskowej Ordynariatu Polowego Wojska Polskiego (do roku 2012 parafia należała do Dekanatu Sił Powietrznych Południe).

</doc>
<doc id="1181476" url="https://pl.wikipedia.org/wiki?curid=1181476" title="Goczałkowice Zdrój (przystanek kolejowy)">
Goczałkowice Zdrój (przystanek kolejowy)

Goczałkowice Zdrój – przystanek kolejowy w Goczałkowicach-Zdroju, w województwie śląskim, w Polsce. Stacja obsługuje ruch lokalny Katowice – Bielsko-Biała.
W roku 2021 przystanek obsługiwał 50–99 pasażerów na dobę.
Historia.
Most kolejowy oraz dworzec wybudowano w latach 90. XIX wieku. Dworzec położony był na trasie kolei Warszawsko-Wiedeńskiej, a pierwszy pociąg przejechał przez Goczałkowice 24 czerwca 1870.
Budynek spełniał swoją rolę do początku XXI wieku, gdy zamknięto kasy i poczekalnie ze względu na coraz większą ilość bezdomnych. W 2013 zabytkowy dworzec trafił do gminy Goczałkowice-Zdrój. W grudniu 2015 roku zakończono remont budynku. Otwarto w nim Centrum Obsługi Ruchu Turystycznego. W listopadzie 2020 dworzec otrzymał tytuł "Dworca Roku 2020"
Decyzją Śląskiego Wojewódzkiego Konserwatora Zabytków z 30 stycznia 2023 do rejestru zabytków nieruchomych województwa śląskiego pod numerem A/1125/23 wpisano budynek dworca kolejowego Goczałkowice-Zdrój przy ul. Uzdrowiskowej 74, wraz z historyczną aleją dojazdową i najbliższym otoczeniem obejmującym w całości teren działek ewidencyjnych nr 747/112 i 750/111.

</doc>
<doc id="1181479" url="https://pl.wikipedia.org/wiki?curid=1181479" title="Callimico goeldii">
Callimico goeldii



</doc>
<doc id="1181480" url="https://pl.wikipedia.org/wiki?curid=1181480" title="Emporio Armani">
Emporio Armani

Emporio Armani – młodzieżowa linia Armaniego, przeznaczona głównie dla młodszych dorosłych. . Produkty włączone w tę markę to: ubrania "ready-to-wear" męskie i damskie, okulary przeciwsłoneczne, perfumy oraz akcesoria i zegarki.

</doc>
<doc id="1181484" url="https://pl.wikipedia.org/wiki?curid=1181484" title="Wiata przystankowa">
Wiata przystankowa

Wiata przystankowa – konstrukcja zaprojektowana jako osłona dla pasażerów przebywających na przystankach autobusowych, trolejbusowych, tramwajowych czy peronach kolejowych. Wiaty przystankowe zalicza się do zbioru obiektów małej architektury miejskiej, 
Materiały.
Obecnie najpowszechniej występują wiaty przystankowe o konstrukcji wykonanej ze stali konstrukcyjnej, zwykle cynkowanej ogniowo i lakierowanej proszkowo. Rzadziej spotyka się konstrukcje wykonane ze stopów aluminium czy stali nierdzewnej. Ściany wiat wypełniane są najczęściej szkłem hartowanym, ale także klejonym, płytami z poliwęglanu, szkła akrylowego, płytami kompozytowymi, drewnem lub blachą. Pokryciem dachowym jest najczęściej polięglan komorowy dymiony. Stosuje się również poliwęglan lity, płyty kompozytowe, szkło hartowane, szkło klejone, blachę trapezową oraz rozwiązania umożliwiające posadzenie roślinności. 
Starsze konstrukcje często były wykonane częściowo lub w całości z betonu bądź ze stali konstrukcyjnej obłożonej blachą (często trapezową lub falistą) lub płytami z tworzywa sztucznego. Z racji niskich walorów estetycznych, oraz postępującej korozji i starzenia wykorzystanych materiałów, tego typu konstrukcje zastępowane są coraz częściej przez nowsze, lepiej zabezpieczone przed warunkami atmosferycznymi i aktami wandalizmu konstrukcje.
Konstrukcja.
Konstrukcje wiat przystankowych najczęściej nie są zamknięte, czyli nie posiadają czterech ścian (zazwyczaj posiadają trzy ściany, ale mogą również występować wersje bez ścian, z jedną, lub dwoma ścianami). Ściany nie spełniają wymogów izolacji termicznej, a ich zadanie sprowadza się do osłony podróżnych przed opadami atmosferycznymi i podmuchami wiatru. Ściany wiat bywają również wykorzystywane jako podstawa dla nośników treści informacyjnych i reklamowych. Obecnie najpowszechniej spotyka się wiaty przystankowe składające się ze ścianki tylnej i dwóch ścianek bocznych. Ścianki boczne mogą być pełne (o szerokości zbliżonej do bocznego wymiaru dachu, patrząc z boku różnice pomiędzy tymi wymiarami są symetryczne po obu stronach), cofnięte (ścianka jest węższa niż szerokość dachu, patrząc z boku widać asymetrię różnic szerokości dachu i szerokości ścianki), trójdzielne (ścianka jest podzielona na trzy części), przystosowane do połączenia z kioskiem (powstaje wówczas tak zwany zestaw kioskoprzystanku), lub przystosowane do umieszczenia w niej gabloty o charakterze reklamowym.
Gabloty reklamowe można umieszczać w konstrukcji wiat zarówno w ściankach bocznych, jak i tylnych.
Aluminiowe gabloty umieszczone w wiatach pozwalają właścicielom wiat na uzyskanie dochodu z odsprzedaży powierzchni reklamowej. Jest to coraz częściej spotykana forma refinansowania kosztów związanych zakupem, utrzymaniem i obsługą wiat.
Posadowienie.
Wiaty przystankowe wymagają posadowienia. Część producentów ustawia wiaty bezpośrednio na nawierzchni chodnika, co może okazać się rozwiązaniem niewystarczającym przy niekorzystnych warunkach atmosferycznych (szczególnie przy pojawiających się coraz częściej gwałtownych wichurach). Bezpieczne i zgodne z obowiązującymi normami posadowienie wiat wymaga zastosowania betonowych fundamentów punktowych, stop fundamentowych. Elementy kotwiące powinny zostać zagłębione w ziemi na głębokość przemarzania. Stabilność wiaty powinna zostać potwierdzona obliczeniami statycznymi. Niektóre konstrukcje, zwłaszcza te pozbawione ścian bocznych, wymagają zastosowania płyt fundamentowych. W procesie wyboru najodpowiedniejszej formy posadowienia może być wymagana informacja na temat strefy wiatrowej, do której przyporządkowana jest dana lokalizacja.
Wyposażenie.
Na wyposażenie wiaty mogą składać się:

</doc>
<doc id="1181485" url="https://pl.wikipedia.org/wiki?curid=1181485" title="Goczałkowice (przystanek kolejowy)">
Goczałkowice (przystanek kolejowy)

Goczałkowice – przystanek kolejowy w Goczałkowicach-Zdroju, w województwie śląskim, w Polsce. Stacja obsługuje ruch lokalny Katowice - Bielsko-Biała.
W roku 2021 przystanek obsługiwał 300–499 pasażerów na dobę.

</doc>
<doc id="1181488" url="https://pl.wikipedia.org/wiki?curid=1181488" title="Eurostar (ujednoznacznienie)">
Eurostar (ujednoznacznienie)



</doc>
<doc id="1181494" url="https://pl.wikipedia.org/wiki?curid=1181494" title="Associazione Calcio ChievoVerona">
Associazione Calcio ChievoVerona



</doc>
<doc id="1181495" url="https://pl.wikipedia.org/wiki?curid=1181495" title="Patrick Galbraith">
Patrick Galbraith

Patrick Galbraith (ur. 16 kwietnia 1967 w Tacoma) – amerykański tenisista, zwycięzca US Open 1994 i US Open 1996 w grze mieszanej, lider rankingu ATP deblistów, reprezentant w Pucharze Davisa.
Kariera tenisowa.
Leworęczny Galbraith, rozpoczynając w 1989 karierę zawodową, miał za sobą udane występy w rozgrywkach akademickich – jako student Uniwersytetu Kalifornijskiego w Los Angeles tworzył parę z Brianem Garrowem i 3–krotnie zdobył tytuł "All American" (1986–1989) oraz akademickim mistrzostwem kraju ("Intercollegiate") w 1988. Początkowo próbował łączyć grę podwójną z turniejami singlowymi, ale udało mu się w latach 1989–1990 jedynie trzykrotnie wystąpić w imprezach rangi ATP World Tour, za każdym razem kończąc udział na 1 rundzie. Mecze te oraz kilka turniejów ATP Challenger Tour pozwoliły mu w czerwcu 1990 na uplasowanie się w światowym rankingu gry pojedynczej na 411. miejscu. Po 1991 roku całkowicie skoncentrował się na grze podwójnej.
Pierwszy wygrany turniej deblowy Galbraith osiągnął w sezonie 1989, na trawiastych kortach w Newport, mając za partnera swojego dotychczasowego partnera z rozgrywek akademickich Garrowa. W 1990 wygrał 2 turnieje, był w 1 finale, a w parze z Kellym Jonesem osiągnął półfinał wielkoszlemowego US Open. W 1991 Galbraith większość imprez rozegrał w parze z Toddem Witskenem, co zaowocowało 3 turniejowymi trofeami (w tym w prestiżowym Canadian Open) oraz pierwszym awansem do deblowego Tennis Masters Cup. Amerykanie zakończyli wieńczącą sezon imprezę na etapie rozgrywek grupowych, wygrywając 1 pojedynek i 2 przegrywając.
Sezon 1992 Galbraith z 5 tytułami z różnymi partnerami. W 1993 roku Galbraith stworzył regularną parę z Grantem Connellem, z którym grał przez 3 sezony. W pierwszym roku wspólnej gry znaleźli się na czele rankingu par, wygrali 3 turnieje i 4 razy przegrywali w finałach, a w Tennis Masters Cup odpadli w półfinale. Znaczącym sukcesem był finał Wimbledonu, w którym jednak musieli uznać wyższość pary Todd Woodbridge–Mark Woodforde. W październiku 1993 Galbraith został liderem indywidualnego rankingu światowego deblistów, na czele którego miesiąc później zmienił go Connell, dzięki 1 finałowi osiągniętemu z innym partnerem. Organizacja tenisistów zawodowych ATP nadała obu graczom tytuł „Pary deblowej roku” ("ATP World Tour Doubles Team of the Year").
W 1994 roku Connell i Galbraith wygrali 4 turnieje, w tym zawody w Indian Wells. Wśród 3 finałów był ponownie Wimbledon, w którym znowu ulegli Woodbridge'owi i Woodfordowi. W 1995 wśród sukcesów północnoamerykańskiej pary zabrakło wielkoszlemowego finału, było natomiast 5 triumfów turniejowych i 2 finały (ponadto Galbraith był w finale w Nottingham z Danie’em Visserem). Wśród tytułów wywalczonych w sezonie 1995 przez debel Connell–Galbraith jest mistrzostwo w Tennis Masters Cup. W finale pokonali Paula Haarhuisa i Jacco Eltingha 7:6, 7:6, 3:6, 7:6.
Na tym sukcesie współpraca Galbraitha i Connella zakończyła się. W sezonie 1996 Amerykanin ponownie grywał z wieloma partnerami, każde z 4 turniejowych zwycięstw odnosząc z innym tenisistą, a przegrany finał w Miami zaliczając z piątym, którym był Ellis Ferreira, z którym następnie grał regularnie w 1997, odnosząc 5 zwycięstw turniejowych i dochodząc do dalszych 2 finałów, a także po raz piąty w karierze awansując do Tennis Masters Cup (odpadli po rozgrywkach grupowych z 1 wygraną i 2 porażkami). W 1998 Galbraith wygrał 1 turniej, a w 1999 2 – ostatnie w karierze. Grał jeszcze do późnego lata sezonu 2000, w ostatnim roku występów zawodowych będąc w finale w Scottsdale (z Davidem Macphersonem) oraz w półfinałach w Miami i Atlancie (z Brianem MacPhie). Karierę zakończył po US Open 2000, zarobiwszy na korcie jako tenisista zawodowy ponad dwa i pół miliona dolarów. Łącznie wygrał 36 turniejów zaliczanych do klasyfikacji ATP World Tour, a w 19 przegrywał w finałach.
W turniejach wielkoszlemowych nie udało się Galbraithowi nigdy wygrać w męskim deblu – Wimbledon 1993 i 1994 z Connellem pozostały jedynymi finałami, a w innych imprezach Wielkiego Szlema był co najmniej półfinalistą (French Open 1994 z Connellem, Australian Open 1996 z Olchowskim, US Open 1990 z Jonesem i 1995 z Connellem). Amerykanina zwycięstwa wielkoszlemowe jednak nie ominęły, triumfował 2–krotnie w konkurencji gry mieszanej, oba zwycięstwa odnosząc podczasUS Open, w 1994 mając za partnerkę Elnę Reinach, a 2 lata później Lisę Raymond. Ponadto z Raymond był w finałach French Open 1997 i US Open 1998.
Galbraith w zmaganiach o Puchar Davisa wystąpił w 2 meczach, partnerując w 1996 Patrickowi McEnroe w wygranym spotkaniu z Meksykiem i przegranym z Czechami.

</doc>
<doc id="1181496" url="https://pl.wikipedia.org/wiki?curid=1181496" title="Ledóchowscy herbu Szaława">
Ledóchowscy herbu Szaława

Ledóchowscy – polski i austriacki ród szlachecki herbu Szaława wywodzący się z prawosławnej szlachty wołyńskiej. Według ks. S. Barącza, pochodzenia ruskiego. Gniazdem rodu była wieś Leduchów na Wołyniu.

</doc>
<doc id="1181499" url="https://pl.wikipedia.org/wiki?curid=1181499" title="Pszczyna (stacja kolejowa)">
Pszczyna (stacja kolejowa)

Pszczyna – stacja kolejowa w Pszczynie, w województwie śląskim, w Polsce. Według klasyfikacji PKP ma kategorię dworca aglomeracyjnego. Znajduje się na wysokości 232 m n.p.m.
Pasażerowie.
W roku 2017 wymiana pasażerska wyniosła 876 tys. osób (2,4 tys. dziennie), co dało jej 99. miejsce w Polsce.
W roku 2018 wymiana pasażerska wyniosła 986 tys. osób (2,7 tys. dziennie), co dało jej 93. miejsce w Polsce.
W roku 2019 wymiana pasażerska wyniosła 1,13 mln osób (3,1 tys. dziennie), co dało jej 90. miejsce w Polsce.
W roku 2020 wymiana pasażerska wyniosła 695 tys. osób (1,9 tys. dziennie), co dało jej 82. miejsce w Polsce.
W roku 2021 stacja obsługiwała 2,1 tys. pasażerów na dobę (łącznie 767 tys. osób).
Historia.
Stacja powstała 15 listopada 1868 na odcinku Tychy – Czechowic-Dziedzice niemieckiej Kolei Prawego Brzegu Odry ("Rechte-Oder-Ufer-Eisenbahn"). 21 listopada 1938 stacja stała się węzłową, gdy otwarto do użytku linię kolejową z Rybnika do Pszczyny.
W budynku dworca powstałego w 1890 roku znajduje się poczekalnia z kasą biletową.
W latach 2012–2014 przeprowadzono kosztem 2,5 mln zł (netto) gruntowny remont dworca, inwestycja została sfinansowana z budżetu państwa i środków własnych PKP. Otwarcie kompleksowo wyremontowanego dworca miało miejsce 16 września 2014. Od 12 listopada 2014 do 4 listopada 2019 w budynku dworca działał Powiatowy Punkt Informacji Turystycznej, który następnie przeniesiono do nowo powstałego budynku centrum przesiadkowego.
Ruch pociągów.
Stacja obsługuje ruch lokalny Katowice – Bielsko-Biała/Zwardoń, Katowice – Cieszyn/Wisła, Bielsko Biała – Racibórz/Wodzisław Śląski, a także ruch dalekobieżny: pociągi spółki PKP Intercity do Warszawy, Wrocławia, Gdyni i Bielska-Białej, w tym pociągi Express InterCity Premium.

</doc>
<doc id="1181503" url="https://pl.wikipedia.org/wiki?curid=1181503" title="Piasek (przystanek kolejowy)">
Piasek (przystanek kolejowy)

Piasek – przystanek kolejowy w Piasku, w województwie śląskim, w Polsce. Przejazd kolejowo-drogowy z zaporami kategorii A. Budynek dworca składa się z kilku pomieszczeń: pomieszczenia dróżnika, kotłowni, kasy biletowej (nieczynnej), poczekalni (nieczynnej), toalety (nieczynnej). Przystanek obsługuje ruch lokalny Katowice – Bielsko-Biała.
W roku 2021 przystanek obsługiwał 300–499 pasażerów na dobę.
W 2015 r. peron przeszedł modernizację.
Historia.
W 1869 roku przeprowadzono przez Piasek jednotorową linię kolejową łączącą Szopienice (obecnie dzielnica Katowic) z Pszczyną; drugi tor linii powstał w 1905 roku. Pierwszy pociąg przejechał tą linią 24 czerwca 1870 roku. Pociągi nie zatrzymywały się w Pasku, a najbliższa stacja kolejowa znajdowała się w Kobiórze i Pszczynie. W 1920 roku, po długich staraniach mieszkańców Piasku, Czarkowa, Studzienic oraz ówczesnego wójta i po długiej walce o przystanek kolejowy, gmina zakupiła działkę i przystąpiono do budowy stacji (przystanku kolejowego). Pierwszy pociąg pasażerski legalnie zatrzymał się na przystanku w Piasku w dzień przed Wigilią Bożego Narodzenia tj. 23 grudnia 1922 roku, po pozytywnym rozpatrzeniu starań mieszkańców przez władze polskie.

</doc>
<doc id="1181505" url="https://pl.wikipedia.org/wiki?curid=1181505" title="Kuninkpert">
Kuninkpert

Kuninkpert (również Cunibert lub Cunincpert) (ur. ?, zm. 700) – król Longobardów w latach 688–700. Był następcą swego ojca Perktarita, choć z tronem związany jako współrządca był od 678.
Prowadził wojnę z ariańskim buntem Alahisa, księcia Tarentu, a później Brescji, który walczył już z jego ojcem, a zbuntował się ponownie w 688 po śmierci Perktarita. Alahis opanował pałac królewski w Pawii i zamknął Kuninkperta w zamku na wyspie pośrodku jeziora Como. Jednak rządy Alahisa były uciążliwe i tyrańskie, więc utracił wsparcie ludu. W końcu w 689 Kuninkpert wystąpił z oddziałami z Piemontu i pokonał Alahisa i jego oddziały z regionu Wenecji w bitwie pod Coronate w zakolu rzeki Adda niedaleko Lodi. Alahis został rozgromiony i poległ w bitwie.
Kuninkpert walczył z wieloma powstaniami i buntami podczas swych rządów, włączając w to powstanie Ansfrida, uzupratora w księstwie Friuli, którego z powodzeniem podporządkował swemu zwierzchnictwu.
Udanie zakończył też schizmę w kościele włoskim między Akwileją a Grado.
Zmarł w 700, a następcą został jego młody syn Liutpert pod opieką regenta Ansprand, którzy zmagali się wieloma buntownikami. W czasie rządów Kuninkperta miało miejsce wiele wojen. Był pierwszym monarchą longobardzkim, który wybijał monety ze swoją podobizną.
Pojął za żonę Hermelindę pochodzącą z Anglii.

</doc>
<doc id="1181506" url="https://pl.wikipedia.org/wiki?curid=1181506" title="Pleasant Dreams">
Pleasant Dreams

Pleasant Dreams – szósty studyjny album zespołu Ramones, wydany 29 lipca 1981 roku przez Sire Records. Reedycja z 2002 (Rhino Records) została uzupełniona dodatkowymi utworami.
Skład.
Gościnnie:

</doc>
<doc id="1181508" url="https://pl.wikipedia.org/wiki?curid=1181508" title="Zeus z Artemizjon">
Zeus z Artemizjon



</doc>
<doc id="1181512" url="https://pl.wikipedia.org/wiki?curid=1181512" title="Istanbul Cankurtaran">
Istanbul Cankurtaran

Istanbul Cankurtaran - stacja kolejowa w Stambule, w Turcji. Stacja posiada 1 peron.

</doc>
<doc id="1181516" url="https://pl.wikipedia.org/wiki?curid=1181516" title="Browar Haberbuscha">
Browar Haberbuscha



</doc>
<doc id="1181517" url="https://pl.wikipedia.org/wiki?curid=1181517" title="Afera węglowa">
Afera węglowa



</doc>
<doc id="1181518" url="https://pl.wikipedia.org/wiki?curid=1181518" title="Kobiór (przystanek kolejowy)">
Kobiór (przystanek kolejowy)

Kobiór – przystanek kolejowy w Kobiórze, w województwie śląskim, w Polsce. Poczekalnia czynna. Kasa nieczynna. Stacja obsługuje ruch lokalny Katowice – Bielsko-Biała.
W roku 2021 przystanek obsługiwał 200–299 pasażerów na dobę.

</doc>
<doc id="1181526" url="https://pl.wikipedia.org/wiki?curid=1181526" title="Cardaminopsis arenosa">
Cardaminopsis arenosa



</doc>
<doc id="1181527" url="https://pl.wikipedia.org/wiki?curid=1181527" title="World Class Wreckin’ Cru">
World Class Wreckin’ Cru

The World Class Wreckin’ Cru – grupa muzyczna tworząca w nurcie electro, w której pierwsze kroki stawiał Dr. Dre. 
Historia.
Założycielem grupy był Lonzo (właściciel klubu Eve After Dark z Compton), a właścicielem Alonzo Williams.
W składzie oprócz Dr. Dre i Lonzo byli również DJ Yella i Cli-N-Tel. 
Pierwsze single grupy ("Juice", "Surgery") stanowią klasykę połączenia electro i oldschoolowego rapu. Aktywność grupy po 1986 roku stanowiła niemalże solową działalność Lonzo, podczas gdy pozostali członkowie zaangażowali się w gangsta rap, tworząc N.W.A. Pod szyldem "The World Class Wreckin’ Cru" ukazała się ballada "Turn Off The Lights", oraz pełny album "Phases In Life". Brzmienie produkcyjne W.C.W.C. z czasem oddalało się od electro, dążąc ku bardziej melodyjnym utworom.

</doc>
<doc id="1181528" url="https://pl.wikipedia.org/wiki?curid=1181528" title="Gęsiówka piaskowa">
Gęsiówka piaskowa



</doc>
<doc id="1181531" url="https://pl.wikipedia.org/wiki?curid=1181531" title="Carl Barât">
Carl Barât

Carl Ashley Raphael Barât (ur. 6 czerwca 1978 w Basingstoke) – brytyjski muzyk i aktor. Były założyciel, wokalista i gitarzysta zespołów The Libertines oraz Dirty Pretty Things, a także twórca założonej w 2004 grupy The Chavs. Obecnie artysta solowy.
Karierę muzyczną rozpoczynał w zespole The Libertines, który założył wspólnie z Pete’em Dohertym. Silna przyjaźń między nimi, która stała się obiektem zainteresowania mediów, była przepełniona chęcią zdominowania drugiej osoby z jednej strony oraz wzajemnym uwielbieniem z drugiej. Ich zespół wydał dwie wysoko ocenione płyty, jednak relacje między Carlem a uzależnionym od narkotyków Pete’em stały się jedną z przyczyn rozwiązania zespołu w 2004. Równocześnie w grudniu 2004 Barât wystąpił po raz pierwszy ze stworzonym przez siebie zespołem The Chavs, w którego skład weszli członkowie innych grup muzycznych: Tim Burgess (The Charlatans), Martin Duffy (Primal Scream) i Andy Burrows (Razorlight). Pierwszy występ miał miejsce w klubie „Tap 'n' Tin” w Chatham, jednak od tamtej pory nie ukazał się żaden album The Chavs.
W 2005 Carl sformował nowy zespół, Dirty Pretty Things. Pierwsza płyta grupy, "Waterloo to Anywhere", została wysoko oceniona przez recenzentów takich gazet jak "The Guardian" czy "Rolling Stone". Zapowiadany jako wielkie wydarzenie drugi album grupy nie został pozytywnie przyjęty i ze słabymi ocenami zniknął z "UK Albums Chart" pod dwóch tygodniach. W październiku 2008 członkowie Dirty Pretty Things ogłosili rozwiązanie zespołu.
Od czasu rozstania i związanego z nim rozwiązania The Libertines Carl pogodził się z Pete’em – wystąpili kilkakrotnie razem na scenie, razem także nagrywali. Obaj zapowiadają powrót zespołu, jednak data tego wydarzenia pozostaje bliżej nieokreślona. Obecnie Barât występuje solowo, współpracując z grupą Glasvegas.
Dzieciństwo i młodość.
Carl Barât urodził się w Basingstoke w Anglii, jednak większą część swojego dzieciństwa spędził w pobliskim Whitchurch w hrabstwie Hampshire. Wśród jego przodków znaleźć można Francuzów, Polaków i Rosjan. Jako dziecko dzielił czas między pobytami u matki i ojca, którzy byli rozwiedzeni. Jego ojciec pracował w fabryce broni, natomiast jego matka, Chrissie, żyła we wspólnocie propagującej pokój i ideę rozbrojenia nuklearnego, część swego dzieciństwa Carl spędził więc z matką w komunie w Somerset. Ma rodzoną siostrę, Lucie Barât – wokalistkę zespołu The Fay Wrays i aktorkę – oraz przyrodnie rodzeństwo: dwie siostry i trzech braci.
Barât odnosił sukcesy jako student, osiągając wysokie wyniki w nauce i uczestnicząc w konkursach wiedzy. W 1996, kiedy studiował na mieszczącym się w Egham wydziale dramatycznym Brunel University, zaprzyjaźnił się z Amy Jo Doherty. Dzięki niej poznał jej brata, Pete’a. Na początku Carl nie lubił go, ponieważ Peter miał w zwyczaju być grubiańskim i lekceważącym wobec innych. Jednakże wkrótce ich znajomość przerodziła się w intensywną przyjaźń. Obaj sformowali (z basistą Johnem Hassallem i perkusistą Garym Powellem) zespół The Libertines, gdzie dzielili między siebie obowiązki pisania i wykonywania utworów oraz grania na gitarach.
Od założenia do rozpadu The Libertines.
Pierwsza płyta zespołu The Libertines, "Up the Bracket", została wydana w 2002 i zyskał duże uznanie. Zespół szybko zasłynął także dzięki występom scenicznym, które charakteryzowały się intensywnymi walkami o mikrofon i pojedynkami między Barâtem a Dohertym. Odbiło się to na ich przyjaźni, która stała się skrajnie dysfunkcyjna, przez dużą konkurencję między nimi, wzajemne znieważanie i pragnienie zapanowania nad drugą osobą. W 2003 uzależnienie Doherty’ego od heroiny i kraku sprawiło, że Barât zabronił mu uczestnictwa w następnej trasie koncertowej zespołu. Gdy Pete odkrył, że zespół wyleciał na występy do Japonii bez niego, włamał się do znajdującego się w Londynie mieszkania Carla i ukradł kilka przedmiotów, w tym starą gitarę i nagrodę magazynu "New Musical Express". Został uznany winnym i skazany na sześć miesięcy więzienia. Wyrok skrócono później do dwóch miesięcy, w czasie których Barât i Doherty pogodzili się listownie. Carl ciepło powitał Pete’a z powrotem w zespole w dniu jego wyjścia z więzienia i 8 października 2003 zaimprowizowali występ w klubie „Tap 'n' Tin”. Wykonane podczas tego występu przez Rogera Sargenta zdjęcie, ozdobiło później drugi album The Libertines i znalazło się na okładce książki "The Libertines: Bound Together" autorstwa jego i Anthony’ego Thorntona.
W czerwcu 2004 Carl założył w Londynie klub pod nazwą „Dirty Pretty Things”, gdzie regularnie udzielał się jako DJ. Rozpoczął też z zespołem prace nad drugą płytą. Doherty był wciąż uzależniony od narkotyków, co nadwerężyło jego przyjaźń z Carlem. Podczas sesji nagraniowych konieczna była obecność ochroniarzy, przypuszczalnie aby zapobiec napaściom jednego na drugiego (aczkolwiek w książce "The Libertines: Bound Together" zostało to uznane za kaczkę dziennikarską) i by chronić Doherty’ego przed jego fanami. Przed premierą albumu przyjaźń między Carlem i Pete’em znów zbliżyła się do granic wytrzymałości. W efekcie ten drugi znów nie został dopuszczony do grania podczas koncertów pod warunkiem wyjścia z uzależnienia. Doherty nie przyjął dobrze postawionego przed nim wymogu, zwłaszcza że The Libertines kontynuowali trasę, aby wypełnić ustalenia kontraktu. Rozłąka, która miała trwać krótko, utrwaliła się, kiedy Doherty utworzył nowy zespół, Babyshambles. Ze względu na nieobecność Pete’a i problemy ze swoim zdrowiem, które sprawiły, że Carl na początku 2005 przeszedł operację, Barât zakończył działalność The Libertines w grudniu 2004.
Gdy w lutym 2005, gdy magazyn "NME" przyznał grupie The Libertines nagrodę dla najlepszego brytyjskiego zespołu, Barât wyraził swoje uznanie dla Pete’a podczas przemówienia po jej otrzymaniu. Kilka dni później ogłosił, że podpisał umowę z Vertigo Records jako artysta solowy. Pierwszym zleceniem, jakie przyjął następnie Carl, było nagranie partii wokalnych na singel duetu Client zatytułowany "Pornography". Następnie stworzył własną kompilację utworów, które wywarły szczególny wpływ na jego twórczość. Została ona wydana w serii "Under the Influence" (ang. „pod wpływem”).
15 września 2005 pojawiła się informacja, że Barât formuje nowy zespół. Grupę mieli tworzyć grający z nim wcześniej w The Libertines Gary Powell i Anthony Rossomando oraz należący uprzednio do Cooper Temple Clause Didz Hammond. Nowa formacja została nazwana Dirty Pretty Things.
Okres Dirty Pretty Things.
Pierwsze koncerty nowa grupa Barâta wykonała w październiku 2005 we Włoszech i we Francji, przed rozpoczęciem nagrań debiutanckiego albumu w Los Angeles. Ten – zatytułowany "Waterloo to Anywhere" – miał premierę w Wielkiej Brytanii w maju 2006. Zamieszczone na stronie internetowej w formie filmu w formacie "flash" pierwsze nagrane w studio demo formacji, "Bang Bang You're Dead", stało się później singlem promującym debiutancką płytę grupy. Carl był wtedy z zespołem w trwającej od 26 lutego do 24 maja 2006 drugiej części brytyjskiej trasy koncertowej. W jej czasie,w wywiadzie udzielonym 16 kwietnia 2006, wyraził smutek z powodu uzależnienia Doherty’ego od narkotyków i stwierdził, że chciałby z nim jeszcze występować.
17 czerwca 2006 Barât znalazł się w szpitalu z powodu ostrego zapalenia trzustki i pozostał tam na obserwacji, przez co zespół musiał zrezygnować z występu charytatywnego w Londynie, który miał odbyć się w 20 czerwca. Po wyjściu ze szpitala powrócił do koncertowania z zespołem. Dirty Pretty Things wystąpili między innymi na Tajwanie, gdzie Barât złamał obojczyk, gdy wskakiwał dla zabawy na motocykl jednego z mieszkańców Tajpej. Ponieważ 8 sierpnia rozpoczynała się amerykańska trasa koncertowa, a Carl nie mógł grać na gitarze, zastąpił go w tym Josh Hubbard z zespołu The Paddingtons. Pragnienie Carla, by ponownie zagrać z Pete’em, urzeczywistniło się 12 kwietnia 2007, kiedy Doherty i Barât zagrali razem trzynaście utworów podczas drugiego „Wieczoru z Pete’em Dohertym” (ang. „An Evening with Pete Doherty”) w Londynie. Pod koniec koncertu wymienili się filcowymi kapeluszami. W sierpniu 2007 Carl i Pete ponownie współpracowali, nagrywając nową wersję "A Day In The Life" zespołu The Beatles z okazji 40. rocznicy wydania albumu "Sgt. Pepper’s Lonely Hearts Club Band". Obaj uczestniczyli też w tworzeniu coveru utworu Janie Jones dla fundacji Strummerville, jednak nie spotkali się podczas nagrywania.
Zespół Dirty Pretty Things rozpoczął nagrania do kolejnego albumu studyjnego, jednak pojawiły się problemy z dokończeniem produkcji. Rozpoczęte w lecie 2007 prace, które miały zakończyć się we wrześniu, przeciągnęły się do czerwca 2008. Wydany ostatniego dnia owego miesiąca album, "Romance at Short Notice", nie zyskał przychylności odbiorców i mimo dużej ilości koncertów znalazł się na 54. pozycji notowania "UK Albums Chart", a po dwóch tygodniach z niego wypadł. Jeszcze w maju 2008 Barât stwierdził w wywiadzie, że spotkałby się z Dohertym, aby nagrać nową płytę, jednak dodał, że nie nastąpiłoby to prędko, ponieważ był zajęty pracą z Dirty Pretty Things. Wysoko ocenił jego przyjaźń i uznał, że rozpoczęcie na nowo współpracy z nim nie byłoby trudne, jednak powiedział, że nie mieli wtedy żadnych pewnych wspólnych planów. Z kolei w wywiadzie z lipca 2008 Barât stwierdził, że on i Doherty mają „niedokończone sprawy” (ang. „unfinished business”) i że brakuje mu występów z nim. Na pytanie o odtworzenie zespołu The Libertines odpowiedział, że jest to możliwe, ale nie pewne. Pojawił się jednak podczas jednego z solowych występów Pete’a, który odbywał się 17 września 2008 w jednym ze znajdujących się w londyńskiej dzielnicy Camden pubów, i gdy ten dobiegał końca, wskoczył na scenę i dołączył do Doherty’ego. Obaj wykonali kilka utworów z repertuaru The Libertines oraz piosenkę autorstwa zespołu Oasis, "Don’t Look Back in Anger". Barât wyjawił też, że ma nowy tatuaż składający się ze słów „Let's put our futures behind us”, co mogłoby oznaczać możliwe wybaczenie i ponowną zgodę z Dohertym.
1 października 2008 Carl i pozostali członkowie Dirty Pretty Things ogłosili rozwiązanie zespołu. W oświadczeniu opublikowanym na oficjalnej stronie internetowej grupy Barât oznajmił, że w jego muzycznych planach nie ma miejsca dla zespołu The Libertines.
25 października 2008 miała miejsce premiera opowiadającego o życiu Joego Meeka filmu "Telstar". Barât zagrał w nim piosenkarza, Gene’a Vincenta. Rozpoczął również występy jako artysta solowy z zespołem Glasvegas, supportując ich koncerty. Pojawił się z nimi między innymi w Los Angeles oraz w Edynburgu.
Rok 2009.
W lutym 2009 Pete Doherty w wywiadzie dla "New Musical Express" stwierdził, że jemu i Barâtowi zaoferowano dwa miliony funtów za ponowne sformowanie zespołu i zagranie na festiwalu Reading and Leeds, jednak Carl nie zgodził się na tę ofertę. W wywiadzie udzielonym 11 lutego 2009 dla 6. kanału radia "BBC" Barât przyznał, że niedawno się uwolnił i nie ma ochoty na zajmowanie się ponownym formowaniem zespołu. Równocześnie oznajmił, że przewiduje możliwość wydania solowego albumu. Natomiast we wspólnym wywiadzie, który został udzielony 25 lutego 2009 przez Barâta i Doherty’ego po rozdaniu nagród magazynu "NME", Carl powiedział, że on i Pete wciąż są The Libertines. Natomiast Doherty stwierdził, że próbował przekonać go do odtworzenia zespołu i wymienił rok 2010 jako datę ponownego zejścia się The Libertines.
16 maja 2009 Carl Barât pojawił się na scenie „London Rhythm Factory” razem z Pete’em Dohertym i Garym Powellem (bez mieszkającego w Danii Johna Hassala) po raz pierwszy od rozpadu The Libertines w 2004. Zebrali się oni, by zagrać koncert w hołdzie dla organizatora ich koncertów, Johnny’ego Sedassy’ego. Ich występ, który został poprzedzony koncertem zespołu Babyshambles, składał się z sześciu utworów.
Przypisy.
 

</doc>
<doc id="1181533" url="https://pl.wikipedia.org/wiki?curid=1181533" title="HIV-1">
HIV-1



</doc>
<doc id="1181534" url="https://pl.wikipedia.org/wiki?curid=1181534" title="Umiarkowanie">
Umiarkowanie

 
 
Umiarkowanie, wstrzemięźliwość, umiar (, "sophrosyne", ) – cnota moralna, która polega na używaniu rozumu dla panowania nad własnymi popędami, emocjami, instynktami i potrzebami. Oznacza umiejętność korzystania z dóbr materialnych zgodnie z ich celem. Zapewnia panowanie woli nad popędami. Stawia pragnieniom pewne granice. Wywodzi się ze starożytnej cnoty sophrosyne, mającej szersze i bardziej zróżnicowane znaczenie. 
Starożytna sophrosyne.
W okresie archaicznym cnota ta wiązała się z takimi cechami jak rozwaga czy trzeźwość myśli. Przypisywano jej szczególnie mądrym bohaterom (Odyseusz, Nestor) czy wzorcowym żonom (Penelopa). W tej epoce, podkreślającej heroiczną areté, sophrosyne nie była jednak najwyżej cenioną cnotą. 
W okresie klasycznym życie zaczęło się koncentrować wokół polis i życia osiadłego, sophrosyne stała się jedną z cnót naczelnych, warunkujących posiadanie innych cnót, i będących niezbędnym warunkiem dobrego życia. Sophrosyne zaczęto łączyć z rozsądkiem, trzeźwością osądu, właściwym zachowaniem w społeczeństwie, unikaniem ekscesu, podporządkowaniem się dyscyplinie i była związana z utrzymaniem porządku społecznego, opiewaną przez greckich dramaturgów (np. Oresteja Ajschylosa). 
Platon uczynił z sophrosyne jedną z czterech cnót naczelnych. Koncepcja ta w późniejszych wiekach ulegnie chrystianizacji i przyjmie postać czterech cnót kardynalnych. Każda z cnót naczelnych odpowiadała zarówno części duszy, jak i społeczeństwa. Sophrosyne dla Platona polegała na samokontroli, ograniczaniu się w zaspokajaniu popędów i rządz, posłuszeństwu, sprawowała więc kontrolę nad pożądliwą częścią duszy, i związana była z ludźmi pracy: rolnikami, rzemieślnikami i handlarzami.
W odmienny sposób ujmował sophrosyne Arystoteles. Była to cnota odnosząca się do panowania nad trzema żądzami cielesnymi: jedzeniem, piciem i seksualnością. Była to cnota "słusznego środka", pomiędzy dwoma skrajnościami: rozwiązłością czy niepowściągliwością, oraz niewrażliwością niedostatecznym odczuwaniem czy brakiem potrzeb. Sophrosyne została tym samym sprowadzona do cielesnego wymiaru i pozbawiona swoich znaczeń politycznych, duchowych czy intelektualnych. 
W starożytnym Rzymie, sofrosyne uległo latynizacji i zaczęto ją tłumaczyć jako "temperantia". Szczególnie wpływowe były teksty Cycerona, odnoszące temperantię również do życia politycznego, jak i do retoryki
Chrześcijańska temperantia.
Wczesne chrześcijaństwo było niechętnie nastawione do dziedzictwa filozoficznego, stopniowo jednak dokonywało recepcji wybranych elementów, m.in. pojedynczych cnót, włączając je w swoje nauki moralne. Sophrosyne była szczególnie przez nich poważana, a jej pogańskie znaczenie wzbogacono o takie aspekty jak świętość ( - "hagneia") i czystość ( - "katharotes"). Sophrosyne miała pozwolić zbliżyć się do Boga poprzez surowe, ascetyczne życie. Ojcowie Kościoła szukali chrześcijańskich przykładów tej cnoty, odnajdując ją w takich postaciach jak Józef, Zuzanna, Judyta, czy we fragmentach Nowego Testamentu (Mt 5,28 i 19,12, Łk 12,35-38). Odwoływało się do niej wiele z ośmiu błogosławieństw (Mt 5,3-10, Łk 6,20-21). Naczelnym przykładami tej cnoty byli Jezus oraz Maria. 
Zachodnie chrześcijaństwo oddawało "sophrosyne" jako "temperantia". W tej postaci stała się jedną z chrześcijańskich cnót kardynalnych. Jej rola rosła wraz z rozwojem monastycyzmu, gdzie uznawano ją za kluczową do zachowania ślubów zakonnych (czystości, ubóstwa i posłuszeństwa). Ta wysoka pozycja była jej przypisywana zarówno przez monastycyzm wschodni (Ewagriusz z Pontu), jak i zachodni (Jan Kasjan). Cnota ta była wymieniana również jako jedna z siedmiu cnót głównych, przeciwstawianych siedmiu grzechom głównym. 
W średniowieczu, za sprawą scholastyki powrócono do analizy starożytnych tekstów poświęconych tej cnocie (w szczególności pism Cycerona i jego komentatorów, np. Marcjanusa Kapelli). W oparciu o to, rozwinęło się średniowieczne i nowożytne, chrześcijańskie ujęcie cnoty umiarkowania ("temperantia"), która nie tylko była cnotą moralną, ale i popularnym motywem w sztuce, aż do czasów współczesnych. 
Wraz z ponownym odkryciem pism Arystotelesa nawiązywano również do jego koncepcji sophrosyne, dokonując jej wyraźnego przekształcenia. Temperantia była nadal uznawana za jedną z czterech cnót kardynalnych i siedmiu cnót głównych, ale zaczęła być rozumiana w duchu Arystotelesa. Tomasz z Akwinu, za Stagirytą, widział w umiarkowaniu cnotę cielesną, pozwalającą kontrolować spożycie pokarmów, napojów i potrzeby seksualne. Zgodnie z tym, wydzielił trzy pochodne od temperantii cnoty: wstrzemięźliwość, trzeźwość oraz czystość. O ile wstrzemięźliwość i trzeźwość były cnotami umiaru i środka (podobnie jak u Arystotelesa), cnota czystości polegała na jak najdalszym ograniczaniu i kontrolowaniu popędu seksualnego Akwinata rozumiał cnotę umiarkowania jako wyraz naturalnego upodobania w tym, co piękne, gdyż niesie w sobie zachowanie proporcji oraz zachowuje postępowanie w odniesieniu do pragnień zmysłowych w zgodzie z rozumem, co jest podstawą każdej cnoty
Ikonografia.
W starożytności sophrosyne nie była przedstawiana alegorycznie. Jej ikonografia jako jednej z chrześcijańskich cnót kardynalnych (temperantia) ukształtowała się w średniowieczu, a rozwinęła w nowożytności. Była przedstawiana jako kobieta z następującymi atrybutami (występującymi niekiedy jako samodzielne symbole):
Postaciami wiązanymi z cnotą byli Scypion Afrykański Starszy, Perykles i Cyncynat.
Przeciwstawną wobec tak przedstawianej cnocie umiarkowania był gniew, przedstawiany jako kobieta rwąca włosy i odzież.
Symbolami nieumiarkowania były butelka oraz centaur (pół człowiek - pół zwierzę, wiązany też z pijaństwem).
Odmienne, ezoteryczne znaczenie ma karta umiarkowania, jedno z Arkanów Wielkich tarota.
Zobacz też.
Pozostałe cnoty kardynalne: 
Bibliografia.
 
 
 

</doc>
<doc id="1181538" url="https://pl.wikipedia.org/wiki?curid=1181538" title="Arabis arenosa">
Arabis arenosa



</doc>
<doc id="1181547" url="https://pl.wikipedia.org/wiki?curid=1181547" title="I Brygada Kawalerii">
I Brygada Kawalerii

I Brygada Kawalerii (I BK) – brygada kawalerii Wojska Polskiego.
I Brygada Kawalerii została utworzona w 1924 roku z samodzielnej I Brygady Jazdy. Wchodziła w skład 2 Dywizji Kawalerii. Dowództwo brygady stacjonowało w Warszawie.

</doc>
<doc id="1181550" url="https://pl.wikipedia.org/wiki?curid=1181550" title="Cardamine">
Cardamine



</doc>
<doc id="1181551" url="https://pl.wikipedia.org/wiki?curid=1181551" title="FC Sopron">
FC Sopron

FC Sopron – węgierski klub piłkarski z siedzibą w mieście Sopron.

</doc>
<doc id="1181552" url="https://pl.wikipedia.org/wiki?curid=1181552" title="Katowice Podlesie">
Katowice Podlesie

Katowice Podlesie – przystanek kolejowy w Katowicach Podlesiu, w województwie śląskim, w Polsce. Przystanek obsługuje połączenia Szybkiej Kolei Regionalnej.
W roku 2021 przystanek obsługiwał 500–699 pasażerów na dobę.
Historia.
W 1910 roku oddano do eksploatacji linię kolejową z Ligoty przez Podlesie do Tychów. Początkowo jeździły tu tylko lekkie pociągi towarowe, ponieważ uważano, że nasypy na byłych stawach są nieustabilizowane. W 1912 roku dokończono budowę kamiennego mostu nad rzeką Mleczną. Przystanek kolejowy został wybudowany poza zabudową, na granicy Podlesia i Zarzecza i został otwarty 15 maja 1927 roku. Budynek stacyjny wybudowano na koszt gminy za 52 000 złotych. Budynek dworcowy został zdetonowany przez uciekające wojska niemieckie w styczniu 1945 roku. Po wojnie poczekalnia i całodobowa kasa biletowa mieściła się w drewnianym baraku od strony ulicy.

</doc>
<doc id="1181553" url="https://pl.wikipedia.org/wiki?curid=1181553" title="MFC Sopron">
MFC Sopron



</doc>
<doc id="1181554" url="https://pl.wikipedia.org/wiki?curid=1181554" title="MATÁV SC Sopron">
MATÁV SC Sopron



</doc>
<doc id="1181558" url="https://pl.wikipedia.org/wiki?curid=1181558" title="Męstwo">
Męstwo

Męstwo – cnota moralna, która polega na umiejętności podjęcia dobrej decyzji mimo niesprzyjających uwarunkowań, zarówno wewnętrznych, jak i zewnętrznych. Cnota męstwa czyni zdolnym do stawienia czoła próbom i narażenia się na nieprzyjemne konsekwencje, w imię wyższych wartości.
Można wyróżnić męstwo fizyczne, uzdalniające do stawienia czoła cierpieniu czy niebezpieczeństwa śmierci, a także męstwo moralne, którym można wykazać się wobec możliwości hańby, zgorszenia czy zniewag.
Męstwo jest jedną z czterech cnót kardynalnych w chrześcijaństwie. O jej potrzebie mówili już starożytni filozofowie.
Odwaga cywilna.
Odwaga cywilna to postawa, która polega na występowaniu w obronie swoich racji, nawet jeżeli wiąże się to z wysokimi sankcjami i kosztami społecznymi.
Ikonografia.
Nie była przedstawiana alegorycznie w starożytności i jej ikonografia ukształtowała się w średniowieczu i wczesnej nowożytności.
Jej atrybutami były zbroja, miecz, tarcza. W nowożytności pojawiły się kolejne atrybuty: diament, kolumna lub pęknięta kolumna (wiązane z Samsonem) czy pałka i lwia skóra (wiązane z Herkulesem). 
Jej zwierzęcym symbolem jest lew. Bywa też przedstawiana jako rozwierająca mu paszczę.
Bywa przedstawiana jako wojownik (jako kobieta, bywa stylizowana na Minerwę). Postaciami wiązanymi z cnotą byli Samson, Lucius Siccius Dentatus, Leonidas I, Horacjusz Kokles.

</doc>
<doc id="1181560" url="https://pl.wikipedia.org/wiki?curid=1181560" title="Katowice Piotrowice">
Katowice Piotrowice

Katowice Piotrowice – przystanek kolejowy w Katowicach Piotrowicach-Ochojcu, w województwie śląskim, w Polsce. Przystanek obsługuje połączenia Szybkiej Kolei Regionalnej do większych miast, miejscowości turystycznych i uzdrowiskowych.
W roku 2021 przystanek obsługiwał 700–999 pasażerów na dobę.
Budowę dworca rozpoczęto w 1912 roku. Działał i był zamieszkały do roku 2006.
Infrastruktura.
Na przystanku znajdują się trzy jednostronne perony o długości 235, 197 i 203 m. Ich wysokość nad główką szyny wynosi odpowiednio: 300 mm, 175 mm i 300 mm. Perony są zadaszone, wyposażony w ławki i urządzenia nagłaśniające.
Teatr Żelazny.
Od 2014 r. w budynku dworca PKP W Piotrowicach swą siedzibę ma Teatr Żelazny. Założycielem oraz dyrektorem teatru jest Piotr Wiśniewski. W teatrze występowały m.in. Edyta Herbuś oraz Małgorzata Bogdańska.

</doc>
<doc id="1181562" url="https://pl.wikipedia.org/wiki?curid=1181562" title="Subterranean Jungle">
Subterranean Jungle

Subterranean Jungle – siódmy studyjny album punkrockowego zespołu Ramones, wydany w lutym 1983 roku przez Sire Records. Reedycja z 2002 (Rhino Records) została uzupełniona dodatkowymi utworami.
Skład.
Gościnnie:
Produkcja:

</doc>
<doc id="1181563" url="https://pl.wikipedia.org/wiki?curid=1181563" title="Dendrelaf plamisty">
Dendrelaf plamisty

Dendrelaf plamisty ("Dendrelaphis pictus") – gatunek węża z rodziny połozowatych.
Występowanie.
Dendrelaf plamisty zamieszkuje Indie, Mjanmę, zachodnią Malezję, Indonezję, Filipiny, Timor, Bangladesz, Kambodżę, Laos, Nepal, Tajlandię, Wietnam, a także wschodnie oraz południowe Chiny.
Budowa ciała.
Długość ciała do 1,28 m. Głowa silnie wydłużona, wąska i spiczasto zakończona. Tułów cienki i w przednim odcinku bocznie spłaszczony. Na jego brzusznej powierzchni widoczne są, biegnące wzdłuż ciała i skierowane na boki, ostre krawędzie z łusek, ułatwiające sprawne poruszanie się wśród gałęzi drzew. Ogon długi i wyjątkowo cienki. Źrenice oczu poziome, szparowate o nieregularnym kształcie.
Ubarwienie grzbietu brązowozielone, z poprzecznymi, nieregularnie ułożonymi ciemnymi plamami. Wzdłuż boków przebiegają ciemna smugi. Całe ciało z charakterystycznym, metalicznym połyskiem.
Biologia i ekologia.
Prowadzi nadrzewny tryb życia do którego jest doskonale przystosowany. W przypadku zagrożenia udaje martwego nieruchomiejąc otwierając pysk i bezwładnie wysuwając z niego język, po czym pozostaje w takiej pozycji przez dłuższy czas.
Żywi się płazami i jaszczurkami. 
Gatunek jajożyworodny.

</doc>
<doc id="1181565" url="https://pl.wikipedia.org/wiki?curid=1181565" title="Rorippa sylvestris">
Rorippa sylvestris



</doc>
<doc id="1181567" url="https://pl.wikipedia.org/wiki?curid=1181567" title="Katowice Ligota">
Katowice Ligota

Katowice Ligota – stacja kolejowa w Katowicach Ligocie, w województwie śląskim, w Polsce. Według klasyfikacji PKP ma kategorię dworca aglomeracyjnego. Jest to stacja węzłowa, mająca duże znaczenie dla ruchu pociągów zarówno pasażerskich, jak i towarowych.
Charakterystyka.
W ruchu pasażerskim przez stację przebiega korytarz E65 w kierunku Zebrzydowic oraz rozpoczyna się tu jednotorowa linia, stanowiąca połączenie Katowic z Rybnikiem oraz Raciborzem. W ruchu towarowym zaś rozpoczyna się tu dwutorowy szlak do posterunku Panewnik, prowadzący dalej w kierunku Gliwic. Od strony południowej zaś do stacji dochodzi też jednotorowy szlak z Ochojca. Obie linie używane były niegdyś w ruchu pasażerskim. Stacja w Ligocie do obsługi ruchu pasażerskiego posiada 2 wysokie, dwukrawędziowe perony, zaś do ruchu towarowego 9 torów dodatkowych. Funkcjonuje tu też linia KWK Wujek, która niedawno została włączona do Id12. Na stacji ma też początek kilka innych bocznic oraz istnieją dosyć liczne tory boczne. Ruch pociągów prowadzony jest przez nastawnie KL i KL1, które posiadają urządzenia elektryczne suwakowe typu VES z sygnalizacją świetlną. Z nastawni KL1 obsługuje się też rozjazdy, leżące w rejonie przystanku (a dawnej stacji) Katowice Piotrowice.
Od 30 marca 2012 została zlikwidowana kasa biletowa.
Stacja ta obsługuje również połączenia Szybkiej Kolei Regionalnej, a także połączenia regionalne do większych miast, miejscowości turystycznych i uzdrowiskowych. Z dworca odjeżdżają pociągi osobowe Kolei Śląskich.
W drugiej połowie 2014 roku firma Pol-Rem z Myszkowa na zlecenie PKP rozpoczęła remont dworca. W ramach remontu na nowo zaaranżowano wnętrza – oprócz poczekalni i nowych toalet – powstały miejsca na lokale komercyjne. Przy okazji modernizacji wnętrza odnowiono także graffiti autorstwa Stefana Suberlaka. W budynku pojawił się też nowy system informacji pasażerskiej oraz monitoring. Przy dworcu w Ligocie powstał parking na 16 miejsc, ustawiono stojaki na rowery oraz nowe ławki. Odnowiony dworzec został otwarty 25 września 2015.
W roku 2018 stacja obsługiwała 2000–3000 pasażerów na dobę. W roku 2021 stacja obsługiwała 1000–1500 pasażerów na dobę.

</doc>
<doc id="1181571" url="https://pl.wikipedia.org/wiki?curid=1181571" title="Killers (album)">
Killers (album)

Killers – drugi album kompilacyjny amerykańskiej grupy rockowej KISS wydany w maju 1982 roku.
Lista utworów.
Strona pierwsza
Strona druga

</doc>
<doc id="1181582" url="https://pl.wikipedia.org/wiki?curid=1181582" title="Hitoshi Ashida">
Hitoshi Ashida

 – japoński polityk, premier.
Życiorys.
W latach 1947–1948 był ministrem spraw zagranicznych. Od marca 1948 do października 1948 roku był premierem. Z funkcji premiera ustąpił w wyniku tzw. afery Showa-Denko.

</doc>
<doc id="1181584" url="https://pl.wikipedia.org/wiki?curid=1181584" title="Jezioro Kwiatkowo">
Jezioro Kwiatkowo



</doc>
<doc id="1181589" url="https://pl.wikipedia.org/wiki?curid=1181589" title="Jezioro Fręcki">
Jezioro Fręcki



</doc>
<doc id="1181590" url="https://pl.wikipedia.org/wiki?curid=1181590" title="Jezioro Jegły">
Jezioro Jegły



</doc>
<doc id="1181591" url="https://pl.wikipedia.org/wiki?curid=1181591" title="Jezioro Kalwa">
Jezioro Kalwa



</doc>
<doc id="1181592" url="https://pl.wikipedia.org/wiki?curid=1181592" title="Rorippa palustris">
Rorippa palustris



</doc>
<doc id="1181593" url="https://pl.wikipedia.org/wiki?curid=1181593" title="Peter Ackroyd">
Peter Ackroyd

Peter Ackroyd (ur. 5 października 1949 w Londynie) – brytyjski pisarz, biograf i krytyk literacki. Jest autorem kilku powieści (m.in. "Dom doktora Dee", "Hawksmoor") oraz bestsellerowych biografii (William Blake, Charles Dickens, T.S. Eliot, Tomasz More). Dużą rolę w jego twórczości zajmuje rodzinne miasto Londyn.
Ukończył Kolegium Clare na Uniwersytecie w Cambridge, studiował też na Uniwersytecie Yale.
Jest laureatem licznych nagród, między innymi Somerset Maugham Award (1984, za "The Last Testament of Oscar Wilde"), dwukrotnie Whitbread Prize (1984, za "T. S. Eliot"; 1985, za powieść "Hawksmoor"), Guardian Fiction Prize (1985, za powieść "Hawksmoor") oraz prestiżowej James Tait Black Memorial Prize (1998, za "The Life of Thomas More").

</doc>
<doc id="1181594" url="https://pl.wikipedia.org/wiki?curid=1181594" title="Jezioro Kiepunek">
Jezioro Kiepunek



</doc>
<doc id="1181596" url="https://pl.wikipedia.org/wiki?curid=1181596" title="Jezioro Burdąg">
Jezioro Burdąg



</doc>
<doc id="1181598" url="https://pl.wikipedia.org/wiki?curid=1181598" title="Fałszywe oskarżenie">
Fałszywe oskarżenie

Fałszywe oskarżenie – przestępstwo, w polskim Kodeksie karnym opisane w rozdziale XXX (przestępstwa przeciw wymiarowi sprawiedliwości) w art. 234, polegające na zgłoszeniu organom ścigania lub do sądu rzekomego popełnienia przestępstwa, wykroczenia lub innego rodzaju przewinienia przez inną osobę w sytuacji, gdy w rzeczywistości do naruszenia prawa w ogóle nie doszło, lub gdy naruszenia tego dopuściła się inna osoba, niż wskazana przez fałszywie oskarżającego.

</doc>
<doc id="1181600" url="https://pl.wikipedia.org/wiki?curid=1181600" title="Jezioro Babięty Wielkie">
Jezioro Babięty Wielkie



</doc>
<doc id="1181602" url="https://pl.wikipedia.org/wiki?curid=1181602" title="Jezioro Bobrek">
Jezioro Bobrek



</doc>
<doc id="1181603" url="https://pl.wikipedia.org/wiki?curid=1181603" title="Katowice Brynów">
Katowice Brynów

Katowice Brynów – przystanek kolejowy w Katowicach obsługujący połączenia Szybkiej Kolei Regionalnej, a także ruch lokalny Katowice – Bielsko-Biała/Żywiec oraz Katowice – Rybnik/Wodzisław Śląski.
W roku 2021 przystanek obsługiwał 10–19 pasażerów na dobę.
W grudniu 1981 r., tuż po pacyfikacji KWK "Wujek", na stacji Katowice-Brynów, ulokowanej bezpośrednio przy tym zakładzie, nie zatrzymywały się pociągi. Budynek dworca został rozebrany we wrześniu 2005 roku.

</doc>
<doc id="1181605" url="https://pl.wikipedia.org/wiki?curid=1181605" title="Jezioro Sąpłaty">
Jezioro Sąpłaty



</doc>
<doc id="1181607" url="https://pl.wikipedia.org/wiki?curid=1181607" title="George Dallas">
George Dallas

George Mifflin Dallas (ur. 10 lipca 1792 w Filadelfii, zm. 31 grudnia 1864 tamże) – amerykański senator stanu Pensylwania; 11. wiceprezydent Stanów Zjednoczonych za prezydentury Jamesa Polka.

</doc>
<doc id="1181608" url="https://pl.wikipedia.org/wiki?curid=1181608" title="Jezioro Machniacz">
Jezioro Machniacz



</doc>
<doc id="1181610" url="https://pl.wikipedia.org/wiki?curid=1181610" title="Jezioro Natać">
Jezioro Natać



</doc>
<doc id="1181613" url="https://pl.wikipedia.org/wiki?curid=1181613" title="Jezioro Romanek">
Jezioro Romanek



</doc>
<doc id="1181614" url="https://pl.wikipedia.org/wiki?curid=1181614" title="Celeste (telenowela)">
Celeste (telenowela)

Celeste – argentyńska telenowela z 1991 roku.
Informacje ogólne.
Serial wyreżyserował Nicolás del Boca, a główne role zagrali Andrea del Boca i Gustavo Bermúdez. Scenariusz stworzyli Enrique Torres i José Nicolás na podstawie historii autorstwa Olgi Ruilópez. Była to kontrowersyjna jak na ówczesne czasy telenowela, poruszająca taką tematykę jak kazirodztwo, homoseksualizm, AIDS czy Satanizm. Serial zadebiutował na antenie Canal 13 w marcu 1991 i spotkał się z wysoką oglądalnością, wobec czego nakręcono później jego kontynuację pt. "Celeste, siempre Celeste".
"Celeste" była dwukrotnie nominowana do nagrody Martín Fierro w kategorii „najlepsza telenowela”, za lata 1991 i 1992. Arturo Francisco Maly uzyskał nominację jako „najlepszy aktor drugoplanowy”, natomiast Dora Baret i Osvaldo Guidi wygrali w kategoriach „najlepsza aktorka drugoplanowa” i „najlepszy aktor drugoplanowy”.
We Włoszech telenowela była emitowana na kanale Rete 4 w latach 1992–1993 i cieszyła się dużą popularnością. W Polsce "Celeste" pierwotnie emitowała Polonia 1 w latach 1997–1998.
Zarys fabuły.
Serial opowiada o perypetiach młodej dziewczyny, Celeste, którą po śmierci matki opiekuje się przyjaciółka zmarłej, Aída. Celeste zatrudniona zostaje jako służąca w domu brata Aídy, Leandra, którego żona, Teresa, od początku okazuje jej niechęć. Dziewczyna zakochana jest we Franco, synu swego pracodawcy, i zachodzi z nim w ciążę. Wkrótce przypadkowo dowiaduje się, że Leandro jest jej ojcem. Przerażona myślą o popełnionym przypadkiem kazirodztwie, rozstaje się z ukochanym. W miarę rozwoju akcji na jaw wychodzą kolejne rodzinne tajemnice.

</doc>
<doc id="1181615" url="https://pl.wikipedia.org/wiki?curid=1181615" title="Jezioro Lemany">
Jezioro Lemany



</doc>
<doc id="1181617" url="https://pl.wikipedia.org/wiki?curid=1181617" title="Jezioro Elganowiec">
Jezioro Elganowiec



</doc>
<doc id="1181618" url="https://pl.wikipedia.org/wiki?curid=1181618" title="Albert I Wettyn">
Albert I Wettyn

"Fryderyk August Albert Antonii Ferdynand Józef Karol Maria Baptyst Nepomuk Wilhelm Ksawery Jerzy Fidelis Wettyn" (ur. 23 kwietnia 1828 w Dreźnie, zm. 19 czerwca 1902 w Szczodrem) – król Saksonii w latach 1873–1902.
Życiorys.
Urodził się jako syn księcia Jana Wettyna i księżniczki bawarskiej Amelii Wittelsbach. Jego ojciec był młodszym bratem króla Saksonii Fryderyka Augusta II – kiedy król zmarł bezdzietnie w 1854 roku, Jan objął tron. Od najmłodszych lat przejawiał zainteresowanie sprawami wojskowymi. Przeszedł gruntowne szkolenie w tym zakresie. Za pierwsze lata jego edukacji odpowiadał Friedrich Albert von Langenn. Po zdaniu matury w 1845 roku rozpoczął studia na Uniwersytecie w Bonn. Studiował prawo i nauki polityczne. Na studiach poznał przyszłego wielkiego księcia Badenii Fryderyka I. Po zakończeniu edukacji rozpoczął służbę wojskową. Dowodził armią saską w czasie wojny prusko-austriackiej w 1866 r.
Albert został królem po śmierci ojca w 1873. Po wstąpieniu na tron prowadził politykę pokojowego dialogu i dbał o zachowanie federalnego systemu w Rzeszy Niemieckiej. W polityce wewnętrznej dążył do reformy administracji. Za jego panowania podjęto szereg inicjatyw zmierzających do poprawy życia ludzi ubogich oraz kompleksowej reformy systemu podatkowego w latach 1878 i 1887. W 1896 roku doprowadził do wprowadzenia nowej ordynacji wyborczej.
Małżeństwo.
18 lipca 1853 poślubił księżniczkę szwedzką Karolę Wazę, córkę księcia Gustawa Wazy. Para nie miała dzieci. Zmarł w 1902 roku i został pochowany w katedrze Świętej Trójcy w Dreźnie. Jego następcą został jego młodszy brat Jerzy I Wettyn.

</doc>
<doc id="1181620" url="https://pl.wikipedia.org/wiki?curid=1181620" title="103P/Hartley">
103P/Hartley

103P/Hartley (Hartley 2) – niewielka kometa krótkookresowa, należąca do komet rodziny Jowisza. 
Odkrycie.
Kometa została odkryta 15 marca 1986 roku za pomocą UK Schmidt Telescope w Obserwatorium Siding Spring w Australii przez Malcolma Hartleya. Była obserwowana również w czasie kolejnych przelotów w pobliżu Słońca w latach 1991 i 1997.
Orbita komety.
Orbita komety ma kształt elipsy o mimośrodzie 0,69. Jej peryhelium znajduje się w odległości 1,06 j.a., aphelium zaś 5,89 j.a. od Słońca. Jej okres obiegu wokół Słońca wynosi 6,48 roku, nachylenie do ekliptyki ma wartość 13,60˚. Ponieważ w swym ruchu orbitalnym kometa 103P/Hartley zbliża się do orbity naszej planety, należy do obiektów NEO.
Właściwości fizyczne.
Jądro komety ma wydłużony kształt i rozmiary 1,5-2,2 km i rotuje w czasie ok. 18,1 godzin. Powierzchnia jądra jest bardzo ciemna, jej albedo wynosi nieco mniej niż 0,03. Jego masa to ok. 3×1011 kg.
Badania tej komety prowadzone w 2011 roku dowiodły, że kometa 103P/Hartley zawiera wodę o niemal identycznym stosunku deuteru do wodoru jak woda występująca w ziemskich oceanach (1:6400). Jest to pierwszy taki znany przypadek.
Badania bezpośrednie.
Ponieważ po wykonaniu misji sondy Deep Impact okazało się, że w dalszym ciągu może ona pracować, Amerykańska Agencja do Badań Kosmicznych, należąca do NASA, zdecydowała o przedłużeniu misji sondy i skierowaniu jej w kierunku komety 103P/Hartley.
4 listopada 2010 roku sonda (misję tę nazywa się EPOXI) przeleciała w pobliżu jądra komety znajdującej się wtedy w odległości 0,291 j.a. od Ziemi. Sonda zbliżyła się do niego na odległość 700 km. Wśród celów naukowych przed sondą było stworzenie mapy erupcji gazów na powierzchni 1,6 km jądra komety oraz śledzenie tych gazów w trakcie jego obrotu. Prowadzone były również obserwacje w podczerwieni gazów w wewnętrznej części komy, badanie zmian jasności i barwy powierzchni, wykonane zostały dokładne mapy temperatury powierzchni oraz przeprowadzono analizy składu chemicznego obiektu.
Osiemnastego listopada zaprezentowano obrazy wykonane za pomocą kamery wysokiej rozdzielczości (HRI), na których zaobserwowano chmurę odłamków lodu wodnego i śniegu otaczającą jądro komety, wielkości do 25 cm. Naukowcy określili ją jako „burza śnieżna”. Jest to pierwsza kometa wokół której zarejestrowano takie zjawisko. Operatorzy sondy zarejestrowali dziewięć zakłóceń ruchu i położenia sondy, które mogłoby być spowodowane zderzeniami z drobinami lodowymi o masie około 0,2 miligrama.
Od 29 października do 1 listopada szwedzki satelita Odin badał, w zakresie fal submilimetrowych, rozkład wody wokół jądra komety. Na podstawie obserwacji oszacowano, że produkcja wody wynosi od 180 do 300 kg na sekundę i ulega dużym wahaniom, najprawdopodobniej związanym z rotacją kometarnego jądra.
Obserwacje na niebie 2010.
Na niebie kometa widoczna była gołym okiem jako mała mgiełka (październik, listopad 2010). Przez lornetkę znacząco można było poprawić możliwość jej obserwacji. W okresie najlepszej widoczności kometa przesuwała się na tle gwiazdozbiorów Perseusza, Woźnicy, Bliźniąt i Małego Psa.

</doc>
<doc id="1181622" url="https://pl.wikipedia.org/wiki?curid=1181622" title="Jezioro Kalepka">
Jezioro Kalepka



</doc>
<doc id="1181626" url="https://pl.wikipedia.org/wiki?curid=1181626" title="Jezioro Nożyce">
Jezioro Nożyce



</doc>
<doc id="1181628" url="https://pl.wikipedia.org/wiki?curid=1181628" title="Jezioro Narty">
Jezioro Narty



</doc>
<doc id="1181629" url="https://pl.wikipedia.org/wiki?curid=1181629" title="Grime">
Grime

Grime – gatunek muzyki powstały w 2002 roku w Londynie, wywodzący się z takich gatunków jak UK garage, hip-hop, drum and bass oraz dubstep. Styl ten bazuje na nierównomiernym tempie wynoszącym około 140 BPM oraz na rapowaniu.
Wykonawców tego gatunku nazywa się Masters of Ceremony (MC lub MoC).
Najważniejsi wykonawcy zaliczani do nurtu "grime" to: Dizzee Rascal, Getter, Wiley, Skepta, P. Money, Kano, D Double E, Jme, Tempa T, Stormzy oraz grupy, takie jak: Boy Better Know, Roll Deep, OGz, StayFresh czy Newham Generals.
Charakterystyka.
W muzyce "grime" dużą wagę przywiązuje się do tekstów. W porównaniu do muzyki hip-hop, używa się znikomej liczby wulgaryzmów czy nawiązań do seksu i przemocy.
Poza Londynem "grime" jest obecny głównie w Birmingham i reprezentują go grupy takie jak Invasion Alert i StayFresh, a także wykonawcy tacy jak Devilman, Mayhem NODB czy DJ Preditah.
Charakterystyczne dla gatunku są: występy w klubach (bardzo rzadko klasyczne koncerty), a podczas występów na żywo – częsta i szybka zmiana utworów, freestyle, używanie wielu różnych podkładów oraz tzw. ""reloads"," czyli przerywanie utworu przez DJ-a i ponowne odtwarzanie go od początku"." Popularne w Wielkiej Brytanii są także sesje na żywo w radiu (np. Rinse FM, BBC 1Xtra), nagrywane także w formie wideo.
Najbardziej charakterystyczne utwory to: Rebound X – Rhythm And Gash, Wiley – Eskimo, Lethal Bizzle - Pow, Skepta – Private Caller, Jme – Serious, Tempa T – Next Hype, Dizzee Rascal – Stop Dat oraz Kano – P's and Q's.
Początki i rozwój.
Muzyka "grime" powstała prawdopodobnie we wschodnim Londynie. Początki tego stylu miały miejsce w pirackich stacjach radiowych, gdzie wielu artystów promowało swoje umiejętności poprzez freestyle lub odtwarzanie swoich produkcji. Niektóre źródła podają, że "grime" wywodzi się bezpośrednio z garage, a powstał, gdy MC, prowadzący występy DJ-ów w klubach, zaczęli rapować do tych utworów. Początkowo nowy gatunek był nazywany "grimy garage" (brudny garage). W porównaniu z UK garage, grime ma mroczniejsze i bardziej rapowe brzmienie. Za pierwsze utwory z tego gatunku uchodzą, wspomniany wyżej Wiley – 'Eskimo' oraz Musical Mob – 'Pulse X'.
Dizzee Rascal i Wiley jako pierwsi zwrócili uwagę mediów na grime w 2003, kiedy wydane zostały ich albumy "Boy in da Corner" i "Treddin' on Thin Ice". Dizzee Rascal szybko zdobył rozgłos i osiągnął komercyjny sukces oraz jako pierwszy przedstawiciel tej muzyki zdobył "Mercury Music Prize" w 2003. Dzięki temu "grime" coraz częściej pojawiał się w brytyjskich mediach, takich jak stacja telewizyjna Channel U TV oraz stacje radiowe Kiss FM i (należąca do BBC) 1Xtra.
Współcześnie.
Obecnie wielu artystów związanych w przeszłości z tym gatunkiem zaczęło upodabniać swój styl do hip-hopu, rapując do muzyki zbliżonej do trapu. Taki obrót spraw budzi sprzeciw niektórych "legendarnych" postaci brytyjskiej sceny muzycznej.
Od połowy 2014 grime przeżył rozkwit. Przyczyną dużego wzrostu popularności w mediach był głównie występ Kanyego Westa na gali Brit Awards 25 lutego 2015, gdzie pojawił się on w otoczeniu wielu czołowych przedstawicieli grime, ubranych na czarno. Występ był szeroko komentowany, ponieważ treść występu nie została w całości ujawniona organizatorom, przez co w telewizji na żywo pojawiło się dużo przekleństw. Po tym wydarzeniu media – głównie amerykańskie, zastanawiały się, dlaczego West zaprosił artystów na scenę i zaczęły coraz bardziej interesować się muzyką grime.
Popularność gatunku wśród szerszej publiczności wzrasta obecnie głównie za sprawą Skepty. W 2014 wydał on pierwszy singiel, wyprodukowany przez siebie i nagrany razem z Jme, ze swojego albumu "Konnichiwa" zatytułowany "That's Not Me" - utwór ten uważa się za powrót do "prawdziwego" grime'u. W 2015 raper wydał kolejny singiel "Shutdown", który odbił się szerokim echem we wszystkich mediach.

</doc>
<doc id="1181632" url="https://pl.wikipedia.org/wiki?curid=1181632" title="Jezioro Słupek">
Jezioro Słupek



</doc>
<doc id="1181634" url="https://pl.wikipedia.org/wiki?curid=1181634" title="Jezioro Fajferek">
Jezioro Fajferek



</doc>
<doc id="1181637" url="https://pl.wikipedia.org/wiki?curid=1181637" title="Jezioro Ukiel">
Jezioro Ukiel



</doc>
<doc id="1181641" url="https://pl.wikipedia.org/wiki?curid=1181641" title="Jezioro Siginek">
Jezioro Siginek



</doc>
<doc id="1181644" url="https://pl.wikipedia.org/wiki?curid=1181644" title="Wirus Epstein-Barr">
Wirus Epstein-Barr



</doc>
<doc id="1181649" url="https://pl.wikipedia.org/wiki?curid=1181649" title="Ebbelwei-Expreß">
Ebbelwei-Expreß

Ebbelwei-Expreß – turystyczna linia tramwajowa we Frankfurcie nad Menem. Obsługiwana przez wagony typu K, utworzona w 1977 na krótki czas, jednak ze względu na zainteresowanie utrzymana.
Tramwaje na tej linii kursują w weekendy i niektóre święta. W wagonach oferowane są lokalne specjalności, jak cydr ("Ebbelwei", od którego pochodzi nazwa linii), sok jabłkowy i precle.

</doc>
<doc id="1181654" url="https://pl.wikipedia.org/wiki?curid=1181654" title="Ulica Edwarda Abramowskiego w Łodzi">
Ulica Edwarda Abramowskiego w Łodzi

Ulica Edwarda Abramowskiego – ulica w południowo-zachodniej części Śródmieścia Łodzi w obszarze SIM Centrum, o długości około 0,5 km, biegnąca prawie równoleżnikowo od skrzyżowania z ul. Henryka Sienkiewicza do ul. Jana Kilińskiego.
Na całej jej długości obowiązuje od 30 października 1974 roku ruch jednokierunkowy – od ul. Jana Kilińskiego w kierunku ul. Henryka Sienkiewicza, czyli odwrotnym do kierunku numeracji posesji (stan na roku). Stanowi początkowy odcinek drogi powiatowej nr 1100E, prowadzącej dalej ulicami Brzeźną, Henryka Sienkiewicza i Radwańską do skrzyżowania z ulicami Inżynierską i Parkową (droga powiatowa nr 1168E).
Ulica w całości znajduje się w obrębie działalności duszpasterskiej rzymskokatolickiej parafii Archikatedralnej Świętego Stanisława Kostki.
Historia.
Do roku 1918.
Mierząca około pół kilometra długości ulica została wytyczona na początku ostatniej dekady XIX w. – na mapie sporządzonej w latach 1894–96 przez Władysława Starzyńskiego jest już widoczna jako Gubernatorska (Губернаторская улица) – jako łącznik między ówczesnymi, niemal równoległymi do siebie ulicami Mikołajewską "vel" Nikołajewską (ob. ul. Henryka Sienkiewicza) a Widzewską (ob. ul. Jana Kilińskiego). Z mapy tej wynika, że w połowie lat 90. XIX w. jej zabudowa dopiero powstawała – ulica w większości posiadała już zabudowę po stronie parzystej (północnej), natomiast zabudowa po stronie nieparzystej (południowej) istniała tylko częściowo, w pobliżu ul. Widzewskiej (4 posesje). Nazwa ulicy pochodziła od nazwy godności urzędnika administracji w carskiej Rosji. Mieszkańcy ulicy przez wiele lat potocznie zwali ją „Gubernią” (mawiali, jeszcze w latach powojennych, że "mieszkają „w guberni”"). Na tyłach posesji po parzystej stronie ulicy od 1899 roku znajdowała się fabryka pończoch i rękawiczek Albana Auricha (z wjazdem od ul. Widzewskiej, ob. ul. Jana Kilińskiego 161), którą przeniósł on tam z wcześniejszej siedziby przy ul. Mikołajewskiej (ob. ul. Henryka Sienkiewicza 9).
W końcu XIX w. przy ul. Gubernatorskiej mieszkał zaufany kasjer Izraela Poznańskiego, nazwiskiem Sobczyk. W 1900 roku zamieszkał przy tej ulicy dziadek Ryszarda Bonisławskiego – senatora RP VIII i IX kadencji, prezesa Towarzystwa Przyjaciół Łodzi, regionalisty, przewodnika turystycznego po Łodzi i regionie łódzkim (sam Ryszard Bonisławski także mieszkał przy tej ulicy – wtedy noszącej już imię Edwarda Abramowskiego – przez cztery lata w latach 70. XX w., w kamienicy pod numerem 34).
W czasie I wojny światowej podczas niemieckiej okupacji miasta obowiązywało od 1915 roku niemieckojęzyczne nazewnictwo ulic – Gubernatorska stała się wówczas Gouverneurstraße ( – gubernator). W kamienicy pod numerem 2 Towarzystwo Schronisk św. Stanisława Kostki prowadziło w 1916 roku VII Ochronę (zakład dobroczynny dla dzieci). Po odzyskaniu przez Polskę niepodległości przywrócono ulicy na kilka lat przedwojenną polską nazwę.
Lata 1918–1945.
W okresie międzywojennym w kamienicy pod numerem 2 mieścił się Komisariat XI Policji Państwowej, zaś kamienicę pod numerem 3 zajmowała polska, publiczna, męska Miejska Szkoła Elementarna nr 16, kierowana przez Tomasza Kilańskiego, reaktywowana po II wojnie światowej jako koedukacyjna Szkoła Podstawowa nr 16. Pod numerem 4 znajdowała się siedziba Stowarzyszenia Teatralnego „Thalia”, a pod numerem 21 – łódzkiego oddziału Ukraińskiego Komitetu Centralnego Rzeczypospolitej Polskiej. Od 2 lutego 1923 do 29 czerwca 1924 roku mieszkała w kamienicy pod numerem 29 i pracowała w mieszczącym się w niej sklepie Marcjanny Wieczorek, zwanym „sklepem pani Sadowskiej”, Helena Kowalska – przyszła święta Faustyna, posłanniczka Bożego Miłosierdzia, patronka Łodzi.
W 1925 roku władze miasta zmieniły nazwę ulicy w ramach usuwania świadectw obecności zaboru rosyjskiego w Łodzi. Nowym patronem ulicy stał się lewicowy psycholog i socjolog Edward Abramowski. 23 czerwca „Dziennik Zarządu m. Łodzi” informował:
Rada Miejska podjęła decyzję na 21. posiedzeniu (III sesji), które odbyło się późnym wieczorem 1 lipca w obecności 49 z 75 radnych i 10 z 11 członków magistratu. W protokole sesji znalazła się uchwała o następującej treści:
W roku 1928 na wąskich trawnikach po obu stronach ulicy wydział plantacji miejskich posadził prawie 200 sztuk drzewiastych leszczyn tureckich. Do 1937 roku ulica została skanalizowana. Przez krótki czas w okresie międzywojennym przy ul. Edwarda Abramowskiego mieszkał w dzieciństwie z rodzicami Karl Dedecius.
W czasie II wojny światowej niemieckie władze okupacyjne wprowadziły w 1940 roku niemieckojęzyczne nazewnictwo ulic – nazwę ul. Edwarda Abramowskiego zmieniono na Eduard Herbst Straße, ku czci działającego w Łodzi w XIX/XX w. "lodzermenscha", polskiego przemysłowca pochodzenia niemieckiego – Edwarda Herbsta, zięcia Karola Scheiblera. Jeszcze w tym samym roku, po wprowadzeniu niemieckiej nazwy miasta "Litzmannstadt", okupanci zmienili nazwę ulicy na Hermann-von-Salza-Straße – ku czci Hermanna von Salza, wielkiego mistrza zakonu krzyżackiego w latach 1209–39. Ryszard Bonisławski wspominał, że na początku lat 40. przy półkilometrowej ulicy zamieszkiwało aż 12 000 osób, na ogół stłoczonych w ciasnych mieszkaniach, co już wtedy "powodowało problemy natury policyjnej".
Okres powojenny.
Po wojnie powrócono do obecnej nazwy ulicy. Prawdopodobnie od lat powojennych zaczęła upowszechniać się, początkowo wśród mieszkańców ulicy, później już w całym mieście, potoczna nazwa ulicy – „Abramka”, która stopniowo wyparła dawną, przedwojenną „Gubernię”. Zarządzeniem prezydenta miasta z 29 marca 1947 roku na ulicy w pobliżu skrzyżowania z ul. Jana Kilińskiego zostało wyznaczone miejsce dla postoju dorożek samochodowych (w liczbie 2) i dorożek konnych (w liczbie 3). W okresie powojennym w kamienicy przy ul. Edwarda Abramowskiego 3 miała swoją siedzibę Szkoła Podstawowa nr 16 (zlikwidowana w połowie lat 60.). Nie przetrwał także ogród jordanowski – w jego miejscu stoi blok mieszkalny pod numerem 6/10. W latach 50. oficyny po nieparzystej (południowej) stronie ulicy zostały wyburzone. Ponieważ mieszkańcy domagali się budowy komórek, na terenie po wyburzeniach (sąsiadującym z dawnym ogrodem Barcińskich) wykonano szeroki wykop, wyłożono go trylinką, a w nasypach po obu stronach umiejscowiono rzędy komórek i śmietników, dzięki czemu nie przesłaniały one widoku na ogród. Łącznie powstało ich 498. Z podwórek na dno wykopu poprowadzono zejścia po schodach, a na nasypach (na „dachach” komórek) posadzono zieleń i odgrodzono ją od wykopu ażurowymi murkami. Teren ten mieszkańcy nazwali potocznie „katakumbami”.
18 listopada 1968 roku ulicą Edwarda Abramowskiego przejechały pierwsze autobusy komunikacji miejskiej nowo uruchomionej linii „77”, która połączyła wówczas południowy skraj parku im. księcia Józefa Poniatowskiego z Dąbrową. Do 29 października 1974 roku kursowały one ulicą w obu kierunkach, zaś po wprowadzeniu tam ruchu jednokierunkowego – tylko w kierunku parku. Od 2 listopada 1983 do końca 1995 roku ulicą prowadziła też trasa autobusów linii „55” – początkowo z Zarzewa, później z Widzewa Wschodu, a następnie z Olechowa w kierunku pętli u zbiegu ulic Obywatelskiej z Pienistą.
W zakresie bezpieczeństwa ruchu drogowego w latach 2011–13 ulica znalazła się na 192. miejscu wśród 362 łódzkich ulic, na których doszło do wypadków (hierarchia malejąca – od ulic z największą liczbą zdarzeń). W tym okresie wydarzyły się na niej 3 wypadki, w których 3 osoby zostały ranne.
Między 10 a 29 czerwca 2013 roku łódzka Fabryka Sztuki zorganizowała Abramka Fest – cykl otwartych, bezpłatnych warsztatów (m.in. prasowych, tanecznych i fotograficznych), głównie dla mieszkańców ul. Edwarda Abramowskiego. W końcu sierpnia 2014 roku w plenerze przy ul. Edwarda Abramowskiego wystąpili artyści łódzkiego Teatru Lalki i Aktora „Pinokio”, wystawiając spektakl muzyczny dla dzieci pt. "Bramogranie".
Przez lata nieremontowane, „katakumby” stopniowo popadały w ruinę, niektóre części budowli groziły zawaleniem. Władze miasta zaplanowały na rok 2017 remont „katakumb” i nawierzchni dna wykopu oraz posadzenie nowych krzewów. Wstępny koszt inwestycji oceniono na około 1,5 mln zł. W projekcie przewidziano wyremontowanie i pozostawienie 70-metrowego ciągu komórek (łącznie rozciągały się na długości 400 m), wyburzenie pozostałych, budowę w ich miejscu pergoli i ścianki z prefabrykatów żelbetowych, a także ogrodzenia od strony ulicy i chodnika. Przewidziany został ponadto remont elewacji, termomodernizacja i podłączenie 22 budynków do miejskiej sieci centralnego ogrzewania (pierwszy etap tych prac, obejmujący budynki po nieparzystej stronie ulicy, został zaplanowany na rok 2019). Pierwsze prace podjęto na początku grudnia 2017 roku. Do połowy marca 2018 roku zakończono wyburzenia.
W roku 2017 w osiedlu Katedralna zostały zgłoszone, w ramach budżetu obywatelskiego na rok 2018, dwa wnioski dotyczące ulicy i sąsiadującego z nią pasażu: „Rewitalizacja Śródmieścia – rekultywacja pasów zieleni przy ul. Abramowskiego” i „Śródmiejska tężnia solankowa – zdrowy mikroklimat, zdrowi łodzianie” (z propozycją lokalizacji w centralnej części pasażu Edwarda Abramowskiego, w sąsiedztwie istniejącego placu zabaw). Oba zdobyły wystarczające liczby głosów ważnych (odpowiednio 568 i 818), by uzyskać kwalifikację do realizacji w roku 2018. Przewidywane koszty zostały oszacowane na 140 tys. zł i 248 tys. zł.
Tak powojenne lata na „Abramce” wspominał Janusz Karol Barański, absolwent nieistniejącej Szkoły Podstawowej nr 16, założyciel i długoletni właściciel księgarni-antykwariatu „Nike” przy ul. Andrzeja Struga 3, który wychował się przy ul. Abramowskiego:
Ulica Edwarda Abramowskiego w filmie.
Ekipy filmowe przyciągał szczególnie teren komórek w głębi posesji po nieparzystej (południowej) stronie ulicy, czyli tzw. „katakumby”. Powstało tam wiele etiud studentów pobliskiej PWSFTviT im. Leona Schillera. W pobliżu ul. Edwarda Abramowskiego zrealizowano ponadto m.in.:
Obiekty.
Według stanu na sierpień 2016 roku do gminnej ewidencji zabytków miasta Łodzi było wpisanych 13 kamienic przy ul. Edwarda Abramowskiego (pod numerami: 1, 3, 7, 14, 16, 18, 23, 25, 28, 30, 31, 39 i 40) i jeden budynek mieszkalny (pod numerem 43). W przypadku posesji nr 30 w ewidencji znajdował się budynek frontowy z oficyną wschodnią, w pozostałych przypadkach – budynki frontowe.
Komunikacja miejska.
Stan obecny.
Ulicą kursują od poniedziałku do piątku autobusy komunikacji miejskiej MPK – Łódź (trasa stała według stanu na , nie uwzględniono ewentualnych tymczasowych zmian trasy i linii zastępczych):
Jedyny przystanek znajduje się w pobliżu skrzyżowania z ul. Henryka Sienkiewicza, przed blokiem pod numerem 6/10 – z numerem 1 (0001) otwiera on listę wszystkich łódzkich przystanków.
W przeszłości.
W przeszłości ulicą Edwarda Abramowskiego kursowały także autobusy:

</doc>
<doc id="1181657" url="https://pl.wikipedia.org/wiki?curid=1181657" title="Alahis">
Alahis

Alahis (lub Alagis) (ur. ?, zm. 689) był ariańskim księciem Tarentu i Bresci zanim został królem Longobardów po udanym buncie w 688. Jednak nie rządził zbyt długo.
Jego pierwszy bunt przeciw królowi Perctaritowi nie powiódł się. Król go pochwycił, ułaskawił i wypuścił. Zbuntował się ponownie w 688, gdy nastał Cunipert syn Perctarita. Zamknął wtedy Cuniperta w zamku na wyspie pośrodku jeziora Como. Jednak rządy Alahisa były uciążliwe i tyrańskie, więc utracił wsparcie ludu. W końcu w 689 Cunipert wystąpił z ludźmi z Piemontu i pokonał Alahisa i ludzi z regionu Wenecji w bitwie pod Coronate w rogu rzeki Adda niedaleko Monza. Alahis został rozgromiony i poległ w bitwie.

</doc>
<doc id="1181658" url="https://pl.wikipedia.org/wiki?curid=1181658" title="Znikąd donikąd">
Znikąd donikąd

Znikąd donikąd – polski film wojenny z 1975 roku w reżyserii Kazimierza Kutza. Zdjęcia do filmu powstały w Jaworkach w województwie małopolskim.
Treść.
Jesień 1945. Wyniszczony walkami oddział Armii Krajowej dowodzony przez porucznika Groźnego działa na terenie Żywiecczyzny, walcząc przeciwko władzy ludowej. Wyrwawszy się z okrążenia zajmuje wieś. Groźny chce dać ludziom wypoczynek, uzupełnić zapasy żywności i umożliwić ratunek rannemu Kordianowi. Wiejski lekarz Stefan – dawny kolega Groźnego – udziela pomocy rannemu, domaga się jednak, aby oddział opuścił wioskę i nie narażał mieszkańców na niebezpieczeństwo.
Wymowa ideowa filmu Kutza, który ukazał oddział byłych akowców jako bezideową bandę, wzbudziła sprzeciw w wielu środowiskach, wszelka krytyka tego dzieła była jednak uniemożliwiona w wyniku działania cenzury. Z tygodnika "Czas" cenzura zdjęła m.in. recenzję tego filmu napisaną przez Józefa Narkowicza, pt.: "Straceńcy zeszli z gór". Narkowicz w podsumowaniu pisał, że Kutz w 1975 r. "zaprezentował obraz przypominający ilustrację tez propagandowych z początku lat pięćdziesiątych na temat AK..."

</doc>
<doc id="1181659" url="https://pl.wikipedia.org/wiki?curid=1181659" title="Cebula siedmiolatka">
Cebula siedmiolatka



</doc>
<doc id="1181662" url="https://pl.wikipedia.org/wiki?curid=1181662" title="Lykra">
Lykra



</doc>
<doc id="1181663" url="https://pl.wikipedia.org/wiki?curid=1181663" title="Business marketing">
Business marketing

Business marketing (także business-to-business marketing lub industrial marketing) – marketing skierowany do podmiotów instytucjonalnych.
Polscy autorzy stosują tu również pojęcia: marketing instytucjonalny, marketing na rynku przedsiębiorstw, marketing środków produkcji czy marketing przemysłowy, choć określenia te nie oddają w pełni znaczenia zwrotu anglojęzycznego.

</doc>
<doc id="1181666" url="https://pl.wikipedia.org/wiki?curid=1181666" title="Nerkowiec zachodni">
Nerkowiec zachodni



</doc>
<doc id="1181667" url="https://pl.wikipedia.org/wiki?curid=1181667" title="Orzech nanerczowy">
Orzech nanerczowy



</doc>
<doc id="1181673" url="https://pl.wikipedia.org/wiki?curid=1181673" title="Wybory parlamentarne w Izraelu w 1961 roku">
Wybory parlamentarne w Izraelu w 1961 roku

Wybory parlamentarne w Izraelu do Piątego Knesetu odbyły się 15 sierpnia 1961.
Oddano 1,274,280 głosów, w tym ważnych: 1,006,964. Próg wyborczy wynosił 1%, a więc aby uzyskać miejsce w Knesecie, należało otrzymać minimum 10,070 głosów. Średnio na jedno miejsce przypadło 8,332 głosów.
Posłowie.
Posłowie wybrani w wyborach:

</doc>
<doc id="1181675" url="https://pl.wikipedia.org/wiki?curid=1181675" title="Arcybiskupi lwowscy">
Arcybiskupi lwowscy



</doc>
<doc id="1181679" url="https://pl.wikipedia.org/wiki?curid=1181679" title="Nové Město">
Nové Město

Zobacz też :

</doc>
<doc id="1181686" url="https://pl.wikipedia.org/wiki?curid=1181686" title="Paradoks d'Alamberta">
Paradoks d'Alamberta



</doc>
<doc id="1181689" url="https://pl.wikipedia.org/wiki?curid=1181689" title="Žďár nad Sázavou">
Žďár nad Sázavou



</doc>
<doc id="1181695" url="https://pl.wikipedia.org/wiki?curid=1181695" title="Powiat Žďár nad Sázavou">
Powiat Žďár nad Sázavou



</doc>
<doc id="1181702" url="https://pl.wikipedia.org/wiki?curid=1181702" title="Tyflopsychologia">
Tyflopsychologia

Tyflopsychologia (gr. "tyflos" - ślepy) - nauka zajmująca się procesami psychicznymi zachodzącymi u ludzi niewidomych i niedowidzących.

</doc>
<doc id="1181704" url="https://pl.wikipedia.org/wiki?curid=1181704" title="Powiat Nový Jičín">
Powiat Nový Jičín



</doc>
<doc id="1181706" url="https://pl.wikipedia.org/wiki?curid=1181706" title="Tramwaj (film)">
Tramwaj (film)

Tramwaj – czarno-biała, niema etiuda produkcji polskiej z 1966 roku, w reżyserii Krzysztofa Kieślowskiego. Reżyserski debiut Kieślowskiego.
Opis fabuły.
Młody mężczyzna źle się czuje na prywatce i opuszcza zabawę. Po wyjściu z mieszkania goni nocny tramwaj, a następnie jedzie nim wraz z samotną dziewczyną. Młodzi pomimo nawiązania wzrokowego kontaktu, nie zapoznają się ze sobą. Chłopak wysiada na swoim przystanku, a tramwaj z dziewczyną odjeżdża. Chłopak ponownie goni pojazd, ale tym razem bez powodzenia.

</doc>
<doc id="1181709" url="https://pl.wikipedia.org/wiki?curid=1181709" title="Blindyzmy">
Blindyzmy



</doc>
<doc id="1181710" url="https://pl.wikipedia.org/wiki?curid=1181710" title="Stratonika z Kapadocji">
Stratonika z Kapadocji

Stratonika z Kapadocji – żona władców pergamońskich z dynastii Attalidów: Eumenesa II i Attalosa II. 
Była córką władcy Kapadocji Ariaratesa IV Eusebesa Filopatora. Początkowo została żoną króla ("basileus") Eumenesa II, z którym miała syna Attalosa (późniejszego Attalosa III). Niektóre źródła podają jednak, że Attalos był synem Eumenesa II z nieprawego łoża, adoptowanym tylko przez bezdzietną Stratonikę. Kiedy w 172 p.n.e. rozeszła się pogłoska o śmierci Eumenesa po zamachu na jego życie pod Delfami, jego brat Attalos (późniejszy Attalos II) przywdział diadem królewski, poślubił bratową, czyli Stratonikę, ale kiedy rzecz się wyjaśniła bez wahania zwrócił tron i żonę. Stratonika była żoną Eumenesa aż do jego śmierci. Po Eumenesie na tron wstąpił brat zmarłego Attalos II. Nowy władca poślubił Stratonikę i adoptował jej syna.
Stosunki między Stratoniką a jej (przybranym?) synem Attalosem III były dobre aż do tego stopnia, że Attalosowi nadano przydomek "Filometor" – miłujący matkę. Właśnie w trakcie sporządzania pomnika matki (pomniki odlewał i wykuwał własnoręcznie) doznał on silnego porażenia słonecznego i zmarł.

</doc>
<doc id="1181723" url="https://pl.wikipedia.org/wiki?curid=1181723" title="Lista gwiazd w gwiazdozbiorze Jaszczurki">
Lista gwiazd w gwiazdozbiorze Jaszczurki

Zestawienie to zawiera gwiazdy do jasności 6,5 magnitudo w gwiazdozbiorze Jaszczurki. Dodatkowo uwzględniono w nim inne ciekawe obiekty gwiazdowe.

</doc>
<doc id="1181726" url="https://pl.wikipedia.org/wiki?curid=1181726" title="Perktarit">
Perktarit

Perktarit (również Berthari) (ur. ? – zm. 688) – król Longobardów w latach 661–662 a następnie w okresie 671–688.
Był synem i następcą Ariperta I. Dzielił władzę z bratem Godepertem o czym zdecydował w 661 przed śmiercią ich ojciec. W ten sposób po raz pierwszy w historii królestwa doszło do podziału państwa. Był katolikiem, a Godepert arianinem. Rządził z Mediolanu, a Godepert z Pawii. Między braćmi doszło do wojny. Godepert wezwał na pomoc Grimoalda I księcia Benewentu, któremu ofiarował za żonę swoją siostrę. Jednakże Grimoald po przybyciu z wojskiem do Pawii zabił młodego Godeperta i przejął jego królestwo, a Perktarita zmusił do ucieczki. Perktarit najpierw udał się na dwór awarskiego kagana. W tym czasie jego żona Rodelinda i ich syn Kuninkpert zostali pojmani przez Grimoalda i zesłani do Benewentu. Jakiś czas później Perktarit powrócił za zgodą Grimoalda i zaczął spiskować przeciwko niemu, ale musiał znowu uciekać tym razem do Franków. Gdy Grimoald odparł atak Franków na Piemont i zawarł z nimi traktat pokojowy, Perktarit niepewny swego losu przygotowywał ucieczkę do Anglii, ale wcześniej dotarły do niego wiadomości o śmierci Grimoalda.
W 671 powrócił z wygnania i odzyskał królestwo, które było rządzone od trzech miesięcy w imieniu małoletniego Garibalda, syna Grimoalda. Ustanowił katolicyzm oficjalną religią, lecz nie uznawał zwierzchnictwa papiestwa. Zawarł pokój z Bizancjum i wyznaczył na współrządcę swego syna Kuninkperta w 678. Walczył z buntem Alahisa, księcia Tarentu. Bez powodzenia oblegał Trydent, pod którym poniósł klęskę. Mimo to doszło do porozumienia z Alahisem, który otrzymał od króla księstwo Brescji. W 688 został zabity w wyniku spisku.
Jego córka Wigilinda poślubiła Grimoalda II księcia Benewentu, syna Romualda I. Rządy Perktarita zwracają uwagę nie ze względu na militarne osiągnięcia, lecz z powodu religijnych darowizn. Wybudował kościoły świętej Agaty i Dziewicy (poza murami) w Pawii. Jego następcą był bardziej wojowniczy syn, który musiał kontynuować walkę z Alahisem, bo jego bunt wybuchł na nowo.

</doc>
<doc id="1181727" url="https://pl.wikipedia.org/wiki?curid=1181727" title="Nasturtium officinale">
Nasturtium officinale



</doc>
<doc id="1181728" url="https://pl.wikipedia.org/wiki?curid=1181728" title="Valerie Harper">
Valerie Harper

Valerie Kathryn Harper (ur. 22 sierpnia 1939 w Suffern, zm. 30 sierpnia 2019 w Los Angeles) – amerykańska aktorka telewizyjna, teatralna i filmowa.
Dwukrotnie nominowana do nagrody Złotego Globu za drugoplanowe role w filmach: "Szaleni detektywi" (1974) oraz "Rozdział drugi" (1979). Złoty Glob otrzymała w 1975 za główną rolę w serialu TV "Rhoda" (serial ten przyniósł jej także nagrodę Emmy).
W latach 1964-1978 była żoną Richarda Schaala. W 1987 poślubiła Tony’ego Cacciotti, z którym adoptowała córkę. W latach 70 i 80 była zaangażowana w Ruch Wyzwolenia Kobiet oraz zwolennikiem proponowanej poprawki do Konstytucji Stanów Zjednoczonych gwarantującej równe prawa dla kobiet.
Razem z Dennisem Weaverem współtworzyła organizację charytatywną L.I.F.E. w 1983 roku zajmującą się dokarmianiem potrzebujących ludzi w Los Angeles
W 2009 zdiagnozowano u niej raka płuca. 6 marca 2013 poinformowała, że badania wykonane w styczniu wykazały, iż doszło u niej do meningozy, a lekarze dają jej zaledwie trzy miesiące życia. Pomimo iż choroba nie może zostać wyleczona, lekarze postanowili zastosować chemioterapię, by spowolnić jej postęp.
Zmarła 30 sierpnia 2019 w Los Angeles, osiem dni po swoich 80. urodzinach.

</doc>
<doc id="1181733" url="https://pl.wikipedia.org/wiki?curid=1181733" title="IV Brygada Kawalerii">
IV Brygada Kawalerii

IV Brygada Kawalerii (IV BK) – wielka jednostka kawalerii Wojska Polskiego II RP.
Formowanie i zmiany organizacyjne.
W maju 1921 "wojenna" VII Brygada Jazdy przemianowana została na IV Brygadę Jazdy. W jej skład weszły trzy pułki jazdy samodzielnej: 3 pułk Szwoleżerów Mazowieckich, 1 pułk Ułanów Krechowieckich i 2 pułk Ułanów Grochowskich oraz IV dywizjon artylerii konnej. W grudniu tego roku dowództwo brygady w przeniesione zostało z garnizonu Grodno do Suwałk.
Wiosną 1924 IV BJ przemianowana została na IV Brygadę Kawalerii i podporządkowana dowódcy 1 Dywizja Kawalerii. Równocześnie z jej składu wyłączone zostały: 1 pułk Ułanów Krechowieckich (podporządkowany dowódcy XI BK) i IV dywizjon artylerii konnej (podporządkowany dowódcy artylerii konnej 1 DK). W lutym 1929 IV BK przemianowana została na BK „Suwałki” i usamodzielniona. W skład brygady ponownie włączony został 4 dywizjon artylerii konnej. Później dołączył 1 pułk Ułanów Krechowieckich z BK „Białystok”.1 kwietnia 1937 BK „Suwałki” przemianowana została na Suwalską BK.

</doc>
<doc id="1181735" url="https://pl.wikipedia.org/wiki?curid=1181735" title="Mistrzostwa Świata w Narciarstwie Klasycznym 2005">
Mistrzostwa Świata w Narciarstwie Klasycznym 2005

Mistrzostwa Świata w Narciarstwie Klasycznym 2005 miały miejsce w dniach 16 – 27 lutego 2005 w niemieckim Oberstdorfie. 
Drużynowy konkurs skoków narciarskich na normalnej skoczni powrócił po tym, jak nie odbył się on na Mistrzostwach Świata w 2003. Bieg łączony został wydłużony z 10 km kobiet i 20 km mężczyzn do 15 km i 30 km. Zmieniła się także punktacja w drużynowej kombinacji norweskiej na 4 × 5 km. Od tych mistrzostw za każdy punkt straty w skokach przyznawano sekundę straty w biegu, a nie jak dawniej 1 punkt za 1,5 sekundy.
Biegi narciarskie.
Biegi narciarskie mężczyzn.
Janusz Krężelok zajął w sprincie 7. miejsce.
Skoki narciarskie.
Adam Małysz indywidualnie oraz drużyna skoczków zajęli na skoczni normalnej szóste miejsca.

</doc>
<doc id="1181736" url="https://pl.wikipedia.org/wiki?curid=1181736" title="Erysimum">
Erysimum



</doc>
<doc id="1181738" url="https://pl.wikipedia.org/wiki?curid=1181738" title="Jerzy Adamowicz">
Jerzy Adamowicz

Jerzy Adamowicz (ur. 2 lutego 1908 w Mińsku, zm. wrzesień 1939) – polski zoolog, malakolog.
Po ukończeniu gimnazjum w Mińsku studiował pod kierunkiem prof. Jana Grochmalickiego w latach 1930-1934 nauki przyrodnicze na Uniwersytecie Poznańskim. W roku 1936 uzyskał stopień magister filozofii w zakresie zoologii i anatomii porównawczej.
Od 1933 był demonstratorem, a po uzyskaniu stopnia magistra starszym asystentem w Zakładzie Zoologii Uniwersytetu Poznańskiego. Współpracował w prof. Janem Grochmalickim, Antonim Jakubskim i Kazimierzem Simmem.
Prowadził badania faunistyczno-ekologiczne nad mięczakami na Polesiu. Prowadził badania nad pijawkami występującymi na terenie Wielkopolski, lecz działania wojenne zniszczyły przygotowaną pracę do druku.
Zginął przy próbie przejścia z Generalnego Gubernatorstwa na teren ZSRR we wrześniu 1939.

</doc>
<doc id="1181743" url="https://pl.wikipedia.org/wiki?curid=1181743" title="The Great Silver Eye">
The Great Silver Eye

The Great Silver Eye – jest to kompilacja najlepszych piosenek portugalskiego zespołu Moonspell.

</doc>
<doc id="1181744" url="https://pl.wikipedia.org/wiki?curid=1181744" title="Tatrzańska Magistrala">
Tatrzańska Magistrala



</doc>
<doc id="1181745" url="https://pl.wikipedia.org/wiki?curid=1181745" title="Garibald">
Garibald

Garibald (ur. ? – zm. 671) był synem Grimoalda, króla Longobardów i Teodoty, córki Ariperta I.
Po śmierci ojca w 671 rządził krótko przez trzy miesiące, dopóki liczni zwolennicy Perktarita, jego stryja, który został wygnany przez Grimoalda dziewięć lat wcześniej, nie ubłagali swego kandydata, by powrócił i nie wybrali go usuwając młodego króla.

</doc>
<doc id="1181748" url="https://pl.wikipedia.org/wiki?curid=1181748" title="VII Brygada Kawalerii">
VII Brygada Kawalerii

VII Brygada Kawalerii (VII BK) – wielka jednostka kawalerii Wojska Polskiego II RP.
Formowanie i zmiany organizacyjne.
Brygada sformowana została w marcu - kwietniu 1919 r. jako I Brygada Jazdy Wielkopolskiej Sił Zbrojnych Polskich w byłym zaborze pruskim. W wyniku scaleniu Wojsk Wielkopolskich z armią krajową, brygada przemianowana została na VII Brygadę Jazdy. 
W kwietniu 1924 r., w ramach reorganizacji jazy, VII BJ przemianowana została na VII Brygadę Kawalerii i podporządkowana dowódcy 3 Dywizji Kawalerii. Z jej składu wyłączony został 16 pułk Ułanów Wielkopolskich i 7 dywizjon artylerii konnej wielkopolskiej. Pierwsza z wymienionych jednostek podporządkowana została dowódcy nowo utworzonej XIV Brygady Kawalerii w Bydgoszczy, a druga dowódcy artylerii konnej 3 Dywizji Kawalerii. W skład XIV BK wszedł również 7 pułk strzelców konnych wielkopolskich, który do tego czasu podlegał bezpośrednio dowódcy Okręgu Korpusu Nr VII.
Wiosną 1929 r. VII BK przeformowana została w samodzielną Brygadę Kawalerii „Poznań”. W jej skład ponownie włączony został 7 dywizjon artylerii konnej wielkopolskiej, a ponadto 7 pułk strzelców konnych wielkopolskich z rozformowanej XIV BK.
Struktura organizacyjna.
Po zakończeniu wojny z bolszewikami dokonano zmian w organizacji brygady, która przedstawiała się następująco:

</doc>
<doc id="1181749" url="https://pl.wikipedia.org/wiki?curid=1181749" title="Wojskowy Order Wilhelma">
Wojskowy Order Wilhelma



</doc>
<doc id="1181752" url="https://pl.wikipedia.org/wiki?curid=1181752" title="Pałac w Kłobucku">
Pałac w Kłobucku

Pałac w Kłobucku – zabytkowa rezydencja, położona w Kłobucku, na osiedlu Stare Zagórze. Wzniesiona w 1795, w stylu neogotyckim.
Pałac jest otoczony parkiem o powierzchni 4,3 ha. Park ten również jest wpisany do rejestru zabytków.
Historia.
Pałac został wybudowany dla pruskiego ministra Christiana von Haugwitza w latach 1795-1800. Do początku XX wieku stanowił on siedzibę właścicieli majątku ziemskiego Zagórze. Jego kolejnymi właścicielami byli: Benedykt Lemański, Guido Henckel von Donnersmarck i książę Michał Aleksandrowicz, który odwiedził folwark pod koniec września 1900 r. Budynek został gruntownie przebudowany pod koniec XIX wieku.
Po I wojnie światowej posiadłość przeszła na własność Skarbu Państwa. W dwudziestoleciu międzywojennym w zamku znajdowała się Szkoła Leśników, a w latach 1952-1972 siedziba Prezydium Powiatowej Rady Narodowej. Następnie w pałacu miał siedzibę zakład odzieżowy Dom Mody "Elegancja".
W 2004 roku rozpoczęto jego generalny remont. W pałacu planuje się utworzenie centrum konferencyjnego.

</doc>
<doc id="1181755" url="https://pl.wikipedia.org/wiki?curid=1181755" title="Eruca sativa">
Eruca sativa



</doc>
<doc id="1181758" url="https://pl.wikipedia.org/wiki?curid=1181758" title="Guanahani">
Guanahani

Guanahani – używana przez rdzennych mieszkańców nazwa jednej z wysp w archipelagu Bahamów, na której 12 października 1492 podczas pierwszej swej wyprawy wylądował po ponaddwumiesięcznym rejsie Krzysztof Kolumb.
Nie ma zgodności wśród historyków, która to była w rzeczywistości wyspa. Przez wiele lat uważano, że była to "Wyspa Watlinga", zwana dziś San Salvador, ale od około 1986 uważa się, że bardziej prawdopodobna jest niewielka Samana Cay.
Inni badacze wskazują na wyspy Plana Cays, Wielki Turk (w brytyjskim terytorium Turks i Caicos), rzadziej na Mayaguana, Conception, East Caicos (w Turks i Caicos), Lignum Vitae Cay, Cat Island lub Egg.

</doc>
<doc id="1181759" url="https://pl.wikipedia.org/wiki?curid=1181759" title="Roztropność">
Roztropność

Roztropność – cnota moralna, która wyraża się umiejętnością dobierania właściwych środków prowadzących do celu. Jest zasadą doskonalenia postępowania człowieka.
Człowiek roztropny korzysta z rozumu, który powinien dostarczać elementów osądu czy też kryteriów oceny. Potrafi też zasięgnąć rady u innych.
Roztropność jest jedną z czterech cnót kardynalnych w chrześcijaństwie. Pod pojęciem "roztropności" oddaje się często starożytne pojęcie "fronesis".
W intelekcie.
W intelekcie człowieka roztropność jest mechanizmem pomagającym dobrać właściwe środki do konkretnych celów.
Człowiek roztropny, mimo wielu środków prowadzących do obranego celu, wykazuje się roztropnością, dopiero gdy wybrany przez niego środek jest środkiem dobrym w wymiarze moralnym.
W woli.
Roztropność w woli jest to umiejętność dążenia do dobra, która została wykryta przez rozum i dotyczy ściśle określonego celu.
W działaniu.
Pozwala określić, jak w konkretnych okolicznościach można pogodzić ze sobą dążenia wielu ludzi, nie wykluczając własnych i nie tracąc przy tym wyczucia kiedy nie tylko można odstąpić od społecznie przyjętych norm, ale także zachować konieczny margines czynienia wyjątków od osobiście cenionych zasad i wartości.
Składniki.
Św. Tomasz z Akwinu wyróżnia 8 składników roztropności (5 pierwszych dotyczy zamierzenia, 3 pozostałe do wykonania):
Rodzaje.
Wyróżnia się dwa rodzaje roztropności:
Grzechy przeciw roztropności.
Kościół katolicki wyróżnia 4 główne grzechy przeciw cnocie roztropności:

</doc>
<doc id="1181761" url="https://pl.wikipedia.org/wiki?curid=1181761" title="VIII Brygada Kawalerii">
VIII Brygada Kawalerii

VIII (XVIII) Brygada Kawalerii (VIII / XVIII BK) – brygada kawalerii Wojska Polskiego II RP.
Historia brygady.
VIII Brygada Kawalerii została sformowana latem 1924 roku w składzie 1 Dywizji Kawalerii. Dowództwu VIII BK w Wołkowysku podporządkowano stacjonujący w tym samym garnizonie 3 pułk strzelców konnych i 10 pułk Ułanów Litewskich z Białegostoku.
W kwietniu 1926 r., w związku z utworzeniem 8 SBK, przemianowana została na XVIII Brygadę Kawalerii.
8 lutego 1929 roku brygada została rozformowana. 10 pułk Ułanów Litewskich podporządkowany został dowódcy BK „Białystok”, a 3 pułk strzelców konnych – dowódcy BK „Baranowicze”.
Obsada personalna Dowództwa VIII BK.
Dowódcy brygady:

</doc>
<doc id="1181764" url="https://pl.wikipedia.org/wiki?curid=1181764" title="X Brygada Kawalerii">
X Brygada Kawalerii

X Brygada Kawalerii (X BK) – wielka jednostka kawalerii Wojska Polskiego II RP w latach 1924–1930.
Historia brygady.
W 1921 sformowana została X Brygada Jazdy. Siedziba dowództwa i sztabu mieściła się w garnizonie Przemyśl. Brygada podlegała dowódcy Okręgu Korpusu Nr X w Przemyślu.
W 1924 została przemianowana na X Brygadę Kawalerii i podporządkowana dowódcy 4 Dywizji Kawalerii. 10 dywizjon artylerii konnej podporządkowany został dowódcy artylerii konnej 4 DK, płk Antoniemu Heinrich. Ze składu brygady ubył także 24 pułk ułanów, który włączony został do nowo powstałej XVII Brygady Kawalerii.
W 1930, po rozwiązaniu 4 DK, przemianowana została na samodzielną 10 Brygadę Kawalerii, a w 1937 przeformowana w oddział pancerno-motorowy z zachowaniem dotychczasowej nazwy i tradycji kawaleryjskich.

</doc>
<doc id="1181766" url="https://pl.wikipedia.org/wiki?curid=1181766" title="Örtug">
Örtug

Örtug (ortig, niem. Artig) – srebrna moneta szwedzka bita od 2 poł. XIV w. i będąca w obiegu niemal do końca XVIII wieku.
Pierwsze örtugi wybito w 1370 za panowania Albrechta Meklemburskiego dla zastąpienia zdeprecjonowanego feniga. Moneta ważyła ok. 1,3 grama i przy 13-łutowej próbie srebra (13/16 = 812½ ‰) zawierała ok. 1,05 g czystego kruszcu. Örtug miał wartość 1/24 marki lub 8 fenigów i w XV wieku był w przybliżeniu równy polskiemu groszowi. Z biegiem czasu ulegał dewaluacji: za panowania Eryka Pomorskiego (1412–1439) zawierał 0,88 g srebra, za Chrystiana I (1457–1464) – 0,7 g, a w 1534 r. – już tylko 0,54 g srebra.
Za rządów Gustawa Wazy (1523–1560), w wyniku reformy systemu monetarnego örtug liczył 12 fenigów i stanowił 1/16 marki. Emisji tej monety zaprzestano po reformie w 1776 roku.
Wzorowany na tej monecie był nominał zwany artigiem i kursujący w Liwonii od XIV/XV wieku, równy tam 3 fenigom lubeckim. Po reformie monetarnej z lat 1422–1426 dokonanej przez inflancką gałąź zakonu krzyżackiego, wprowadzono nowy artig (równy 3 starym), który dla odróżnienia przyjęto nazywać szylingiem.

</doc>
<doc id="1181768" url="https://pl.wikipedia.org/wiki?curid=1181768" title="Erysimum repandum">
Erysimum repandum



</doc>
<doc id="1181770" url="https://pl.wikipedia.org/wiki?curid=1181770" title="Rodoald (król Longobardów)">
Rodoald (król Longobardów)

Rodoald (lub Rodwald) (ur. ? – zm. 653) – król Longobardów w latach 652–653. Syn Rotariego.
Mówiono o nim, że był lubieżny i został zabity po zaledwie sześciu miesiącach rządów w 653 przez męża jednej z jego kochanek. Aripert, konkurencyjny pretendent, został wybrany na jego miejsce dzięki wsparciu kościoła katolickiego, który sprzeciwiał się ariańskiej monarchii.

</doc>
<doc id="1181773" url="https://pl.wikipedia.org/wiki?curid=1181773" title="Bizancjum (miasto)">
Bizancjum (miasto)

Bizancjum, obecnie Stambuł ( "Byzántion", ) – starożytne miasto leżące nad cieśniną Bosfor, łączącą morze Marmara z Morzem Czarnym, nad zatoką Złoty Róg. Powstałe jako kolonia grecka w VII wieku p.n.e. W 324 roku cesarz rzymski Konstantyn I Wielki zdecydował o przemianowaniu miasta na Nowy Rzym później zwanym Konstantynopol, a w 330 roku przeniósł do niego stolicę swojego państwa.
Historia.
Według źródeł starożytnych Bizancjum zostało założone około 668 p.n.e. przez kolonistę z Megary – Byzasa. Wczesne, legendarne dzieje miasta opisał Tacyt. Zgodnie z jego opowieścią Byzas toczył wojny m.in. ze Scytami i Trakami, a także poślubił córkę miejscowego wodza, Fidalię. Historie te zapewne stanowią, do pewnego stopnia, odbicie burzliwych losów kolonii we wczesnych latach jej istnienia.
Początkowo było to niewielkie, otoczone murami miasto, które rozwój zawdzięczało dogodnemu położeniu na szlaku handlowym łączącym Europę z Azją. Symbolem Bizancjum był księżyc Hekate, dzięki poświacie którego zauważono przygotowujące się do oblężenia miasta wojska Filipa Macedońskiego w 340 p.n.e. i je odparto. Od 149 p.n.e. Bizancjum było sprzymierzone z Rzymem, natomiast od 73 n.e. oficjalnie wchodziło w skład Cesarstwa. W 195 roku n.e. miasto, popierające uzurpatora Pescenniusza Nigra, zdobył i zrównał z ziemią Septymiusz Sewer. Odbudowano je na polecenie Karakalli. W 258 wraz z Chalkedonem zostało zdobyte przez Gotów.

</doc>
<doc id="1181777" url="https://pl.wikipedia.org/wiki?curid=1181777" title="Bitwa pod Szejnową">
Bitwa pod Szejnową

Bitwa pod Szejnową – starcie zbrojne, które miało miejsce pomiędzy 27–28 grudnia 1877 a 9 stycznia 1878 w czasie wojny rosyjsko-tureckiej (1877–1878) w rejonie na południe od przełęczy Szipka pod wsią Szejnowa pomiędzy wojskami tureckimi pod dowództwem Wessel-Paszy (ok. 30–35 tys. żołnierzy) a wojskami rosyjskimi pod dowództwem gen. F. F Radeckiego (54 tys. żołnierzy).
Turcy zajmowali pozycje w górach na podejściach do przełęczy. Południowy oddział wojsk rosyjskich otrzymał zadanie przejścia przez Bałkany i natarcia na Kazanłyk i Adrianopol (obecnie Edirne w Turcji). W celu przejścia przez Bałkany Rosjanie wydzielili dwa oddziały: lewa kolumna pod dowództwem gen. Świetopełka-Mirskiego (ok. 24 tys. żołnierzy i 24 działa w tym batalion bułgarski) i prawa kolumna pod dowództwem gen. M. D Skobielewa (26,5 tys. żołnierzy i 14 dział, w tym pięć batalionów Bułgarów). Oddziały te posuwając się przez przełęcze miały od skrzydeł okrążyć siły Wessel-Paszy (23 tys. żołnierzy) na przełęczy Szipka. 
Natarcie rozpoczęto 24 grudnia (5 stycznia) i szło opornie, szczególnie w prawej kolumnie, ze względu na głębokie śniegi. 26 grudnia (7 stycznia) lewa kolumna doszła do obozu tureckiego, natomiast prawa 27/28 grudnia. Rankiem 28 grudnia (8 stycznia) lewa kolumna zaatakowała obóz ze wschodu i zajęła pierwszą linię umocnień, odpierając kontratak. Prawa kolumna nie mogąc się skoncentrować przed atakiem, przeprowadziła tylko działania demonstracyjne. 28 grudnia (9 stycznia) Turcy dwa razy kontratakowali lewą kolumnę, ale zostali odrzuceni, po czym wojska rosyjskie przeszły do ataku i zajęły miasto Szipka (na północny wschód od przełęczy) i pierwszą linię redut obronnych, podchodząc do obozu. Prawa kolumna przeszła do natarcia trochę później i podeszła do obozu z zachodu i także zajęła pierwszą linię redut obronnych. Okrążone wojska tureckie o godzinie piętnastej skapitulowały. Rosjanie wzięli do niewoli 22 tys. żołnierzy i 83 działa. Do niewoli dostał się Wessel-Pasza. Straty tureckie wyniosły ok. 4 tysiąca żołnierzy zabitych i rannych. Straty rosyjskie to ok. 5 tys. żołnierzy.
W wyniku bitwy została zdobyta i otwarta droga na Adrianopol.

</doc>
<doc id="1181779" url="https://pl.wikipedia.org/wiki?curid=1181779" title="Władimir Kliczko">
Władimir Kliczko



</doc>
<doc id="1181780" url="https://pl.wikipedia.org/wiki?curid=1181780" title="Zagięcie śledzionowe okrężnicy">
Zagięcie śledzionowe okrężnicy

Zagięcie śledzionowe okrężnicy, zgięcie lewe okrężnicy, "flexura coli sinistra s. lienalis" – fragment okrężnicy oddzielający jej część poprzeczną i zstępującą.
Od prawego różni go ostrzejszy kąt, mogący nieraz utrudniać przesuwanie się treści. Przezwycięża je ciśnienie 4,9 kPa (stwierdzono doświadczalnie).
Topografia.
Położenie względem kośćca: VII żebro, linia pachowa.
Względem trzewi: na przedniej powierzchni nerki aż do przedniej powierzchni śledziony. Zgięcie to jest połączone z przeponą w miejscu jej przyczepu (nieopodal żebra X) poprzez więzadło przeponowo-okrężnicze.
Względem prawego zgięcia: wyżej i bardziej tylne

</doc>
<doc id="1181783" url="https://pl.wikipedia.org/wiki?curid=1181783" title="Ministrowie spraw zagranicznych Japonii">
Ministrowie spraw zagranicznych Japonii

Minister spraw zagranicznych jest, jak wszyscy pozostali ministrowie, powoływany i odwoływany przez premiera.

</doc>
<doc id="1181786" url="https://pl.wikipedia.org/wiki?curid=1181786" title="Creatures of the Night">
Creatures of the Night

Creatures of the Night – dziesiąty album studyjny amerykańskiej grupy rockowej KISS wydany w październiku 1982 roku.
Notowania.
Album – Billboard (Ameryka Północna)
Single – Billboard (Stany Zjednoczone)
Single – Billboard (Austria)
Single – Billboard (Wielka Brytania)

</doc>
<doc id="1181796" url="https://pl.wikipedia.org/wiki?curid=1181796" title="Więzadło przeponowo-okrężnicze">
Więzadło przeponowo-okrężnicze

Więzadło przeponowo-okrężnicze (łac. "Ligamentum phrenicocolicum") – twór otrzewnej, jej fałd. Przebiega od miejsca przyczepu przepony, mijając po drodze przedni koniec śledziony, do lewego zgięcia okrężnicy.

</doc>
<doc id="1181805" url="https://pl.wikipedia.org/wiki?curid=1181805" title="Ciani">
Ciani

Ciani (obecnie Zützen koło Luckau) - gród na terenie Łużyc. Kilkakrotnie wspomniany w źródłach historycznych w związku z walkami polsko niemieckimi o Łużyce we wczesnym średniowieczu. W pocz. XI w. wchodził w skład włości Bolesława Chrobrego. W lipcu 1015 roku odbyła się Bitwa pod Ciani, będąca pierwszym poważniejszym starciem armii cesarza Henryka II z wojskami polskimi podczas wyprawy z 1015 roku. Bitwa przegrana przez stronę polską.

</doc>
<doc id="1181806" url="https://pl.wikipedia.org/wiki?curid=1181806" title="Wyrostek kolczysty">
Wyrostek kolczysty

Wyrostek kolczysty (łac. "processus spinosus") – duży nieparzysty wyrostek spotykany na kręgu.

</doc>
<doc id="1181807" url="https://pl.wikipedia.org/wiki?curid=1181807" title="Dom Długosza w Krakowie">
Dom Długosza w Krakowie

Dom Długosza – zabytkowy budynek w Krakowie na Starym Mieście, położony przy ulicy Kanoniczej 25, na rogu z ulicą Podzamcze, u stóp Wawelu. Wzniesiony w XIV wieku, mieścił łaźnię królewską. Był wielokrotnie przebudowywany i przekształcany. Od pierwszej połowy XV wieku służył jako dom mieszkalny dla kanoników katedralnych, a nazwę zawdzięcza jednemu z nich – Janowi Długoszowi. Dopiero w XIX wieku nastąpiła zmiana jego przeznaczenia, w tym też stuleciu mieszkał tam Stanisław Wyspiański. Obecnie jest siedzibą rektoratu Uniwersytetu Papieskiego Jana Pawła II w Krakowie.
Historia.
Łaźnia królewska.
Murowany budynek, który stanowi najstarszą część zachowanego obiektu, wzniesiono w pierwszej połowie XIV wieku. Położony w pobliżu zamku, sąsiadował z bramą Poboczną. Pod koniec tego stulecia służył jako łaźnia królewska, która zasilana była wodami Rudawki – sztucznego cieku, płynącego dzisiejszą ulicą Podzamcze, opływającego budowlę od południa i zachodu.
Rezydencja możnowładcza.
Najpewniej z racji stopniowego wysychania Rudawki, utrzymywanie łaźni w tym miejscu straciło sens. W 1390 roku, dokumentem z 9 sierpnia, król Władysław Jagiełło podarował budynek Krystynowi z Ostrowa, który urządził tam swoją rezydencję. Do otrzymanego domu dołączył sąsiedni, kupiony od mieszczanina Tomka zwanego Lewka i jego żony Morzki, oraz murowaną kuchnię, nabytą w 1408 roku od arcybiskupa gnieźnieńskiego Mikołaja Kurowskiego.
Ta ostatnia położona była po zewnętrznej stronie fortyfikacji miasta, dlatego w trakcie prac adaptacyjnych musiano w obręb domu włączyć mur obronny (dobudowano do niego różne części rezydencji), który przez to przestał pełnić funkcję militarną. Był to w Krakowie pierwszy przypadek przyłączenia obwarowań do kamienicy.
Dom kapitulny.
W 1413 roku, za zgodą i potwierdzeniem królewskim w dokumencie z 25 sierpnia, Krystyn przekazał budynek kapitule katedralnej w zamian za dziesięciny wsi Kamyk i Sławkowice, przekazane przez biskupa Wojciecha Jastrzębca z jego dóbr stołowych, na uposażenie altarii św. Jadwigi, ufundowanej przez możnowładcę w katedrze krakowskiej. Odtąd obiekt jako dom kapitulny miał służyć za mieszkanie kanonikom. Otrzymali go Mikołaj Hinczowic z Kazimierza i Jan z Rudzicy, którzy w 1415 roku dokonali znacznym kosztem przebudowy obiektu (podaje się także datację tych prac na około 1430 rok).
Budynek określany wcześniej jako „łaźnia zamkowa” lub „łaźnia królewska” zyskał miano „domu Hińczy”. Ponadto kolejni kanonicy, mieszkający w nim, uiszczali co roku dwie grzywny na anniwersarz, rocznicową mszę w intencji Mikołaja.
Dom Długoszów.
Dom, wakujący po śmierci Jana z Radochoniec, kapituła przekazała Janowi Długoszowi na mocy postanowienia 4 lutego 1450 roku. Być może do podjęcia takiej decyzji przyczynił się Jan Elgot, jego krewny. Kanonik mieszkał początkowo sam, przy czym kustosz kapituły, ilekroć przebywał w Krakowie, miał również prawo do korzystania z tego domu. W 1453 roku do Długosza dołączył brat, imiennik. Dla dwóch stałych mieszkańców budynek okazał się zbyt mały, zatem rok później nastąpiła przebudowa. Do istniejącego domu dodano piętro, jak również dobudowano dwa piętrowe skrzydła, od południa i zachodu, połączone pod kątem na kształt litery L. Odtąd całość obiektu tworzyła podkowę z dziedzińcem pośrodku.
Pożar miasta z 1455 roku oszczędził tę kamienicę, w przeciwieństwie do większości zabudowy Kanoniczej, która spłonęła. W czerwcu 1461 roku bracia Długoszowie musieli opuścić dom, zostali bowiem wygnani, jak wielu zwolenników Jakuba z Sienna, w trakcie sporu kapituły z królem Kazimierzem Jagiellończykiem o obsadę biskupstwa krakowskiego. Ich siedziba przy Kanoniczej, podczas tumultu, w którym zginął Andrzej Tęczyński 16 lipca, stała się miejscem krótkiego schronienia dla syna zamordowanego, Jana, któremu również groziła śmierć. Dotarł tam przez tyły klasztoru franciszkanów, a następnie z tego budynku udało mu się przedostać do zamku królewskiego. Dom proskrybowanych braci został jeszcze w tym samym roku złupiony przez braci Kurozwęckich, Stanisława i Dobiesława, działających za zgodą monarchy (19 grudnia). Długoszowie powrócili do Krakowa w 1463 roku, otrzymali wtedy dziesięć grzywien od kapituły na naprawę budynku.
W następnych latach młodszy z braci zajmował skrzydło wschodnie domu, od Kanoniczej. Natomiast Jan Długosz starszy mieszkał w dobudowanej części, tam pracował nad swoimi dziełami, "Annales seu cronicae incliti Regni Poloniae" (od 1455) i "Liber beneficiorum dioecesis Cracoviensis" (od 1470). Być może było to również jedno z miejsc, gdzie udzielał nauk synom Kazimierza Jagiellończyka, których był wychowawcą, począwszy od 1467 roku. Po śmierci brata (1471) dzielił budynek ze znanym sobie Jakubem z Szadka, profesorem Uniwersytetu Krakowskiego. W 1479 roku Długosz otrzymał nominację na arcybiskupa lwowskiego i zrezygnował ze swej kanonii, jednak nadal mieszkał w domu kapitulnym. Tam też zmarł 19 maja 1480 roku. Bezpośrednio po śmierci Długosza dom objął Jakub z Szadka, z którym, po pewnym czasie, zamieszkał Grzegorz Lubrański.
Czasy nowożytne.
Spośród następnych kanoników, którym zamieszkiwali budynek, wyróżniającą się postacią był Maciej z Miechowa, profesor i rektor Uniwersytetu, autor "Chronica Polonorum", kontynuacji kroniki Długosza. Miechowita mieszkał tam przez pewien czas, od 1514 roku, dzieląc siedzibę z Maciejem Drzewickim. Upiększał dom, gdzie zgromadził pokaźną bibliotekę i kolekcję dzieł rzemiosła artystycznego, monet, instrumentów naukowych i muzycznych, map i obrazów.
Władysław Łuszczkiewicz wiązał prace przy budynku właśnie z czasami Miechowity (i kanoników zajmujących bezpośrednio po nim dom), podczas których wprowadzono renesansowe elementy, takie jak gzymsy nad oknami czy portal bramy wejściowej od Kanoniczej, ozdobiony łacińską inskrypcją. Jakkolwiek nadal przyjmuje się, iż na początku XVI wieku doszło do przebudowy, to jednak portal datuje się już na drugą połowę tego stulecia. Następnie, w 1571 roku przeprowadzono remont obiektu. Ściany zewnętrzne dla wzmocnienia zostały podparte skarpami, wstawiono nowe obramienia okienne, wnętrza udekorowano malowidłami, urządzono kuchnię i wzniesiono nową łazienkę. Następna przebudowa miała miejsce dopiero w 1775 roku i objęła galerie od strony dziedzińca oraz wymianę dachu. Możliwe, że była związana z likwidacją zniszczeń po walkach w trakcie konfederacji barskiej.
Po III rozbiorze Polski i włączeniu Krakowa do Austrii na mocy dekretu cesarskiego z 1797 odebrano kapitule większość budynków przy Kanoniczej. W jej rękach zostało tylko osiem obiektów, wśród nich dom Długosza, który dalej służył celom mieszkalnym. W 1825 roku oddano go w administrację prokuratorii kapitulnej, jednak już w następnym roku wprowadził się do budynku kanonik Ludwik Łętowski. Ostatecznie w 1839 roku dom przeznaczono na siedzibę prokuratorii, która mieściła się w skrzydle wschodnim od Kanoniczej. Tam również mieszkali kolejni księża wiceprokuratorzy i notariusze kapitulni.
Dom Wyspiańskich.
Trzydzieści cztery lata później (1873) część budynku wynajął Franciszek Wyspiański. Były to trzy pomieszczenia na parterze, w południowo-zachodnim narożniku. Rzeźbiarz, przed wprowadzeniem się z żoną Marią i dwoma synami, musiał przeprowadzić remont, połączony z adaptacją na cele mieszkalne. W dużej, sklepionej beczkowo izbie w skrzydle południowym, która wcześniej pełniła funkcję wozowni, urządził pracownię, natomiast w zachodnim skrzydle, dwa pomieszczenia (dawne stajnie) przerobił na pokój dla żony i kuchnię. Część literatury podaje, iż funkcję mieszkalną pełnił drewniany, parterowy domek, usytuowany w pobliżu domu Długosza (czy też w jego oficynie) z którym został połączony przez Wyspiańskiego.
Warunki lokalowe były dość typowe dla znacznej części ówczesnej zabudowy Krakowa – woda dostępna tylko ze studni, brak urządzeń sanitarnych, trudności z ogrzaniem pomieszczeń. Z czasem rodzinie Wyspiańskich zaczęły doskwierać niedogodności, szczególnie mały metraż części mieszkalnej, dlatego Franciszek swoją pracownię podzielił na pół kotarą, sobie zostawiając jedną część, a drugą przeznaczając na potrzeby uczniów i miejsce gromadzenie materiałów do pracy. Dom Długosza, po okresie pomyślnym w życiu artysty, był miejscem kryzysu twórczości, alkoholizmu, depresji oraz rodzinnych tragedii – nagłej śmierci młodszego syna, Tadeusza (1875), zachorowania żony na gruźlicę i jej śmierci (1876). Pomoc w prowadzeniu domu próbowały zapewnić Wyspiańskiemu jego matką i siostra, które wprowadziły się doń jeszcze za życia Marii, co jednak powiększyło ciasnotę mieszkania. Po czterech latach (1880) starszy syn, Stanisław opuścił je, przechodząc pod opiekę wujostwa Stankiewiczów. W tym samym roku również rzeźbiarz przeniósł się z domu Długosza do budynku przy ulicy Kopernika.
Mieszkanie w bezpośrednim sąsiedztwie Wawelu, ze wspaniałym widokiem na zabytkowy kompleks wzgórza, silnie wpłynęło na późniejszą twórczość Stanisława Wyspiańskiego, podobnie jak czas spędzany z ojcem w jego pracowni, która była też miejscem zabaw ze szkolnymi kolegami, co wspominali później Stanisław Estreicher i Henryk Opieński. Artysta poświęcił temu miejscu i roli, jaką odegrało w jego życiu, napisany w 1903 roku wiersz "U stóp Wawelu miał ojciec pracownię..."
Rocznica śmierci Długosza.
Czterechsetna rocznica śmierci kronikarza w 1880 roku rozbudziła zainteresowanie budynkiem, wówczas jeszcze rzadko określanym jako „dom Długosza”, częściej zaś mianem „Pod Matką Boską”, od obrazu na elewacji. Ukazały się teksty omawiające jego dzieje. W związku z uroczystościami rocznicowymi kapituła odnowiła obiekt, zdecydowała się również na upamiętnienie kronikarza także w tym miejscu. Podczas I Zjazdu Historyków Polskich (18–21 maja 1880), w elewację skrzydła południowego, od strony Wawelu, wmurowano kamienną, piętnastowieczną tablicę erekcyjną ze zburzonego domu Psałterzystów (Psałterii), ufundowanego przez Długosza. Jeszcze w tym samym roku, 12 lipca, kapituła i konserwator zabytków Józef Łepkowski, umieścili tam dodatkową tablicę, upamiętniającą fakt, iż w tym budynku żył i tworzył najwybitniejszy polski kronikarz późnego średniowiecza. Zainteresowanie zabytkowym domem, utrzymujące się po 1880 roku, przejawiało się w uwiecznianiu jego widoków, na rysunkach czy fotografii. W ten sposób obiekt zyskał bogatą dokumentację ikonograficzną.
Od końca XIX wieku.
Z końcem XIX wieku kapituła odstąpiła budynek kurii biskupiej. Do swojej śmierci w 1900 roku mieszkał tu także z wraz z rodziną kustosz Biblioteki Jagiellońskiej, profesor Uniwersytetu Jagiellońskiego Władysław Ignacy Wisłocki. W roku jego śmierci na tyłach domu, w miejscu ogrodu, wzniesiono neogotycki gmach Seminarium Duchownego. Nastąpiły wówczas największe zmiany we wnętrzach domu Długosza, który zaadaptowano na potrzeby kurii i zaplecza gospodarczego seminarium (w jego oficynie urządzono kuchnię). W 1906 roku przeprowadzono remont budynku.
Okres międzywojenny przyniósł plany zmiany przeznaczenia obiektu. W 1927 roku prezes Radia Kraków, Bronisław Winiarz, zaproponował urządzenie tam muzeum poświęconego Stanisławowi Wyspiańskiemu jako oddziału Muzeum Narodowego. Pomysł ten nie doczekał się wtedy realizacji, podobnie jak w 1932 roku, gdy wysunięto go na nowo.
W drugiej połowie XX wieku opracowano dokumentację historyczną domu Długosza, w oparciu o wcześniejszą literaturę i materiały archiwalne (Andrzej Fischinger, 1966), przeprowadzono także badania architektoniczne, ustalając kolejne fazy jego budowy (Waldemar Niewalda i Jerzy Kossowski, 1969). Po 1980 roku rozpoczęto remont obiektu, wówczas ponownie pojawił się pomysł umieszczenia w nim placówki muzealnej, tym razem poświęconej Franciszkowi Wyspiańskiemu. Kompleksowa odnowa domu zakończyła się w latach 90. XX wieku, przy czym zasadnicze prace wykonano do 1990 roku. W 1991 roku budynek, przekazany ówczesnej Papieskiej Akademii Teologicznej, poświęcił Jan Paweł II. Zlokalizowano tam rektorat uczelni.
Budynek.
Opis ogólny.
Dom Długosza to obiekt, który kilka razy przebudowywano, z wielokrotnie przekształcanymi wnętrzami, w wyniku czego jego dawny charakter uległ w znacznym stopniu zatraceniu, ponadto podniósł się poziom ulic wokół niego. Jednak w porównaniu do pozostałych budynków przy Kanoniczej zachował częściowo średniowieczną formę.
Wzniesiony został z łamanego kamienia i cegły, przy czym mury oskarpowano w 1571 roku. W całości piętrowy, tworzy podkowę z dziedzińcem pośrodku, zamkniętym od północy ścianą sąsiedniego budynku. Natomiast południowe skrzydło, efekt rozbudowy dokonanej przez Długosza, jest bardziej wysunięte do przodu, w stronę Wawelu, niż elewacja południowa skrzydła wschodniego, starszej części obiektu. Dom przykrywa dach siodłowy nad skrzydłem wschodnim i dach polski nad częścią Długoszową, wprowadzony w 1775 roku, ozdobiony roślinną polichromią, która biegnie na listwie dzielącej zadaszenie w połowie jego wysokości.
Najstarsze partie murów (dawna łaźnia) zachowały się na parterze i w piwnicy, w części narożnej skrzydła wschodniego. Oprócz tego elementy gotyckie wmurowane są w różnych miejscach domu, zaś na elewacji od strony Kanoniczej zachowały się dwa duże gotyckie okna, ponadto powyżej nich odkryto małe okienko z XV wieku. Renesansowe elementy budynku to fryzy nadokienne i portal z drugiej połowy XVI wieku, ozdobiony inskrypcją z sentencją „Nil est in homine bona mente melius” ("Nic nie ma lepszego w człowieku ponad rozum" lub "Nic nie ma lepszego w człowieku nad dobrą myśl"). We wnętrzu odkryto kamienne detale architektoniczne z tego okresu oraz części fryzu podstropowego. Ponadto zachowały się późniejsze galerie od strony dziedzińca oraz rzeźbiony herb Jastrzębiec na sklepieniu beczkowym w sieni.
Obraz na elewacji.
Na południowej elewacji skrzydła wschodniego znajduje się malowany na desce barokowy obraz Matki Bożej z Dzieciątkiem naturalnych rozmiarów. Pochodzi z XVII lub XVIII wieku. Odnawiał go w 1828 roku malarz Lisowski, następnie w 1863 roku Wojciech Eliasz (kosztem Ignacy Marceli KruszewskiIgnacego Kruszewskiego, więzionego wówczas na Wawelu), a w końcu Jan Głuszkiewicz w 1890 roku. Obraz nosi ślady szesnastu kul niewiadomego pochodzenia. Wiąże się je z czasami potopu szwedzkiego, konfederacji barskiej lub walk ulicznych 26 kwietnia 1848 roku, w trakcie Wiosny Ludów.
Tablice na elewacjach.
Najstarsza z tablic pochodzi z Psałterii na Wawelu, domu kolegium duchownych (szesnastu psałterzystów i kleryka) ufundowanego przez Jadwigę i Jagiełłę w 1393 roku. Jan Długosz odnowił ten budynek (lub wzniósł nowy w miejscu zniszczonego) w 1480 roku. Nad wejściem umieszczono tablicę erekcyjną i tylko ona zachowała się z obiektu, który został zburzony w 1856 roku przez Austriaków, adaptujących wzgórze na cytadelę. Kosztem kapituły przeniesioną tablicę do jednego z budynków przy Kanoniczej, a w 1880 roku podczas I Zjazdu Historyków Polskich, wmurowano ją w elewację południowego skrzydła domu Długosza, od strony Wawelu, w miejscu jednego z okien piętra.
Dolną jej część zajmuje napis, wykonany wypukłymi, późnogotyckimi literami, opisujący fundację:
Część górna to płaskorzeźba przedstawiająca siedzącą na tronie Madonnę z Dzieciątkiem na kolanach, przed którą klęczy fundator, z rękami złożonymi do modlitwy i wzrokiem skierowanym ku Matce Bożej. Za nim stoi, polecający go patron, św. Jan Chrzciciel, który w lewej dłoni trzyma księgę i baranka, a prawą kładzie na ramieniu klęczącego. Identyfikacji fundatora służy umieszczona przy jego nogach tarcza z herbem Wieniawa, jak i strój kanonika – rokieta lub komża z szerokimi rękawami i almucja oraz biret na głowie.
Taki rodzaj przedstawienia, jak i forma napisu, jest dość typowy dla tablic erekcyjnych. Cechą odróżniająca je od wielu innych zabytków tego rodzaju jest brak modelu Psałterii w dłoniach kanonika. Być może był to wyraz skromności fundatora lub faktu, iż budynek nie został wzniesiony przez niego, lecz jedynie odbudowany. Żadna z tablic na innych obiektach, wzniesionych za sprawą Długosza, nie wykorzystuje takiego wzoru przedstawienia.
Mimo pewnych uszkodzeń dużą uwagę przyciągało wyobrażenie kronikarza z tablicy domu Psałterzystów, jedyne wykonane za jego życia. Uznawane było wręcz za portret Długosza, jednak późniejsze badania podały taki osąd w wątpliwość. Wydaje się, iż w tym przypadku jest to wizerunek typizowany, który charakter modela oddaje przez środki zewnętrzne (strój, herb), z umownym wyrazem jego powagi i godności. Być może artysta, twórca płyty, wprowadził pewne cechy realistyczne w rysach postaci fundatora, szczególnie na twarzy – pełnej, z mocno zarysowanym podbródkiem, dużymi oczami i wydatnym nosem, od którego biegną dwie głębokie bruzdy. Ocenę wiarygodności tej podobizny utrudnia fakt, iż nie ma żadnych innych wizerunków Długosza wykonanych za jego życia. Zapewne rzeźbiarz wykorzystał pewne realne, charakterystyczne dla fundatora cechy fizjonomii, aczkolwiek ich wierne odtworzenie nie było dla niego ważne. Podobizna z tablicy jest zatem dziełem na pograniczu umowności i portretowości.
Poniżej płyty z wawelskiej Psałterii umieszczono tabliczkę, która po łacinie pokrótce przedstawiała tę pamiątkę po kronikarzu:
Na tej samej elewacji, nieco poniżej linii okien piętra i w pewnej odległości od reliktu Psałterii, odsłonięto jeszcze 12 lipca 1880 roku kolejną tabliczkę, tym razem już po polsku upamiętniającą miejsce życia i pracy Długosza:
Kolejna tablica pamiątkowa, umieszczona na domu Długosza od strony ulicy Podzamcze, poświęcona została Stanisławowi Wyspiańskiemu. Wykonana z brązu, zaprojektowana przez Bronisława Chromego, została w 1967 roku, w sześćdziesiątą rocznicę zgonu młodopolskiego artysty, umieszczona w elewacji południowej skrzydła wschodniego. Ufundowali ją uczniowie Technikum Odzieżowego imienia Wyspiańskiego. Tablica przedstawia jego popiersie, poniżej którego znalazła się strofa z wiersza "U stóp Wawelu miał ojciec pracownię..."
Dwudziestego ósmego listopada 2015 roku, w trakcie uroczystości zamykających Rok Jana Długosza, na budynku (od strony ulicy Kanoniczej) odsłonięto nową tablicę pamiątkową poświęconą kronikarzowi. Zaprojektowana została przez Andrzeja Zwolaka, profesora krakowskiej Akademii Sztuk Pięknych, a ufundował ją Uniwersytet Papieski. Umieszczono na niej cytat z "Roczników" – "Miłość Ojczyzny przewyższa zwykle wszelką inną miłość" – w brzmieniu łacińskim.
Duchowni mieszkańcy domu.
Poniższą listę podano za pracą K. Hoszowskiego, uzupełniając ją o informacje z innych opracowań. Ze względu na braki w materiale archiwalnym nie jest ona kompletna. Dla niektórych kanoników znana jest jedynie data zamieszkania lub opuszczenia domu, czasem zaś tylko rok, pod którym był notowany jako zajmujący ten obiekt. Znak † przy dacie końcowej oznacza, iż duchowny zmarł, będąc mieszkańcem domu, w innych przypadkach opuszczenie go związane było z przeniesieniem się do innego budynku lub rezygnacją z miejsca w kapitule, po objęciu innej godności kościelnej.
Wiceprokuratorzy i notariusze kapitulni zamieszkujący dom od 1839 roku:
Ludwik Haselquist (wiceprokurator do 1842), Sylwester Grzybowski (wiceprokurator do 1850), Józef Godlewski (do 1861 wiceprokurator, od 1850 do 1852 notariusz), Jan Pietrzykowski (notariusz do 1861, wiceprokurator do 1872), Teofil Miodowicz, Józef Krzemiński (notariusz od 1861 do 1867), Juliusz Bukowski (notariusz do 1876), Ignacy Polkowski (notariusz od 1877).

</doc>
<doc id="1181809" url="https://pl.wikipedia.org/wiki?curid=1181809" title="Eccellenza">
Eccellenza

Eccellenza – piąty poziom rozgrywek piłki nożnej mężczyzn we Włoszech. Eccellenza jest ligą całkowicie amatorską i jest rozgrywana na poziomie regionalnym. W sezonie 2007/2008 Eccellenza skupia 474 zespoły podzielone na 28 grup. W przeszłości to był szósty poziom rozgrywek, do czasu zjednoczenia Serie C (Lega Pro). 
Podział na regiony.
Każdy z dwudziestu regionów Włoch posiada w Eccellenza co najmniej jedną grupę rozgrywkową. Wyjątkiem są regiony Piemont i Dolina Aosty, które dzielą ze sobą 2 grupy. Kilka regionów posiada samodzielnie po dwie grupy, jedynym regionem z trzema grupami w Eccellenza jest Lombardia.
Zasady awansów i spadków.
Do Serie D uzyskuje awans 36 zespołów, które zastępują w kolejnym sezonie drużyny zdegradowane z tego szczebla rozgrywek:
Bezpośredni awans.
Po zakończeniu zasadniczej fazy rozgrywek zwycięzcy każdej z 28 grup uzyskują bezpośredni awans do Serie D.
Play-off.
Zespoły, które zajęły w poszczególnych grupach drugie pozycje, uzyskują prawo gry w rozgrywkach play-off.
W niektórych grupach rozgrywane są mecze barażowe pomiędzy czołowymi zespołami tabeli o drugie miejsce i tym samym prawo gry w play-offach.
Po wyłonieniu 28 uczestników rozgrywana jest systemem pucharowym 1. runda (mecz i rewanż). 14 zespołów, które wygrało swoje dwumecze startuje na tych samych zasadach w 2. rundzie. Siedmiu zwycięzców uzyskuje awans do Serie D.
Amatorski Puchar Włoch.
Ostatnie miejsce dające prawo gry w Serie D przypada zespołowi, który wygrał rozgrywki Amatorskiego Pucharu Włoch "(Coppa Italia Dilettanti)". Biorą w nich udział wszystkie zespoły Eccelenza oraz kluby z niższego szczebla rozgrywek, Promozione.
Spadek.
Do Promozione spadają najsłabsze zespoły w każdej z grup. Ich liczba jest różna w zależności od regionu, jednak najczęściej są to 3 ostatnie drużyny w tabeli. W niektórych grupach rozgrywane są także mecze play-out (na zasadach podobnych do rozgrywek play-off), które wyłaniają spadkowiczów.

</doc>
<doc id="1181811" url="https://pl.wikipedia.org/wiki?curid=1181811" title="Kurt Otto">
Kurt Otto

Kurt Otto (ur. 1 maja 1907, zm. 14 listopada 1947 w Landsberg am Lech) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Członek Waffen-SS, który w trakcie II wojny światowej pełnił służbę w "Wiener-Neustadt" i "Schlier", podobozach KL Mauthausen. Od 3 września 1944 do 3 maja 1945 należał do kierownictwa innego podobozu Mauthausen – "Steyr". Sprawował tu jednocześnie funkcje "Rapportführera" i "Arbeitseinsatzführera". Zajmowane przez niego stanowiska powodowały, iż był trzecim najważniejszym funkcjonariuszem SS w "Steyr". Do jego obowiązków należało przyjmowanie karnych raportów składanych na więźniów, a następnie wymierzanie i wykonywanie kar, które wahały się od pobicia, poprzez karę chłosty, aż po egzekucje przez powieszenie. Wśród więźniów Otto otrzymał przydomek "sadysty". Miał opinię najgorszego strażnika w "Steyr".
Został osądzony przez amerykański Trybunał Wojskowy w Dachau w procesie US vs. Kurt Otto w dniach 12–13 marca 1947. Jak wykazała prokuratura, Otto w październiku 1944 zmusił do powieszenia się trzech więźniów narodowości rosyjskiej, których schwytano przy próbie kradzieży pożywienia. Ciała ofiar nosiły również na sobie ślady bicia. W kwietniu 1945 z kolei zrzucił więźnia rosyjskiego na naelektryzowane obozowe druty kolczaste. Ofiara została uprzednio schwytana przy próbie ucieczki. Oprócz tego nieustannie znęcał się on nad więźniami, katując ich kablem lub kilofem. Niektórych więźniów w ten sposób zamordował. Oskarżony skazany został na karę śmierci przez powieszenie i stracony w więzieniu Landsberg w 14 listopada 1947. 
Bibliografia.
 

</doc>
<doc id="1181816" url="https://pl.wikipedia.org/wiki?curid=1181816" title="Conception (Bahamy)">
Conception (Bahamy)

Conception – niezamieszkana wyspa w archipelagu Bahamów, o powierzchni ok. 8,5 km² i rozciągłości południkowej ok. 6 km oraz równoleżnikowej ok. 4 km.
Obszar wyspy i jej najbliższego otoczenia należy do Parku Narodowego Wyspy Concepcion ("Conception Island National Park").
Niektórzy badacze uważają, że Conception jest tą wyspą, na której 12 października 1492 wylądował Krzysztof Kolumb i która nosiła tubylczą nazwę Guanahani.

</doc>
<doc id="1181819" url="https://pl.wikipedia.org/wiki?curid=1181819" title="Because of You (singel Ne-Yo)">
Because of You (singel Ne-Yo)

Because of You to piosenka pop/R&amp;B stworzona przez Eriksena, Hermansena, Smitha, wydana na singlu i promująca drugi studyjny album Ne-Yo "Because of You" (2007). Utwór został wyprodukowany przez Stargate i wypuszczony na rynek muzyczny w formacie CD 13 marca 2007.
Utwór został nagrodzony Złotem.
Informacje o singlu.
Oficjalny remix singla nagrał Kanye West. Utwór zadebiutował na liście Billboard Hot 100 na 84 pozycji w marcu; w maju piosenka wzleciała na 39 miejsce a po tygodniu stanęła na 5 stopniu od szczytu. Ostatecznie "Because of You" na tej liście osiągnął prawie sukces piosenki z 2006 roku oraz poprzedniego albumu "So Sick". Najwyższą pozycją na Billboard Hot 100 to 2.
Oficjalna premiera teledysku piosenki odbyła się na amerykańskiej stacji telewizyjnej Access Granted 14 marca 2007, dzień po ukazaniu się singla. Następnie klip puszczono na BET 106 i Park. W Europie premiera wideo klipu odbyła się na stacji TRL.
Ne-Yo uznał, że ten utwór to kontynuacja ostatniego singla "Sexy Love".
Lista utworów.
CD-Singel.
"Długość singla: 3:46"
CD-Maxi.
Normal
"Wersja normalna CD-Maxi"
"Długość singla: 15:08"
Extra
"Wersja normalna CD-Maxi + zawartość Extra CD-Maxi"

</doc>
<doc id="1181820" url="https://pl.wikipedia.org/wiki?curid=1181820" title="Międzynarodowy przepływ kapitału">
Międzynarodowy przepływ kapitału

Międzynarodowy przepływ kapitału – wszystkie transakcje kapitałowe dokonane między krajowymi i zagranicznymi podmiotami gospodarczymi, które powodują zmianę wysokości lub struktury salda należności i zobowiązań danej gospodarki narodowej wobec zagranicy, czyli jej pozycji zagranicznej netto.
Transakcje tego typu odnotowywane są w bilansie kapitałowym, tworząc część bilansu płatniczego określonego kraju.
Przyczyny międzynarodowego przepływu kapitału.
Odnotowane przepływy kapitału mogą wynikać z wielu powodów m.in.:
Do przyczyn występowania międzynarodowego transferu kapitału
należy: 
Podmioty i formy międzynarodowego przepływu kapitału.
Międzynarodowy przepływ kapitału dokonuje się pomiędzy następującymi podmiotami:
Krajowymi i zagranicznymi przedsiębiorstwami.
Odbywa się to technicznie w dwojaki sposób, albo w formie kredytów kupieckich, albo inwestycji bezpośrednich za granicą.
Kredyt kupiecki – związany bezpośrednio z wymianą towarową. Jest udzielany importerowi przez eksportera i ma na celu zwiększenie konkurencyjności danego towaru. Często stosowany przy obrocie gotowymi obiektami przemysłowymi, statkami, samolotami.
Zagraniczne inwestycje bezpośrednie – są to inwestycje dokonane w kraju innym niż kraj pochodzenia inwestora. Polega na ulokowaniu kapitału w przedsiębiorstwie zagranicznym, w celu uzyskania efektywnej kontroli zarządzania tym przedsiębiorstwem i osiągania z tego tytułu zysków.
Inwestycje te obejmują:
Obecnie wyróżnia się dwie podstawowe formy bezpośrednich inwestycji zagranicznych:
Krajowymi i zagranicznymi bankami.
Banki jako podmioty wyspecjalizowane w rozdysponowywaniu akumulacji mogą w istotny sposób wpłynąć na wielkość i strukturę przepływów kapitału w skali międzynarodowej.
Podstawowe metody przepływu kapitału między bankami tworzą:
Instytucjami rządowymi.
W drugiej połowie XX w. rozwinął się na dużą skalę przepływ kapitału między instytucjami rządowymi, głównie w krajach rozwiniętych, gdzie pojawiła się nadwyżka "oszczędności".
Ten rodzaj eksportu kapitału jest najczęściej oparty na umowach dwustronnych, a ich obsługą zajmują się zazwyczaj banki centralne oraz specjalne agencje rządowe.
Wyróżnia się trzy główne formy przepływu kapitału za granicę w sektorze publicznym:
Bank centralny jako podmiot międzynarodowego przepływu kapitału jest zaliczany do instytucji rządowych.
Podmiotami krajowymi i międzynarodowymi instytucjami finansowymi.
Międzynarodowe instytucje finansowe odgrywają znaczącą rolę jako organizacje pośredniczące w wywozie kapitału państwowego.
Mobilizują znaczne środki finansowe pochodzące pierwotnie z wkładów udziałowców i redystrybuują je zgodnie ze statutowymi celami na potrzeby tych spośród nich, którzy zgłaszają na nieuzasadnione zapotrzebowanie.
Ze względu na zasięg działania wyróżnia się:
Krajowymi podmiotami i zagranicznymi rynkami papierów wartościowych.
Ważnym źródłem zaopatrywania się w kapitał przez podmioty krajowe są obce rynki kapitałowe. Podstawową metodą mobilizowania oszczędności zagranicznych na obcych rynkach kapitałowych jest emisja papierów wartościowych. Może być uplasowana na tzw. rynku zagranicznym lub na rynku międzynarodowym. Ma ona formę zagranicznych inwestycji portfelowych, czyli lokat kapitału w zagraniczne papiery wartościowe, głównie w akcje i obligacje. Są one podejmowane bardziej w celu uzyskania przychodów z zainwestowanych środków lub zysków kapitałowych, niż w celu sprawowania kontroli lub zarządzania przedsiębiorstwem.
Oprócz wyżej wymienionych form międzynarodowego przepływu kapitału możemy wyróżnić również:
Charakter międzynarodowego przepływu kapitału.
Przykładem jest przepływ kapitału wywołany przez prywatnych przedsiębiorców, którzy inwestują kapitał za granicą w celu osiągnięcia wyższej stopy zysku.
Przykładem są transakcje dewizowe banku centralnego, podejmowane wskutek nierównowagi w bilansie obrotów bieżących, czy w zakresie autonomicznych przepływów kapitału.

</doc>
<doc id="1181821" url="https://pl.wikipedia.org/wiki?curid=1181821" title="Dom Długosza">
Dom Długosza



</doc>
<doc id="1181824" url="https://pl.wikipedia.org/wiki?curid=1181824" title="Bešeňová">
Bešeňová



</doc>
<doc id="1181835" url="https://pl.wikipedia.org/wiki?curid=1181835" title="Sieć mniejsza">
Sieć mniejsza

Sieć mniejsza () – dwulistkowy (dwublaszkowy) fałd otrzewnej będący pozostałością krezki dobrzusznej (brzusznej) u kręgowców. U ssaków rozpięta jest między powierzchnią trzewną wątroby a krzywizną mniejszą żołądka i początkową częścią dwunastnicy. Rózróżnia się w niej dwie części – część dochodzącą do żołądka, nazywaną więzadłem wątrobowo-żołądkowym i część dochodzącą do dwunastnicy (więzadło wątrobowo-dwunastnicze).
Sieć mniejsza człowieka.
U człowieka sieć mniejsza wywodzi się z tylnego odcinka występującej u płodu krezki brzusznej. Po ukończeniu rozwoju jest rozpięta w płaszczyźnie czołowej, łącząc ze sobą część powierzchni trzewnej wątroby (wzdłuż wnęki wątroby i szczeliny więzadła żylnego) z końcowym odcinkiem przełyku (jego częścią brzuszną), krzywizną mniejszą żołądka i początkowym odcinkiem dwunastnicy.
Wyodrębnia się w niej trzy części: górną, środkową i dolną. Części górna i środkowa, łączące wątrobę z przełykiem i żołądkiem, stanowią więzadło wątrobowo-żołądkowe (), którego część łączącą się z przełykiem wydziela się czasem jako więzadło wątrobowo-przełykowe (). Część górna jest zbita (), natomiast środkowa bardzo wiotka () i przeświecająca (można przez nią zobaczyć guz sieciowy trzustki i płat ogoniasty wątroby). Dolna część, łącząca się z dwunastnicą (stanowiąca więzadło wątrobowo-dwunastnicze, ) jest znowu gruba, a jej prawy brzeg jest na ogół wolny, stanowiąc otwór sieciowy, łączący właściwą jamę otrzewnej z torbą sieciową. Czasami jednak ten brzeg jest zlepiony z położonymi za nim strukturami, całkowicie zamykając torbę sieciową. Sieć mniejsza tworzy przednie ograniczenie przedsionka torby sieciowej.
Wewnątrz części dolnej sieci mniejszej leży przewód żółciowy wspólny, na lewo od niego tętnica wątrobowa właściwa (wraz z naczyniami chłonnymi i nerwami), a z tyłu pomiędzy nimi żyła wrotna. W części środkowej biegną włókna lewego nerwu błędnego. Żyły żołądkowe (prawa i lewa) i tętnice żołądkowe (prawa i lewa), położone w okolicy krzywizny mniejszej żołądka, również znajdują się w sieci mniejszej, między jej listkami.

</doc>
<doc id="1181836" url="https://pl.wikipedia.org/wiki?curid=1181836" title="Anakonda (film)">
Anakonda (film)

Anakonda (tytuł oryg. "Anaconda") – film fabularny produkcji amerykańskiej z 1997 roku.
Powstał sequel filmu: "" (2004). Zrealizowane dwa kolejne filmy z serii zostały filmami telewizyjnymi.
Fabuła.
Film opowiada o grupie filmowców pod kierownictwem Terri Flores. Ekipa wybiera się do amazońskiej dżungli, by odnaleźć i sfotografować plemię żyjące w izolacji od reszty świata. W jej skład wchodzą oprócz Flores jej narzeczony – Steven Cale, żeglarz Mateo, kamerzysta Danny Rich, prezenter Warren Westridge, geograf Gary Dixon, i jego narzeczona – Denise Kalberg. W pewnym momencie wyprawy dołącza do nich tajemniczy myśliwy – Paul Sarone. W miarę rozwoju wydarzeń jest coraz gorzej. Ranny zostaje Steven Cale. Wkrótce potem członkowie wyprawy gubią się w dżungli. Sarone, Mateo i Danny Rich idą zabadać okolice. Z wyprawy tej nie wraca Mateo. Sarone mówi wyprawie, że zabiła go olbrzymia anakonda, którą próbuje od lat upolować, ale nikt mu nie wierzy. Wkrótce potem Sarone sprowadza na barkę ową anakondę, która terroryzuje ludzi i zabija Gary’ego Dixona. Sarone próbuje zaprowadzić własną tyranię na barce, ale wyprawie udaje się go pokonać i związać. Wkrótce barka zatrzymuje się w tajemniczych okolicznościach. Rich, Terri i Westridge idą ją popchnąć. Oszalała z rozpaczy Denise Kalberg chce w tym czasie zabić Sarone'a, ale ten ją morduje. W tym czasie trójkę bohaterów atakuje anakonda, która zabija Westridge'a, zjada zwłoki Kalberg, i w końcu zostaje zabita przez Flores. Sarone zostaje obezwładniony przy pomocy strzykawki ze środkiem nasennym i wrzucony do rzeki. Rich i Flores docierają do opuszczonego budynku, gdzie ponownie spotykają Sarone'a i następną anakondę, o wiele większą. Myśliwy ginie połknięty przez potwora, pozytywnym bohaterom udaje się jednak uciec, po czym odnajdują poszukiwane plemię. W tym też czasie Stevenowi Cale’owi udaje się wyzdrowieć.

</doc>
<doc id="1181840" url="https://pl.wikipedia.org/wiki?curid=1181840" title="Widlicz cyprysowy">
Widlicz cyprysowy

Widlicz cyprysowy, w. cyprysowaty, widłak cyprysowaty, zeglej cyprysowaty ("Diphasiastrum tristachyum" (Pursh) Holub) – gatunek rośliny z rodziny widłakowatych. 
Rozmieszczenie geograficzne.
Występuje głównie w Europie środkowej oraz we wschodniej Ameryce Północnej. W Polsce występuje w rozproszeniu na niżu, gdzie był podawany z około stu stanowisk, z których większość nie została jednak potwierdzona po 1980 r.
Biologia i ekologia.
Bylina, zimozielony chamefit. Z zarodników rozwija się przedrośle żyjące w symbiozie z grzybami. Gatunek rośnie na wrzosowiskach i w widnych borach sosnowych. Jest gatunkiem charakterystycznym wrzosowisk (rząd "Calluno-Ulicetalia").
Zagrożenia i ochrona.
Roślina objęta w Polsce ścisłą ochroną gatunkową od 1946 roku. 
Kategorie zagrożenia gatunku:

</doc>
<doc id="1181841" url="https://pl.wikipedia.org/wiki?curid=1181841" title="Widłak Isslera">
Widłak Isslera



</doc>
<doc id="1181843" url="https://pl.wikipedia.org/wiki?curid=1181843" title="Alan Milburn">
Alan Milburn

Alan Milburn (ur. 27 stycznia 1958 w Tow Law) – brytyjski polityk i członek Partii Pracy, minister w rządach Tony’ego Blaira.
Milburn urodził się we wioske Tow Law. Dorastał w Newcastle upon Tyne, gdzie uczęszczał do John Marley School oraz do Stokesley Comprehensive School, położonej 8 mil od Middlesbrough. Podczas studiów na uniwersytecie Lancaster stał się zwolennikiem idei Trockiego. Po zakończeniu studiów Milburn powrócił do Newcastle, gdzie wraz z Martinem Spence’em założył małą księgarnię o radykalnym profilu nazwaną „Dniami Nadziei”. W 1988 r. Milburn koordynował kampanię w obronie budownictwa okrętowego w Sunderland. W tym samym roku został przewodniczącym Partii Pracy w okręgu Newcastle upon Tyne Central. Kontynuował również karierę w związkach zawodowych. W 1992 r. dostał się do Izby Gmin jako reprezentant okręgu Darlington.
W parlamencie Milburn związał się z reformatorskim nurtem w Partii Pracy i stał się jednym ze stronników Tony’ego Blaira. Po wyborczym zwycięstwie laburzystów w 1997 r. Milburn został ministrem stanu w resorcie zdrowia. 23 grudnia 1998 r. wszedł w skład gabinetu jako naczelny sekretarz skarbu. W październiku 1999 r. został ministrem zdrowia. Nadzorował tam modernizację Narodowej Służby Zdrowia. 12 czerwca 2003 r. niespodziewanie zrezygnował ze stanowiska tłumacząc to niemożnością pogodzenia pracy w Londynie z życiem rodzinnym na północnym wschodzie Anglii.
Jako deputowany z tylnych ław Milburn pozostał stronnikiem Blaira. We wrześniu 2004 r. powrócił do gabinetu jako Kanclerz Księstwa Lancaster. Miał nadzorować nadchodzącą kampanię wyborczą Partii Pracy, ale ostatecznie z tego zrezygnował. W noc wyborów w maju 2005 r. Milburn ogłosił, że ostatecznie rezygnuje ze stanowisk rządowych. Po odejściu Tony’ego Blaira ze stanowiska lidera laburzystów nazwisko Milburna pojawiało się jako nazwisko jednego z możliwych kontrkandydatów Gordona Browna, jednak Milburn w wyborach na lidera partii nie wystartował. W 2007 r. był doradcą lidera Australijskiej Partii Pracy Kevina Rudda podczas zwycięskiej dla niego kampanii wyborczej.

</doc>
<doc id="1181849" url="https://pl.wikipedia.org/wiki?curid=1181849" title="Kari Wuhrer">
Kari Wuhrer

Kari Samantha Wührer (ur. 28 kwietnia 1967 w Brookefield) – amerykańska aktorka i piosenkarka pochodzenia niemieckiego. Zdobywczyni Feature Film Award na Nowojorskim Festiwalu Filmów Niezależnych.
Wybrana filmografia.
Wystąpiła także w przerywnikach filmowych w grze "" jako agentka aliantów – Tanya.

</doc>
<doc id="1181852" url="https://pl.wikipedia.org/wiki?curid=1181852" title="Animalize">
Animalize

Animalize – dwunasty album studyjny amerykańskiej grupy rockowej KISS wydany we wrześniu 1984 roku. Jest to jedyny album z udziałem gitarzysty Marka St. Johna.
Notowania.
Album – Billboard (Ameryka Północna)
Single – Billboard (Ameryka Północna)
Single – Billboard (Austria)

</doc>
<doc id="1181854" url="https://pl.wikipedia.org/wiki?curid=1181854" title="Pieninský národný park">
Pieninský národný park



</doc>
<doc id="1181858" url="https://pl.wikipedia.org/wiki?curid=1181858" title="Cmentarz wojskowy nr 27">
Cmentarz wojskowy nr 27



</doc>
<doc id="1181859" url="https://pl.wikipedia.org/wiki?curid=1181859" title="Okręg wyborczy Darlington">
Okręg wyborczy Darlington

Okręg wyborczy Darlington powstał w 1868 r. i wysyła do brytyjskiej Izby Gmin jednego deputowanego. Okręg obejmuje miasto Darlington w hrabstwie Durham.

</doc>
<doc id="1181861" url="https://pl.wikipedia.org/wiki?curid=1181861" title="Widlicz Zeillera">
Widlicz Zeillera

Widlicz Zeillera, widłak Zeillera, zeglej Zeillera ("Diphasiastrum × zeilleri" (Rouy) Holub) – gatunek rośliny z rodziny widłakowatych. Jest mieszańcem widlicza spłaszczonego ("D. complanatum" (L.) Holub) i cyprysowego ("D. tristachyum" (Pursh) Holub).
Rozmieszczenie geograficzne.
Występuje na izolowanych obszarach zasięgu. Główne ośrodki występowania znajdują się w Europie Środkowej i Północnej. W Azji znany jest z kilku rozproszonych stanowisk, występuje też w środkowej części Ameryki Północnej. W Skandynawii na północy dochodzi aż do granicy lasu. W Polsce uważany był za gatunek rzadki i występujący wyłącznie na niżu. Prawdopodobnie występuje jednak częściej, lecz jest nieodróżniany od innych gatunków. Ostatnio znaleziony został również na dwóch stanowiskach w Karpatach: pod szczytem Jaworzynki Gorcowskiej w Gorcach i w dolinie Ponikwi w Beskidzie Małym.
Biologia i ekologia.
Bylina, chamefit. Rośnie w murawach bliźniczkowych i na zrębach. Zarodniki dojrzewają w sierpniu i wrześniu. Liczba chromosomów 2n=46.
Zagrożenia i ochrona.
Roślina objęta w Polsce ścisłą ochroną gatunkową od 1946 roku.
Gatunek umieszczony na Czerwonej liście roślin i grzybów Polski (2006) w grupie gatunków narażonych na wyginięcie (kategoria zagrożenia: V). W wydaniu z 2016 roku otrzymał kategorię DD (stopień zagrożenia nie może być określony).

</doc>
<doc id="1181864" url="https://pl.wikipedia.org/wiki?curid=1181864" title="Okręg wyborczy Monklands East">
Okręg wyborczy Monklands East

Okręg wyborczy Monklands East powstał w 1983 r. i wysyłał do brytyjskiej Izby Gmin jednego deputowanego. Okręg został zlikwidowany w 1997 r.

</doc>
<doc id="1181867" url="https://pl.wikipedia.org/wiki?curid=1181867" title="Droga krajowa B421 (Niemcy)">
Droga krajowa B421 (Niemcy)

Droga krajowa 421 () – niemiecka droga krajowa przebiegająca na osi północny zachód - południowy wschód z Losheim na granicy z Holandią do skrzyżowania z B41 w Simmertal w Nadrenii-Palatynacie.

</doc>
<doc id="1181869" url="https://pl.wikipedia.org/wiki?curid=1181869" title="Melissa Joan Hart">
Melissa Joan Hart

Melissa Joan Catherine Hart (ur. 18 kwietnia 1976 w Smithtown w stanie Nowy Jork) – amerykańska aktorka, producentka i reżyserka filmowa.
Znana głównie z tytułowej roli w serialu "Sabrina, nastoletnia czarownica" oraz jego fabularnych ekranizacjach. Jest córką Williama i Pauli Hartów. Ma czworo rodzeństwa: siostry-aktorki Trishę, Elizabeth i Emily Hart, brata, Briana Harta, również aktora. Ma także przyrodnią siostrę Alexandrę Hart-Gilliams, pracującą jako filmowiec. Od 19 lipca 2003 roku jest żoną muzyka Marka Wilkersona, z którym ma synów: Masona Waltera (ur. 11 stycznia 2006), Braydona Hart Wilkerson (ur. 21 marca 2008) oraz Tuckera (ur. 18 września 2012). Od 21 września 2009 roku do 27 października 2009 brała udział w programie Dancing with the Stars, gdzie zajęła 9 miejsce (na 16 możliwych). Jej partnerem był Mark Ballas.

</doc>
<doc id="1181875" url="https://pl.wikipedia.org/wiki?curid=1181875" title="TANAP">
TANAP



</doc>
<doc id="1181877" url="https://pl.wikipedia.org/wiki?curid=1181877" title="Henryk Kwinto">
Henryk Kwinto

Henryk Kwinto (ur. 1885) – fikcyjna postać z filmów kryminalnych "Vabank" (1981) oraz jego sequelu "Vabank II, czyli riposta" (1984), w reżyserii Juliusza Machulskiego. W rolę wcielił się Jan Machulski, ojciec reżysera.
Henryk Kwinto jest kasiarzem i muzykiem, który po sześcioletnim pobycie w więzieniu wychodzi w październiku 1934 roku na wolność. Chce żyć w zgodzie z prawem, ale po śmierci swojego przyjaciela Tadeusza Rychlińskiego (Tadeusz Proć), zamordowanego na zlecenia właściciela banku Gustawa Kramera (Leonard Pietraszak), ponownie decyduje się na włamanie. W sequelu, którego akcja rozgrywa się w maju 1936 roku, Kwinto znów staje oko w oko z Kramerem, który po ucieczce z więzienia na Sikawie usiłuje zemścić się na nim.
Postać Henryka Kwinty była wzorowana na autentycznym przedwojennym warszawskim hochsztaplerze Stanisławie Cichockim.

</doc>
<doc id="1181878" url="https://pl.wikipedia.org/wiki?curid=1181878" title="Krąg wtajemniczonych">
Krąg wtajemniczonych

Krąg wtajemniczonych (ang. "The In Crowd") – amerykański film fabularny (thriller erotyczny) z 2000 roku, w reżyserii Mary Lambert.
Opis fabuły.
Film "Krąg wtajemniczonych" opowiada o nastolatce, Brittany (Susan Ward), kierowanej nienawiścią i żądzą zemsty. Dla niej szczęście oznacza bycie podziwianą przez innych. Ten, kto próbuje odebrać jej to, co do niej należy, ryzykuje swoje życie. Na takie niebezpieczeństwo naraża się Adrien, nowatorka w grupie bogatych nastolatków, której przewodzi Brittany. Gdy Adrien zaczyna interesować się chłopak głównej bohaterki, rozpoczyna się dramat. Brittany próbuje zabić swoją rywalkę, jednak dobro zwycięża. Jednocześnie wychodzi na jaw, że mściwa nastolatka zamordowała swoją siostrę Sandrę, gdy ta odebrała jej pozycję najbardziej podziwianej dziewczyny.
Film skłania do refleksji nad tym, dlaczego niektórzy pragną być "najjaśniej świecącą gwiazdą" do tego stopnia, że nie cofną się przed niczym, gdy ktoś spróbuje zająć ich miejsce.

</doc>
<doc id="1181885" url="https://pl.wikipedia.org/wiki?curid=1181885" title="Bartłomiej Igła">
Bartłomiej Igła

Bartłomiej Igła (ur. 8 września 1987 w Krakowie) – polski brydżysta, Mistrz Międzynarodowy, zawodnik Petroactiv Piast Skawina, absolwent V Liceum Ogólnokształcącego im. Augusta Witkowskiego w Krakowie, absolwent Akademii Górniczo-Hutniczej w Krakowie na wydziale Elektrotechniki, Automatyki, Informatyki i Elektroniki na kierunku Informatyka Stosowana.
Wyniki Brydżowe.
Olimiady.
Na olimpiadach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="1181888" url="https://pl.wikipedia.org/wiki?curid=1181888" title="Estelle Morris">
Estelle Morris

Estelle Morris, baronowa Morris of Yardley (ur. 17 czerwca 1952), brytyjska polityk i członkini Partii Pracy, minister w rządzie Tony’ego Blaira.
Życiorys.
Urodziła się w rodzinie laburzystowskich deputowanych. Jej stryj, Alf Morris, reprezentował w latach 1964-1997 okręg Manchester Wythenshawe, a ojciec, Charles Morris, był w latach 1963-1983 deputowanym z okręgu Manchester Openshaw. Estelle ukończyła studia w Coventry na University of Warwick i w tamtym mieście rozpoczęła pracę jako nauczycielka w Sidney Stringer School. W latach 1979-1991 była członkiem rady dystryktu Warwick.
W 1992 wygrała wybory do Izby Gmin w okręgu Birmingham Yardley. Po wyborczym zwycięstwie Partii Pracy w 1997 r. została młodszym ministrem w departamencie edukacji i zatrudnienia. W 2001 została członkiem gabinetu jako minister edukacji i zdolności. Zrezygnowała dość niespodziewanie już w październiku 2002 r. i powróciła na swoje poprzednie stanowisko.
Morris powróciła do rządu w 2003 jako młodszy minister ds. sztuki w departamencie kultury, mediów i sportu. W 2005 r. zrezygnowała ze stanowisk politycznych i nie wystartowała w wyborach do Izby Gmin. W kwietniu tego roku została wicekanclerzem University of Sunderland. W maju została przewodniczącą Children’s Workforce Development Council. 15 czerwca 2005 r. otrzymała dożywotni tytuł parowski baronowej Morris of Yardley.
Lady Morris 18 lipca 2007 r. otrzymała tytuł doktora "honoris causa" edukacji od Manchester Metropolitan University.

</doc>
<doc id="1181892" url="https://pl.wikipedia.org/wiki?curid=1181892" title="ADNA">
ADNA



</doc>
<doc id="1181894" url="https://pl.wikipedia.org/wiki?curid=1181894" title="Okręg wyborczy Birmingham Yardley">
Okręg wyborczy Birmingham Yardley

Okręg wyborczy Birmingham Yardley powstał w 1918 r. i wysyła do brytyjskiej Izby Gmin jednego deputowanego. Obejmuje on dystrykt Yardley w południowo-wschodniej części miasta Birmingham.

</doc>
<doc id="1181900" url="https://pl.wikipedia.org/wiki?curid=1181900" title="Tymoteusz Łuniewski">
Tymoteusz Łuniewski

Tymoteusz Plewa-Łuniewski herbu Łukocz, pseudonim "Larys" (ur. 24 stycznia 1847 w Sokołowie Podlaskim, zm. 20 kwietnia 1905 w Warszawie) – polski ziemianin, wynalazca, racjonalizator, meteorolog, etnograf, archeolog, agronom i społecznik, członek Cesarskiej Akademii Nauk w Sankt Petersburgu
Życiorys.
Młodość.
Pochodził ze szlacheckiej rodziny, której gniazdem rodowym była wieś Łuniewo. Uczył się w gimnazjum w Siedlcach. Brał udział w powstaniu styczniowym. Po maturze studiował w Warszawie i w Gembloux.
Agronom.
Po powrocie z Belgii osiadł w Guzówce, gdzie prowadził gospodarstwo rolne. W 1874 roku nabył od Adama Ronikiera majątek ziemski w Korytnicy.
Jako ziemianin wprowadzał nowoczesne metody uprawy roli. Zajmował się produkcją sera limburskiego, który z powodzeniem eksportował na rynek rosyjski. Założył w swoich dobrach olejarnię, cegielnię, gorzelnię, owczarnię, stadninę koni. Miał plantację wierzby koszykowej.
Prowadził badania nad nowymi odmianami ziemniaków, sposobami ich uprawy oraz najbardziej wydajnymi metodami zbierania. Zaprojektował nowoczesny system nawadniania pól uprawnych połączony kanałami z rzeką Liwiec. Za swoje prace w dziedzinie agronomii otrzymał wiele nagród i wyróżnień.
Etnografia.
Tymoteusz Łuniewski pasjonował się archeologią i etnografią. Wraz z kolegą z lat szkolnych, Zygmuntem Glogerem, prowadził wykopaliska archeologiczne na terenie powiatu węgrowskiego i sokołowskiego. Zbierał eksponaty związane z kulturą Mazowsza i Podlasia. Publikował w czasopismach archeologicznych.
Wspólnie z Janem Karłowiczem i Zygmuntem Noskowskim prowadził badania etnograficzne. Był jednym z autorów haseł do "Encyklopedii staropolskiej", "Encyklopedii rolniczej" i "Słownika geograficznego Królestwa Polskiego i innych krajów słowiańskich". Na prośbę Zygmunta Glogera napisał do jego Encyklopedii staropolskiej dwa hasła "Radło" i "Socha". Jego nazwisko jako współtwórcę tej encyklopedii wymienia autor w posłowiu tomu IV.
Za badania i prace w dziedzinie meteorologii został członkiem korespondentem Głównego Obserwatorium Fizycznego w Sankt Petersburgu oraz członkiem korespondentem Poznańskiego Towarzystwa Przyjaciół Nauk. Był też członkiem Cesarskiej Akademii Nauk.
Społecznik.
W swojej działalności Tymoteusz Łuniewski dużo uwagi poświęcał pracy samorządowej i społecznej. Był sędzią w gminie, radcą powiatowym ubezpieczeń, współzałożycielem Towarzystwa Wzajemnego Kredytu w Siedlcach. Opracowywał program rozwoju guberni siedleckiej. Wspierał finansowo budowę pomników Adama Mickiewicza i Fryderyka Chopina w Warszawie. 
W 1902 roku po sprzedaży majątku ziemskiego w Korytnicy Holder-Eggerom osiadł w Łaziskach. Zmarł w Warszawie. Pochowany został na cmentarzu Powązkowskim (kwatera D-4-29/30).

</doc>
<doc id="1181917" url="https://pl.wikipedia.org/wiki?curid=1181917" title="Intensywność chłodzenia">
Intensywność chłodzenia

Intensywność chłodzenia – stosunek stałej katatermometru (ilości ciepła wydawanej z centymetra kwadratowego) do czasu opadania słupa cieczy między 38 a 35 °C przy wcześniejszym podgrzaniu katatermometru Hilla.
Jednostką intensywności chłodzenia są katastopnie.
gdzie:

</doc>
<doc id="1181926" url="https://pl.wikipedia.org/wiki?curid=1181926" title="Dom Długosza w Wiślicy">
Dom Długosza w Wiślicy

Dom Długosza w Wiślicy – zabytkowy, XV-wieczny budynek znajdujący się w Wiślicy, zbudowany z fundacji Jana Długosza.
Dom Długosza w Wiślicy jest piętrowym, późnogotyckim ceglanym budynkiem, rozplanowanym na rzucie wydłużonego prostokąta o obszernej sieni na przestrzał. Dom został zbudowany w 1460 roku i przeznaczony był dla wikariuszy i kanoników kolegiaty przy ulicy Krakowskiej. W sieni, korytarzu i pokojach zachowały się belkowane stropy z resztkami polichromii. Na piętrze mieści się sala-refektarz, dawna jadalnia księży. W północno-zachodniej części budynku odkryto unikatową gotycką polichromię z końca XV wieku, przedstawiającą Zmartwychwstałego Chrystusa oraz kobiety z krzyżem. W środku znajduje się postać klęczącego mężczyzny (prawdopodobnie Jana Długosza) otoczonego aureolą z gotyckim napisem "Boże zmiłuj się na nami". Ceglane szczyty Domu Długosza mają ostrołukowe wnęki, w których umieszczono kamienne tarcze z herbem Długosza – Wieniawa. Według tradycji w budynku tym pobierali nauki synowie króla Kazimierza Jagiellończyka.
Budynek jest wpisany do rejestru zabytków nieruchomych jako część zespołu kościoła kolegiackiego (nr rej.: A.85/1-3 z 3.12.1956 i z 21.02.1966).
Dziś w Domu Długosza mieści się wikariat i Muzeum Archeologiczne w Wiślicy.

</doc>
<doc id="1181932" url="https://pl.wikipedia.org/wiki?curid=1181932" title="Storkyrkan">
Storkyrkan

Storkyrkan (lub "Sankt Nicolai kyrka") – luterańska katedra w Sztokholmie w dzielnicy Gamla stan, licząca blisko 700 lat. Katedra ta dla Szwedów ma ogromnie znaczenie, ponieważ w niej odbywają się wszystkie uroczystości dworskie. 
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Pierwszy kościółek zbudowano w tym miejscu w XIII wieku, prawdopodobnie na życzenie założyciela miasta, jarla Birgera. W 1306 zastąpiła go znacznie większa bazylika św. Mikołaja, którą przez wieki niejednokrotnie przebudowywano.
W okresie późnego baroku dodano królewskie ławy i ambonę, a fasadę zmieniono tak by współgrała z resztą otoczenia Zamku Królewskiego. Na 66-metrowej wieży, dodanej w 1743 roku, wiszą 4 dzwony, z których największy waży 6 ton.
Zabytki katedry.
W katedrze znajduje się kilka bezcennych dzieł sztuki:

</doc>
<doc id="1181938" url="https://pl.wikipedia.org/wiki?curid=1181938" title="Program hamburski">
Program hamburski

Program hamburski (niem. "Hamburger Programm") – program polityczny przyjęty przez Socjaldemokratyczną Partię Niemiec na zjeździe w Hamburgu jesienią 2007 r.
W liczącym 38 stron dokumencie kilkakrotnie umieszczono określenie „demokratyczny socjalizm”. Manifest stwierdza m.in.: „Demokratyczny socjalizm jest dla nas wizją wolnego, sprawiedliwego i solidarnego społeczeństwa, której urzeczywistnienie jest naszym ustawicznym zadaniem”.
Dokument proponuje m.in.: wprowadzenie płacy minimalnej w wysokości 7,5 euro za godzinę, wydłużenie okresu wypłacania pierwszego (najwyższego) zasiłku dla bezrobotnych osobom powyżej 50. roku życia z 18 do 24 miesięcy oraz wprowadzenie ekologicznego nowego ładu. Postuluje się, aby maksymalna prędkość samochodów na autostradach powinna zostać ograniczona do 130 km/h (do tej pory w Niemczech nie ma takich ograniczeń). Minister środowiska Sigmar Gabriel przewiduje, że pozwoliłoby to zredukować roczną emisję dwutlenku węgla o 2,5 mln ton. Zgodnie z programem, Niemcy powinny do 2020 r. ograniczyć emisję gazów cieplarnianych o 40%. W związku z tym należy zmniejszyć zużycie prądu o 11% oraz rozwijać sektor energii odnawialnych i biopaliw.
W programie znalazły się słowa ostrej krytyki pod adresem globalnego kapitalizmu, który „zaostrza dawne niesprawiedliwości i stwarza nowe”, jak również akcenty feministyczne (społeczeństwo „męskie” powinno zostać zastąpione przez „ludzkie”).

</doc>
<doc id="1181943" url="https://pl.wikipedia.org/wiki?curid=1181943" title="Atramentowe serce (film)">
Atramentowe serce (film)

Atramentowe serce – film przygodowy w reżyserii Iaina Softleya, oparty na książce Cornelii Funke pod tym samym tytułem.
"Atramentowe serce" jest pierwszą częścią trylogii fantastycznej Funke. Druga część serii nosi tytuł "Atramentowa krew", a trzecia "Atramentowa śmierć".
O filmie.
Meggie Folchart ma dwanaście lat i mieszka w wynajętym domu wraz ze swoim ojcem, introligatorem - „lekarzem książek” - Mortimerem „Mo” Folchartem. Matka dziewczynki - Teresa zaginęła, gdy ona miała trzy lata. Meggie i Mo dzielą ogromną miłość do książek. Meggie uwielbia je czytać a ojciec chętnie kupuje jej nowe powieści. Jednak nigdy nie czyta dla niej na głos, mimo iż wielokrotnie go o to prosi. Pewnej nocy w domu Folchartów zjawia się tajemniczy mężczyzna. Smolipaluch okazuje się znajomym ojca. Dziewczynka podsłuchuje ich rozmowę, z której jednak wynika tylko to, że jakiś Capricorn szuka Mo. Ale kim on jest? Następnego dnia o 5 rano ojciec prosi by się spakowała - wyjeżdżają do Włoch, do jej ciotki - Elinor, która już wiele razy prosiła Mo o zajęcie się jej książkami. Smolipaluch jedzie z nimi. Po kolacji Mo i Elinor udają się do jej biblioteki by coś na osobności omówić. Meggie nie może znieść, że ojciec ma przed nią tajemnice. Zawsze sobie wszystko mówili! Po raz kolejny podsłuchuje. Okazuje się, że ojciec chce dać Elinor na przechowanie jakąś ważną, tajemniczą książkę. Meggie wydaje się, że to właśnie ta książka, którą ojciec pakował w tajemnicy przed nią rano, tuż przed odjazdem... Kiedy Mo zostaje porwany Meggie wie, że owa książka nie może być zwykłą powieścią. Coś w niej tkwi i ona musi się tego dowiedzieć, by uratować ojca... Na dodatek okazuje się, że ciekawska Elinor podmieniła książki i porywacze Mo zabrali niewłaściwą. Meggie i Elinor prowadzone przez Smolipalucha decydują się pojechać za porywaczami i wymienić książkę na Mo. Meggie jeszcze nie wie, że w tej podróży przyjdzie jej poznać największą tajemnicę swego ojca.

</doc>
<doc id="1181944" url="https://pl.wikipedia.org/wiki?curid=1181944" title="Droga krajowa B420 (Niemcy)">
Droga krajowa B420 (Niemcy)

Droga krajowa 420 () – niemiecka droga krajowa przebiegająca na osi wschód - południowy zachód od drogi B9 w Nierstein do skrzyżowania z B41 w Ottweiler w Saarze.
Droga zaczyna się i kończy po przekroczeniu wiaduktu kolejowego.

</doc>
<doc id="1181948" url="https://pl.wikipedia.org/wiki?curid=1181948" title="Asylum (album Kiss)">
Asylum (album Kiss)

Asylum – trzynasty album studyjny amerykańskiej grupy rockowej KISS wydany we wrześniu 1985 roku.
Notowania.
Album – Billboard (Ameryka Północna)
Single – Billboard (Ameryka Północna)

</doc>
<doc id="1181949" url="https://pl.wikipedia.org/wiki?curid=1181949" title="ARV">
ARV



</doc>
<doc id="1181951" url="https://pl.wikipedia.org/wiki?curid=1181951" title="Pałac w Kłobucku - Zagórzu">
Pałac w Kłobucku - Zagórzu



</doc>
<doc id="1181952" url="https://pl.wikipedia.org/wiki?curid=1181952" title="Płyn przedejakulacyjny">
Płyn przedejakulacyjny



</doc>
<doc id="1181953" url="https://pl.wikipedia.org/wiki?curid=1181953" title="Antonello z Messyny">
Antonello z Messyny



</doc>
<doc id="1181954" url="https://pl.wikipedia.org/wiki?curid=1181954" title="Synagoga w Lučenecu">
Synagoga w Lučenecu



</doc>
<doc id="1181956" url="https://pl.wikipedia.org/wiki?curid=1181956" title="Fluksometr">
Fluksometr

Fluksometr – rodzaj przyrządu pomiarowego, który służy do pomiaru strumienia indukcji magnetycznej. We fluksometrze ważną rolę odgrywa moment bezwładności ramki galwanometru, momenty sił sprężystości, a także tłumienie ponadkrytyczne.

</doc>
<doc id="1181963" url="https://pl.wikipedia.org/wiki?curid=1181963" title="Max Pausch">
Max Pausch

Max Pausch (ur. 22 kwietnia 1894, zm. 12 listopada 1948 w Landsberg am Lech) – zbrodniarz hitlerowski, kierownik obozu koncentracyjnego Gusen II w latach 1944–1945 i SS-Hauptsturmführer.
Członek SS od 1932 (nr identyfikacyjny w SS: 54021) i NSDAP od 1933. W 1943 pełnił służbę w obozie Oranienburg. W 1944 Pausch został przeniesony do kompleksu obozowego Mauthausen, gdzie pełnił funkcję kierownika obozu ("Schutzhaftlagerführera") i zastępcy komendanta obozu Gusen II. Kierował również częściową ewakuacją tego obozu, która miała miejsce w dniach 17–21 stycznia 1945. Na skutek zbrodniczych działań Pauscha tylko jeden więzień przeżył tę ewakuację. Maltretował on więźniów również w wielu innych sytuacjach.
Max Pausch został osądzony w dziewiętnastym procesie załogi Mauthausen-Gusen przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 12 listopada 1948 w więzieniu Landsberg.

</doc>
<doc id="1181964" url="https://pl.wikipedia.org/wiki?curid=1181964" title="XI Brygada Kawalerii">
XI Brygada Kawalerii

XI Brygada Kawalerii (XI BK) – brygada kawalerii Wojska Polskiego.
Historia brygady.
XI Brygada Kawalerii została sformowana w czerwcu 1924 roku w składzie 1 Dywizji Kawalerii.
8 lutego 1929 roku brygada została rozformowana, a wchodzące w jej skład pułki podporządkowane dowódcy Brygady Kawalerii „Białystok”.

</doc>
<doc id="1181967" url="https://pl.wikipedia.org/wiki?curid=1181967" title="Crazy Nights (album Kiss)">
Crazy Nights (album Kiss)

Crazy Nights – czternasty album studyjny amerykańskiej grupy rockowej KISS wydany we wrześniu 1987 roku. 
Notowania.
Album – Billboard (Ameryka Północna)
Single – Billboard (Ameryka Północna)

</doc>
<doc id="1181968" url="https://pl.wikipedia.org/wiki?curid=1181968" title="Michael Angelo Batio">
Michael Angelo Batio

Michael Angelo Batio (ur. 23 lutego 1956 w Chicago) – amerykański gitarzysta, wirtuoz. Zasłynął głównie grą na gitarze dwu- i czterogryfowej (w kształcie litery X). Jest autorem wielu gitarowych technik jak np. granie na krzyż, czy grania naprzemiennego. Wraz z Jimem Gillette założył zespół Nitro a ich największym hitem został utwór „Freight Train”.
Michael Angelo Batio jest autorem techniki „Under-Over”, polegającej na graniu na przemian w stosunku do gryfu (przekładanie ręki pod gryfem i „wycelowanie” w próg).
Michael Angelo został nazwany „najszybszym gitarzystą-shrederem wszech czasów” przez „Guitar One Magazine”. W 2004 roku muzyk został sklasyfikowany na 98. miejscu listy 100 najlepszych gitarzystów heavymetalowych wszech czasów według magazynu Guitar World.
Muzyk jest endorserem instrumentów firmy Dean, która produkuje piętnaście różnych modeli, sygnowanych przez niego gitar. 

</doc>
<doc id="1181971" url="https://pl.wikipedia.org/wiki?curid=1181971" title="Simfonia">
Simfonia

Simfonia – wirtualny operator, który działał w oparciu o infrastrukturę Orange Polska. Właścicielem sieci Simfonia była firma MNI Centrum Usług (dawniej MNI Telecom), należąca do giełdowej spółki medialnej MNI. Sieć powstała w grudniu 2007 r. i skierowana była głównie do klientów operatora alternatywnego MNI Telecom. Po przeniesieniu klientów sieci Mobilking oraz uzyskaniu praw do marki, sieć była prowadzona pod nazwą Mobilking mobi. Firma zakończyła działalność w dziedzinie telefonii komórkowej 9 lutego 2015 r.

</doc>
<doc id="1181977" url="https://pl.wikipedia.org/wiki?curid=1181977" title="Through Chasm, Caves and Titan Woods">
Through Chasm, Caves and Titan Woods

Through Chasm, Caves and Titan Woods – minialbum nagrany przez norweską grupę black metalową Carpathian Forest.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1181978" url="https://pl.wikipedia.org/wiki?curid=1181978" title="XII Brygada Kawalerii">
XII Brygada Kawalerii

XII Brygada Kawalerii (XII BK) – brygada kawalerii Wojska Polskiego II RP.
Historia brygady.
XII Brygada Kawalerii została sformowana w 1924 roku, w Ostrołęce, w składzie 2 Dywizji Kawalerii.
Wiosną 1937 roku XII BK została rozformowana. 5 pułk Ułanów Zasławskich podporządkowany został dowódcy Podlaskiej, a 7 pułk Ułanów Lubelskich – Mazowieckiej Brygady Kawalerii.

</doc>
<doc id="1181979" url="https://pl.wikipedia.org/wiki?curid=1181979" title="Ezo Mobile">
Ezo Mobile

Ezo Mobile - wirtualny operator, działający w oparciu o infrastrukturę PTK Centertel. Właścicielem Ezo Mobile jest grupa Telestar sp. z o.o. należąca do spółki medialnej MNI. Sieć oferuje usługi w systemie Pre-paid. Skierowana jest głównie dla widzów Ezo TV. Specjalnie dla nich, zostały wprowadzone bonusy w postaci rabatu 30% na rozmowy z wróżkami i SMSy do stacji Ezo TV.

</doc>
<doc id="1181981" url="https://pl.wikipedia.org/wiki?curid=1181981" title="Black Shining Leather">
Black Shining Leather

Black Shining Leather – debiutancki album norweskiego black metalowego zespołu Carpathian Forest z 1998.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1181982" url="https://pl.wikipedia.org/wiki?curid=1181982" title="Etamina">
Etamina

Etamina – rodzaj bawełnianej tkaniny o splocie płóciennym. Charakterystyczną cechą etaminy jest ażurowość uzyskiwana jedną z dwóch metod. Najczęściej stosuje się strefowe zmniejszenie liczności nitek osnowy lub również wątku w tkaninie, rzadziej – specjalne sploty tzw. gazejskie. Pierwotnie etamina była tkaniną jedwabną. Stosowana jest na różnego typu koszule, bluzki oraz bieliznę. Potocznie nazwą etamina określa się cienkie tkaniny bawełniano-poliestrowe o splocie płóciennym i podobnym do etaminy zakresie zastosowań.

</doc>
<doc id="1181983" url="https://pl.wikipedia.org/wiki?curid=1181983" title="Strange Old Brew">
Strange Old Brew

Strange Old Brew – drugi długogrający album grupy black metalowej Carpathian Forest.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1181987" url="https://pl.wikipedia.org/wiki?curid=1181987" title="Koltur (miejscowość)">
Koltur (miejscowość)

Koltur – jedyna zamieszkana osada na wyspie o tej samej nazwie, znajdującej się w archipelagu Wysp Owczych. Mieszka tam obecnie (I 2015 r.) zaledwie 1 osoba.
Nazwa.
Koltur to z farerska "źrebię", co może odnosić się do położonej opodal większej wyspy Hestur ("koń").
Położenie.
Zarówno wyspa, jak i wieś Koltur położone są w centralnej części Wysp Owczych, na zachód od Streymoy i na północ od Sandoy. Wszystkie zabudowania są na wschodnim brzegu, nad cieśniną Hestsfjørður. Nie są położone wyżej niż 50 m n.p.m.
Populacja.
Osada dziś zwana Koltur jest położona dokładnie w tym samym miejscu, co poprzednia – Heimi í Húsi (od nazw 2 farm, które jak dziś się w niej znajdowały), założona jeszcze w czasach wikińskich. Dawniej liczba ludności stopniowo rosła, jednak już w latach 80. XX wieku zaczął się stopniowy spadek ludności, by następnie na 2 lata (1995–1996), a wiec w czasie, gdy panował na Wyspach Owczych kryzys ekonomiczny, całkowicie się wyludnić. Miejscowość nie odzyskała od tamtego czasu pełnej liczby ludności – w 1997 przybyła tam dwójka farmerów, aktywnie dziś udzielających się w sprawy całej wyspy. Na przestrzeni ostatnich 5 lat (2011-2015) liczba stałych mieszkańców osady wynosi 1. Według danych Urzędu Statystycznego (I 2015 r.) jest 114. co do wielkości miejscowością Wysp Owczych.
Historia.
Osada Koltur, zwana kiedyś Heimi í Húsi, jest zamieszkana od wczesnego średniowiecza, a więc od czasu kiedy wikingowie po raz pierwszy przypłynęli na Wyspy Owcze. Początkowo, jak mówią źródła archeologiczne, była tam jedynie jedna farma, dopiero później, na przełomie XV i XVI wieku, powstała druga, w pewnym oddaleniu od pierwszej. Istnieje hipoteza, że obie należały do katolickich dóbr kościelnych, albowiem w roku 1584, podobnie jak wiele innych ziem, zostały wcielone przez monarchę do jego królewszczyzn. Obok obu domostw zaczęły powstawać kolejne, dziś większość z nich stoi opuszczona. Szczytem, jeśli chodzi o liczbę budowli we wsi, są 2 farmy (kolejne dwie znalazły się w osadzie sąsiadującej), a także okalające je liczne domostwa. XX wiek sprawił jednak, że Farerowie zaczęli przenosić się do większych miast, populacja więc znacznie spadła, przez dwa lata (1995-1996) była nawet zerowa.
Budowa osady.
Koltur leży w jednym tak zwanym "heimurst", co po farersku oznacza obszar zasiedlony na poły budowlami mieszkalnymi, na poły spichlerzami. Prócz tego znajdowało się tam wiele pól i pastwisk. Według wielu Farerów Koltur (a dokładniej Heimi í Húsi) jest właśnie sztandarowym przykładem takiego typu osadnictwa na Wyspach Owczych.

</doc>
<doc id="1181988" url="https://pl.wikipedia.org/wiki?curid=1181988" title="Andrea Nahles">
Andrea Nahles

Andrea Maria Nahles (ur. 20 czerwca 1970 w Mendig) – niemiecka polityk, działaczka Socjaldemokratycznej Partii Niemiec (SPD), w latach 2018–2019 przewodnicząca tego ugrupowania, posłanka do Bundestagu, od 2013 do 2017 minister pracy i spraw społecznych.
Życiorys.
Ukończyła studia z zakresu germanistyki i nauk politycznych na Uniwersytecie w Bonn. Od końca lat 80 zaangażowana w działalność polityczną w ramach Socjaldemokratycznej Partii Niemiec. W 1989 organizowała struktury tej partii w Weiler. W 1993 została przewodniczącą młodzieżówki SPD Jusos w Nadrenii-Palatynacie, od 1995 do 1999 przewodniczyła federalnym strukturom tej organizacji. Podjęła także działalność w ramach organizacji związkowej IG Metall. W 2003 dołączyła do prezydium SPD, w latach 2007–2009 była wiceprzewodniczącą partii, a od 2009 do 2013 jej sekretarzem generalnym. Identyfikowana z lewicowym skrzydłem partii, publicznie krytykowała program Agenda 2010, realizowany przez rząd Gerharda Schrödera.
W latach 1998–2002 po raz pierwszy sprawowała mandat posłanki do Bundestagu. Do niemieckiego parlamentu powróciła w 2005, uzyskując następnie reelekcję w wyborach w 2009, 2013 i 2017,
17 grudnia 2013 objęła urząd ministra pracy i spraw społecznych w trzecim rządzie Angeli Merkel. 28 września 2017 odeszła z rządu w związku z wyborem na przewodniczącą frakcji socjaldemokratów w Bundestagu.
22 kwietnia 2018 została wybrana na przewodniczącą SPD. Ustąpiła z tej funkcji po słabym wyniku partii w wyborach europejskich w maju 2019. 3 czerwca tegoż roku została zastąpiona przez trójkę wyznaczonych komisarzy. Złożyła następnie mandat poselski, a w 2020 została powołana na prezesa urzędu Bundesanstalt für Post und Telekommunikation Deutsche Bundespost. W 2022 stanęła na czele Federalnej Agencji Pracy.

</doc>
<doc id="1181989" url="https://pl.wikipedia.org/wiki?curid=1181989" title="Adam Roynon">
Adam Roynon

Adam Wayne Roynon (ur. 30 sierpnia 1988 w Barrow-in-Furness) – brytyjski żużlowiec.
Wygrał trzy puchary w jego pierwszym sezonie w wyścigach Conference League, zdobył mistrzostwo ligi, Knockout Cup i Conference Trophy. Wygrał mistrzostwo Premier League z Rockets w 2007. W 2008 roku jeździł w KM Ostrów.
31 maja 2008 roku podczas zawodów rozegranych na torze w Rye House złamał nogę. Kontuzja ta wykluczyła go ze startów do końca 2008 roku.
6 marca 2009 roku na treningu w King's Lynn Adama miał groźny wypadek. Młodemu Anglikowi na wejściu w łuk wypadło przednie koło i z całym impetem uderzył w tor. Zawodnik Pszczół miał złamany kręgosłup, a także silne obrażenia głowy.
28 kwietnia 2011 roku doznał kolejnej kontuzji (złamane udo) podczas meczu Premier League (Redcar Bears - Ipswich Witches).
W październiku 2012 roku doznał złamania nogi i łopatki podczas meczu Mildenhall Fen Tigers - Dudley Heathens.
29 marca 2013 roku w meczu Elite League pomiędzy Coventry Bees a Birmingham Brummies doszło do wypadku pomiędzy Roynonem i Joshem Auty'm. Brytyjczyk długo leżał na torze, a jego przetransportowaniu do szpitala towarzyszyły policyjne radiowozy. Lekarze podejrzewali u niego uraz mózgu, jednak jak się później okazało były to tylko podejrzenia i nie zostały one potwierdzone.
15 marca 2015 roku zanotował kolejny groźny upadek doznając poważniej kontuzji (złamanie kilku żeber i obite płuca), za to 26 lipca w meczu brytyjskiej Elite Leaque pomiędzy The Lakeside Hammers a Coventry Bees doznał złamania obojczyka.

</doc>
<doc id="1181990" url="https://pl.wikipedia.org/wiki?curid=1181990" title="XIII Brygada Kawalerii">
XIII Brygada Kawalerii

XIII Brygada Kawalerii (XIII BK) – brygada kawalerii Wojska Polskiego II RP.
Historia brygady.
XIII Brygada Kawalerii została sformowana w 1924 roku w wyniku pokojowej reorganizacji wielkich jednostek jazdy. W tym okresie zmieniono również terminologię. Słowo „jazda” zamieniono na „kawaleria".
XIII BK wchodziła w skład 2 Dywizji Kawalerii. Dowództwo brygady stacjonowało w Płocku.
W 1937 roku, w ramach kolejnej reorganizacji kawalerii, dowództwo brygady zostało zlikwidowane, a oba pułki podporządkowane dowódcy Mazowieckiej BK.

</doc>
<doc id="1181995" url="https://pl.wikipedia.org/wiki?curid=1181995" title="Morbid Fascination of Death">
Morbid Fascination of Death

Morbid Fascination of Death – album norweskiej grupy black metalowej Carpathian Forest.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1181996" url="https://pl.wikipedia.org/wiki?curid=1181996" title="Kodeks Egberta">
Kodeks Egberta

Kodeks Egberta (Codex Egberti, Ewangelistarz Egberta) – ottoński rękopis, będący zbiorem perykop. Obecnie przechowywany jest w Bibliotece Miejskiej (niem. "Stadtbibliothek") w Trewirze (Ms. 24).
Manuskrypt należy do zespołu manuskryptów, nazywanych umownie "grupą Ruodprechta", a ufundowanych przez biskupa Trewiru Egberta pod koniec X wieku. Do zespołu tego należą także m.in. "Registrum Gregorii" oraz "Psałterz Egberta". Jako miejsce powstania "Kodeksu Egberta" oraz całej grupy wskazuje się często skryptorium w klasztorze Reichenau, ale inne hipotezy wskazują na któryś z klasztorów w Trewirze.
Autorzy nie są znani z imienia; nie jest również znana ich liczba. Prawdopodobnie było ich trzech. Kilka pierwszych scen z Nowego Testamentu przypisywanych jest tzw. Mistrzowi Registrum Gregorii.
Wyjątkowy charakter ma przedstawienie siedzącego na tronie i ukazanego na wprost Egberta, przyjmującego kodeks od mnichów Keralda i Heriberta – taka poza była bowiem dotychczas zarezerwowana dla Chrystusa lub świętego; spośród ludzi na wprost, ale w pozycji stojącej, ukazywano tylko cesarza. Fundatorów natomiast przedstawiano z boku, na stojąco. Zdaniem Skubiszewskiego "wolno przypuszczać, że Egbert jako pierwszy z biskupów sięgnął po schemat wyobrażenia dotychczas przysługujący Zbawicielowi, Marii, świętym i cesarzom". Kodeks zawiera również iluminacje z przedstawieniami ewangelistów, 51 scen z życia Chrystusa i Maryi, ozdobne inicjały i strony incipitowe.
Autorzy manuskryptu oparli się na wzorcach późnoantycznych oraz bizantyńskich, tworząc dzieło charakteryzujące się pełnią cech sztuki ottońskiej. Postacie z cyklu nowotestamentowego ukazane są na tle dużych, neutralnych płaszczyzn, w bliżej nieokreślonej przestrzeni. Pojedyncze elementy, takie jak drzewa czy zarysy miast, są ze sobą niezwiązane. W celu lepszej identyfikacji, poszczególne sceny i osoby opatrzone są inskrypcjami. Wizerunki ludzi budowane są z miękkich form, obwiedzionych wyraźnym konturem. Kompozycja scen cechuje się przejrzystością.

</doc>
<doc id="1181997" url="https://pl.wikipedia.org/wiki?curid=1181997" title="XIV Brygada Kawalerii">
XIV Brygada Kawalerii

XIV Brygada Kawalerii (XIV BK) – brygada kawalerii Wojska Polskiego II RP.
XIV Brygada sformowana została w 1924, w garnizonie Bydgoszcz, w składzie 3 Dywizji Kawalerii.
29 marca 1929, w wyniku rozformowania 3 DK, przemianowana została na Brygadę Kawalerii „Toruń”.&lt;br&gt;

</doc>
<doc id="1181998" url="https://pl.wikipedia.org/wiki?curid=1181998" title="Ko San">
Ko San

Ko San (ur. 19 października 1976, inna podawana data to 11 października w Pusan) – matematyk, południowokoreański kandydat do lotu w kosmos.
Życiorys.
Od 3 roku życia mieszka w Seulu. Po ukończeniu szkoły średniej (Hanyoung Foreign Language High School) rozpoczął studia matematyczne na Narodowym Uniwersytecie Seulskim. Po ich ukończeniu rozpoczął pracę w Samsung Advanced Institute of Technology, gdzie zajmuje się zagadnieniami sztucznej inteligencji.
W październiku 2006 został jednym z 30 półfinalistów kandydujących do udziału w locie na Międzynarodową Stację Kosmiczną. W grudniu z grupą 8 finalistów został skierowany na szczegółowe badania do Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą. Uczestniczył wówczas m.in. w lotach na samolocie Ił -75-MDK, podczas których miał możliwość zapoznać się ze stanem nieważkości. Badanie pomyślnie przeszło 6 kandydatów, w tym Ko San. 25 grudnia 2006 oficjalnie ogłoszono nazwiska osób, które będą przygotowywać się do lotu na pokładzie Sojuza TMA-12. Zostali nimi 30-letni Ko San oraz 28-letnia Yi So-yeon. W styczniu 2007 oboje przeszli końcowe badania medyczne w Instytucie Problemów Medyczno-Biologicznych, a 7 marca rozpoczęli szkolenie w Rosji. Dwa miesiące później oboje uzyskali zgodę na przystąpienie do treningu specjalistycznego. We wrześniu 2007 Ministerstwo Nauki i Techniki Korei ogłosiło, że Ko San będzie pierwszym południowokoreańskim kosmonautą. Na początku listopada 2007 oficjalnie zatwierdzono go do podstawowej załogi statku Sojuz TMA-12, który miał wystartować wiosną 2008. 10 marca 2008 na prośbę strony rosyjskiej Korea zgodziła się na zmianę w składach załóg. Ko San został przeniesiony do załogi rezerwowej. Przyczyną było naruszenie przez niego zasad przebywania w Gwiezdnym Miasteczku.

</doc>
<doc id="1181999" url="https://pl.wikipedia.org/wiki?curid=1181999" title="Quinton Jackson">
Quinton Jackson

Quinton Ramone „Rampage” Jackson (ur. 20 czerwca 1978 w Memphis) – amerykański zawodnik mieszanych sztuk walki, wrestler i aktor. Finalista PRIDE Middleweight Grand Prix 2003 oraz mistrz UFC wagi półciężkiej z 2007.
Kariera sportowa.
Początki.
Sporty walki Jackson rozpoczął trenować w szkole średniej. Startował w zawodach zapaśniczych.
Mieszane sztuki walki.
Karierę w MMA rozpoczął w 1999 roku w wieku 21 lat. Walczył na lokalnych galach m.in. King of the Cage, Gladiator Challenge oraz Dangerzone notując bilans do 2001 roku 10 zwycięstw i tylko jednej porażki
PRIDE FC.
Siła i umiejętności zapaśnicze umożliwiają mu stosowanie efektownych rzutów przeciwnikami, które stały się jego znakiem rozpoznawczym. Dzięki odniesionym wcześniej zwycięstwom w 2001 roku został zaproszony do PRIDE FC. W debiucie zmierzył się z gwiazdą japońskiego MMA Kazushim Sakurabą z którym przegrał przez duszenie. Kolejną szanse walki w PRIDE otrzymał jeszcze w tym samym roku 3 listopada. Na gali PRIDE 17 szybko znokautował zawodnika gospodarzy Yuki Ishikawa na początku 1. rundy.
W latach 2002–2003 rywalizował z czołowymi zawodnikami świata, m.in. z Ihorem Wowczanczynem i Kevinem Randlemanem z którymi wygrał. Po znakomitych występach, dostał możliwość wzięcia udziału w turnieju PRIDE Middleweight Grand Prix 2003, gdzie dotarł do finału ulegając w nim Brazylijczykowi Wanderleiowi Silvie. W drodze do finału pokonał byłego mistrza UFC Murilo Bustamante i przyszłego Chucka Liddella.
W kolejnych latach nokautował m.in. Ricardo Aronę efektownym wyniesieniem i rozbiciem (tzw. „slamem”) który przeszedł do historii mieszanych sztuk walki jako jeden z najbardziej widowiskowych nokautów wszech czasów oraz ponownie uległ Silvie, tym razem w pojedynku o pas mistrzowski PRIDE w wadze średniej. W 2006 postanowił zerwać kontrakt z japońską organizacją i związać się z szybko rozwijającą się World Fighting Alliance. Stoczył dla niej jeden pojedynek pokonując medalistę igrzysk olimpijskich w zapasach Matta Lindlanda po czym organizacja została kupiona przez Zuffa (właściciela UFC) wraz z kontraktami zawodników w tym Jacksona.
UFC.
W lutym 2007 roku przeniósł się do UFC. Już w drugiej walce w tej organizacji, w maju 2007 roku, zmierzył się z mistrzem wagi półciężkiej Chuckiem Liddellem. Znokautował go, odbierając mu tytuł. Trzy miesiące później stanął do walki z Danem Hendersonem, posiadaczem pasa mistrzowskiego wagi średniej PRIDE. Jackson, po pięciu zaciętych rundach, zwyciężył przez jednogłośną decyzję sędziów tym samym broniąc tytuł i jednocześnie stając się pierwszym posiadaczem zunifikowanego pasa mistrzowskiego PRIDE i UFC.
5 lipca 2008 roku na gali UFC 86 Jackson uległ Forrestowi Griffinowi przez decyzję sędziowską i stracił na jego rzecz mistrzostwo UFC w wadze półciężkiej.
25 lutego 2010 roku ogłosił, że po wygaśnięciu kontraktu zakończy karierę w UFC. Oświadczył, że popadł w konflikt z władzami organizacji i chce odejść od czynnego uprawiania sportu. Zamierza całkowicie oddać się swojej pasji – aktorstwu. Powrócił jednak do octagonu w maju, gdy na gali UFC 114 stoczył przegrany pojedynek z Rashadem Evansem. Po zwycięstwach nad Lyoto Machidą i Mattem Hamillem oraz w obliczu kontuzji Evansa, został wyznaczony do walki o mistrzostwo UFC. We wrześniu, na gali UFC 135, przegrał przez duszenie zza pleców w 4. rundzie z broniącym tytułu Jonem Jonsem. Po porażce z Jonesem przegrywał dwukrotnie, z Ryanem Baderem oraz Gloverem Teixeirą tym samym wypełniając swój kontrakt który nie został przedłużony.
Bellator MMA.
4 czerwca 2013 podpisał kontrakt z głównym rywalem UFC, Bellator MMA. W debiucie w nowej organizacji znokautował Joeya Beltrana. 17 maja 2014 roku wygrał turniej wagi półciężkiej pokonując w finale Muhammeda Lawala i otrzymując prawo do walki o pas mistrzowski.
Powrót do UFC.
20 grudnia 2014 podczas gali UFC Fight Night – Machida vs Dollaway ogłoszono powrót Jacksona do UFC. Prezydent Bellatora Scott Coker poinformował w mediach iż Jackson nadal jest pod kontraktem z Bellatorem i jeśli nie dostosuje się do warunków umowy, zostanie pozwany do sądu. Na 18 dni przed planowaną walką w UFC, Jackson oficjalnie został zdjęty z rozpiski z powodu przegranej sprawy sądowej z Bellatorem, lecz 21 kwietnia (cztery dni przed galą) Sąd Najwyższy stanu New Jersey po apelacji uchylił zakaz Jacksonowi który pozwolił mu się legalnie związać nową umową z UFC. Ostatecznie 25 kwietnia 2015 stoczył wygrany pojedynek z Brazylijczykiem Fábio Maldonado Po kolejnych zawirowaniach kontraktowych, w lutym 2016, ponownie wrócił do Bellatora, tocząc 24 czerwca zwycięski pojedynek z Japończykiem Satoshim Ishii na gali Bellator Dynamite 2.
Total Nonstop Action (wrestling).
Między walkami w Bellatorze, okazyjnie występował na galach pro-wrestlingu federacji Total Nonstop Action (TNA) razem z innymi zawodnikami Bellatora – Lawalem i Tito Ortizem.
Kariera telewizyjna.
W 2009 r. Jackson zdecydował się zostać trenerem jednej z drużyn w reality-show „The Ultimate Fighter 7”. Drugim trenerem został Forrest Griffin.

</doc>
<doc id="1182001" url="https://pl.wikipedia.org/wiki?curid=1182001" title="Dom Długosza w Sandomierzu">
Dom Długosza w Sandomierzu

Dom Długosza w Sandomierzu – XV-wieczny budynek księży mansjonarzy ufundowany przez Jana Długosza, znajdujący się w Sandomierzu przy ulicy Jana Długosza 9.
Historia.
Dom Długosza w Sandomierzu (dawna Mansjonaria), został wybudowany przez mistrza Jana z Krakowa w 1476 roku w stylu późnogotyckim. Budynek wzniesiono na kamiennym podmurowaniu z cegły, układanej w wątku, zwanym polskim układem gotyckim i ozdobiono nieregularnymi rombami ułożonymi z zendrówki.
W budynku znajduje się obszerna sień, do której prowadzą dwa portale gotyckie. Nad południowym portalem (od strony katedry) znajduje się ozdobna tablica erekcyjna z herbem Długosza Wieniawą, opatrzona datą 1476.
W XVI wieku budynek został ozdobiony attyką. W następnym wieku dom został ponownie przebudowany. W wieku XIX, po rozwiązaniu zgromadzenia mansjonarzy, budynek popadł w ruinę. Dopiero w latach 1934–1936, z inicjatywy biskupa Włodzimierza Jasińskiego, rozpoczęto gruntowną restaurację budynku dla potrzeb Muzeum Diecezjalnego. Zrekonstruowano wtedy dach, szczyty oraz detale, portale i obramowania okien. Nieliczne oryginalne fragmenty zachowano wmurowując je w ściany. Dawna duża sień ze względów funkcjonalnych została podzielona na dwie części. Z XV wieku do dnia dzisiejszego zachował się charakterystyczny, wielotraktowy układ pomieszczeń, schody na piętro wykonane w grubości muru oraz obramienia otworów, wykonane z białego piaskowca.
Muzeum Diecezjalne.
26 października 1937 roku w budynku zostało otwarte Muzeum Diecezjalne ze zbiorami sztuki sakralnej. Dzieła sztuki były gromadzone przez biskupów sandomierskich, ale dopiero po restauracji w latach 1934-36 Domu Długosza przeniesiono tam zbiory muzealne. W 1937 roku poproszono Karola Esterichera o pomoc w uporządkowaniu wnętrz i zaplanowaniu muzeum. Nadzorował on konserwację zbiorów oraz wykonanie gablot i szaf do prezentacji zbiorów.
Pomnik historii.
22 listopada 2017 r. decyzją Prezydenta RP Andrzeja Dudy na wniosek Ministra Kultury i Dziedzictwa Narodowego Piotra Glińskiego, po uzyskaniu opinii Rady Ochrony Zabytków, wpisano sandomierski historyczny zespół architektoniczno-krajobrazowy na listę pomników historii, przyznawany zabytkom nieruchomym o szczególnej wartości historycznej, naukowej i artystycznej, utrwalonym w powszechnej świadomości i mającym duże znaczenie dla dziedzictwa kulturalnego Polski. Obszar tego pomnika obejmuje zabytki sandomierskiej starówki, w tym między innymi bazylikę katedralną, sandomierskie kościoły pw. Nawrócenia świętego Pawła, pw. św. Jakuba, pw. św. Michała, pw. Ducha Świętego, Dom Długosza, średniowieczny układ urbanistyczny miasta, Brama Opatowska, ratusz, Collegium Gostomianum, Wąwóz Królowej Jadwigi i Wąwóz Piszczele.

</doc>
<doc id="1182002" url="https://pl.wikipedia.org/wiki?curid=1182002" title="Paul Kaiser">
Paul Kaiser

Paul Kaiser (ur. 16 grudnia 1908, zm. 28 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Unterscharführer.
Członek Waffen-SS od 1943. Pełnił służbę w kompleksie obozowym Mauthausen od marca 1943 do 4 maja 1945. Pełnił w tym czasie funkcję kierownika wydziału budowlanego w podobozach kolejno: "Linz", "Gusen" i "Gunskirchen". Za zabójstwa więźniów podczas marszu śmierci z tego ostatniego podobozu Kaiser został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 28 maja 1947.

</doc>
<doc id="1182003" url="https://pl.wikipedia.org/wiki?curid=1182003" title="Defending the Throne of Evil">
Defending the Throne of Evil

Defending the Throne of Evil – szósty album studyjny norweskiej grupy black metalowej Carpathian Forest wydany 25 marca 2003 nakładem wytwórni Season of Mist.
Płyta ta jest swego rodzaju odmianą w dyskografii zespołu. Odrzucili wiele punkowych riffów oraz rzeczy, z którymi dotychczas się utożsamiali. Postanowili powrócić do klasycznego black metalu, z mocnym naciskiem na symfoniczną wersję tego gatunku, o czym świadczy częstość używania klawisza. Za przykład może posłużyć piosenka "The Old House on the Hill".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1182005" url="https://pl.wikipedia.org/wiki?curid=1182005" title="Ferry de Regt">
Ferry de Regt

Ferry de Regt (ur. 29 sierpnia 1988 w Venlo) – holenderski piłkarz grający na pozycji obrońcy. Zawodnik klubu FC Oss.
W Eredivisie rozegrał 78 spotkań i zdobył 4 bramki.

</doc>
<doc id="1182007" url="https://pl.wikipedia.org/wiki?curid=1182007" title="Ratusz w Lesznie">
Ratusz w Lesznie

Ratusz w Lesznie – barokowa trzykondygnacjowa budowla z wysoką smukłą wieżą, siedziba władz Leszna.
Historia.
Pierwszy ratusz w Lesznie został wybudowany w latach 1637–1639. Strawił go pożar w 1656. Odbudowa nastąpiła w 1660 pod kierownictwem Marcina Woydy, ale budynek ponownie spłonął w 1707, w czasie wojny północnej.
Istniejący budynek pochodzi z lat 1707–1708 albo 1709, a jego architektem był włoski architekt Pompeo Ferrari, sprowadzony przez starostę wielkopolskiego Rafała Leszczyńskiego. Podlegał kilkukrotnym przebudowom (1767, 1786, 1817, 1906). W 2020 przeprowadzono remont elewacji i przyziemia ze zmianą barw.
Architektura.
Ratusz w Lesznie jest zbudowany na planie prostokąta i liczy trzy kondygnacje. Narożniki bryły podkreślają podwójne kolumny korynckie. Nad wejściem dominuje czworoboczna wieża z tarczami zegarowymi, zwieńczona tarasem widokowym i ośmioboczną wieżyczką z blaszanym hełmem i podwójną kopułą.
Ponad portalem wejściowym umieszczono kartusz herbowy Sułkowskich Sulima (1738) oraz Iusticię – personifikacja prawa i sprawiedliwości, która w prawej ręce trzyma miecz, a w lewej wagę. Na fasadzie umieszczono także liczne tablice pamiątkowe, m.in. wmurowana z okazji 300-lecia urodzin króla Stanisława Leszczyńskiego, tablica upamiętniająca 400-lecie miasta oraz poświęcona żołnierzom garnizonu Leszno, broniącym miasta w 1939. W niektórych salach zachowały się sklepienia kolebkowe z lunetami.

</doc>
<doc id="1182008" url="https://pl.wikipedia.org/wiki?curid=1182008" title="Skjend Hans Lik">
Skjend Hans Lik

Skjend Hans Lik – album kompilacyjny z materiałem norweskiej grupy black metalowej Carpathian Forest. 

</doc>
<doc id="1182013" url="https://pl.wikipedia.org/wiki?curid=1182013" title="Fuck You All!!!! Caput tuum in ano est">
Fuck You All!!!! Caput tuum in ano est

Fuck You All!!!! Caput tuum in ano est - piąty studyjny album norweskiej grupy black metalowej Carpathian Forest.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1182017" url="https://pl.wikipedia.org/wiki?curid=1182017" title="Droga krajowa B419 (Niemcy)">
Droga krajowa B419 (Niemcy)

Droga krajowa 419 () – niemiecka droga krajowa przebiegająca na osi północ - południe od drogi B51 w Konz wzdłuż granicy na rzece "Mosel" z Luksemburgiem do przejścia granicznego z Francją koło Perl w Saarze.

</doc>
<doc id="1182019" url="https://pl.wikipedia.org/wiki?curid=1182019" title="Daj mi chwilę">
Daj mi chwilę

Daj mi chwilę – ósmy album Justyny Steczkowskiej wydany w 2007 roku. 
O albumie.
"Daj mi chwilę" to pierwszy od 7 lat album Justyny z całkowicie premierowym materiałem. Płytę wyprodukował Bogdan Kondracki, ponadto Justyna przy jej tworzeniu pracowała z takimi artystami jak Ania Dąbrowska, Filip Sojka czy Karolina Kozak. Wydawnictwo okazało się sukcesem (3. miejsce na liście OLiS) i uzyskało status złotej płyty. W 2008 wydano reedycję albumu, wzbogaconą o płytę DVD.

</doc>
<doc id="1182020" url="https://pl.wikipedia.org/wiki?curid=1182020" title="Mike Mampuya">
Mike Mampuya

Mawawu Willems „Mike” Mampuya (ur. 17 lutego 1983 w Verviers) – piłkarz z Demokratycznej Republiki Konga na pozycji prawego obrońcy lub pomocnika.

</doc>
<doc id="1182021" url="https://pl.wikipedia.org/wiki?curid=1182021" title="Fedor Lubartowicz">
Fedor Lubartowicz

Fedor Lubartowicz (rok ur. nieznany, zm. w 1431) – książę wołyński, syn księcia Lubarta.
Po śmierci ojca wielkiego księcia Dymitra-Lubarta w 1383 odziedziczył ziemię wołyńską i włodzimierską. W 1386 Władysław Jagiełło odebrał mu część jego księstwa z Łuckiem i ograniczył jego książęcą władzę, usuwając spod niej księcia Fedora Ostrozkiego. 22 maja 1386 roku jako książę łucki złożył hołd homagialny królowi Władysławowi II Jagielle, królowej Jadwidze Andegaweńskiej i Koronie Królestwa Polskiego.
23 maja 1393 roku jako książę siewierski złożył hołd homagialny królowi Władysławowi II Jagielle, królowej Jadwidze Andegaweńskiej i Koronie Królestwa Polskiego. W 1393 Jagiełło ostatecznie odebrał mu dziedziczne ziemie, przydzielił natomiast Ziemię Siewierską, której on nie zdecydował się objąć, i wyjechał do Królestwa Węgierskiego. Powrócił około 1400 i otrzymał we władanie Żydaczów (który wcześniej należał do Fedora Olgierdowicza), a w 1431 – Włodzimierz.
Posiadał też zamek w Koropcu (zdaniem Łeontija Wojtowycza, chodzi o Koropiec na brzegu Dniestra). Miał m.in. syna Andruszka (zm. ok. 1438), księcia (właściciela) Koropca.

</doc>
<doc id="1182022" url="https://pl.wikipedia.org/wiki?curid=1182022" title="Apache Geronimo">
Apache Geronimo

Apache Geronimo – otwarty serwer aplikacji dla platformy Java EE stworzony i rozwijany przez Apache Software Foundation. Rozpowszechniany na licencji Apache License.

</doc>
<doc id="1182024" url="https://pl.wikipedia.org/wiki?curid=1182024" title="Geronimo (serwer)">
Geronimo (serwer)



</doc>
<doc id="1182025" url="https://pl.wikipedia.org/wiki?curid=1182025" title="Moczka">
Moczka

Moczka (inaczej bryja) – śląska potrawa przyrządzana na Boże Narodzenie.
Opis.
Moczka przygotowywana jest ze specjalnego rodzaju piernika, migdałów, rodzynek, suszonych śliwek, suszonych moreli, gruszek, suszonych fig, suszonych daktyli, orzechów laskowych i dużej ilości ciemnego piwa, w którym moczy się składniki. Zamiast piwa dawniej używano wywaru jarzynowego lub rosołu na łbach karpi. Przepis na moczkę zmieniał się, dziś można spotkać go również bez dodawania piwa, z dodatkiem owoców oraz kompotów, tak aby moczka była słodka. W różnych częściach Śląska przepis na moczkę jest inny, głównie różni się on dodatkami, ale podstawą potrawy pozostaje piernik.
Moczkę spożywa się na ciepło, przy podgrzewaniu można ją rozcieńczać ciemnym piwem.
Jedną mniej znanych z tradycji górnośląskich jest zachowanie piernika z świąt Bożego Narodzenia na przyszłoroczne i wykorzystanie tegoż piernika jako bazy pod moczkę.

</doc>
<doc id="1182027" url="https://pl.wikipedia.org/wiki?curid=1182027" title="We’re Going to Hell for This">
We’re Going to Hell for This

We're Going to Hell for This, Over A Decade Of Perversions – album kompilacyjny norweskiej grupy black metalowej Carpathian Forest.
Lista utworów.
Opracowano na podstawie materiału źródłowego.

</doc>
<doc id="1182030" url="https://pl.wikipedia.org/wiki?curid=1182030" title="XV Brygada Kawalerii">
XV Brygada Kawalerii

XV Brygada Kawalerii (XV BK) – brygada kawalerii Wojska Polskiego II RP.
Powstała w kwietniu 1924 w wyniku pokojowej reorganizacji wielkich jednostek jazdy. W tym okresie zmieniono również terminologię. Słowo „jazda” zamieniono na „kawaleria”.
Stacjonowała w garnizonie Grudziądz. Wchodziła w skład 3 Dywizji Kawalerii.
Przeformowania.
W marcu 1929 XV BK przeformowana została w Brygadę Kawalerii „Toruń” i usamodzielniona. Jej skład uzupełniony został o 2 pułk Szwoleżerów Rokitniańskich z rozformowanej 8 Samodzielnej Brygady Kawalerii i 16 pułk Ułanów Pomorskich ze zlikwidowanej XIV Brygady Kawalerii.
W kwietniu 1934 Dowództwo BK „Toruń” przeniesione zostało do garnizonu Bydgoszcz, w związku z czym brygada przemianowana została na Brygadę Kawalerii „Bydgoszcz”.
1 kwietnia 1937 BK „Bydgoszcz” przemianowana została na Pomorską Brygadę Kawalerii.

</doc>
<doc id="1182031" url="https://pl.wikipedia.org/wiki?curid=1182031" title="Nizina Środkowodunajska">
Nizina Środkowodunajska



</doc>
<doc id="1182032" url="https://pl.wikipedia.org/wiki?curid=1182032" title="Nienasycenie (album)">
Nienasycenie (album)

Nienasycenie – szósty album Anny Marii Jopek wydany w 2002.
Nagrania uzyskały certyfikat złotej płyty.

</doc>
<doc id="1182035" url="https://pl.wikipedia.org/wiki?curid=1182035" title="Errata Stigmata">
Errata Stigmata

Errata Stigmata - singel CD fińskiego zespołu heavymetalowego Babylon Whores, wydany w październiku 2000 roku przez wytwórnię Necropolis Records. Jest to CD-Extra, zawierający teledysk do utworu "Sol Niger".

</doc>
<doc id="1182036" url="https://pl.wikipedia.org/wiki?curid=1182036" title="Arise (singel)">
Arise (singel)

Arise (singel) – singel zespołu Sepultura z albumu Arise wydany przez Roadrunner Records w 1991 roku.
Do piosenki został nakręcony teledyski, który wyreżyserował Bill Henderson. Zdjęcia kręcono w Dolinie Śmierci (gdzie rzekomo miała przebywać rodzina Charlesa Mansona), zaś w scenach filmu ukazane zostały m.in. postaci w maskach gazowych wiszące na krzyżach, a tym samym przypominające ukrzyżowanie Jezusa Chrystusa.

</doc>
<doc id="1182038" url="https://pl.wikipedia.org/wiki?curid=1182038" title="Ratusz w Rawiczu">
Ratusz w Rawiczu

Ratusz w Rawiczu – budynek ratusza z lat 1753–1756, znajdujący się w Rawiczu, pośrodku rynku.
Historia.
Pierwszy ratusz w Rawiczu, drewniany, wybudowano po nadaniu ówczesnej wsi praw miejskich, ale spłonął podczas potopu szwedzkiego. Fundamenty pod ratusz położono już w 1683, ale dalszych prac nie podejmowano do 1753. Wówczas Katarzyna z Opalińskich Sapieha zaangażowała architekta Leopolda Ostritza z Trzebnicy do zaprojektowania i wybudowania ratusza. Rok 1753 został uwieczniony na jednej z belek sklepienia. Rok później umieszczono w wieży "złotą gałkę" z dokumentami i monetami z epoki, odkrytą pod koniec XIX wieku. 
W 1783 na ratuszu dzięki burmistrzowi Krystianowi Styeglerowi zainstalowano pierwszy w Polsce piorunochron. Jednak w obecnych granicach Polski pierwszy piorunochron został zainstalowany w Żaganiu w 1769 na wieży kościoła parafialnego przez opata Johanna Ignatza Felbigera. 
Początkowo oprócz siedziby magistratu w budynku znajdowała się również komora celna, posterunek straży, areszt i waga miejska, a dookoła powstały jatki i sklepy, które przetrwały do czasów zaborów. Władze miasta urzędowały w ratuszu do lat 70. XX wieku. Podczas remontu w 1967 ponownie znaleziono zawartość pamiątkowej kuli, którą przeniesiono do muzeum i w jej miejsce wstawiono współczesne pamiątki. W 1974 w budynku urządzono siedzibę Muzeum Ziemi Rawickiej. Na piętrze znajduje się Urząd Stanu Cywilnego.
Obiekt wpisany do rejestru zabytków nieruchomych województwa wielkopolskiego od 8 listopada 1965 roku.
Ratusz.
Budynek został wybudowany w stylu barokowym, na planie prostokąta. Remonty w 1853 i 1967 nie wprowadziły większych zmian. Elewacja liczy 9 osi. Wizualnie jest podzielona sięgającymi dachu pilastrami. Budynek jest pokryty dachem mansardowym z lukarnami rozświetlającymi poddasze. Ze środka kalenicy wyłania się mała czworoboczna wieżyczka z zegarem i nakryta blaszanym hełmem. Fundatorka budynku, Katarzyna z Opalińskich Sapieżanka umieściła swój herb w kartuszu portalu wejściowego po zachodniej stronie budynku. Wschodnią fasadę zdobi rokokowy kartusz z herbem miasta. W kilku salach zachowały się sklepienia kolebkowe z lunetami. 
W budynku znajduje się ekspozycja Muzeum Ziemi Rawickiej.
Wystawiane są m.in. portrety właścicieli miasta pędzla miejscowego malarza, Gottloba Siegemunda Knoefvela, malowane w latach 1762–1780.
Pod ratuszem rozpoczęły się wydarzenia "krwawego piątku" – rozruchów głodowych z 1921 roku. Wydarzenie i jego ofiary upamiętnia tablica na południowej ścianie budynku.

</doc>
<doc id="1182039" url="https://pl.wikipedia.org/wiki?curid=1182039" title="Rosyjskie caryce i cesarzowe">
Rosyjskie caryce i cesarzowe

Rosyjskie caryce i cesarzowe (począwszy od żon cara Piotra I Wielkiego):

</doc>
<doc id="1182042" url="https://pl.wikipedia.org/wiki?curid=1182042" title="XVI Brygada Kawalerii">
XVI Brygada Kawalerii

XVI Brygada Kawalerii (XVI BK) – brygada kawalerii Wojska Polskiego II RP.
Historia Brygady.
XI Brygada Kawalerii została sformowana w czerwcu 1924 roku, w wyniku wprowadzenia nowej, pokojowej organizacji kawalerii. Brygada wchodziła w skład 4 Dywizji Kawalerii, a jej dowództwo stacjonowało we Lwowie. Pierwszym dowódcą brygady został mianowany pułkownik Adam Kiciński, lecz stanowiska nie objął. 13 lipca 1924 roku Minister Spraw Wojskowych pozostawił pułkownika Kicińskiego na stanowisku dowódcy X Brygady Kawalerii, a na stanowisko dowódcy XVI Brygady Kawalerii wyznaczył pułkownika Gwido Potena. W skład brygady włączony został 14 pułk Ułanów Jazłowieckich z dotychczasowej VI Brygady Jazdy oraz 6 pułk strzelców konnych, który w latach 1921–1924 należał do jazdy dywizyjnej i był podporządkowany bezpośrednio dowódcy Okręgu Korpusu Nr VI we Lwowie, a pod względem wyszkolenia inspektorowi jazdy Nr III we Lwowie, generałowi brygady Aleksandrowi Pajewskiemu.
Na podstawie rozkazu L.dz. 587/tjn. org. Biura Ogólno Organizacyjnego Ministerstwa Spraw Wojskowych z 28 marca 1930 roku o III fazie reorganizacji XVI Brygada Kawalerii została rozwiązana. 14 pułk Ułanów Jazłowieckich został włączony w skład 6 Samodzielnej Brygady Kawalerii, a 6 pułk strzelców konnych w skład 2 Samodzielnej Brygady Kawalerii.
Obsada personalna dowództwa.
Dowódcy brygady:

</doc>
<doc id="1182044" url="https://pl.wikipedia.org/wiki?curid=1182044" title="Optimum ekonomiczne">
Optimum ekonomiczne

Optimum ekonomiczne – wielkość produkcji, która maksymalizuje zysk ekonomiczny przedsiębiorstwa lub minimalizuje jego stratę. Wyznacza się ją rozwiązując równanie MC = MR (MC – koszt krańcowy, MR – utarg krańcowy). Zysk jest osiągany w sytuacji gdy ATC (przeciętny całkowity koszt produkcji) dla danej wielkości produkcji musi być mniejsze od ceny (ATC&lt;P). Analogicznie: jest to punkt przecięcia krzywych MC(Q) i MR(Q) na wykresie zależności MC i MR od Q (wielkości produkcji).

</doc>
<doc id="1182048" url="https://pl.wikipedia.org/wiki?curid=1182048" title="Kronet Til Konge">
Kronet Til Konge

Kronet Til Konge - debiutancki albumy norweskiej grupy black metalowej Dødheimsgard. Oryginalnie płytę wydało Malicious Records, w roku 1995. Reedycja została wydana w roku 1999 przez Century Media Records. To jedyny album zespołu nagrany z Fenrizem. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1182050" url="https://pl.wikipedia.org/wiki?curid=1182050" title="XVII Brygada Kawalerii">
XVII Brygada Kawalerii

XVII Brygada Kawalerii (XVII BK) – brygada kawalerii Wojska Polskiego II RP.
Historia brygady.
XVII BK została sformowana w 1924 roku, w wyniku pokojowej reorganizacji wielkich jednostek jazdy. W tym okresie zmieniono również terminologię. Słowo „jazda” zamieniono na „kawaleria”. Brygada wchodziła w skład 4 Dywizji Kawalerii, a jej dowództwo stacjonowało w garnizonie Hrubieszów.
W latach 1929–1930 przeprowadzona została reorganizacja kawalerii. W jej ostatnim etapie 28 marca 1930 roku rozwiązana została 4 Dywizja Kawalerii, a XVII BK została usamodzielniona i przemianowana na 17 Brygadę Kawalerii, chociaż w jej nazwie nie użyto przymiotnika „samodzielna”. Była też nazywana Brygadą Kawalerii „Hrubieszów”.
W marcu 1937 roku brygada została rozformowana. 24 pułk ułanów wszedł w skład 10 Brygady Kawalerii i został przeformowany w jednostkę zmotoryzowaną z zachowaniem dotychczasowej nazwy. 2 pułk strzelców konnych podporządkowany został dowódcy Wołyńskiej Brygady Kawalerii.

</doc>
<doc id="1182052" url="https://pl.wikipedia.org/wiki?curid=1182052" title="Zbigniew Brzeziński (ujednoznacznienie)">
Zbigniew Brzeziński (ujednoznacznienie)



</doc>
<doc id="1182055" url="https://pl.wikipedia.org/wiki?curid=1182055" title="Monumental Possession">
Monumental Possession

Monumental Possession - album norweskiej grupy black metalowej Dødheimsgard wydany 5 czerwca 1996 roku. Reedycję wydano w roku 1999, a produkcją zajęło się Century Media Records. To ostatni album zespołu wykonany w stylu klasycznego black metalu. To pierwszy album zespołu nagrany z basistą Jonasem Alverem i gitarzystą Apollyonem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1182058" url="https://pl.wikipedia.org/wiki?curid=1182058" title="Death of the West">
Death of the West

Death of The West - trzeci album fińskiego zespołu heavymetalowego Babylon Whores, wydany w maju 2002 roku przez wytwórnię Spinefarm Records. Nagranie przeprowadzono zimą 2001/2002 w Hellhole Studio.

</doc>
<doc id="1182064" url="https://pl.wikipedia.org/wiki?curid=1182064" title="Droga krajowa B418 (Niemcy)">
Droga krajowa B418 (Niemcy)

Droga krajowa 418 () – niemiecka droga krajowa przebiegająca wzdłuż granicy na rzece "Sauer" z Luksemburgiem od drogi B257 w Echternacherbrück do skrzyżowania z drogą B49 koło Wasserbilligerbrück w Nadrenii-Palatynacie.

</doc>
<doc id="1182067" url="https://pl.wikipedia.org/wiki?curid=1182067" title="Ratusz w Białymstoku">
Ratusz w Białymstoku

Ratusz w Białymstoku – budowla późnobarokowa usytuowana na Rynku Kościuszki w Białymstoku.
Historia.
Zbudowany w latach 1745–1761 z wieżą zegarową z fundacji Jana Klemensa Branickiego według projektu Jana Henryka Klemma. Rozebrana wieża w czasie II wojny światowej, zrekonstruowana w latach 1954–1958 według projektu architekt Krystyny Chojnackiej. Budynek nigdy nie był siedzibą władz miasta. Pierwotnie pełnił funkcje handlowe – mieściły się tu kramy, wnętrze ratusza było wykorzystywane jako hala targowa. W pobliżu stał budynek wagi miejskiej. Wieża była wykorzystywana przez strażaków, którzy obserwowali z niej teren miasta. 
Współcześnie.
Obecnie ratusz jest siedzibą Muzeum Podlaskiego (dział archeologii i galerii malarstwa polskiego).
Ratusz jest jednym z punktów otwartego w czerwcu 2008 r. Szlaku Dziedzictwa Żydowskiego w Białymstoku opracowanego przez grupę doktorantów i studentów UwB – wolontariuszy Fundacji Uniwersytetu w Białymstoku.

</doc>
<doc id="1182071" url="https://pl.wikipedia.org/wiki?curid=1182071" title="Wiktoria Ravva">
Wiktoria Ravva



</doc>
<doc id="1182073" url="https://pl.wikipedia.org/wiki?curid=1182073" title="Mała Nizina Naddunajska">
Mała Nizina Naddunajska



</doc>
<doc id="1182074" url="https://pl.wikipedia.org/wiki?curid=1182074" title="Salmoneloza">
Salmoneloza



</doc>
<doc id="1182078" url="https://pl.wikipedia.org/wiki?curid=1182078" title="You and I">
You and I



</doc>
<doc id="1182083" url="https://pl.wikipedia.org/wiki?curid=1182083" title="J-144">
J-144



</doc>
<doc id="1182084" url="https://pl.wikipedia.org/wiki?curid=1182084" title="Bone Thugz-N-Harmony">
Bone Thugz-N-Harmony



</doc>
<doc id="1182089" url="https://pl.wikipedia.org/wiki?curid=1182089" title="Zbigniew Rozner">
Zbigniew Rozner

Zbigniew Stefan Rozner (ur. 2 sierpnia 1923, zm. 15 grudnia 2007) – polski architekt, wraz z Maciejem Szawernowskim był między innymi projektantem powstałego w połowie lat 70. XX wieku, budynku przedstawicielstwa handlowego Rosji pomiędzy ul. Goworka i Belwederską w Warszawie.
Życiorys.
Uczestnik powstania warszawskiego, ps. „Ostroróg”. Absolwent Wydziału Architektury Politechniki Warszawskiej z 1950 r., w tym samym roku został członkiem SARP. Był twórcą i współtwórcą wielu obiektów użyteczności publicznej, w tym między innymi Szpitala MON i Szpitala Neuropsychiatrycznego w Warszawie oraz Szpitala Psychiatrycznego w Morawicy, a także wielu sanatoriów i ośrodków wypoczynkowych.
Pochowany 21 grudnia 2007 na cmentarzu Bródnowskim w Warszawie.

</doc>
<doc id="1182092" url="https://pl.wikipedia.org/wiki?curid=1182092" title="Marina (telenowela)">
Marina (telenowela)

Marina – meksykańska telenowela produkcji Telemundo i Argos zrealizowana w 2006 roku. Telenowela składa się ze 169 odcinków. Muzykę do serialu napisał Walterio Pesqueria. Piosenkę tytułową "Nos volveremos a ver" zaśpiewała odtwórczyni głównej roli Sandra Echeverria.
Opis fabuły.
Malownicze Acapulco. Tu piękna młoda dziewczyna o imieniu Marina próbuje udowodnić sobie i światu, że kobieta może być samodzielna. Marina, która mieszka tylko z matką, utrzymuje się prowadząc turystyczną łódkę. Nagle matka Mariny umiera. Po jej śmierci dziewczyna musi przeprowadzić się do domu zamożnych krewnych, do rodziny Alarcón Morales. To moment, w którym kończy się jej niezależność. Bogaci krewni traktują Marinę z pogardą, zapominając, że i ona ma pełne prawo do majątku, którym dysponują. Zawiść i ludzka podłość towarzyszą Marinie na każdym kroku w nowym domu. Na szczęście dziewczyna może liczyć na życzliwość jednej osoby. Jej wujek, milioner, Don Guillermo, stara się ochronić ją przed atakami pozostałych. W domu rodziny Alarcón, Marina zakochuje się w Ricardo. Przystojny i przywykły do luksusu Ricardo wiedzie beztroskie życie pełne przyjemności. Jednym cieniem w tej beztroskiej egzystencji jest przesadnie temperamentna żona Ricardo, Adriana. Urzeczony otwartością i spontanicznością pięknej Mariny, Ricardo zakochuje się w niej bez pamięci. Po ślubie z Ricardo, życie Mariny wcale nie staje się lepsze. Podła teściowa postanawia zniszczyć ukochaną syna. Wmawia Ricardo, że Marina go zdradziła i tym samym zmusza go do porzucenia żony. Marina zostaje sama, do tego spodziewa się dziecka. Na domiar złego jej synek zostaje uprowadzony kilka dni po urodzeniu. Na szczęście Ricardo dowiaduje się, że jego matka okłamała go i wraca do porzuconej Mariny. Tymczasem Marina postanawia odszukać swojego syna. Po 16 latach go odnajduje, jednak na początku mu o tym nie mówi. Mały Ricardito (zwany Chuy), zakochuje się w córce adoptowanej Mariny Patricii. Wkrótce Ricardo zakochuje się w Veronice, która bardzo miesza w życiu Mariny, oraz zabija swoją siostrę bliźniaczkę Laurę i dręczy swoją drugą przyrodnią siostrę Lucię. Patricia i Chuy dowiadują się o swoim pochodzeniu i pobierają się, tak jak Marina i Ricardo zostają razem. Veronica zostaje uduszona w swojej trumnie.
Emisja w Polsce.
Po raz pierwszy telenowela emitowana była przez telewizję TVN od 5 września 2007 do 6 maja 2008 roku. Od 20 sierpnia 2010 do 18 kwietnia 2011 roku przez stację TVN 7. Zastąpił ją serial "Teresa" z 2010 roku.

</doc>
<doc id="1182094" url="https://pl.wikipedia.org/wiki?curid=1182094" title="Atal Bihari Vajpayee">
Atal Bihari Vajpayee

Atal Bihari Vajpayee (hindi अटल बिहारी वाजपेयी, ur. 25 grudnia 1924 w Gwalijar, zm. 16 sierpnia 2018 w Nowym Delhi) – indyjski polityk, w 1996 i w latach 1998, 1999–2004 premier Indii.
Życiorys.
W latach 1977–1979 był ministrem spraw zagranicznych. Od 16 maja 1996 do 1 czerwca 1996 i od 19 marca 1998 do 22 maja 2004 był premierem.
Był działaczem Bharatiya Janata Party, której w latach 1980–1986 był przewodniczącym.

</doc>
<doc id="1182095" url="https://pl.wikipedia.org/wiki?curid=1182095" title="Relikwiarz świętego Andrzeja w Trewirze">
Relikwiarz świętego Andrzeja w Trewirze

Relikwiarz świętego Andrzeja w Trewirze, Relikwiarz Egberta (niem. "Andreas-Tragaltar" lub "Egbert-Schrein") – relikwiarz przechowywany w skarbcu katedry w Trewirze; dzieło złotnictwa z epoki ottońskiej.
Relikwiarz powstał w warsztacie trewirskim na zamówienie arcybiskupa Egberta. Fundatora wymienia umieszczona na nim inskrypcja. Zabytek otrzymał nazwę od najważniejszej przechowywanej w nim relikwii – sandała św. Andrzeja. Oprócz niego zawiera dwa ogniwa kajdan i włos z brody świętego Piotra, gwóźdź z krzyża Chrystusa oraz inne nieokreślone relikwie.
Relikwiarz ma kształt skrzyni o wymiarach podstawy ok. 45x22 cm. Skrzynka ma cztery małe nóżki, oparte na lwach. Na pokrywie znajduje się wykonana ze złotej blachy stopa św. Andrzeja o wielkości niemal naturalnej, odwołująca się do przechowywanej wewnątrz relikwii sandała. Dłuższe boki relikwiarza podzielone są na trzy pola. Wewnątrz tych pól znajdują się plakietki z kości słoniowej, obramione bordiurą ze złota, emalii, filigranu i kamieni szlachetnych. Na dwóch zewnętrznych plakietkach umieszczone są symbole czterech ewangelistów, które powstały pod wpływem trewirskiego malarstwa książkowego, a w środkowych złote, odlewane lwy. Na bocznych ścianach, inaczej ukształtowanych, znajdują się dwa krzyże świętego Andrzeja (od strony palców) oraz otoczony perłami i almandynami medalion ze złotą monetą cesarza Justyniana I (od strony pięty).

</doc>
<doc id="1182101" url="https://pl.wikipedia.org/wiki?curid=1182101" title="Eldon (Missouri)">
Eldon (Missouri)

Eldon – miasto w środkowej części stanu Missouri. Spokojne miasteczko zabudowa - domki jednorodzinne, przestępczość znikoma. Dużo kościołów (największy Baptystów w centrum miasta), cmentarz za miastem, szkoła podstawowa, szkoła średnia (technikum), basen odkryty, korty tenisowe. Przy głównej drodze dwa motele, drukarnia, Wal-Mart, tartak, pole golfowe, lotnisko sportowe.
Klimat.
Miasto leży w strefie klimatu subtropikalnego, umiarkowanego, łagodnego bez pory suchej i z gorącym latem, należącego według klasyfikacji Köppena do strefy "Cfa". Średnia temperatura roczna wynosi 13,2 °C, a opady 1028,7 mm (w tym 38,9 cm śniegu). Średnia temperatura najcieplejszego miesiąca - lipca wynosi 25,9 °C, natomiast najzimniejszego stycznia -0,4 °C. Najwyższa zanotowana temperatura wyniosła 46,1 °C, natomiast najniższa -33,3 °C. Miesiącem o najwyższych opadach jest maj o średnich opadach wynoszących 124,5 mm, natomiast najniższe opady są w styczniu i wynoszą średnio 45,7 mm.

</doc>
<doc id="1182105" url="https://pl.wikipedia.org/wiki?curid=1182105" title="Piotr Głowski">
Piotr Głowski

Piotr Krzysztof Głowski (ur. 22 lipca 1967 w Bydgoszczy) – polski polityk, przedsiębiorca i samorządowiec, doktor nauk ekonomicznych, w latach 2007–2010 senator VII kadencji, od 2010 prezydent Piły.
Życiorys.
Z wykształcenia magister psychologii zarządzania oraz inżynier zarządzania w gospodarce żywnościowej. Studia ukończył na Wydziale Rolniczym Uniwersytetu Technologiczno-Przyrodniczego w Bydgoszczy oraz na Wydziale Zarządzania Wyższej Szkoły Zarządzania i Bankowości w Poznaniu. Wcześniej w latach 1986–1988 był słuchaczem Studium Programowania Elektronicznych Maszyn Cyfrowych w Bydgoszczy, następnie do 1989 stypendystą berlińskiego Goethe Institut. W 2014 na podstawie pracy zatytułowanej "Foresight subregionalny w sektorze turystyki na terenie Północnej Wielkopolski" uzyskał stopień doktora nauk ekonomicznych na Uniwersytecie Ekonomicznym w Poznaniu.
Na przełomie lat 80. i 90. odbył trzyletni staż w europejskim oddziale firmy „Gillette D. GmbH und Co.” w Berlinie. Od 1993 prowadził własną działalność gospodarczą, m.in. jako regionalny przedstawiciel koncernu Matsushita Electric Industrial Co. (producenta takich marek jak Panasonic i Technics). W latach 2002–2007 zarządzał klastrem specjalistycznych gospodarstw rolnych w Dolinie Noteci. Od 2003 do 2007 był także dyrektorem Programów Unii Europejskiej, następnie został dyrektorem biura zarządu Stowarzyszenia Gmin i Powiatów Nadnoteckich. Był m.in. autorem projektu powstania Forum Aktywizacji i Kooperacji Innowacji Regionalnej (FAKIR) Północnej Wielkopolski oraz Konwentu Starostów PW.
W 2006 został członkiem rady ds. innowacji przy marszałku województwa wielkopolskiego. Należy do Stowarzyszenia Naukowo-Technicznego Inżynierów i Techników Rolnictwa oraz Platformy Obywatelskiej, zasiada we władzach regionalnych i krajowych tej partii. Pełni funkcję przewodniczącego koła PO w Pile i zastępcy przewodniczącego w powiecie pilskim.
W wyborach parlamentarnych w 2007 z listy Platformy Obywatelskiej został wybrany na senatora VII kadencji w okręgu pilskim, otrzymując 87 996 głosów. W grudniu 2007 został przedstawicielem Senatu w Organizacji Bezpieczeństwa i Współpracy w Europie. Pełnił funkcję wiceprzewodniczącego Polsko-Szwajcarskiej i przewodniczącego Polsko-Austriackiej Grupy Parlamentarnej, przewodniczącego parlamentarnego zespołu ds. dróg wodnych oraz turystyki wodnej. Zasiadał w Komisji Spraw Unii Europejskiej, w 2009 został wiceprzewodniczącym Komisji Rolnictwa i Ochrony Środowiska.
21 listopada 2010 został wybrany na urząd prezydenta Piły, uzyskując w pierwszej turze ponad 50% głosów, w rezultacie utracił mandat senatorski. W 2014 i 2018 z powodzeniem ubiegał się o reelekcję, ponownie wygrywając w pierwszej turze. W 2019 powołany przez marszałka województwa wielkopolskiego w skład pełniącej funkcję doradczą Wielkopolskiej Platformy Wodorowej.
Odznaczenia.
W 2015 wyróżniony Odznaką Honorową za Zasługi dla Samorządu Terytorialnego.

</doc>
<doc id="1182108" url="https://pl.wikipedia.org/wiki?curid=1182108" title="Pulse Ultra">
Pulse Ultra

Pulse Ultra – zespół grający metal alternatywny, powstały w 1997 roku w Montrealu w Kanadzie.
Historia.
Zespół Pulse Ultra (pierwotna nazwa Headspace) został założony w 1997 roku przez gitarzystę Dominica Cifarelli i basistę Jeffa Feldmana. Tego samego roku do składu dołączył perkusista Maxx Zinno, a dwa lata później wokalista Zo Vizza.
Przełom w karierze zespołu nastąpił w 2000 roku, kiedy to poznali kapelę Taproot. Cifarelli przedstawił im jedno demo, które spodobało się gitarzyście Taproot Mike'owi DeWolfowi, który pomógł w zdobyciu kontraktu z wytwórnią Atlantic Records.
Po roku pracy nad utworami, Pulse Ultra wydało swój debiutancki album "Headspace", 16 lutego 2002 roku. Zespół miał wystąpić na festiwalu Ozzfest tego roku, promując swój album. Jednak album nie odniósł sukcesu, przez co został porzucony przez Atlantic Records.
W 2003 roku zespół zaczął dopracowywać swój album Headspace. Niestety mniej więcej w połowie 2004 roku, napięcie pomiędzy członkami rosło, czego skutkiem było wyrzucenie wokalisty Zo Vizzy z zespołu. W poście na oficjalnym forum zespołu, podał, iż rozstanie było przyjacielskie i wszyscy mieli przyjazne stosunki ze sobą.
Zespół znalazł wokalistę Lukasa Rossi, lecz po niedługim czasie kapela Pulse Ultra została rozwiązana. Teraz każdy z nich jest zaangażowany w osobne projekty. 
Gitarzysta Dominic Cifarelli wydał swój solowy projekt The Chronicles of Israfel w lecie 2007 roku.

</doc>
<doc id="1182110" url="https://pl.wikipedia.org/wiki?curid=1182110" title="Johann Stobäus">
Johann Stobäus

Johann Stobäus, w Polsce znany jako Jan Stobeusz (ur. 6 lipca 1580 w Grudziądzu, zm. 11 września 1646 w Królewcu) – niemiecki kompozytor okresu baroku.
Życiorys.
Syn ławnika i – zapewne – muzyka Jakuba Stobbe i Agnieszki z d. Kownackiej. W Grudziądzu rozpoczął naukę szkolną i opanował podstawy gry na flecie, harfie, lutni i organach. Od 1595 uczęszczał do katedralnej szkoły łacińskiej w Królewcu, 1600 rozpoczął studia na Albertynie i śpiewał w chórze kościelnym. Od 1599 do 1608 był uczniem Johannesa Eccarda, kapelmistrza miejskiego. 1601 został basistą w kapeli elektorskiej, a 1602 kantorem katedralnym. Od 1626 był kapelmistrzem dworskim elektora Jerzego Wilhelma i obywatelem Knipawy, nadal jednak podkreślając pochodzenie grudziądzkie. Do jego uczniów należeli Georg Weissel i Heinrich Albert, wraz z nimi bliskie więzy łączyły go z Simonem Dachem i jego kręgiem poetycko-towarzyskim.
Często komponował wspólnie z Eccardem i opublikował 2 części jego "Preussische Festlieder" (1642, 1644). Opracował też 2 serie motetów. Utrzymywał kontakty z kapelą dworu królewskiego w Warszawie i jej kapelmistrzem Marco Scacchim. W jego dorobku znajdują się kompozycje wokalne w języku łacińskim, niemieckim i polskim.
Trzykrotnie wstępował w związki małżeńskie i miał pięcioro dzieci, spośród których ojca przeżył jedynie syn. Mowę pogrzebową ku jego czci, zawierającą szereg szczegółów biograficznych, wygłosił i wydał drukiem Valentin Thilo (Młodszy). Simon Dach opublikował okolicznościową poezję.
W Polsce jego nazwisko występuje przede wszystkim jako Jan Stobeusz, ale również jako Jan Stobbe, Jan Stobaeus, Jan Stobeus, Jan Stoba. W Grudziądzu na Os. Kawalerii Polskiej znajduje się ulica jego imienia (ul. Jana Stobeusza).
Jan Stobeusz znał i używał trzech języków: polskiego, niemieckiego i łacińskiego. Również jego dzieła skomponowane zostały do tekstów łacińskich, niemieckich lub polskich. Przykładem dzieł z tekstem polskim polskich mogą być muzyczne opracowania niektórych psalmów w poetyckim przekładzie Jana Kochanowskiego. Psalm 128 z muzyką Stobeusza zawiera nawet autorską dedykację: "Psalm Dawida Króla, Aktu weselnemu służący, Ku, Zacnie urodzonemu domowstwu Je’ Mści, Pana Gabriela Swiebody, Obywatela miasta Nieświża, oblubiencowi, y jej Mści Pannie, Halszce Mellerownie, corce sławney pamięci, Je’ Mści Pana, Heinrika, Kupaca sławnego y obywatela Wilenskiego, oblubienicy, Przy ofiarowaniu zyczlywości moiey, na pięć głosow złożony y do druku podany, Przez mię, Jana Stobaeusza z Grudziądza".

</doc>
<doc id="1182111" url="https://pl.wikipedia.org/wiki?curid=1182111" title="Zbigniew Brzeziński (epidemiolog)">
Zbigniew Brzeziński (epidemiolog)

Zbigniew Jan Brzeziński (ur. 26 listopada 1928 w Suwałkach, zm. 16 grudnia 2007) – polski epidemiolog, profesor doktor habilitowany nauk medycznych, przewodniczący Polskiego Stowarzyszenia Epidemiologicznego. Wieloletni członek Komitetu Ekologii Człowieka oraz Komitetu Epidemiologii i Zdrowia Publicznego PAN. 
Życiorys.
Od 1954 należał do PZPR. W latach 1969–1972 był prorektorem Akademii Medycznej w Warszawie, w latach 1970–1972 dyrektorem Instytutu Medycyny Społecznej Akademii Medycznej w Warszawie, w latach 1973–1980 kierownikiem Działu Epidemiologii w Europejskim Biurze Regionalnym WHO w Kopenhadze, w latach 1984–1999 kierownikiem Zakładu Epidemiologii w Instytucie Matki i Dziecka, a następnie jego konsultantem. 
Był odznaczony Złotym Krzyżem Zasługi, otrzymał Odznakę Zasłużonego Pracownika Służby Zdrowia.
Pochowany 21 grudnia 2007 na Wojskowych Powązkach w Warszawie (kwatera 14B-3-1a). 

</doc>
<doc id="1182112" url="https://pl.wikipedia.org/wiki?curid=1182112" title="Äntligen – Marie Fredrikssons Bästa 1984–2000">
Äntligen – Marie Fredrikssons Bästa 1984–2000

Äntligen – płyta z najważniejszymi utworami szwedzkiej wokalistki Marie Fredriksson z lat 1984-2000, wydana w marcu 2000 roku w Szwecji i Holandii.
Producenci.
+ Marie Fredriksson i Mikael Bolyos&lt;br&gt;
 Marie Fredriksson i Anders Herrlin&lt;br&g.
× Lars-Göran "Lasse" Lindbom&lt;br&gt;
×× Marie Fredriksson, Anders Herrlin i Per Andersson&lt;br&gt;

</doc>
<doc id="1182115" url="https://pl.wikipedia.org/wiki?curid=1182115" title="Andrzej Misiołek">
Andrzej Misiołek

Andrzej Kazimierz Misiołek (ur. 30 listopada 1961 w Namysłowie) – polski polityk, nauczyciel akademicki, doktor habilitowany nauk humanistycznych, senator VII, VIII i IX kadencji.
Życiorys.
Wykształcenie i działalność naukowa.
W 1985 ukończył studia na Wydziale Matematyki, Fizyki i Chemii Uniwersytetu Śląskiego. W latach 1982 do 1987 pracował na tym samym wydziale jako asystent.
W latach 1987–1992 pracował jako starszy asystent w Centrum Chemii Polimerów PAN w Zabrzu, gdzie jednocześnie wykonywał pracę doktorską pod kierunkiem profesora Zbigniewa Jedlińskiego. W 1992 obronił pracę doktorską pt. "Reakcje wybranych beta-laktonów, ketonów i oksetanu z anionami potasu w tetrahydrofuranie". W 1992 wrócił na swoją macierzystą uczelnię, gdzie pracował na stanowisku adiunkta do 1999. W 1998 związał się z Górnośląską Wyższą Szkołą Pedagogiczną im. Kardynała Augusta Hlonda w Mysłowicach, gdzie kolejno był p.o. rektora, prorektorem ds. ogólnych (1999–2001) i rektorem (2001–2005). Równolegle, od 1988, pracował w Wyższej Szkole Ekonomii i Administracji w Bytomiu, gdzie sprawował funkcję kierownika Zakładu Ochrony Środowiska i dyrektora ds. organizacji i rozwoju. W połowie 2005 został zwolniony z funkcji rektora i dyrektora obu wcześniej wspomnianych uczelni.
W latach 2001–2005 pracował też na Akademii Świętokrzyskiej (w filii w Piotrkowie Trybunalskim). Od 2005 pracuje w Górnośląskiej Wyższej Szkole Handlowej im. Wojciecha Korfantego w Katowicach, gdzie został prodziekanem na Wydziale Turystyki i Promocji Zdrowia i kierownikiem Katedry Pedagogiki, oraz w Wyższej Szkole Zarządzania Ochroną Pracy w tym samym mieście jako wykładowca. W 2007 uzyskał stopień naukowy doktora habilitowanego nauk humanistycznych. 
Jest autorem i redaktorem publikacji książkowych, a także autorem kilkudziesięciu publikacji naukowych. Jest członkiem władz Stowarzyszenia na Rzecz Wolnej Edukacji, członkiem Polskiego Towarzystwa Chemicznego, Górnośląskiego Towarzystwa Przyjaciół Nauk, Słowackiego Towarzystwa Filozoficznego i Międzynarodowego Towarzystwa „Człowiek, Kultura, Współczesność” przy Rosyjskiej Akademii Nauk.
Działalność polityczna.
W latach 1980–1985 był członkiem Niezależnego Zrzeszenia Studentów oraz członkiem Samorządu Studentów Uniwersytetu Śląskiego.
W latach 1993–2005 należał do Unii Polityki Realnej. Był kolejno prezesem koła bytomskiego, prezesem okręgu śląskiego i członkiem rady głównej tej partii. Z list UPR kandydował bez powodzenia do Sejmu w latach 1991, 1993 i 1997 oraz do Parlamentu Europejskiego w 2004. W tym samym roku był kandydatem na senatora w wyborach uzupełniających do Senatu w okręgu katowickim.
W lutym 2005 odszedł z UPR, przystępując do Platformy Obywatelskiej. Z listy tej partii kandydował bez powodzenia w wyborach do Sejmu w 2005, od 2006 zasiadał we władzach regionalnych PO.
W wyborach parlamentarnych w 2007 z ramienia Platformy Obywatelskiej został wybrany do Senatu RP VII kadencji w okręgu gliwickim, otrzymując 129 826 głosów. Zasiadł w Komisji Nauki, Edukacji i Sportu oraz Komisji Rolnictwa i Ochrony Środowiska. W 2011 z powodzeniem ubiegał się o reelekcję, w nowym okręgu nr 71 dostał 49 705 głosów. W 2015 został ponownie wybrany na senatora (tym razem w okręgu nr 80), otrzymując 42 863 głosy. 13 grudnia 2017 wystąpił (razem z senatorem Leszkiem Piechotą) z Platformy Obywatelskiej i jej klubu parlamentarnego. Sześć dni później obaj senatorowie dołączyli do klubu parlamentarnego Prawa i Sprawiedliwości. W kwietniu 2018 Andrzej Misiołek został członkiem partii PiS.
W 2019 nie został wybrany na kolejną kadencję Senatu (kandydując ponownie z okręgu nr 71).
Odznaczenia.
W 2017 odznaczony Krzyżem Kawalerskim węgierskiego Orderu Zasługi.

</doc>
<doc id="1182120" url="https://pl.wikipedia.org/wiki?curid=1182120" title="Pałac Królewski w Sztokholmie">
Pałac Królewski w Sztokholmie

Pałac Królewski () – oficjalna rezydencja królewska w Sztokholmie, na wyspie Stadsholmen, w dzielnicy Gamla stan. Szwedzka Rodzina Królewska mieszka jednak na stałe w Pałacu Drottningholm (szw. Drottningholm Slott), położonym kilkanaście kilometrów na zachód od centrum.
Historia.
Pierwsze umocnienia pojawiły się na wyspie Stadsholmen w X wieku. Twierdzę "Tre Kronor" (Trzy Korony) wybudowano w połowie XIII wieku, a w następnym stuleciu stała się ona królewską rezydencją. W 1419 r. zamek spłonął. W czasach panowania Gustawa Wazy Tre Kronor stał się najważniejszą rezydencją królewską w kraju. Na skutek doświadczeń z oblężenia w 1520 roku zamek został rozbudowany i przystosowany do użycia w większym zakresie broni palnej. Prace nad rozbudową prowadzono w latach 20. i 30. XVI wieku. Począwszy od lat 40. XVIII w. Rozpoczęto budowę południowej części warowni, a wieżę główną nadbudowano i wyposażono w armaty. W 1556 r. Zbudowano także wieżę południowo-wschodnią.
Jan III Waza polecił w drugiej połowie XVI wieku przebudować stary zamek na renesansowy pałac z okazałymi szczytami, przy projektowaniu którego udział brali włoscy budowniczowie de Pario (znani z wcześniejszych realizacji m.in. z Brzegu na Śląsku). Zbudowano wtedy nowe komnaty dla króla, nową salę przy zachodniej ścianie starej warowni i nowy kościół zamkowy. 
Zamek otrzymał nazwę „Trzy korony” w 1588 r., kiedy trzy złocone korony umieszczono na iglicy na szczycie głównej wieży. Zamek ten spłonął doszczętnie w 1697 roku. 
Na miejscu starego pałacu renesansowego architekt Nicodemus Tessin młodszy zbudował nowy pałac w stylu baroku rzymskiego z fasadą na wzór włoski i wnętrzami, których francuski charakter tonowały wpływy szwedzkie. Pierwszym mieszkańcem pałacu został król Adolf Fryderyk w 1754 roku.

</doc>
<doc id="1182121" url="https://pl.wikipedia.org/wiki?curid=1182121" title="Teoria dochodu permanentnego">
Teoria dochodu permanentnego

Teoria dochodu permanentnego – stworzona przez amerykańskiego ekonomistę Miltona Friedmana w 1957. Zgodnie z teorią dochodu permanentnego wielkość konsumpcji w danym okresie zależy od poziomu dochodu permanentnego, czyli przeciętnego, długookresowego dochodu gospodarstw domowych, nie zaś od wysokości ich dochodu w danym okresie. Friedman twierdził, że przejściowe zmiany dochodu ludzi nie powodują wzrostu ich konsumpcji. Ludzie planując swoją konsumpcję kierują się dochodem permanentnym, dlatego też wzrost konsumpcji w danym okresie może być tylko wynikiem zmiany dochodu, która będzie postrzegana przez konsumentów jako stała. Teoria ta stała w opozycji wobec keynesowskiej teorii konsumpcji, której podstawą była liniowa funkcja konsumpcji.
Geneza.
John Maynard Keynes uważał, że konsumpcja ludzi bezpośrednio zależy od ich dochodu w danym momencie. Podstawą modelu Keynesa był liniowa funkcja konsumpcji. W modelu z liniową funkcją konsumpcji poziom popytu zależy wprost proporcjonalnie od dochodu, jednak nawet przy zerowym dochodzie konsumpcja jest dodatnia.
Badania empiryczne prowadzone w Stanach Zjednoczonych Ameryki nie potwierdzały tezy Keynesa. Okazało się, że poziom konsumpcji rośnie w mniejszym stopniu niż wzrasta dochód konsumentów w czasach prosperity gospodarczej i spada mniej niż dochód w czasach recesji.
Obserwacje te skłoniły Miltona Friedmana do sformułowania nowej teorii kształtowania się wydatków konsumpcyjnych gospodarstw domowych. Friedman podzielił dochód konsumenta na część permanentną i część nieoczekiwaną. Dochód permanentny oparty jest na oczekiwaniach konsumenta dotyczących wielkości dochodu, jaką spodziewa się on uzyskać w czasie trwania życia. Dochód permanentny także podlega zmianom w czasie, ponieważ oczekiwania nie zawsze pokrywają się z rzeczywistością. Zmiany te są jednak niewielkie. Druga część dochodu wyodrębniona przez Friedmana, którą nazwał dochodem przejściowym. Jest on różnicą między dochodem bieżącym i dochodem rozporządzalnym. Mimo że dochód przejściowy podlega większym fluktuacjom niż dochód permanentny to zdaniem Friedmana nie wpływa on w istotnym stopniu na zmianę poziomu konsumpcji w czasie. W sytuacji, gdy dochód bieżący jest niższy od dochodu permanentnego, konsumenci mogą pożyczać pieniądze. W przeciwnej sytuacji, gdy dochód bieżący przewyższa dochód permanentny ludzie oszczędzają część pieniędzy. W ten sposób dochodzi do wygładzania konsumpcji w czasie.
Wzór Friedmana.
gdzie:
formula_8 to współczynnik wagowy, oceniający preferencje zależności konsumpcji od sytuacji bieżącej lub przeszłej. Im bardziej beta jest bliskie jedności, tym większa jest waga przy dochodach bieżących i mniejsza przy dochodzie permanentnym poprzedniego okresu. Oznacza to, że nasza konsumpcja będzie w dużym stopniu zależeć od dochodów bieżących (np. dla dóbr trwałego użytku). Im bardziej beta jest bliskie zeru, tym większa jest waga przy dochodach przeszłych i mniejsza przy dochodzie bieżącym. Oznacza to, że nasza konsumpcja będzie w małym stopniu zależeć od dochodów bieżących i jej zmiany nie będą następować szybko (np. dla dóbr podstawowych).
Ilustracja graficzna.
Dochód rozporządzalny gospodarstw domowych zwiększa się w całym okresie aktywności zawodowej, później obniża się do poziomu emerytury.

</doc>
<doc id="1182128" url="https://pl.wikipedia.org/wiki?curid=1182128" title="Fiodor Łopuchin">
Fiodor Łopuchin

Fiodor Abramowicz Łopuchin (ros "Федор (Иларион) Лопухин") (ur. 1638, zm. 21 marca 1713) – rosyjski szlachcic, bojar.
Ojciec Abrama Łopuchina, oraz carycy Eudoksji Łopuchinej, żony cara Piotra I Wielkiego. Po ślubie córki zmieniono mu imię z Iłariona na Fiodora i nadano tytuł bojara. Pochowany w rodzinnym grobowcu w Spaso-Andronikowskim Monasterze. W tym samym grobowcu pochowano także jego żonę Ustinę Bogdanowną Rtiszczewą, zmarłą 11 maja 1691 roku.

</doc>
<doc id="1182129" url="https://pl.wikipedia.org/wiki?curid=1182129" title="Kungliga Slottet">
Kungliga Slottet



</doc>
<doc id="1182130" url="https://pl.wikipedia.org/wiki?curid=1182130" title="Tarusa">
Tarusa

Tarusa () – miasto w środkowej Rosji, w obwodzie kałuskim u ujścia Tarusy do Oki. Prawa miejskie od 1976 roku. Około 9,7 tys. mieszkańców (2006). Pierwsze wzmianki o miejscowości w latopisie z 1246 roku.

</doc>
<doc id="1182131" url="https://pl.wikipedia.org/wiki?curid=1182131" title="Wykres Edgewortha">
Wykres Edgewortha

Wykres Edgewortha (inaczej skrzynka Edgewortha) – jeden ze sposobów graficznej prezentacji optymalności w sensie Pareto, autorstwa irlandzkiego ekonomisty Francisa Edgewortha. Pokazuje możliwe kombinacje alokacji dóbr między dwie osoby, prezentując zarówno optymalne, jak i nieoptymalne kombinacje.

</doc>
<doc id="1182135" url="https://pl.wikipedia.org/wiki?curid=1182135" title="Valentin Thilo (starszy)">
Valentin Thilo (starszy)

Valentin Thilo (ur. 2 stycznia 1579 w Cyntach, zm. 1620 w Królewcu) – niemiecki duchowny luterański i poeta religijny.
W 1603 został proboszczem w Iławie Pruskiej i w tym samym roku diakonem w kościele staromiejskim w Królewcu. Zmarł w czasie zarazy wraz z żoną, córką Andreasa Irisa, profesora etyki i historii na Uniwersytecie Albrechta w Królewcu.
Podobnie jak syn, także Valentin Thilo, zajmował się układaniem pieśni kościelnych, przy czym w przypadku niektórych, jak popularnej pieśni adwentowej "Mit Ernst, o Menschenkinder" (pol. "Z powagą przygotujcie"), do dziś nie jest całkowicie jasne, który z nich jest autorem.

</doc>
<doc id="1182142" url="https://pl.wikipedia.org/wiki?curid=1182142" title="Stanisław Warszycki (1599–1681)">
Stanisław Warszycki (1599–1681)

Stanisław Warszycki herbu Abdank (ur. 1599, zm. 25 stycznia 1681) – właściciel dóbr Sencygniowa, pan na Dankowie, senator i wojewoda mazowiecki (1630–1651), kasztelan krakowski od 1651, miecznik łęczycki, marszałek Trybunału Głównego Koronnego w 1662 roku, starosta piotrkowski.
Życiorys.
Syn Andrzeja Warszyckiego herbu Abdank, podkomorzego sieradzkiego, i Katarzyny z Rokszyckich. Wnuk Macieja i Anny z Romiszewskich Warszyckich. Bratanek wojewody podlaskiego Stanisława Warszyckiego.
Studiował na Uniwersytecie w Ingolstadt w 1620 roku i Uniwersytecie w Bolonii w 1626 roku. Za czasów panowania króla Zygmunta III Wazy został senatorem. Od roku 1630 był wojewodą mazowieckim.
Jego pierwszą żoną była Izabela Przerębska (Przerembska), córka Maksymiliana i Zofii z Ostrorogów. W 1631 lub 1632 roku ożenił się po raz drugi z Heleną Wiśniowiecką, córką Konstantego Wiśniowieckiego, która w posagu wniosła mu wielki majątek w skład, którego wchodziły Pilica, Mrzygłód, Kazimierza i 39 wsi. Z tego małżeństwa urodzili się syn Jan Kazimierz oraz córki Teresa i Helena. Helena z Wiśniowieckich zmarła w Pilicy 10 marca 1660 roku. Po jej śmierci Stanisław Warszycki ożenił się po raz trzeci ze znacznie od siebie młodszą Teodorą Bełżecką, córką Mikołaja Bartłomieja Bełżeckiego.
Działalność.
Stanisław Warszycki był elektorem Władysława IV Wazy z ziemi czerskiej w 1632 roku, podpisał jego "pacta conventa". Był członkiem konfederacji generalnej zawiązanej 31 lipca 1648 roku. Był elektorem Jana II Kazimierza w 1648 roku z ziemi czerskiej, podpisał jego "pacta conventa". 
Był deputatem świeckim na Trybunał Główny Koronny z ziemi wieluńskiej w 1639/1640 roku.
W 1650 roku ufortyfikował swoją wieś Danków: otoczył ją wałami i murami z bastionami oraz zbudował fosy napełnione wodą z pobliskiej Liswarty, w wyniku czego nawet Szwedzi nie mogli zdobyć tej twierdzy podczas Potopu. Podobne prace fortyfikacyjne przeprowadził na zamku w Pilicy około 1650 roku.
Gdy w czasie „potopu” Szwedzi zajęli należącą do Warszyckiego twierdzę bastionową w Pilicy i osadzili w nim załogę pod dowództwem Lindorna, Warszycki odzyskał zamek. Potem również odpędził Szwedów spod Dankowa oraz wyparł załogę szwedzką z zamku w Krzepicach. Uczestniczył również w obronie oblężonej Jasnej Góry, dla której m.in. dostarczył 12 dział i stado bydła. Warszycki walczył ze Szwedami głównie w Księstwie Siewierskim. Wykorzystał to oberlejtnant i arianin Orzechowski, który zaatakował dobra Warszyckiego. Zaciężni żołdacy Orzechowskiego pokonali kasztelana, za co Warszycki pozwał Orzechowskiego przed trybunał, który skazał buntownika na karę śmierci. Orzechowski próbował wpłynąć na decyzję trybunału poprzez uruchomienie swoich wpływów u króla i królowej. Warszycki chciał odstąpić od domagania się wykonania wyroku tylko wówczas, gdy Orzechowski wyrzeknie się arianizmu. Skazany nie zgodził się jednak na tę propozycję, i został rozstrzelany na zamku.
Stanisław Warszycki na zamku w Dankowie gościł m.in. króla Jana Kazimierza, królową Marię Ludwikę, Stefana Czarnieckiego i senatorów.
W czasie gdy miał miejsce Rokosz Lubomirskiego opowiedział się przeciwko królowi Janowi Kazimierzowi. Był jednym z dowódców sandomierskiego pospolitego ruszenia, wodzem szlachty krakowskiej w bitwie pod Mątwami w roku 1666, gdzie dowodzone przez niego oddziały w składzie wojsk księcia Lubomirskiego pobiły w polu wojska królewskie Jana Kazimierza. Był członkiem konfederacji generalnej zawiązanej 5 listopada 1668 roku na sejmie konwokacyjnym. Był członkiem konfederacji gołąbskiej w 1672 roku.
Po abdykacji Jana II Kazimierza w 1668 roku, popierał kandydaturę do polskiej korony palatyna reńskiego Filipa Wilhelma. Był elektorem Michała Korybuta Wiśniowieckiego w 1669 roku z województwa krakowskiego. Był deputatem z Senatu do Rady Wojennej przy królu w 1673 roku. Elektor Jana III Sobieskiego z województwa krakowskiego w 1674 roku.
W 1669 roku nabył od Mikołaja Firleja za dopłatą 267 tys. zł wsie i dominia Ogrodzieniec, Bydlin, Włodowice, Kromołów, Zawiercie, wraz z górami srebrnymi obok Olkusza. Warszycki po uzyskaniu zamku Ogrodzieniec częściowo odbudował go (w latach 1669–1680) ze zniszczeń po Potopie Szwedzkim, podobnie jak miasta i wsie należące do jego posiadłości. W swych majątkach zakładał stawy, kanały, rozwijał w swych włościach tkactwo, garncarstwo, budował cegielnie i popierał handel. Prowadzono przeciwko niemu dużo spraw kryminalnych, m.in. o zabójstwo szlachcianki Magdaleny Konopańskiej. Gdy zachorował, z Radomia przeniesiono go na noszach do Pilicy.
Dzięki staraniom Stanisława Warszyckiego, dobra ogrodzienieckie zostały zespolone z włościami Warszyckich. W rękach rodziny pozostały do 1697.
Epitafia Warszyckiego i jego żony, Heleny z Wiśniowieckich, znajdują się na Jasnej Górze. Była to jedyna kobieta pochowana w klasztorze na ścianie bazylikowej.
Bogactwa zgromadzone w piwnicach zamku w Dankowie powodowały, że Warszycki miał również wielu zazdrosnych przeciwników, którzy uważali, że twierdzę zbudował przy pomocy diabła i za życia został przez niego porwany do piekła.
W kulturze ludowej Warszycki był uosobienie diabła. Krąży o nim taka oto legenda:
"Stanisław Warszycki, był człowiekiem zamożnym, ale złego charakteru. Srogi i nielitościwy był zarówno dla służby, jak i dla swoich kolejnych żon. Jedną ponoć za niewierność żywcem zamurował i wysadził tę część zamku, inną chłostał publicznie. Dopóki... nie spotkał swojej Heleny i nie został pantoflarzem. Jednak na starość co złe, to wróciło. Obiecawszy swej córce Barbarze część swego ogromnego majątku jako posag, nie podarował jej nic. Bo chciwy był. Podobno do dziś pilnuje swoich skarbów, których dotąd nikt nie odnalazł. Podczas księżycowych nocy pojawia się pod postacią czarnego psa, obwiązanego brzęczącym łańcuchem, pilnującego dostępu do swoich kosztowności".
Ulryk von Werdum podróżujący po Polsce w latach 1670–1672 opowiedział o nim taką anegdotę:
"„Kiedy polskim sposobem kazał chłopów kłaść na brzuch na ziemię i bić ich niemiłosiernie patykami grubymi jak ręka po gołym ciele, stawał zawsze dla przyjemności tuż obok, licząc baty, na które ich skazał. Kiedy zaś liczba zbliżała się prawie do końca, udawał, jakoby się w liczbie omylił, kazał więc na nowo od początku zaczynać i tym sposobem bił czasami ludzi pół na śmierć. Przytem jeszcze szydził z nich, napominając stojących naokół, aby mu pomogli prosić Pana Boga za tymi biednymi ludźmi, aby im dał cierpliwość do stałego wytrzymania kary, równie dobrze obmyślanej jak koniecznie potrzebnej, aby ich poprawić.”"
Pałace i zamki.
Inne siedziby:

</doc>
<doc id="1182143" url="https://pl.wikipedia.org/wiki?curid=1182143" title="Pałac Tessinów">
Pałac Tessinów

Pałac Tessinów (szw. "Tessinska Palatset") – barokowy pałac w Sztokholmskiej dzielnicy Gamla stan oddany do użytku w 1701 roku.
Pałac zaprojektował dla siebie Nicodemus Tessin Młodszy. Budowa rozpoczęła się w 1694, a skończyła w 1701 roku.
Budowla stoi na wąskiej parceli rozszerzającej się ku dziedzińcowi z pięknym barokowym ogrodem. Dość ascetyczna fasada ozdobiona jest portykiem inspirowanym na pałacach rzymskich.
W 1773 roku gmach kupiło miasto z przeznaczeniem na rezydencję gubernatora. Od 1968 roku pałac stanowi siedzibę przewodniczącego rady regionu Sztokholm.

</doc>
<doc id="1182146" url="https://pl.wikipedia.org/wiki?curid=1182146" title="Miesięcznica roczna">
Miesięcznica roczna



</doc>
<doc id="1182147" url="https://pl.wikipedia.org/wiki?curid=1182147" title="Lunaria annua">
Lunaria annua



</doc>
<doc id="1182148" url="https://pl.wikipedia.org/wiki?curid=1182148" title="Miesięcznica">
Miesięcznica



</doc>
<doc id="1182150" url="https://pl.wikipedia.org/wiki?curid=1182150" title="Lunaria">
Lunaria



</doc>
<doc id="1182151" url="https://pl.wikipedia.org/wiki?curid=1182151" title="Miesięcznica trwała">
Miesięcznica trwała



</doc>
<doc id="1182152" url="https://pl.wikipedia.org/wiki?curid=1182152" title="Dzikie żądze">
Dzikie żądze

Dzikie żądze (ang. "Wild Things") – amerykański film fabularny, którego światowa premiera miała miejsce 20 marca 1998 roku. W filmie zagrali m.in.: Kevin Bacon, Neve Campbell, Matt Dillona i Denise Richards. Powstały też sequele filmu: "Dzikie żądze 2" (2004) oraz "" (2005), zrealizowane na potrzeby telewizji.
Opis fabuły.
Dwie piękne dziewczyny, uczennice college'u, Kelly (Denise Richards) i Suzie (Neve Campbell) oskarżają nauczyciela (Matt Dillon) o gwałt. Okazuje się jednak, że nastolatki kłamią i mężczyzna zostaje uniewinniony. Wkrótce wychodzi na jaw, że fałszywe oskarżenie było jedynie elementem większej intrygi.

</doc>
<doc id="1182156" url="https://pl.wikipedia.org/wiki?curid=1182156" title="Czwarty K">
Czwarty K

Czwarty K – powieść polityczna autorstwa Maria Puzo, opowiadająca o przeżyciach Francisa Xaviera Kennedy’ego (potomka rodziny Kennedych) i jego współpracowników oraz wrogów podczas trwania wielkiej wojny Stanów Zjednoczonych z terrorystami.
Po wydaniu książki Mario Puzo powiedział: „The Fourth K was a [commercial] failure - but it was my most ambitious book.” ("„Czwarty K to [komercyjna] porażka - ale to jest moja najambitniejsza książka"”.)
Fabuła.
Grupa terrorystyczna, pod dowództwem Yabrila, morduje papieża, porywa i w późniejszym czasie zabija córkę prezydenta Stanów Zjednoczonych. Parę dni po tych wydarzeniach na Times Square wybucha bomba atomowa podłożona przez dwóch młodych idealistów. Od tej pory Francis Xavier Kennedy, prezydent Stanów Zjednoczonych koncentruje się na zemście. Inne wątki powieści to kariera Davida Jatneya, poczynania Christiana Klee, prokuratora generalnego czy droga do prezydentury Hellen Du Pray.

</doc>
<doc id="1182157" url="https://pl.wikipedia.org/wiki?curid=1182157" title="Zasadnicze niewypukłości">
Zasadnicze niewypukłości

Zasadnicze niewypukłości (ang. "fundamental nonconvexities") - zjawisko związane z efektami zewnętrznymi w gospodarce, na które w związku z obserwacjami R. H. Coase'a zwrócili uwagę D. A. Starrett oraz J. J. Laffont. Polega na tym, że w sytuacji związanej z na przykład ujemnym efektem zewnętrznym w postaci zanieczyszczeń produkowanych przez fabryki oraz rozważanym przez autorów rynku obrotu zezwoleniami w przypadku ograniczeń co do ich emisji dochodzi do powstania nieciągłości rynkowej krzywej podaży. Jeżeli krzywa popytu na zezwolenia przebiegać będzie w obszarze tejże nieciągłości, na rynku tym nie będzie równowagi.
Przykład opiera się na tym, że fabryka poza usługami, które oferuje w ramach swojej własnej działalności gospodarczej, ma pozwolenie na daną emisję zanieczyszczeń. Jednak jeżeli ich nie wykorzystuje, może je sprzedać innym fabrykom. Na podstawie krzywej możliwości produkcyjnych wiadomo, że wraz ze wzrostem wydzielania zanieczyszczeń maleje produkcja, ale zbiór dopuszczalnych kombinacji produkcji i emisji spalin jest zbiorem wypukłym na wykresie. Przy limicie emisji fabryka zaprzestaje działalności. Jednak jeżeli limit ten zostanie zwiększony, to powyższy zbiór przestaje być wypukły, co powoduje nieciągłość krzywej podaży.
Jeżeli rozważa się cenę dóbr produkowanych przez dana fabrykę i cenę zezwoleń na emisję zanieczyszczeń, które może sprzedać, to jeśli cena zezwoleń wzrośnie, fabryka skupi się bardziej na sprzedaży tychże zezwoleń, przez co zmaleje produkcja. Jeśli cena zezwoleń przewyższy cenę usług, fabryka zakończy handel usługami, a całkowicie zajmie się sprzedażą wszystkich swoich zezwoleń. Ilość emitowanych zanieczyszczeń przez inne fabryki zwiększy się, ale dalszy wzrost ceny zezwoleń nie będzie miał już wpływu na produkcję danej fabryki, ponieważ osiągnęła ona już poziom zerowy.

</doc>
<doc id="1182159" url="https://pl.wikipedia.org/wiki?curid=1182159" title="Muzyka w serialu Buffy Postrach Wampirów">
Muzyka w serialu Buffy Postrach Wampirów



</doc>
<doc id="1182161" url="https://pl.wikipedia.org/wiki?curid=1182161" title="BŚP">
BŚP



</doc>
<doc id="1182163" url="https://pl.wikipedia.org/wiki?curid=1182163" title="Lunaria rediviva">
Lunaria rediviva



</doc>
<doc id="1182167" url="https://pl.wikipedia.org/wiki?curid=1182167" title="Domnau">
Domnau



</doc>
<doc id="1182169" url="https://pl.wikipedia.org/wiki?curid=1182169" title="Valentin Thilo">
Valentin Thilo



</doc>
<doc id="1182175" url="https://pl.wikipedia.org/wiki?curid=1182175" title="Valentin Thilo (młodszy)">
Valentin Thilo (młodszy)

Valentin Thilo, niem. Valentin Thilo der Jüngere (ur. 19 kwietnia 1607 w Królewcu, zm. 27 lipca 1662 tamże) – teolog luterański, profesor retoryki i poeta religijny.
Jego ojcem był Valentin Thilo; oboje rodziców utracił podczas zarazy w 1620, gdy miał 13 lat. Wychowywali go pastor i profesor Georg Mylius i profesor Funk. W 1624 rozpoczął studia teologiczne na Uniwersytecie Albrechta w Królewcu, studiował też retorykę i historię. Jednym z jego nauczycieli był Samuel Fuchs. W latach 1632–1634 studiował w Lejdzie. W 1634 uzyskał w Królewcu stopień magistra i w tym samym roku został profesorem retoryki. Pięciokrotnie był dziekanem wydziału filozoficznego i dwukrotnie rektorem uniwersytetu w 1652 i 1658 roku. 
Należał do kręgu poetyckiego skupionego wokół Simona Dacha i, podobnie jak ojciec, pisał pieśni religijne. Jemu przypisywana jest popularna pieśń adwentowa "Mit Ernst, o Menschenkinder" (Z powagą przygotujcie), a także mniej znane "Groß ist, Herr, deine Güte, sehr groß ist deine Treu" (1639) i "Herr, unser Gott, wenn ich betrachte" (1639). Wśród jego utworów łacińskich znajdują się panegiryki ku czci polskich królów Władysława IV i Jana Kazimierza.

</doc>
<doc id="1182176" url="https://pl.wikipedia.org/wiki?curid=1182176" title="Armata morska 381 mm">
Armata morska 381 mm



</doc>
<doc id="1182177" url="https://pl.wikipedia.org/wiki?curid=1182177" title="Sium">
Sium



</doc>
<doc id="1182179" url="https://pl.wikipedia.org/wiki?curid=1182179" title="FC Astana">
FC Astana



</doc>
<doc id="1182184" url="https://pl.wikipedia.org/wiki?curid=1182184" title="Koncepcja absorpcyjno-dochodowa">
Koncepcja absorpcyjno-dochodowa

Koncepcja absorpcyjno-dochodowa – jest jedną z koncepcji polityki dostosowawczej, wyjaśniającą przyczyny powstawania deficytu handlowego oraz możliwości jego korygowania.
Przyczyny powstawania deficytu handlowego:
Zakładając, że produkt krajowy brutto formula_1 jest sumą konsumpcji formula_2 inwestycji formula_3 wydatków rządowych formula_4 i różnicą między eksportem a importem, tj. bilansem handlowym formula_5
a następnie nadając sumie konsumpcji, inwestycji i wydatków rządowych nazwę absorpcji krajowej formula_8
to przekształcając ten wzór, możemy uzyskać końcowe równanie przedstawiające bilans handlowy jako różnicę między dochodem a absorpcją, co stanowi główne założenie koncepcji absorpcyjno-dochodowej:
Równanie to przedstawia deficyt bilansu handlowego jako proste odzwierciedlenie nierównowagi danej gospodarki. Upoważnia ono do sformułowania ważnego wniosku, że gdy absorpcja krajowa jest większa od dochodu danego kraju, to bilans handlowy jest ujemny. Ustalenie zbyt wysokiego poziomu wydatków, powoduje zbyt wysoki poziom importu w stosunku do eksportu i prowadzi do powstania deficytu handlowego z zagranicą.
Środki przywracania równowagi zewnętrznej:

</doc>
<doc id="1182186" url="https://pl.wikipedia.org/wiki?curid=1182186" title="Nogometni Klub Kamen Ingrad">
Nogometni Klub Kamen Ingrad



</doc>
<doc id="1182187" url="https://pl.wikipedia.org/wiki?curid=1182187" title="Jezioro Jankowskie">
Jezioro Jankowskie

 
Jezioro Jankowskie – jezioro w woj. wielkopolskim, w powiecie gnieźnieńskim, w gminie Gniezno w odległości około 2 km od wsi Jankowo Dolne, leżące na terenie Pojezierza Gnieźnieńskiego. Przy południowym brzegu jeziora, w pobliżu przystanku kolejowego Jankowo Dolne, znajduje się ośrodek wypoczynkowy i kąpielisko. Na południe od jeziora leży Jezioro Wierzbiczańskie.
Dane morfometryczne.
Powierzchnia zwierciadła wody według różnych źródeł wynosi od 32,5 ha przez 35,7 ha o 35,71 ha.
Zwierciadło wody położone jest na wysokości 95,5 m n.p.m. Średnia głębokość jeziora wynosi 5,83 m, natomiast głębokość maksymalna 12,7 m lub 12,9 m bądź 12,95 m.
W oparciu o badania przeprowadzone w 2001 roku wody jeziora zaliczono do III klasy czystości i III kategorii podatności na degradację.

</doc>
<doc id="1182188" url="https://pl.wikipedia.org/wiki?curid=1182188" title="Drukarstwo">
Drukarstwo



</doc>
<doc id="1182189" url="https://pl.wikipedia.org/wiki?curid=1182189" title="Oficyna łazarzowa">
Oficyna łazarzowa



</doc>
<doc id="1182190" url="https://pl.wikipedia.org/wiki?curid=1182190" title="Zbigniew Szpetulski">
Zbigniew Szpetulski

Zbigniew Szpetulski (ur. 5 lipca 1930 w Warszawie, zm. 28 stycznia 1999 w Gdyni)
– jachtowy kapitan żeglugi wielkiej, nauczyciel akademicki w Akademii Medycznej w Gdańsku i Wyższej Szkole Morskiej w Gdyni, sportowiec-żeglarz, wychowawca, działacz związkowy. W środowisku żeglarskim znany jako „Szpetuła”.
Życiorys.
Był synem leśnika. Dzieciństwo spędził w Białowieży, Siedlcach, Łosicach. Po wojnie rodzice osiedlili się w Charnowie k. Ustki.
Maturę zdał w Słupsku.
W 1952 ukończył studia na Akademii Wychowania Fizycznego w Warszawie, uzyskując dyplom magistra.
W Państwowej Szkole Morskiej w Gdyni pracował najpierw krótko, bo od 1 sierpnia 1952 do 1 października 1953, kiedy to został zwolniony z powodu spóźnienia na naradę z ministerialną dyrektor.
Powodem spóźnienia był sztorm, który zastał Szpetulskiego na morzu. Szpetulski walcząc z żywiołem z trudem doprowadził jacht do portu.
Po usunięciu z Państwowej Szkoły Morskiej podjął pracę w Lidze Przyjaciół Żołnierza, gdzie pracował do 1954.
W 1955 podjął pracę w Studium Wychowania Fizycznego Akademii Medycznej w Gdańsku pracując tam do 1969.
W tym czasie działał w Akademickim Związku Sportowym w Gdańsku, m.in. jako komandor Akademickiego Klubu Morskiego, gdzie wyszkolił setki żeglarzy.
W 1969 powrócił do Wyższej Szkoły Morskiej w Gdyni, gdzie pracował jako starszy wykładowca w Studium Wychowania Fizycznego.
W tym samym roku założył Akademicki Klub Morski przy WSM w Gdyni.
Od października 1984 był kierownikiem Ośrodka Sportów Wodnych przy WSM w Gdyni.
Powoływany był do licznych komisji oceniających i klasyfikujących działalność sportową, głównie żeglarską (m.in. był przewodniczącym Morskiej Komisji Sportowej).
Podczas jego działalności, przez klub przewinęło się około dwustu kapitanów jachtowych, a około stu zdobyło w klubie stopień kapitana jachtowego.
Był komendantem kilkudziesięciu szkoleniowych obozów żeglarskich. Jako oficer, kapitan pływał po Bałtyku, Atlantyku, Morzu Północnym, Morzu Śródziemnym, Adriatyku na różnych jednostkach.
Wniósł wielki wkład w rozwój wychowania morskiego w zakresie żeglarstwa morskiego, żeglarstwa lodowego, narciarstwa wodnego, windsurfingu i wioślarstwa.
Przygotował wielu przyszłych oficerów Marynarki Handlowej, studentów, pracowników WSM poprzez żeglarstwo do rozumienia istoty pracy na morzu, specyfiki tego zawodu.
W 1990 przeszedł na emeryturę.
Będąc na emeryturze, dalej pasjonował się żeglarstwem, włączył się także do działalności związkowej, pracując w Komisji Zakładowej Solidarności przy WSM w Gdyni, zasiadając m.in. w komisji rewizyjnej.
Ostatnie godziny.
Do ostatnich godzin życia był na morzu. Podczas rejsu keczem Joseph Conrad po Bałtyku, na Zatoce Gdańskiej poczuł się źle i jednostka musiała zawrócić do portu w Gdyni.
Z Conrada został zniesiony i przewieziony do szpitala, gdzie po kilku godzinach zmarł. Pochowany został na Cmentarzu Łostowickim w Gdańsku.
Osiągnięcia sportowe.
Karierę sportową zaczął na studiach, podczas których zdobył mistrzostwo w ogólnopolskich mistrzostwach bojerowych. W tej dyscyplinie był później wielokrotnym mistrzem i wicemistrzem Polski w klasie Monotyp XV.
Był pierwszym polskim medalistą w żeglarstwie. W 1957 otrzymał srebrny medal w Mistrzostwach Europy w klasie Latający Holender.
W 1959 wygrał wraz z Romanem Szadziewskim eliminacje do igrzysk olimpijskich w żeglarstwie.
Start na Igrzyskach Olimpijskich w Rzymie (regaty odbywały się w Neapolu) uniemożliwił mu paraliż spowodowany ciężkim wypadkiem i długa rekonwalescencja.
W 1963 ponownie z Romanem Szadziewskim wygrał eliminacje do Igrzysk Olimpijskich w Tokio (regaty odbywały się w Enoshimie). Niestety Polska nie wysłała ekipy żeglarzy.
W 1984 jako kapitan zwyciężył na jachcie Jan z Kolna dwa etapy (Saint-Malo–Bermudy i Bermudy–Halifax) w regatach oceanicznych Tall Ships Races w klasie C, zorganizowanych na 450-lecie odkrycia Kanady przez Jacques’a Cartiera.
Janem z Kolna dowodził też podczas rejsu do Australii.

</doc>
<doc id="1182193" url="https://pl.wikipedia.org/wiki?curid=1182193" title="União Desportiva de Leiria">
União Desportiva de Leiria



</doc>
<doc id="1182196" url="https://pl.wikipedia.org/wiki?curid=1182196" title="Bogusław Sosnowski">
Bogusław Sosnowski

Bogusław Sosnowski (ur. 1939, zm. 2 czerwca 2014) – polski ekonomista, absolwent Wydziału Handlu Zagranicznego Szkoły Głównej Planowania i Statystyki, Europejskiej Szkoły Zarządzania INSEAD (1971) oraz Podyplomowych Studiów Ubezpieczeniowych Wyższej Szkoły Ubezpieczeń i Bankowości (1996).
Posiadał stopień doktora w zakresie międzynarodowych stosunków ekonomicznych. Był wykładowcą w Wyższej Szkole Handlu i Prawa oraz prodziekanem wydziału Ekonomii w Wyższej Szkole Ekonomiczno-Informatycznej w Warszawie.
W latach 80. XX wieku zatrudniony m.in. na stanowisku dyrektora departamentu w Ministerstwie Handlu Zagranicznego oraz radcy-ministra pełnomocnego w Ambasadzie Polski w Paryżu. Przez kilka lat przewodniczący i wiceprzewodniczący Polskiego Komitetu BIAC przy OECD (Business and Industry Advisory Committee to the OECD).
W latach 1993-1995 prezes Hortexu. W latach 2001–2007 prezes zarządu Towarzystwa Ubezpieczeń na Życie FINLIFE S.A. Zasiadał w radzie nadzorczej Dominet Banku.
W latach 2007-2012 związany z Widzewem Łódź. Początkowo jako prezes zarządu, a od 2008 zasiadał w radzie nadzorczej. Został pochowany na Cmentarzu Komunalnym Północnym w Warszawie.

</doc>
<doc id="1182200" url="https://pl.wikipedia.org/wiki?curid=1182200" title="Leo Africanus">
Leo Africanus

Leo Africanus, także Giovanni Leone, w rzeczywistości al-Hassan ibn Muhammed al-Wazzan al-Zaiyati – podróżnik i dyplomata arabski podróżujący po Afryce, Europie i Azji, ur. ok. roku 1485 w Grenadzie, zm. przypuszczalnie w Tunisie w 1554 roku.
Po zdobyciu mauretańskiej Grenady przez Hiszpanów w roku 1492 jego rodzina zbiegła do Fezu w Maroku, gdzie kształcił się na miejscowym uniwersytecie i zdobył wykształcenie prawnicze. Około roku 1507 wstąpił do służby dyplomatycznej na dworze sułtana Maroka, podejmując liczne podróże po krajach Bliskiego Wschodu i Azji Środkowej. Zgodnie z jego własnymi zapiskami dotarł do stolicy Armenii.
W latach 1512-1514 odbył kilka wypraw do Timbuktu nad rzeką Niger na obszarze dzisiejszego państwa Mali. W czasie jednej z tych wypraw dotarł do Egiptu odwiedzając brzegi jeziora Czad, pokonując tym samym prawie cały kontynent afrykański z zachodu na wschód.
W roku 1518, podczas powrotu z podróży dyplomatycznej do Konstantynopola, stolicy imperium osmańskiego, został wzięty do niewoli przez sycylijskich piratów, którzy sprzedali go jako niewolnika papieżowi Leonowi X. Papież, zorientowawszy się, że ma do czynienia z uczonym i dyplomatą, obdarzył go wolnością, ale zatrzymał na swoim dworze. Leo został w Watykanie, gdzie szybko nauczył się włoskiego, łaciny i poznał podstawy religii chrześcijańskiej.
W roku 1520 został ochrzczony w bazylice św. Piotra przez papieża, który nadał mu swe własne imię. Odtąd Leo występował jako Giovanne Leone de Medicis, choć częściej zwano go mianem Leo Africanus. Przez następne dziewięć lat Leo nauczał arabskiego w Rzymie, a w roku 1526 wydał książkę "Descriptione dell' Africa et delle cose notabili che quivi sono", wkrótce przetłumaczoną na kilka języków europejskich jako "Cosmographia Dell’ Africa". W roku 1529 otrzymał zezwolenie na powrót do ojczyzny; osiadł w Tunisie, gdzie ponownie nawrócił się na islam.
W roku 1559 jego relacja z podróży do Timbuktu obiegła całą Europę. Na jej podstawie w Anglii i we Francji uznano to pustynne miasto za centrum afrykańskich bogactw, co legło u podstaw licznych wypraw odkrywczych przez Saharę w dalszej przyszłości.

</doc>
<doc id="1182201" url="https://pl.wikipedia.org/wiki?curid=1182201" title="Park Narodowy Aruszy">
Park Narodowy Aruszy

Park Narodowy Aruszy (ang. "Arusha National Park") – park narodowy w północnej Tanzanii, około 20 km od miasta Arusza, jego powierzchnia wynosi 137 km². Park obejmuje wschodnie stoki góry Meru, Jeziora Momala oraz kratery Ngurdoto i Serengeti Ndogo („Małe Serengeti”). Teren parku jest silnie zróżnicowany geograficzne – występują tu wilgotne lasy równikowe, które wraz z wysokością przechodzą w kolejne piętra roślinne aż po trawiastą roślinność wysokogórską. Krater Ngurdoto jest zabagniony, zaś dno Serengeti Ndogo pokrywają pastwiska. Występuje tu także wiele chronionych gatunków zwierząt, m.in. antylopy, słonie, hieny, mangusty, guźce, lamparty i wiele gatunków małp.

</doc>
<doc id="1182202" url="https://pl.wikipedia.org/wiki?curid=1182202" title="Arusha National Park">
Arusha National Park



</doc>
<doc id="1182204" url="https://pl.wikipedia.org/wiki?curid=1182204" title="1969 (album)">
1969 (album)

1969 – pierwszy solowy album nagrany przez piosenkarkę Julie Driscoll w 1969 r. i wydany dopiero w 1971 r.
Historia nagrania albumu.
Lata 1968 i 1969 były na świecie okresem rozkwitu kontrkultury, której jednym z wyrazów były protesty przeciwko wojnie w Wietnamie, establishmentowi i wszelkiej państwowej opresji. Domagano się zmian.
Julie Driscoll w 1968 r. była u szczytu swojej popularności i w centrum uwagi mediów. Jak wspominała w 2006 r. "Było czymś niemożliwym dorównać oczekiwaniom innych i nawet tego nie chciałam. Szybko uświadomiłam sobie fałszywość tego typu egzystencjii (...)". Postanowiła zająć się bardziej wyrażeniem swoich idei i pomysłów artystycznych. W maju 1969 r. odeszła od grupy Brian Auger and The Trinity.
Jej menedżer, producent i promotor Giorgio Gomelsky po usłyszeniu przygotowanych przez nią piosenek, zachęcił ją do nagrania solowego albumu.
Gomelski do nagrania albumu dobrał muzyków zarówno rockowych jak i jazzowych. Aranżerem i pianistą został Keith Tippett przygotowujący także swój pierwszy solowy album.
Album został ukończony w kilka tygodni, jednak w tym samym czasie firma Marmalade Gomelsky'ego została zamknięta i płyta przeleżała na półkach do 1971 r., kiedy została wydana przez Polydor. W tym czasie nagrania te nie były już w ogóle adekwatne do rodzaju muzyki, jaką zajmowała się wówczas Driscoll.

</doc>
<doc id="1182207" url="https://pl.wikipedia.org/wiki?curid=1182207" title="Bridin Brennan">
Bridin Brennan



</doc>
<doc id="1182210" url="https://pl.wikipedia.org/wiki?curid=1182210" title="Cerasinops">
Cerasinops

Cerasinops – rodzaj wymarłego dinozaura z grupy ceratopsów i rodziny leptoceratopsów. Uważany jest za jednego z bardziej bazalnych przedstawicieli tej rodziny. Odróżniał się od większości neoceratopsów dwunożnością, na którą wskazuje drobna budowa kończyn przednich, a od innych bazalnych amerykańskich neoceratopsów także otworami w kryzie. Jego skamieniałości znaleziono w skałach kampańskich w Montanie. Został opisany w 2007, a jego nazwa oznacza "czereśniową twarz".
Historia.
Dinozaury rogate znane są od końca XIX wieku. W 1888 Othniel Charles Marsh opisał rodzaj "Ceratops" i utworzył nową rodzinę dinozaurów. Na początku XX wieku Barnum Brown opisał kolejne znalezisko z Alberty. Skamieniałości znalezione podczas ekspedycji w 1910, znacznie różniły się od wcześniej znanego triceratopsa i w ogóle rodziny Ceratopsidae. Brown porównywał ich rozmiary, w tym wysokość nieprzekraczającą czterech stóp, do "Brachyceratops", podkreślał prymitywne cechy zwierzęcia, które nazwał "Leptoceratops". Postulował wprowadzenie nowej rodziny dinozaurów, która obejmie "Leptoceratops" i "Brachyceratops". Wstrzymał się z tym jeszcze z uwagi na niekompletność szczątków, którymi dysponował. Rodzina taka nie pojawiała się w piśmiennictwie aż do 1923.
Z upływem lat pojawiały się kolejne znaleziska, w tym opisane przez Gilmore'a z formacji Two Medicine na północy Montany. Jednakże najbardziej kompletny szkielet okrzyknięty leptoceratopsem odnaleziono w 1916 w skałach formacji St. Mary River w okolicy jeziora Buffalo, także w Montanie. Po stwierdzeniu odrębności anatomicznych umieszczono go w nowym gatunku "Leptoceratops cerorhynchus", a później i nowym rodzaju "Montanoceratops". Dalsze ceratopsy bardziej bazalne od Ceratopsidae odkryto w Azji: "Asiaceratops" z 1989, "Udanoceratops" z 1992, "Bainoceratops" z 2003. Systematyka tych rodzajów nie zawsze była pewna; ten ostatni zaliczany bywał do leptoceratopsów, ale też protoceratopsów i Bagaceratopsidae. Jeszcze mniej pewna jest też pozycja australijskiego "Serendipaceratops" opisanego w tym samym roku, porównywanego do leptoceratopsów. W 2004 z formacji Two Medicine opisano "Prenoceratops".
W 2007 autorka opisu "Prenoceratops" Brenda Chinnery i John Horner opisali nowy rodzaj dinozaura rogatego, nadając mu nazwę "Cerasinops".
Budowa.
"Cerasinops" łączy w sobie cechy charakterystyczne dla leptoceratopsów amerykańskich i azjatyckich.
Czaszka.
"Prooticum" sięga dalej ku tyłowi niż u protoceratopsa i montanoceratopsa. Uznano to za cechę diagnostyczną rodzaju.
Kość czołowa mierzy 59,9 mm, jest bardziej wklęsła niż u "Leptoceratops" i "Prenoceratops", z grzbietem kostnym niskiej wysokości, zakrzywiony ogonowo-bocznie, a także zagłębienie jak u "Prenoceratops". Obie kości zrastają się ze sobą pośrodkowo. Występuje też kość przedczołowa, ograniczająca oczodół. Kość czołowa łączy się trzycentymetrowym szwem z dobrze rozwiniętą kością zaoczodołową.
W budowie kości ciemieniowej kreatorzy rodzaju zwracają uwagę na otwory nieobecne u innych amerykańskich bazalnych neoceratopsów. Obserwowano je u protoceratopsa, u którego występują bardziej bocznie. Odróżnia to kryzę "Cerasinops" od kryz jego krewnych z Ameryki.
Budowa kości łuskowej o wymiarach 126,7 mm na 121,5 mm, dość pierwotna, wskazuje na krótką, ale wysoką kryzę kostną. To kolejna cecha diagnostyczna, podobnie jak względnie głębokie zagłębienie zaskroniowe ("posttemporal depression").
Kość nosowa długości około 101 mm jest prosta, co też jest cechą diagnostyczną. Jest też krótsza i bardziej krępa niż u "Prenoceratops". Kość powiekowa ma kształt trójkątny.
Na kości jarzmowej o długości 120,2 mm biegną dwa grzebienie: pionowy i poziomy, co też zaliczono do cech diagnostycznych, jak i niezwykły kształt kości kwadratowej oraz bardzo potężnie zbudowaną kość nadkątową ("surangular"), mierzącą 73,1 mm długości i 92,3 mm wysokości. Szczególnie dobrze rozwinął się fragment kontaktujący się z wyrostkiem dziobiastym kości zębowej. Kość ta ma też wydatny grzebień biegnący od miejsca połączenia z wspomnianym wyrostkiem do panewki stawu żuchwowego. Kość stawowa jest natomiast krótka, acz szeroka, owalna, położona pod kątem 30° od poziomu. O słabo zachowanej kości kątowej dużo powiedzieć nie można, aczkolwiek zdaje się nie różnić istotnie od swych homologów u form bazalnych, może poza tym, że sięga dalej ku przodowi.
Kość szczękowa mierzy około 73 mm, jest wysoka i obejmuje dół przedoczodołowy. Zachowany fragment kości przedszczękowej nosi ślady korzeni zębów, podobnie jak u azjatyckich neoceratopsów, w przeciwieństwie do amerykańskich.
Kość zębowa jest głęboka, mierzy do 194,5 mm. Na żuchwie zwraca uwagę wąski wyrostek dziobiasty. Rząd zębów ułożony jak u "Protoceratops", "Prenoceratops" czy "Montanoceratops".
Zęby przypominają te należące do "Leptoceratops" czy "Prenoceratops".
Jego cechą charakterystyczną są guzy potyliczne podstawowe ("basioccipital tubera") pośrednie między protoceratopsem i montanoceratopsem. Dziobowo do nich przebiega kanał tętnicy szyjnej wewnętrznej, położony w miarę prosto i pionowo, dłuższy niż u "Montanoceratops", "Prenoceratops" czy "Leptoceratops". Kłykieć potyliczny mierzący 2,76 mm, sferycznego kształtu, buduje w dwóch trzecich kość potyliczna podstawowa, w pozostałej jednej trzeciej "exoccipital". Niepołączone kłykcie można by interpretować jako oznakę niedorosłości holotypowego okazu, ale niezrośnięte nie były jednak u niedojrzałego montanoceratopsa czy "Prenoceratops". "Foramen magnum" ogranicza też kość "supraoccipitale".
Kręgosłup.
Pierwsze trzy kręgi szyjne nie zrastają się ze sobą. Obrotnik kształtem przypomina obecny u leptoceratopsa, z wyrostkiem kolczystym krótszym niż u protoceratopsa, zrastającym się z trzonem. Kręgi te są dość krótkie w kierunku osiowym, czym przypominają montanoceratopsie, jednak rodzaje te odróżnia kształt wyrostków poprzecznych najbliższego z tych kręgów. Wyrostki poprzeczne "Cerasinops" są położone pod wysokim kątem. Występuje też brzuszny grzebień. Trzony mają owalne.
Kręgi grzbietowe od 10 do 12 mają przyrośnięte wyrostki kolczyste (inaczej niż u montanoceratopsa), czego nie obserwuje się w kręgach krzyżowych. Żebra są cienkie i wąskie, nie wyróżniają się niczym szczególnym. Klatka piersiowa uległa kompresji bocznej. Kręgi ogonowe mają wysokie i proste wyrostki kolczyste, a także prętowate dystalne szewrony.
Kończyny.
Niezwykłą cechą nowego rodzaju były bardzo krótkie i smukłe przednie kończyny. Kreatorzy rodzaju zwracają uwagę na istotność stosunku długości przednich i tylnych łap u ceratopsów, związanego ze sposobem poruszania się. Niewielkie, smukłe neoceratopsy przypominają budową ciała raczej psitakozaury niż bardziej zaawansowane ewolucyjnie ceratopsy. Psitakozaury poruszały się na tylnych kończynach i to samo dotyczyć mogło niektórych smuklejszych Neoceratopsia. W przypadku "Cerasinops" stosunek ten wynosił trzy piąte, przednie łapy były nie tylko krótsze niż u jakiegokolwiek innego neoceratopsa ("Leptoceratops" – od 0,64 do 0,72, "Microceratops" – 0,71), ale jeszcze krótsze niż u psitakozaurów (wspomniany stosunek 0,62), co wskazuje, że zwierzę używało ich inaczej niż kończyn tylnych.
Obręcz kończyny górnej nie przedstawia istotnych odrębności względem innych bazalnych neoceratopsów. Długa łopatka, mierząca 274 mm, nie jest zbyt wysoka, proksymalnie trochę wyższa niż dystalnie, gdzie jest też wąska. Brzeg grzbietowy ma silnie wklęsły. Kość krucza, długa jak u protoceratopsa, mierzy zaś 99 mm. Płyta mostka jest węższa niż u montanoceratopsa, z brzegiem bocznym mniej zakrzywionym niż u pokrewnych rodzajów.
Smukła zwłaszcza na bliższym końcu kość ramienna liczy 260,3 mm. Jej proksymalny koniec prawdopodobnie ustawiony był pod kątem do trzonu, na którym widnieje grzebień naramienno-piersiowy, dobrze rozwinięty tylko dystalnie. Kość ta przypomina spotykaną u "Prenoceratops".
Jedna z cech diagnostycznych rodzaju dotyczyła także dalszej części kości łokciowej, mierzącej 206 mm. Chinnery i Horner określają ją jako najciekawszą spośród szkieletu pozaczaszkowego. Na końcu dalszym występowało przyśrodkowo zagięcie. U pokrewnych rodzajów także obserwuje się takie zagięcie, ale znacznie słabiej wyrażone, tak dobrze jak u "Cerasinops" czy może jeszcze lepiej obserwowano wyłącznie u "Udanoceratops". Cecha ta może świadczyć o dwunożności tych zwierząt.
Kość promieniowa nie wyróżnia się niczym szczególnym.
Badacze przeprowadzili również badanie histologiczne kości przednich kończyn, wykrywając inny układ kanałów kostnych, biegnących podłużnie, a nie koliście, jak w kościach tylnych kończyn.
Kość udowa mierzy 352 mm. Kość piszczelowa liczy 344,6 mm, podobnie jak kość udowa, a kość strzałkowa – 333 mm. Podobny wymiar kości udowej i piszczelowej cechuje także montanoceratopsa, różniąc ten rodzaj i "Cerasinops" od leptoceratopsa i protoceratopsa o dłuższej piszczeli oraz Ceratopsidae o dłuższej kości udowej. Głowa kości udowej "Cerasinops" sięga długiego krętarza większego, kończącego się brzusznie do niej. Krętarz mniejszy jest krótszy, krętarz czwarty natomiast duży i nierówny, sięgając dystalnie sześcioma centymetrami trzonu i zaginając się lekko bocznie. Kość kończy się kłykciami, przy czym boczny jest większy od przyśrodkowego.
Piszczel przypomina swe homologi u "Protoceratops" i "Leptoceratops". Ma szeroki koniec bliższy z bruzdą dzielącą głowę i wyrostek ogonowy z powierzchnią stawową dla kości udowej. Inna bruzda wiąże się z połączeniem ze strzałką. Koniec dalszy jest szeroki.
Kość strzałkowa jest duża w końcu bliższym, dalej zaś zakrzywiona.
Na kości skokowej próżno szukać wyrostków czy grzbietów obecnych u montanoceratopsa czy protoceratopsa. Kość piętowa nosi grzbiet bloczkowy.
III kość śródstopia, mierząca ponad 170 mm, jest dłuższa od pozostałych.
Systematyka.
Rodzaj "Cerasinops" został opisany w 2007 przez Brendę Chinnery i Johna R Hornera. Nazwę utworzyli od łacińskiego słowa "cerasinus" oznaczającego czereśnię oraz słowa "ops" oznaczającego twarz. Nazwę taką umotywowali ciemnoczerwonym odcieniem skamieniałości, znalezionym wśród także czerwonych skał miejsca typowego. Okaz nazywano wcześniej "Cera". W rodzaju autorzy umieścili pojedynczy gatunek zaopatrzony w epitet gatunkowy "hodgskissi", utworzony od nazwiska posiadacza terenu, na którym znaleziono skamieniałości, człowieka zwącego się Wilson Hodgskiss. Holotypem obrano będący pod opieką Museum of the Rockies okaz MOR 300, obejmujący około 80% kośćca dorosłego zwierzęcia. Zaliczono doń też okazy z Narodowego Muzeum Historii Naturalnej o numerach katalogowych 13863 i 13864. Jako miejsce typowe podano Museum of the Rockies TM-012, Red Rocks Site, Hrabstwo Teton (Montana).
Autorzy rodzaju zaliczyli "Cerasinops" do neoceratopsów i leptoceratopsów.
Chinnery i Horner przeprowadzili analizę fologenetyczną. Za grupę zewnętrzną obrali pachycefalozaury jako reprezentantów dwóch podrodzin zaawansowanych ewolucyjnie Ceratopsidae wybrali triceratopsa i centroaura. W badaniu uwzględnili wszystkie znane ówcześnie bazalne neoceratopsy prócz "Kulceratops" i "Asiaceratops", w przypadku których nie dysponowano wystarczającym materiałem. Uwzględniono 122 cechy. Kierując się metodą największej parsymonii, wybrano dwa najkrótsze drzewa, które różnią się jedynie pozycją "Bagaceratops". Wyniki przedstawiają się następująco (uproszczono):
Rozmieszczenie geograficzne.
Szczątki "Cerasinops" znaleziono w na terenie montańskiego hrabstwa Teton. Znalezione szczątki spoczywały wśród skał dolnej formacji Two Medicine, datowanej na kampan, między 76,5 a 80,0 milionów lat temu.

</doc>
<doc id="1182212" url="https://pl.wikipedia.org/wiki?curid=1182212" title="Camelina">
Camelina



</doc>
<doc id="1182214" url="https://pl.wikipedia.org/wiki?curid=1182214" title="Mężczyźni na falach">
Mężczyźni na falach



</doc>
<doc id="1182217" url="https://pl.wikipedia.org/wiki?curid=1182217" title="Too Tough to Die">
Too Tough to Die

Too Tough to Die – ósmy studyjny album zespołu Ramones, wydany w październiku 1984 roku przez Sire Records. Reedycja z 2002 (Rhino Records) została uzupełniona dodatkowymi utworami.
Skład.
Gościnnie:
Produkcja:

</doc>
<doc id="1182230" url="https://pl.wikipedia.org/wiki?curid=1182230" title="Matthiola longipetala">
Matthiola longipetala



</doc>
<doc id="1182245" url="https://pl.wikipedia.org/wiki?curid=1182245" title="Cheiranthus">
Cheiranthus



</doc>
<doc id="1182246" url="https://pl.wikipedia.org/wiki?curid=1182246" title="NF1">
NF1



</doc>
<doc id="1182247" url="https://pl.wikipedia.org/wiki?curid=1182247" title="Matthiola">
Matthiola



</doc>
<doc id="1182249" url="https://pl.wikipedia.org/wiki?curid=1182249" title="Kalwaria Zebrzydowska (przystanek kolejowy)">
Kalwaria Zebrzydowska (przystanek kolejowy)

Kalwaria Zebrzydowska – przystanek kolejowy w Kalwarii Zebrzydowskiej, w województwie małopolskim, w powiecie wadowickim.
W roku 2021 przystanek obsługiwał 0–9 pasażerów na dobę.

</doc>
<doc id="1182250" url="https://pl.wikipedia.org/wiki?curid=1182250" title="Brassica oleracea">
Brassica oleracea



</doc>
<doc id="1182251" url="https://pl.wikipedia.org/wiki?curid=1182251" title="Kapusta ogrodowa">
Kapusta ogrodowa



</doc>
<doc id="1182252" url="https://pl.wikipedia.org/wiki?curid=1182252" title="Barwałd Górny (przystanek kolejowy)">
Barwałd Górny (przystanek kolejowy)

Barwałd Górny – przystanek kolejowy w Barwałdzie Górnym, w województwie małopolskim, w powiecie wadowickim.
W roku 2021 przystanek obsługiwał 0–9 pasażerów na dobę.

</doc>
<doc id="1182253" url="https://pl.wikipedia.org/wiki?curid=1182253" title="Barwałd Średni (przystanek kolejowy)">
Barwałd Średni (przystanek kolejowy)

Barwałd Średni – przystanek kolejowy i mijanka w Barwałdzie Średnim, w województwie małopolskim, w powiecie wadowickim.
Przystanek został uruchomiony w 1993 roku. W roku 2021, w ramach projektu „Rewitalizacja linii kolejowej nr 117 odcinek Kalwaria Zebrzydowska Lanckorona – Wadowice – granica województwa” (Etap I) przeniesiono go i wybudowano mijankę z dodatkowym torem długości blisko 1 km.
Na przystanku zatrzymują się pociągi osobowe jadące w kierunku Krakowa i Bielska-Białej. W roku 2021 przystanek obsługiwał 0–9 pasażerów na dobę.
W bezpośrednim sąsiedztwie przystanku znajduje się monument, upamiętniający ofiary katastrofy kolejowej z 1944 roku.

</doc>
<doc id="1182254" url="https://pl.wikipedia.org/wiki?curid=1182254" title="Juliette Adam">
Juliette Adam

Juliette Adam, fr: ʒyliɛt adɑ̃ z domu Lambert (ur. 4 października 1836 w Verberie, zm. 23 sierpnia 1936 w Callian (Var)) − francuska pisarka, autorka opowiadań i książek o tematyce politycznej i społecznej.
Prowadziła salon literacki, który wywierał wpływ na politykę. Pod nazwiskiem męża La Messine’a, opublikowała w 1858 r. tom opowiadań. Po zawarciu drugiego małżeństwa w 1868 r. z E. Adamem publikowała przeważnie pod nazwiskiem panieńskim.

</doc>
<doc id="1182256" url="https://pl.wikipedia.org/wiki?curid=1182256" title="Złoty Kodeks z Echternach">
Złoty Kodeks z Echternach

Złoty Kodeks z Echternach (łac.: "Codex aureus Epternacensis") – ewangeliarz powstały w latach 1030-1050 w benedyktyńskim opactwie Echternach. Obecnie przechowywany w Niemieckim Muzeum Narodowym (niem. "Germanisches Nationalmuseum") w Norymberdze. Ma sygnaturę Hs. 156 142.
Opis zabytku.
Kodeks został spisany na pergaminie i składa się ze 136 kart o wymiarach 445 x 310 mm. Zawiera cztery ewangelie po łacinie. Tekst został napisały złotą minuskułą. Zabytek powstał zapewne na zamówienie opata Humberta z Echternach (ur. 1028; zm. 1051).
Oprawa księgi powstała prawdopodobnie w latach 985-991 w Trewirze w warsztacie pracującym dla arcybiskupa Egberta jako fundacja cesarzowej Teofano i jej syna cesarza Ottona III. Zachowała się ona do dziś bez zamknięcia. Wkrótce po poświęceniu klasztoru w Echternach (19 października 1031) została połączona z pergaminowymi kartami.
Przednia część oprawy jest zdobiona kamieniami szlachetnymi, perłami, płytkami emalii, reliefami ze złota, a w środku płytką z kości słoniowej. Złote reliefy zawierają personifikacje rajskich rzek z przypisanymi im symbolami ewangelistów; przedstawione są także Matka Boska, św. Piotr; założyciel patron opactwa Echternach św. Wilibrord (pochowany w klasztorze), jego uczeń św. Bonifacy, założyciel benedyktynów św. Benedykt z Nursji i misjonarz Liudger. Na złotych reliefach są również wyobrażeni fundatorzy: cesarzowa Teofano i Otton III. W centrum na płytce z kości słoniowej o wymiarach 19,2 x 11,8 mm znajduje się przedstawienie Ukrzyżowania z Longinusem. Ta część księgi powstała zapewne w latach 985-987.
Grzbiet i tylna część oprawy są pokryte jedwabiem. Na grzbiecie ma on kolor zielony, z tyłu był niegdyś czerwony (obecnie wyblakły). Na tylnej części są także miedziane okucia. Oprawa miała niegdyś dwa srebrne zamknięcia, z których tylko jedno się zachowało.
W 1955 r. oprawę oddzielono od rękopisu, który otrzymał sygnaturę KG 1138. W latach 1962-1963 pergamin ponownie umieszczono w oprawie drewnianej pokrytej kozią skórą, która jest zamykana na dwa zamki.
Zawartość rękopisu.
Rękopis zawiera 60 iluminowanych stron, 16 całostronicowych miniatur, 4 przedstawienia ewangelistów, 10 stron z kanonem, 9 całostronicowych, 16 półstronicowych i 503 małe inicjały.
Dzieje rękopisu.
Kodeks znajdował się w klasztorze Echternach aż do jego likwidacji w latach 1795-1796. Następnie księga poprzez Moguncję przybyła do Erfurtu. W 1801 r. kupił ją książę Ernest II Sachsen-Gotha-Altenburg i włączył do biblioteki na zamku Friedenstein. W 1928 kodeks stał się własnością fundacji Herzog von Sachsen-Coburg-Gotha'sche Stiftung für Kunst und Wissenschaft. W 1945 został wywieziony przez rodzinę książęcą do zamku Gotha. W maju 1955 r. został zakupiony przez Germanisches Nationalmuseum za 1,5 miliona marek.

</doc>
<doc id="1182257" url="https://pl.wikipedia.org/wiki?curid=1182257" title="Klecza Górna (przystanek kolejowy)">
Klecza Górna (przystanek kolejowy)

Klecza Górna – przystanek kolejowy w Barwałdzie Dolnym, w województwie małopolskim, w powiecie wadowickim.
W roku 2021 przystanek obsługiwał 0–9 pasażerów na dobę.

</doc>
<doc id="1182259" url="https://pl.wikipedia.org/wiki?curid=1182259" title="Klecza Dolna (przystanek kolejowy)">
Klecza Dolna (przystanek kolejowy)

Klecza Dolna – przystanek kolejowy w Kleczy Dolnej, w województwie małopolskim, w powiecie wadowickim.
W roku 2021 przystanek obsługiwał 0–9 pasażerów na dobę.

</doc>
<doc id="1182260" url="https://pl.wikipedia.org/wiki?curid=1182260" title="A Twisted Christmas">
A Twisted Christmas

Twisted Christmas – album zespołu Twisted Sister wydany w 2006 roku.

</doc>
<doc id="1182261" url="https://pl.wikipedia.org/wiki?curid=1182261" title="Chocznia (przystanek kolejowy)">
Chocznia (przystanek kolejowy)

Chocznia – przystanek kolejowy w Choczni, w województwie małopolskim, w powiecie wadowickim.
W roku 2021 przystanek obsługiwał 10–19 pasażerów na dobę.

</doc>
<doc id="1182262" url="https://pl.wikipedia.org/wiki?curid=1182262" title="Chocznia Górna">
Chocznia Górna

Chocznia Górna – przystanek osobowy w Choczni, w województwie małopolskim, w powiecie wadowickim.
Przystanek został oddany do użytku w 1990 roku. W roku 2021 przystanek obsługiwał 10–19 pasażerów na dobę.

</doc>
<doc id="1182263" url="https://pl.wikipedia.org/wiki?curid=1182263" title="Perisphinctes">
Perisphinctes

Perisphinctes – wymarły rodzaj dużych (do 1 m średnicy) amonitów z rzędu Ammonitida, żyjących w okresie jurajskim. Służy jako skamieniałość przewodnia dla tego okresu.

</doc>
<doc id="1182266" url="https://pl.wikipedia.org/wiki?curid=1182266" title="Andrychów Górnica">
Andrychów Górnica

Andrychów Górnica – przystanek osobowy w Andrychowie, w województwie małopolskim, w powiecie wadowickim.
W roku 2021 przystanek obsługiwał 20–49 pasażerów na dobę.

</doc>
<doc id="1182268" url="https://pl.wikipedia.org/wiki?curid=1182268" title="Piotr Skubiszewski">
Piotr Skubiszewski

Piotr Skubiszewski (ur. 27 sierpnia 1931 w Borzykowie) – polski historyk sztuki, specjalizujący się w sztuce średniowiecznej, prof. zw. dr hab.
Życiorys.
Studia ukończył w Instytucie Historii Sztuki Uniwersytetu Poznańskiego (1949–1954). Kształcił się także w Centre d’Etudes Supérieures de Civilisation Médiévale w Poitiers (1957–1958). W 1958 doktoryzował się w Poznaniu, a w 1964 habilitował się. Członek (w latach 1991–1996 przewodniczący) Komitetu Nauk o Sztuce Polskiej Akademii Nauk. W 1998 został członkiem korespondentem PAN, w 2013 członkiem rzeczywistym PAN. W 1994 roku otrzymał tytuł doktora honoris causa Katolickiego Uniwersytetu Lubelskiego, a 13 października 2003 tytuł doktora honoris causa Uniwersytetu w Poitiers. Jest także kawalerem Orderu Odrodzenia Polski, a w 2012 roku został odznaczony Złotym Medalem „Zasłużony Kulturze Gloria Artis” (2012).
Od 1953 do 1964 był pracownikiem naukowo-dydaktycznym na macierzystej uczelni. W latach 1955–1957 i 1965–1967 pracował w Instytucie Sztuki Polskiej Akademii Nauk, a od 1967 na Uniwersytecie Warszawskim. Kierował tam Zakładem Historii Sztuki Średniowiecznej, a także całym Instytutem Historii Sztuki (1970–1981). Wykładał także na Uniwersytecie w Poitiers (1981–1999), w Uppsali (1967) i Kansas City (1975). Jego zainteresowania badawcze obejmują przede wszystkim rzeźbę gotycką (zwłaszcza w twórczości Wita Stwosza) oraz złotnictwo romańskie i ikonografię hagiograficzną. Wśród wypromowanych przez niego doktorów znaleźli się, m.in.: Tadeusz Jurkowlaniec (1984) i Grażyna Jurkowlaniec (1999).
23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Jego ojcem był Ludwik Skubiszewski, a bratem Krzysztof Skubiszewski.

</doc>
<doc id="1182269" url="https://pl.wikipedia.org/wiki?curid=1182269" title="Bulowice (przystanek kolejowy)">
Bulowice (przystanek kolejowy)

Bulowice – przystanek kolejowy w Bulowicach, w województwie małopolskim, w powiecie oświęcimskim.
W roku 2021 przystanek obsługiwał 20–49 pasażerów na dobę.

</doc>
<doc id="1182270" url="https://pl.wikipedia.org/wiki?curid=1182270" title="Zamek Bulowicki">
Zamek Bulowicki

Zamek Bulowicki – przystanek kolejowy w Bulowicach, w województwie małopolskim, w powiecie oświęcimskim.
W roku 2021 przystanek obsługiwał 10–19 pasażerów na dobę.

</doc>
<doc id="1182274" url="https://pl.wikipedia.org/wiki?curid=1182274" title="Kozy Zagroda">
Kozy Zagroda

Kozy Zagroda – przystanek kolejowy w Kozach, w powiecie bielskim, w województwie śląskim. W roku 2021 stacja obsługiwała 10-19 pasażerów na dobę. Zarządza nią PKP Polskie Linie Kolejowe.
Historia.
Budowę przystanku ukończono w lutym 1949. Słowo "Zagroda" nie funkcjonowało jako nazwa lokalnego przysiółku przed powstaniem stacji. Z czasem zaczęło jednak obowiązywać. 26 maja 1968 przystanek włączono do linii kolejowej nr 117 Bielsko-Biała Główna – Kalwaria Zebrzydowska Lanckorona. W 2016 roku rozebrano budynek stacji.

</doc>
<doc id="1182275" url="https://pl.wikipedia.org/wiki?curid=1182275" title="Lewkonia dwuroga">
Lewkonia dwuroga



</doc>
<doc id="1182278" url="https://pl.wikipedia.org/wiki?curid=1182278" title="Kozy (stacja kolejowa)">
Kozy (stacja kolejowa)

Kozy – stacja kolejowa w Kozach, w powiecie bielskim, w województwie śląskim. W roku 2021 stacja obsługiwała 50-99 pasażerów na dobę. Zarządza nią PKP Polskie Linie Kolejowe.
Historia.
Stacja powstała w ówczesnych Austro-Węgrzech, została otwarta 1 czerwca 1888 roku, wraz z rozpoczęciem działalności Kolei Miast Śląskich i Galicyjskich z Kojetína przez Cieszyn i Bielsko do Kalwarii Zebrzydowskiej. Jej pierwszym zawiadowcą był Karol Schnapka z Opawy, drugim – od 1894 roku – Franciszek Knorre, a trzecim – od 1896 roku Franciszek Merka. Później, od 1907 roku Stanisław Krzemień i od 1914 roku Andrzej Jakobsche.
5 maja 1917 roku na stacji w Kozach postój miał pociąg, którym do Krakowa udawała się cesarska para Karol I Habsburg i Zyta Burbon-Parmeńska. Na peronie przywitał ich Baron Marian Czecz de Lindenwald w polskim stroju szlacheckim. W latach 20. XX wieku na stacji powstała dobudówka, zlokalizowano w niej poczekalnię.

</doc>
<doc id="1182279" url="https://pl.wikipedia.org/wiki?curid=1182279" title="Krzemionki (przystanek kolejowy)">
Krzemionki (przystanek kolejowy)

Krzemionki – przystanek osobowy w Bielsku-Białej, w województwie śląskim, w Polsce. Znajduje się w dzielnicy Hałcnów (osiedle Krzemionki), przy ul. Krańcowej.
W roku 2021 przystanek obsługiwał 0–9 pasażerów na dobę.
Przystanek otwarto 7 października 1950 na linii kolejowej Bielsko-Biała Główna – Kalwaria Zebrzydowska Lanckorona.
W latach 1956–2005 istniał tu budynek stacyjny, który został rozebrany ze względu na zły stan techniczny. Obecnie istnieje tu jeden jednotorowy peron. 

</doc>
<doc id="1182280" url="https://pl.wikipedia.org/wiki?curid=1182280" title="Wymyt">
Wymyt

Wymyt – dawne określenie nielegalnego wywozu towarów z pominięciem wywozowych opłat celnych oraz innych należności publicznoprawnych, a także ograniczeń wywozowych. Wymyt stanowi odwrotność przemytu.
Przykładowo w latach trzydziestych XX w. z Polski do Czechosłowacji wymycano płody rolne, drób oraz konie. Wymyt ten stanowił zagrożenie dla gospodarki czechosłowackiej, stąd w celu ograniczenia skali występującego zjawiska władze Czechosłowacji zmuszone były wprowadzić na terytorium państwa rejestr zwierząt oraz wydać karty identyfikacyjne dla koni.

</doc>
<doc id="1182281" url="https://pl.wikipedia.org/wiki?curid=1182281" title="Bielsko-Biała Wschód">
Bielsko-Biała Wschód

Bielsko-Biała Wschód – stacja kolejowa w Bielsku-Białej, w województwie śląskim, w Polsce. Znajduje się w dzielnicy Obszary, przy ul. Piekarskiej, na trasie Bielsko-Biała Główna – Kalwaria Zebrzydowska Lanckorona.
W roku 2021 stacja obsługiwała 20–49 pasażerów na dobę.
Stacja powstała w 1888 roku, wraz z budową Kolei Miast Śląskich i Galicyjskich z Frydka przez Cieszyn i Bielsko do Kalwarii Zebrzydowskiej, na potrzeby miasta Biała Krakowska. Nazwa Bielsko-Biała Wschód została nadana po połączeniu Białej Krakowskiej i Bielska w jedno miasto, po czym stacja straciła na znaczeniu/.
Obecnie stacja posiada jeden peron i kilka bocznic towarowych. Budynek natomiast pozostaje bardzo zaniedbany, nie funkcjonują kasy biletowe ani poczekalnia. Na parterze czynne jest tylko jedno pomieszczenie dla dyżurnego ruchu; wejście do pozostałych części dworca grozi zawaleniem elementów konstrukcji. 

</doc>
<doc id="1182284" url="https://pl.wikipedia.org/wiki?curid=1182284" title="Kispest-Honvéd FC">
Kispest-Honvéd FC



</doc>
<doc id="1182285" url="https://pl.wikipedia.org/wiki?curid=1182285" title="Bielsko-Biała Zachód">
Bielsko-Biała Zachód

Bielsko-Biała Zachód – przystanek osobowy w Bielsku-Białej, w województwie śląskim, w Polsce. Znajduje się na wysokości 309 m n.p.m..
Historia.
Postulat wybudowania przystanku wysuwali mieszkańcy w celu umożliwienia dojazdu do pracy w Fabryce Samochodów Małolitrażowych. W związku z tym 10 stycznia 1984 roku został uruchomiony przystanek z pojedynczym peronem zlokalizowanym na łuku. Początkowo na przystanku postój miały tylko pociągi zapewniające dojazd pracowników do zakładu na poszczególne godziny pracy. Po likwidacji zakładu wszystkie pociągi zatrzymywały się na przystanku. 10 stycznia 2009 roku zawieszono kursowanie pociągów relacji Cieszyn - Bielsko Biała Główna, w związku z czym przystanek kolejowy stracił swoje praktyczne znaczenie i został pozbawiony opieki.

</doc>
<doc id="1182286" url="https://pl.wikipedia.org/wiki?curid=1182286" title="Browary Warszawskie">
Browary Warszawskie

Browary Warszawskie – nieistniejący obecnie browar w Warszawie. Został utworzony na bazie upaństwowionych browarów Haberbusch i Schiele. Produkował m.in. piwo "Królewskie".
Siedziba browaru znajdowała się przy ul. Grzybowskiej 58/70.
Historia.
Historia browaru rozpoczyna się w 1846 r. Haberbusch, Schiele i Klawe zakupują licencję browaru Jana G. Schöffera przy ul. Krochmalnej, w którym uprzednio pracowali. Browar Jana G. Schöffera słynął z produkcji piwa typu bawarskiego (wyższa zawartość alkoholu i gorzkawy smak). Browar pod nową firmą „Haberbusch i Schiele”, zachował receptury i kontynuował produkcje tej linii piwa, ponadto wyspecjalizował się w piwach typu: angielskiego i portera. 
W 1945 w piwnicach zniszczonego browaru Haberbusch i Schiele znajdowało się kilka tysięcy hl piwa, które sprzedano w marcu i kwietniu tego roku.
Po 1945 roku.
Wraz z upaństwowieniem przedsiębiorstw przemysłowych w tym i browaru w 1946 zadecydowano, aby z powodu zniszczeń nie odbudowywać zakładu w dawnym miejscu, ale decyzję jednak zmieniono i w 1949 rozpoczęto jego odbudowę. 
Odbudowa i rozbudowa browaru warszawskiego trwała do lipca 1954, kiedy to wznowiono produkcję. Ponieważ w kraju nie produkowano urządzeń piwowarskich, aby uruchomić zniszczony zakład część z nich została przywieziona do Warszawy z innych, nieczynnych browarów. W 1961 rozbudowano rozlewnię piwa butelkowego i uruchomiono nowoczesną słodownię mechaniczno-pneumatyczną. Część wytwarzanego słodu eksportowano. W 1963 uruchomiono kotłownię gazową i oddano do użytkowania oddział krytych kadzi fermentacyjnych. W 1965 zakład wyprodukował 330 tys. hl piwa, 5,7 tys. ton słodu i zatrudniał ok. 350 osób.
Po wznowieniu produkcji w 1954 browar wszedł w skład utworzonego w 1947 przedsiębiorstwa pod nazwą Warszawskie Zakłady Piwowarsko-Słodownicze i stał się jego siedzibą. W 1968 zakład wraz z browarami w Ciechanowie, Ciechomicach i Wyszkowie utworzył przedsiębiorstwo pod nazwą "Warszawskie Zakłady Piwowarskie" z siedzibą w Warszawie. 
W 1970 w browarze produkowano piwa jasne pełne „Specjal“, „Królewskie“ (Kongresowe) oraz piwo „Porter“. W 1974 na siedem gatunków produkowanego piwa pięć posiadało tzw. znak jakości. Do 1975 piwo beczkowe sprzedawano na terenie województwa warszawskiego, natomiast piwa butelkowe w Warszawie. Po 1975 piwo sprzedawano na terenie aglomeracji warszawskiej.
19 lipca 1972 roku z linii produkcyjnej w warszawskim browarze zjechały pierwsze w Polsce butelki licencyjnie produkowanej Coca-Coli. W ciągu pierwszego dnia sprzedano w warszawskim „Supersamie” i „Sezamie” w ciągu godziny 240 skrzynek po 24 butelki – w sumie 5 760 butelek Coca-Coli. 
W 1992 browary przekształcono w spółkę pracowniczą pod nazwą "Browary Warszawskie S. A.", która przejęła mienie Skarbu Państwa w odpłatne użytkowanie. W 1997 nastąpiła zmiana nazwy na "Browary Warszawskie „Królewskie” S. A.". W 2000 roku rozpoczęto negocjacje z inwestorem, koncernem austriackim Brau Union AG i już w marcu 2001 udziały przedsiębiorstwa przejął za zgodą MSWiA inwestor strategiczny.
15 czerwca 2004 roku walne zgromadzenie wspólników "Brau Union Polska" zdecydowało o wycofaniu się z Polski i odsprzedaniu Grupie Żywiec Browaru Kujawiak w Bydgoszczy oraz zakończeniu produkcji w browarze warszawskim i przeniesieniu jej do zakładu w Warce. Wynikało to z faktu, że grupa Brau Union AG została włączona do koncernu Heineken N. V., do którego w Polsce należy m.in. Grupa Żywiec. Za likwidacją produkcji przemawiały także problemy z produkcją w centrum dużego miasta, a także straty finansowe spółki – w latach 2000-2003 wyniosły one 100 mln zł. Browary Warszawskie opuściły swoją warszawską siedzibę do 15 lipca 2004 roku, jednak stacja uzdatniania wody pracowała do 29 grudnia 2004 roku. W wyniku likwidacji zakładu przestało istnieć 250 miejsc pracy w Warszawie. Piwa „Specjal“ i „Porter“ stały się markami koncernu Heineken.
Po likwidacji browaru w zabudowaniach początkowo mieściły się magazyny, później przystąpiono do wyburzeń budynków. W 2007 roku teren browarów był już praktycznie pusty. Ostatnie niewyburzone zabudowania znajdowały się jeszcze między ul. Krochmalną a Chłodną i były to: warzelnia, stacja uzdatniania wody, laboratorium oraz ciąg podziemnych korytarzy. W 2014 nieruchomość została kupiona przez spółkę Echo Investment i powstał tam wielofunkcyjny kompleks Browary Warszawskie, łączący przestrzeń biurową, mieszkalną oraz strefę gastronomiczną i usługową.

</doc>
<doc id="1182290" url="https://pl.wikipedia.org/wiki?curid=1182290" title="L (album Liroya)">
L (album Liroya)

L – drugi album studyjny polskiego rapera Liroya. Wydawnictwo ukazało się 6 czerwca 1997 roku nakładem wytwórni muzycznej BMG Ariola Poland.
Nagrania były promowane singlami „Dawno, dawno temu...” i „Skaczcie do góry”.
W 1997 roku album został wyróżniony nagrodą polskiego przemysłu fonograficznego Fryderykiem w kategorii „najlepszy album rap/hip-hop”.
Płyta uzyskała certyfikat złotej.
Lista utworów.
Opracowano na podstawie materiału źródłowego.

</doc>
<doc id="1182291" url="https://pl.wikipedia.org/wiki?curid=1182291" title="Jaworze Jasienica">
Jaworze Jasienica

Jaworze Jasienica – stacja kolejowa w Jasienicy w powiecie bielskim, w województwie śląskim. Znajduje się na wysokości 337 m n.p.m.
Historia.
Stacja kolejowa została otwarta w 1888 roku na linii Kolei Miast Śląskich i Galicyjskich łączącej Morawy, Śląsk Cieszyński i Galicję. Wybudowano dwukondygnacyjny budynek dworcowy o architekturze austriackiej. Powstanie stacji kolejowej w Jaworzu umożliwiło turystom wypoczywającym w uzdrowisku dojazd pociągami pasażerskimi. W budynku dworcowym funkcjonowała restauracja. Na stacji kolejowej została postawiona bramka skrajniowa i szalety. Podczas elektryfikacji zlikwidowano wąskie perony oraz wybudowano pojedynczy peron. Na stacji zamontowano świetlne tarcze manewrowe. Poczekalnia dworca została zamknięta w 2003 roku. Charakterystyczne drewniane zadaszenie dworca zostało zdemontowane w czerwcu 2010 roku. Budynek dworca jest zamieszkany.

</doc>
<doc id="1182295" url="https://pl.wikipedia.org/wiki?curid=1182295" title="Jasienica koło Bielska">
Jasienica koło Bielska

Jasienica koło Bielska – przystanek kolejowy w Jasienicy, w powiecie bielskim, w województwie śląskim. Znajduje się na wysokości 330 m n.p.m.
Historia.
Przystanek kolejowy został otwarty w 1987 roku w celu umożliwienia dojazdu do pracy w Fabryki Mebli Giętych w Jasienicy i składa się z pojedynczego peronu oraz wiaty. Do przystanku prowadzi jedynie wąska droga. Kilkanaście metrów przed przystankiem odgałęziała się bocznica Fabryki Mebli Giętych. 10 stycznia 2009 roku zawieszono kursowanie pociągów relacji Cieszyn - Bielsko Biała Główna.

</doc>
<doc id="1182297" url="https://pl.wikipedia.org/wiki?curid=1182297" title="Dzień Szaka-L’a (Bafangoo, część 2.)">
Dzień Szaka-L’a (Bafangoo, część 2.)

Dzień Szaka-L'a (Bafangoo, część 2.) – trzeci album studyjny polskiego rapera Liroya. Wydawnictwo ukazało się 5 sierpnia 1999 roku nakładem wytwórni muzycznej BMG Ariola Poland.
Album był promowany czterema singlami „Moja autobiografia”, „Kiedy jesteś na dnie”, „Impreza” oraz „HaHa – że jak?”.
W 1999 roku album został wyróżniony nagrodą polskiego przemysłu fonograficznego Fryderykiem w kategorii „najlepszy album rap/hip-hop”.
Nagrania uzyskały certyfikat platynowej płyty.
Lista utworów.
Opracowano na podstawie materiału źródłowego.

</doc>
<doc id="1182299" url="https://pl.wikipedia.org/wiki?curid=1182299" title="Grodziec Śląski">
Grodziec Śląski

Grodziec Śląski – przystanek osobowy w Grodźcu, w powiecie bielskim, w województwie śląskim. Znajduje się na wysokości 320 m n.p.m.
Historia.
Przystanek kolejowy w Grodźcu został otwarty w 1888 roku gdy znalazł się na linii Kolei Miast Śląskich i Galicyjskich łączącej Morawy, Śląsk Cieszyński i Galicję. Został ulokowany na obrzeżach miejscowości. Zbudowano ceglany budynek, w którym umieszczona została poczekalnia i kasa biletowa. Od 1929 roku przystanek zaczął funkcjonować jako stacja kolejowa, jednakże po II wojnie światowej ponownie funkcjonował jako przystanek wraz z dodatkowym torem. Przy bocznicy została zlokalizowana rampa oraz plac ładunkowy. Ceglany budynek jest zamieszkany. Z przystanku wytyczono niebieski szlak turystyczny na Błatnią. Jednak trasa została w 2010 roku zlikwidowana.

</doc>
<doc id="1182301" url="https://pl.wikipedia.org/wiki?curid=1182301" title="10 (album Liroya)">
10 (album Liroya)

10 – pierwsza kompilacja nagrań polskiego rapera Liroya. Wydawnictwo ukazało się 22 września 2000 roku nakładem wytwórni muzycznej BMG Ariola Poland. Na płycie znalazły się najpopularniejsze kompozycje artysty pochodzącego z poprzednich wydawnictw. Na płycie znalazł się także jeden premierowy utwór „L2K”, który był także singlem promującym nagrania.
Lista utworów.
Źródło.
Źródło.

</doc>
<doc id="1182302" url="https://pl.wikipedia.org/wiki?curid=1182302" title="Bestseller (album)">
Bestseller (album)

Bestseller – czwarty album studyjny polskiego rapera Liroya. Wydawnictwo ukazało się 19 listopada 2001 roku nakładem wytwórni muzycznej BMG Ariola Poland. W dwóch utworach wykorzystano sample z przeboju „Hello” Lionela Richie. Płyta uzyskała status złotej.
Materiał był promowany singlem pt. „...a jebać mi się chce!”. Album uzyskał nominację do nagrody polskiego przemysłu fonograficznego Fryderyka w kategorii „najlepszy album hip-hop”.
Lista utworów.
Opracowano na podstawie materiału źródłowego.

</doc>
<doc id="1182303" url="https://pl.wikipedia.org/wiki?curid=1182303" title="Marian Rusecki">
Marian Rusecki

Marian Jan Rusecki (ur. 22 marca 1942 w Janowie Lubelskim, zm. 15 grudnia 2012 w Lublinie) – profesor nauk teologicznych, wykładowca KUL, polski duchowny katolicki, kapelan honorowy papieża.
Życiorys.
W 1966 przyjął święcenia kapłańskie z rąk biskupa Bolesława Pylaka. Po święceniach pracował jako wikariusz w parafii Garbów, a następnie w parafii św. Pawła w Lublinie. W 1974 na Katolickim Uniwersytecie Lubelskim uzyskał doktorat z teologii fundamentalnej na podstawie rozprawy "Współczesne dyskusje nad teorią apologetyki", napisanej pod kierunkiem ks. prof. Eugeniusza Kopcia. W 1976 był stypendystą Institut Catholique w Paryżu, a w 1983 i 1989 – Katolickiego Uniwersytetu w Louvain-la-Neuve. W 1984 uzyskał stopień naukowy doktora habilitowanego na podstawie dorobku naukowego i rozprawy "Funkcja motywacyjna cudu w teologii XX wieku". W 1991 otrzymał stanowisko profesora nadzwyczajnego i tytuł naukowy profesora, w 1994 – profesora zwyczajnego.
W 2014 tygodnik „Gość Niedzielny” podał, że ks. Marian Rusecki był od 1973 tajnym współpracownikiem Służby Bezpieczeństwa (TW „Tadeusz”).
Działalność naukowa.
Od 1974 pracownik naukowy Katolickiego Uniwersytetu Lubelskiego Jana Pawła II. Przez pewien czas pracownik naukowy Katedry Teologii Fundamentalnej i Ekumenicznej Uniwersytetu Szczecińskiego. Specjalizował się w chrystologii fundamentalnej, religiologii, teorii teologii fundamentalnej.
Doprowadził do włączenia teologii do grona dyscyplin naukowych zrzeszonych w Polskiej Akademii Nauk, co znalazło swój finał w utworzeniu w 2003 Komitetu Nauk Teologicznych.
Członkostwo w organizacjach i spełniane funkcje.
i redaktor naczelny dwóch serii wydawniczych: "Studia Nauk Teologicznych PAN" oraz "Wkład chrześcijaństwa w kulturę polską"
Publikacje.
Autor 35 monografii książkowych, w tym 18 zbiorowych i 17 indywidualnych, ponad 650 artykułów naukowych i popularnonaukowych oraz encyklopedycznych. Do najważniejszych opracowań zbiorowych można zaliczyć m.in.:

</doc>
<doc id="1182305" url="https://pl.wikipedia.org/wiki?curid=1182305" title="L Niño vol. 1">
L Niño vol. 1

L Niño vol. 1 – piąty solowy album Liroya, wydany 27 listopada 2006 przez DEF Entertainment. Wszystkie utwory wyprodukował Liroy, oprócz utworu „Kiedyś przyjdzie taki dzień”, który wyprodukował Adam Wardin.

</doc>
<doc id="1182306" url="https://pl.wikipedia.org/wiki?curid=1182306" title="Krzyż Ottona i Matyldy">
Krzyż Ottona i Matyldy

Krzyż Ottona i Matyldy – krzyż procesyjny, przechowywany w skarbcu katedry w Essen, wykonany w X wieku (według jednej teorii w latach 973-982, według innej w latach 983-984). Zabytek sztuki ottońskiej. 
Jego nazwa pochodzi od księcia szwabskiego Ottona i jego siostry Matyldy, przełożonej klasztoru w Essen. Oboje byli wnukami cesarza Ottona I.
Opis zabytku.
Krzyż o wymiarach 44,5 x 29,5 cm jest wykonany z drewna dębowego. Jest to krzyż łaciński z ramionami zakończonymi trapezowato. Zakończenia przypominają kapitele, podobnie jak w przechowywanym w Akwizgranie krzyżu Lotara, króla Franków Zachodnich, który jest datowany na 984 r. Frontowa część krzyża jest pokryta złotą blachą wysadzaną perłami. W dolnej części znajduje się plakieta fundacyjna z emalii przedstawiająca fundatorów trzymających wspólnie krzyż. Postacie są podpisane: "Mathild Abba" ("Opatka Matylda") oraz "Otto Dux" ("Książę Otto"). Przedstawiona na krucyfiksie postać umęczonego Chrystusa jest również wykonana ze złotej blachy w technice trybowania. Wystający brzuch i asymetrycznie ułożona górna część korpusu mają analogię w krucyfiksie Gerona z katedry w Kolonii, co pozwala przyjąć, że krzyż został wykonany w Kolonii. Jako miejsce powstania brany jest pod uwagę także Trewir, ponieważ w tamtejszym warsztacie pracującym dla arcybiskupa Egberta powstała emaliowana plakieta fundacyjna. Możliwe jednak, że została ona połączona w krzyżem w innej miejscowości.
Pomiędzy stopami Chrystusa a plakietą fundacyjną znajduje się przedstawienie węża. Nawiązuje ono do wywyższenia węża miedzianego na pustyni (Lb 21,4-9). Według innej interpretacji jest tam przedstawiony bazyliszek, co stanowi nawiązanie do zapowiedzi triumfu Zbawiciela nad złem (Ps 91,13). Nad głową Chrystusa znajduje się druga plakieta z emalii, która w trzech rzędach zawiera inskrypcję: "IHC NA / ZARENVS / REX IVDEOR" ("Jezus Nazarejczyk Król Żydowski"). 
Tylna część krzyża jest pokryta złoconą blachą miedzianą. Na zakończeniach ramion krzyża znajdują się symbole czterech ewangelistów, a na skrzyżowaniu Baranek Boży. Wszystkie te przedstawienia łączy drzewo życia.
Symbolika i datowanie.
Kluczem do datowania zabytku jest odczytanie symboliki plakiety fundacyjnej. Są na niej przedstawieni Otto i Matylda w strojach dworskich, mimo że Matylda od 973 była opatką. Ten sposób przedstawienia miał zwrócić uwagę na jej pokrewieństwo z Ottonem. Zwraca także uwagę fakt, że książę nie ma insygniów władzy, takich jak miecz i włócznia. To także podkreśla, że obie postacie zostały pokazane jako rodzeństwo, a nie jako przedstawiciele władzy. Matylda odbiera z rąk brata krzyż. Otto trzyma go obiema rękoma z rozprostowanymi palcami, podczas gdy siostra odbiera go ściskając jedną ręką. Drugą dłonią czyni gest, interpretowany jako pozdrowienie lub gest przyjęcia. Równocześnie jej palce wskazują na Ukrzyżowanego, co jest uznawane za gest zgody.
Plakieta fundacyjna, szczególnie układ dłoni rodzeństwa, był wcześniej interpretowany jako przekazanie przez Ottona krzyża siostrze jako przedstawicielce opactwa, dla którego krzyż został przez niego ufundowany. To jednak nie tłumaczy w pełni sposobu ukazania obu postaci. Obecnie próbuje się odnosić treść plakiety do dziejów dynastii Ludolfingów. Zmarły 31 października 982 r. książę Otton był ostatnim męskim potomkiem cesarzowej Edyty, pierwszej żony cesarza Ottona I. Po śmierci brata dobra rodowe przejęła jego siostra. Jako ostatnia przedstawicielka tej gałęzi rodziny miała obowiązek zadbać o jej upamiętnienie. Plakieta symbolizuje zatem przejęcie przez Matyldę dziedzictwa po bezdzietnym Ottonie. Fundacja krucyfiksu nastąpiła zapewne niedługo po śmierci księcia w 983 lub 984, prawdopodobnie wraz z fundacją krzyża triumfalnego do kościoła św. Piotra i Aleksandra w Aschaffenburgu, gdzie Otto został pochowany. Malowana rama tego krzyża wykazuje podobieństwo z obramowaniem krzyża Ottona i Matyldy.

</doc>
<doc id="1182307" url="https://pl.wikipedia.org/wiki?curid=1182307" title="Katarzyna Luter">
Katarzyna Luter



</doc>
<doc id="1182309" url="https://pl.wikipedia.org/wiki?curid=1182309" title="Władysław Grzędzielski">
Władysław Grzędzielski



</doc>
<doc id="1182313" url="https://pl.wikipedia.org/wiki?curid=1182313" title="Grandpaparapa (Powrót króla)">
Grandpaparapa (Powrót króla)

Grandpaparapa (Powrót króla) – druga kompilacja nagrań polskiego rapera Liroya. Wydawnictwo ukazało się 21 grudnia 2007 roku nakładem oficyny DEF Entertainment należącej do rapera.
Pierwsza płyta to 18 utworów podsumowujących dotychczasową twórczość Liroya. Na drugim nośniku znalazły się album "East On Da Mic" wydany w 1992 roku pod pseudonimem P.M. Cool Lee.
Lista utworów.
CD1: (Best of 1994–2007)
CD2: (PM Cool Lee „East On Da Mic”)

</doc>
<doc id="1182315" url="https://pl.wikipedia.org/wiki?curid=1182315" title="Olympia Dukakis">
Olympia Dukakis

Olympia Mary Dukakis (ur. 20 czerwca 1931 w Lowell, zm. 1 maja 2021 w Nowym Jorku) − amerykańska aktorka pochodzenia greckiego. Laureatka Oscara dla najlepszej aktorki drugoplanowej za rolę w obrazie "Wpływ księżyca" (1987).
Życiorys.
Urodziła się w Lowell w stanie Massachusetts. Jej rodzicami byli Alexandra Christos i Constantine Dukakis, greccy imigranci. Miała brata, Apollo, a jej kuzynem jest Michael Dukakis, były gubernator Massachusetts, który był kandydatem Demokratów na prezydenta Stanów Zjednoczonych w wyborach w 1988 roku.
Znaczące role stworzyła m.in. w filmach: "Stalowe magnolie" (1989), "Symfonia życia" (1995), "I kto to mówi" (1989) i "Wpływ księżyca" (1987). Za rolę w tym ostatnim filmie otrzymała Oscara dla najlepszej aktorki drugoplanowej. Występowała również w spektaklach na Broadwayu.
Przez 55 lat (od 1962 do jego śmierci w styczniu 2018) była żoną aktora Louisa Zoricha, z którym miała trójkę dzieci.

</doc>
<doc id="1182330" url="https://pl.wikipedia.org/wiki?curid=1182330" title="Ratusz w Tarnowie">
Ratusz w Tarnowie

Ratusz w Tarnowie – historyczny budynek usytuowany pośrodku płyty tarnowskiego Rynku. Jeden z najbardziej charakterystycznych obiektów miasta i jeden z jego symboli. Pierwotnie był siedzibą rady miejskiej i sądu wójtowsko-ławniczego. Od 1931 r. jest siedzibą muzeum. Budowla jest przykładem architektury manierystycznej wyrastającej z renesansu. Ratusz znajduje się na Szlaku Renesansu w Małopolsce.
Historia.
Pierwsze wzmianki w źródłach pisanych o ratuszu ("praetorium") w Tarnowie, mieście lokowanym w 1330 r., pochodzą z 1448 i 1463 r. Pierwotnie mogła to być budowla drewniana lub drewniano-murowana, która wraz z całą zabudową miasta w obrębie murów została zniszczona w czasie pożaru w 1494 r. W jej miejsce powstały prawdopodobnie dwie murowane z cegły jednokondygnacyjne, niepodpiwniczone budowle stojące obok siebie w centrum placu rynkowego. Pozostałości pierwszej zachowały się w dzisiejszym trakcie wschodnim mieszczącym obecnie, szatnię i biuro. Przypuszczalnie pełniła ona funkcję siedziby sądu wójtowsko-ławniczego.
Część dzisiejszego traktu zachodniego zajmował właściwy ratusz z przylegającą od strony północno-zachodniej kwadratową wieżą zegarową. Pomiędzy budowlami znajdował się głęboki na 3 m „dół złoczyńców”. Była to ocembrowana studnia, która najprawdopodobniej pełniła funkcję więzienia miejskiego. „Dół złoczyńców”, obecnie przeszklony, jest widoczny z płyty rynku od strony północnej. W pobliżu ratusza do 1782 r. stała też szubienica. W pierwszej ćwierci XVI w. połączono w całość odrębne dotychczas budowle oraz nadbudowano piętro. Była to przebudowa utrzymana jeszcze w stylu późnogotyckim, o czym świadczy zachowany wewnątrz ceglany ostrołuk nadproża, zamykający wejście do ówczesnego ratusza. O prowadzonych wtedy pracach świadczy wzmianka z 1526 r., w której wymieniona jest wieża zegarowa.
W 1558 r. w księgach miejskich właściciel miasta hetman Jan Amor Tarnowski nakazał m.in., aby cały czas straże obserwowały miasto z wieży ratuszowej i w razie zauważenia ognia wszczynały alarm. W tym czasie rozpoczęła się najważniejsza przebudowa i rozbudowa obiektu, której zawdzięczamy wygląd obecny. Powiększono ratusz o podpiwniczoną część zachodnią. Następnie prosta, kubiczna bryła ratusza została zwieńczona wysoką, ceglaną ścianą attyki, za którą ukryto tzw. dach pogrążony. Attyka ta jest bardzo podobna do attyki krakowskich sukiennic z 1559 r. Attykę tarnowskiego ratusza, kontrastującą obecnie kolorem cegły z otynkowanymi ścianami budynku, ozdobiono 28 blendami, w których umieszczono portrety pieczętujących się herbem Leliwa „panów na Tarnowie” z podpisami. Byli tam m.in. uwiecznieni Spycimir, „założyciel miasta i zamku tarnowskiego oraz melsztyńskiego” oraz jego potomkowie piszący się z Tarnowa, Melsztyńscy, Tarnowscy z linii starszej i Jarosławscy. Ostatnim sportretowanym był zmarły w 1568 r. Stanisław Spytek Tarnowski (portrety te zostały usunięte przed 1800 r.). W zwieńczeniu attyki znalazły się maszkarony w liczbie 14 odpowiadającej liczbie członków władz Tarnowa. Oryginalne, wykonane z piaskowca wykazują duże podobieństwo do maszkaronów krakowskich Sukiennic, których autorem był Santi Gucci. W południowo-wschodnim narożniku budowli dodano ryzalit, w którym umieszczono klatkę schodową prowadzącą do pomieszczeń na piętrze. W wejściu do budynku umieszczono dekoracyjny zewnętrzny portal z kamienia pińczowskiego z trójkątnym przyczółkiem z herbem Leliwa. Na tarczy herbowej umieszczono litery TCVC – "Tarnoviae civitatis vera clenodium" („Tarnowskiego miasta prawdziwy klejnot”). Pod nim napis zawierający życzenie "Dominus custodiat introitum et exitum tuum" („Pan niech strzeże wejścia i wyjścia twego” Ps 121,8). Podwyższono też wieżę o część cylindryczną (kształt niespotykany w polskich ratuszach), która osiągnęła wysokość 28 metrów. Na jej szczycie umieszczono podwieszony na kroksztynach ganek, gdzie czuwała straż, która miała ostrzegać przed pożarem i nieprzyjacielem. Dach wieży wieńczyła blaszana Leliwa. Stanowisko straży ogniowej mieściło się na wieży ratuszowej aż do jeszcze w czasie II wojny światowej. Po tej największej przebudowie układ wnętrz ratusza przedstawiał się następująco: Na piętrze od zachodu mieściła się Sala Radziecka, gdzie odbywały się posiedzenia rady miejskiej i urzędował sąd wójtowsko-ławniczy. W drugim pomieszczeniu ulokowany był skarbiec, w którym przechowywano pieczęcie, księgi miejskie i przywileje.
W XIX w. oba pomieszczenia połączono tworząc dzisiejszą Salę Rady. Największym, położonym centralnie na piętrze pomieszczeniem ratusza była Sala Pospólstwa, w której dokonywano m.in. wyboru władz miejskich i uroczyście przyjmowano nowych obywateli miasta. Po stronie wschodniej piętra mieściła się kancelaria pisarza miejskiego oraz szafarnia, czyli kasa miejska. Na parterze znajdowała się tzw. wietnica, gdzie sprzedawano towary zastrzeżone tylko dla miasta: sól, świece łojowe, dziegieć (smoła drzewna), oraz waga miejska, zbrojownia i mieszkanie dla instygatora – oskarżyciela publicznego.
Przebudowa ratusza w latach 60. XVI w. uczyniła z niego prawdziwe "palazzo pubblico" w skali i warunkach polskich, chociaż postacie Leliwitów na attyce przypominały kto założył miasto i kto jest jego właścicielem. Kolejne wieki nie przyniosły istotnych zmian w wyglądzie ratusza poza dobudowaniem od południa budynku wagi miejskiej widocznego na akwareli Zygmunta Vogla z 1800 r.
W 1631 r. tarnowianin Paweł Biel[ski] wykonał dzwony do zegara, który uległ zniszczeniu podczas pożaru całego miasta w 1663 r. Dzwony zachowały się jednak i są dzisiaj eksponowane w Sali Pospólstwa. Po odbudowie ratusza w jego wieży został zamontowany zegar funkcjonujący do dziś z czynnym do dziś mechanizmem typu szkieletowego. Jest najstarszym chodzącym zegarem wieżowym w Małopolsce. Prawdopodobnie w 1727 r. malarz Gabriel Malinowski z inspiracji wójta Walentego Gienkiewicza wykonał polichromię w ratuszowej Sali Pospólstwa. Wzorem dla niej były miedzioryty z książki franciszkańskiego lekarza Francesca Pony Emblematy święte przemiany serca albo z serca wybrane, wydanej w Weronie w 1645 r. W 1768 r. ratusz został ograbiony przez wojska rosyjskie. Skradziono m.in. pieczęcie miejskie. W 1792 r. pożar zniszczył konstrukcję dachową ratusza.
Od 1846 r. na podstawie umowy między miastem a księciem Władysławem Sanguszką wieżę ratusza wieńczy herb Sanguszków Pogoń. W prawdzie jeszcze drugiej połowie XVIII w. zastąpił on Leliwę (z Pogonią na wieży malował ratusz jeszcze Zygmunt Vogel), ale później władze miasta wróciły do starego symbolu, o co Władysław Sanguszko wytoczył im proces. W 1862 r. staraniem miasta odnowiono budynek ratusza. Podczas prac odnaleziono zamurowane wejście do piwnicy, w której znaleziono miecze, naczynia i śmigownice żelazne. W latach 1889–1892 przebudowano ratusz w duchu historyzmu według projektu Szczęsnego Zaremby. W jego ramach wyburzono przybudówkę od południa. Poza tym zachowano zewnętrzną bryłę budynku, natomiast daleko idącym zmianom uległy wnętrza, szczególnie parteru, gdzie wyburzono znajdujące się w złym stanie sklepienia, zastępując je stropami Kleina. Oryginalne sklepienia kolebkowe pozostały jedynie w części wschodniej. Na piętrze poszerzono i ozdobiono neorenesansowymi i stiukami Salę Rady, nadając jej reprezentacyjny charakter. W wejściu do niej umieszczono renesansowy portal, którego nadproże opatrzono inskrypcją "Iustitiae fundamentum fides" – „Wiara podstawą sprawiedliwości”, prowadził on niegdyś z klatki schodowej do pomieszczeń na piętrze. Podczas tej przebudowy wnętrze klatki schodowej otrzymało wówczas rzeźbioną dekorację heraldyczną z herbami: Sobieskich, Sasów, Wazów, orłami piastowskim i zygmuntowskim oraz inicjałem Kazimierza Wielkiego.
30 października 1918 r. w Sali Pospólstwa na uroczystym posiedzeniu rady miejskiej burmistrz Tadeusz Tertil ogłosił, że wolny od sił zbrojnych zaborcy Tarnów podporządkowuje się rządowi niepodległej Polski. W latach 1925–1929 przeprowadzono kolejny remont budynku (m.in. przebudowa ganku wieży i attyki z zastąpieniem wazonów i maszkaronów kopiami odkutymi przez Bronisława Kulkę). 20 grudnia 1931 r. w salach ratuszowych otwarto wspólną wystawę Muzeów Diecezjalnego i Miasta Tarnowa. W listopadzie 1940 r. niemiecki Magistrat zarządził usunięcie zbiorów z ratusza. W 1945 r. ratusz został przejęty przez nowo utworzone Muzeum Ziemi Tarnowskiej. Przechowywano w nim i zabezpieczano dzieła sztuki, zbiory bibliotek i archiwów pochodzące z opuszczonych pałaców i dworów. Największą część stanowiły zbiory z pałacu Sanguszków w Gumniskach. W maju 1947 r. w pomieszczeniach ratusza wystawę „Portret polski XVII i XVIII wieku”, a rok później „Rzemiosło artystyczne XVI–XIX wieku”. W latach 1962–1968 przeprowadzono rewaloryzację budynku ratusza na cele muzealne według koncepcji Józefa E. Dutkiewicza. Podczas prac osadzono na attyce oryginalne maszkarony, przywrócono obok budynku kamienny bruk. Wyeksponowano też odkryte w Sali Pospólstwa fragmenty polichromii z XVIII w. W 1964 r. zespół archeologów z Karpackiej Ekspedycji Archeologicznej przeprowadził badania sondażowe w piwnicach i wokół ratusza.
W 1970 r. wprowadzono w ratuszu stałą wystawę Muzeum Okręgowego. 11 czerwca 1972 r. podczas Dni Tarnowa z wieży ratuszowej pierwszy raz zagrano hejnał tarnowski skomponowany przez Stanisława Rzepeckiego. Z kolei podczas Dnia Tarnowa w 1980 r. uruchomiono naprawiony zegar na wieży ratuszowej. Zegar naprawił pracownik Muzeum Okręgowego w Tarnowie Piotr Jamrozik, a nowe dzwony odlano bezpłatnie w odlewni Jana Felczyńskiego w Przemyślu. W pierwszym dziesięcioleciu XXI w. przeprowadzono kolejny, gruntowny remont ratusza. Zakonserwowano attykę, skuto tynki i ponownie otynkowano elewację (w trakcie prac odkryte zostały poszczególne fazy budowy ratusza), poza tym zaadaptowano na potrzeby magazynów nieużytkowe dotychczas poddasze oraz piwnice, gdzie umieszczono między innymi bazę edukacyjną. Wykonano nowy strop w Sali Pospólstwa. Jako jedyny nowoczesny element wprowadzono zawieszone na metalowej konstrukcji szklane schody prowadzące na poddasze.
W październiku 2006 r. otwarto „kapsułę czasu” – ołowiany pojemnik umieszczony w 1927 r. w kuli na wieży ratusza, zawierający dokumenty oraz banknoty i monety o nominałach używanych w tym właśnie roku. Po renowacji kuli włożono do niej „przesyłkę w przyszłość”. 9 listopada 2007 r. w liczbie 1 mln 100 tys. egzemplarzy weszła do obiegu moneta dwuzłotowa przedstawiająca tarnowski ratusz. Budynek ratusza po remoncie otwarty został 15 listopada 2010 r.

</doc>
<doc id="1182334" url="https://pl.wikipedia.org/wiki?curid=1182334" title="Aripert I">
Aripert I

Aripert I (również Aribert) (ur. ?, zm. 661) – król Longobardów w latach 653-661.
Był synem Gundoalda, księcia Asti, który przekroczył Alpy z Bawarii wraz z siostrą Teodelindą. Jako krewny bawarskiego domu książęcego, bywa nazywany założycielem dynastii bawarskiej.
Był pierwszym rzymskokatolickim królem Longobardów, wybranym po zamordowaniu ariańskiego Rodoalda. Nie był wojownikiem, głównie znany był ze swych kościelnych darowizn. Rozpowszechniał katolicyzm w całym państwie Longobardów i zbudował w stolicy w Pawii kościół Najświętszego Zbawiciela. Pozostawił królestwo w pokojowym stanie, prosząc arystokratów o wspólny wybór swych dwóch synów Perktarita (zwanego też Berthari) i Godeperta, i jego prośba została spełniona.

</doc>
<doc id="1182344" url="https://pl.wikipedia.org/wiki?curid=1182344" title="Godepert">
Godepert

Godepert (również Gundipert, Godebert, Godipert, Godpert, Gotebert, Gotbert, Gotpert, Gosbert lub Gottbert) – król Longobardów w 661, starszy syn i następca Ariperta I.
Był arianinem, który rządził ze starożytnej stolicy Pawii, podczas gdy jego brat Perctarit, rzymski katolik, rządził z Mediolanu. W wojnie ze swym bratem – rozpoczętej w tym samym roku – wezwał księcia Grimoalda I, który zabił go w jego pałacu "Reggia" w Pawii. Jego syn Raginpert zdołał uciec i rządził później. Lecz najpierw to Grimoald przejął tron.

</doc>
<doc id="1182345" url="https://pl.wikipedia.org/wiki?curid=1182345" title="Cold War">
Cold War



</doc>
<doc id="1182346" url="https://pl.wikipedia.org/wiki?curid=1182346" title="Dendrelaphis pictus">
Dendrelaphis pictus



</doc>
<doc id="1182356" url="https://pl.wikipedia.org/wiki?curid=1182356" title="Ratusz w Płocku">
Ratusz w Płocku

Ratusz w Płocku – znajduje się na Starym Rynku pod numerem 1. Jest jednym z najokazalszych gmachów Starego Miasta.
Historia.
Pierwszy ratusz w Płocku mieścił się od pocz. XV wieku na środku rynku i został rozebrany na początku XIX wieku. Reprezentował styl gotycki.
Istniejący klasycystyczny, dwupiętrowy ratusz został wybudowany w latach 1824-1827, według projektu Jakuba Kubickiego – architekta rządowego i ucznia Dominika Merliniego (któremu czasem jest przypisywane autorstwo projektu). Budynek był kilkukrotnie rozbudowywany i przebudowywany, m.in. w 1837, kiedy to dodano wieżyczkę, w II poł. XIX w. i w 1930, kiedy to zespolono z ratuszem sąsiednie kamienice, w tym budynek Adama Jędrzejowicza. Zajmuje całą północno-zachodnią pierzeję placu.
23 września 1831 w Sali Sejmowej na piętrze odbyło się ostatnie posiedzenie Rządu Narodowego i powstańczego Sejmu Królestwa Polskiego. Wśród uczestników obrad znajdowali się generał Józef Bem i historyk Joachim Lelewel.
Od 1962 roku płocki ratusz figuruje w rejestrze zabytków Narodowego Instytutu Dziedzictwa. W 1998 przed ratuszem wybudowano fontannę.
Architektura.
Ratusz liczy trzy kondygnacje i jest jednym z największych budynków miejskich na Mazowszu. Najstarsza, środkowa część fasady jest ozdobiona kolumnami jońskimi i herbem Płocka. Nad wejściem znajduje się balkon, nad którym umieszczono fryz i tympanon z herbem Płocka.
Najwyższym elementem budynku jest ośmioboczna, obita blachą wieża z zegarem, dobudowana w 1837.
Hejnał.
Z wieży Ratusza, codziennie o godz. 12:00 i 18:00, grany jest hejnał Płocka, a wykonuje go strażnik miejski. Autorem hejnału jest ks. Kazimierz Starościński, profesor śpiewu w Wyższym Seminarium Duchownym w Płocku. Atrakcją są też ruchome rzeźby Władysława Hermana i Bolesława Krzywoustego w scenie pasowania na rycerza.

</doc>
<doc id="1182359" url="https://pl.wikipedia.org/wiki?curid=1182359" title="Międzynarodowy Rok Astronomii 2009">
Międzynarodowy Rok Astronomii 2009

Międzynarodowy Rok Astronomii – rok 2009 ustanowiony został przez Zgromadzenie Ogólne ONZ rokiem astronomii. Okazją do tego była rocznica 400 lat od pierwszego użycia teleskopu przez Galileusza.
Cel.
Celem Roku było zwiększenie zainteresowania społeczeństw astronomią oraz nauką w ogóle, wskazanie korzyści jakie ludzkość odnosi z ich rozwoju, przekazanie najnowszych wyników badań, a także rozwój pokojowych metod współpracy między narodami.
Pomysł roku astronomii wyszedł od Międzynarodowej Unii Astronomicznej (IAU), ale formalny wniosek do ONZ zgłosiły Włochy, gdyż tylko kraje członkowskie są do tego uprawnione. W roku 2005 UNESCO zarekomendowało Zgromadzeniu Ogólnemu przyjęcie uchwały o roku astronomii. Rezolucja została przyjęta podczas 62. Sesji Zgromadzenia Ogólnego ONZ w dniu 20 grudnia 2007 roku.
Wydarzenia.
W roku 2009 miały miejsce następujące rocznice i wydarzenia:
Program obchodów.
Powołany został międzynarodowy komitet organizacyjny roku oraz narodowe komitety w wielu krajach (w tym w Polsce). Ogólnoświatowe projekty Międzynarodowego Roku Astronomii 2009:
Z tej okazji również Poczta Polska wydała znaczek, ukazujący w symboliczny sposób, jak obserwacja nieba przekłada się na język plastyczny.

</doc>
<doc id="1182361" url="https://pl.wikipedia.org/wiki?curid=1182361" title="Alliaria petiolata">
Alliaria petiolata



</doc>
<doc id="1182364" url="https://pl.wikipedia.org/wiki?curid=1182364" title="27. Kongres Stanów Zjednoczonych">
27. Kongres Stanów Zjednoczonych

Kongres Stanów Zjednoczonych dwudziestej siódmej kadencji – federalna władza ustawodawcza, składająca się z Izby Reprezentantów i Senatu, zebrał się po raz pierwszy 4 marca 1841, rozpoczynając tym samym kadencję trwającą do 4 marca 1843. Kongres 27. kadencji obradował w czasie, gdy urząd prezydenta Stanów Zjednoczonych sprawował William Henry Harrison oraz przez pierwsze dwa lata rządów jego następcy – Johna Tylera.
Liczba miejsc w Izbie Reprezentantów tej kadencji została wyznaczona na podstawie piątego spisu powszechnego Stanów Zjednoczonych, przeprowadzonego w roku 1830. W obu izbach Kongresu większość stanowili wigowie.
Sesje Kongresu.
4 marca 1841 – 4 marca 1843
Stosunek delegatów według partii.
Poniższe zestawienie przedstawia przynależność partyjną kongresmenów w dniu rozpoczęcia pierwszej sesji Kongresu tej kadencji. Późniejsze zmiany w strukturze partyjnej ukazane są w części „Zmiany przynależności partyjnej”.

</doc>
<doc id="1182369" url="https://pl.wikipedia.org/wiki?curid=1182369" title="Tomasz Paine">
Tomasz Paine



</doc>
<doc id="1182370" url="https://pl.wikipedia.org/wiki?curid=1182370" title="Franco Ferrara">
Franco Ferrara

Franco Ferrara (ur. 4 lipca 1911 w Palermo, zm. 6 października 1985 we Florencji) – włoski dyrygent.
W latach 1944-1945 dyrygent orkiestry Accademia Nazionale di Santa Cecilia w Rzymie. W latach późniejszych ze względu na słaby stan zdrowia skupił się na pracy nauczyciela.

</doc>
<doc id="1182371" url="https://pl.wikipedia.org/wiki?curid=1182371" title="Armoracia rusticana">
Armoracia rusticana



</doc>
<doc id="1182373" url="https://pl.wikipedia.org/wiki?curid=1182373" title="The Soft Boys">
The Soft Boys

The Soft Boys – angielski zespół rockowy.
Zespół został założony przez Robyna Hitchcocka pod nazwą „Dennis and the Experts”, która w 1976 roku została zmieniona na „The Soft Boys”.
Historia.
Zespół zadebiutował w roku 1977 singlem "Give It to The Soft Boys" wydanym nakładem wytwórni Rough Records. Wkrótce po tym gitarzysta Alan Davies został zastąpiony przez Kimberley'a Rewa. Dwa lata później zespół wydał swój pierwszy album zatytułowany "A Can of Bees" za pomocą własnej wytwórni Two Crabs. Po wydaniu albumu zespół opuścił basista Andy Metcalfe, a na jego miejsce zastąpił Matthew Seligman. W 1980 roku ukazał się album "Underwater Moonlight" nakładem wytwórni Armageddon który jest uważany za największe osiągnięcie grupy.
W 1981 roku zespół rozpadł się, a Hitchcock rozpoczął karierę solową. Później zespół się reaktywował i ponownie rozpadł w 2003 roku.

</doc>
<doc id="1182375" url="https://pl.wikipedia.org/wiki?curid=1182375" title="Soft Boys">
Soft Boys



</doc>
<doc id="1182378" url="https://pl.wikipedia.org/wiki?curid=1182378" title="Lista gwiazd w gwiazdozbiorze Warkocza Bereniki">
Lista gwiazd w gwiazdozbiorze Warkocza Bereniki

Zestawienie to zawiera gwiazdy w gwiazdozbiorze Warkocza Bereniki do jasności 6,5 (gwiazdy widoczne gołym okiem). Dodatkowo uwzględniono w nim także inne ciekawe obiekty gwiazdowe.

</doc>
<doc id="1182385" url="https://pl.wikipedia.org/wiki?curid=1182385" title="Brassica nigra">
Brassica nigra



</doc>
<doc id="1182386" url="https://pl.wikipedia.org/wiki?curid=1182386" title="The Smithereens">
The Smithereens

The Smithereens – amerykańska grupa rockowa założona w 1980 roku w New Jersey.
Zespół założyli wokalista Pat DiNizio, gitarzysta Jim Babjak, gitarzysta basowy Mike Mesaros oraz perkusista Dennis Diken. Początkowo współpracowali z kompozytorem Otisowi Blackwellowi jako grupa akompaniująca. W 1986 roku zespół wydał debiutancki album "Especially for You" wydany nakładem Enigma Records. Płyta oraz singel „Blood and Roses” pochodzący z tego albumu zyskała duże uznanie w radiach studenckich. Dwa lata później, po długiej trasie koncertowej, zespół wydał album "Green Thoughts". Jednak największym sukcesem okazał się trzeci krążek – "Smithereens 11".
Utwory zespołu często pojawiają się na filmowych ścieżkach dźwiękowych. Na 2008 rok zapowiadany jest nowy album zespołu.

</doc>
<doc id="1182387" url="https://pl.wikipedia.org/wiki?curid=1182387" title="Borgward">
Borgward

Borgward – dawny niemiecki producent samochodów osobowych i sportowych z siedzibą w Bremie działający w latach 1929–1962.
Historia.
Początki.
Przedsiębiorstwo założył Carl F. W. Borgward w Bremie w 1929 roku, nazywając je od swojego nazwiska. Po roku 1930 przemysłowiec przejął zakłady Hansa-Lloyd Automobilwerke i uruchomił produkcję popularnego samochodu trzykołowego o nazwie Pionier. Rozwój firmy umożliwił produkcję coraz większych samochodów, między innymi Hansa 1700 oraz sześciocylindrowego Borgwarda 2300. 
Okres powojenny.
Po zniszczeniach wojennych Carl Borgward niezwłocznie po zwolnieniu z niewoli alianckiej przystąpił do odbudowy zakładów i już w 1952 wprowadził do produkcji całkowicie nową konstrukcję samochodu z karoserią samonośną Hansa 1500 oraz większy model Hansa 2400. Następnie w 1954 wprowadzono nowy model klasy średniej Borgward Isabella, który zdobył dużą popularność – do roku 1962 wyprodukowano ponad 200 tysięcy sztuk, co przełożyło się na jego szczególną rozpoznawalność w kolejnych latach. Jednocześnie wprowadzono do produkcji nowe modele Arabella i Alexander oraz P100.
Upadek.
Na przełomie lat 50. i 60. XX wieku konstrukcje Borgwarda zmagały się z negatywną reputacją wywołaną niedopracowaniem technicznym pojazdów, pomimo zastosowania innowacyjnych jak na ówczesne lata rozwiązań technicznych. Wskutek systematycznie pogarszającej się sytuacji finansowej, w 1961 na żądanie kredytodawców koncern został postawiony w stan upadłości, która skutkowała ostatecznym bankructwem i zakończeniem działalności w kolejnym roku. Linie produkcyjne modeli Isabella i P100 zostały sprzedane do Meksyku, gdzie w latach 1967-1970 oba te pojazdy były produkowane w niewielkich ilościach.

</doc>
<doc id="1182392" url="https://pl.wikipedia.org/wiki?curid=1182392" title="Wasabia japonica">
Wasabia japonica



</doc>
<doc id="1182396" url="https://pl.wikipedia.org/wiki?curid=1182396" title="Rocket 88">
Rocket 88

Rocket 88 – brytyjska supergrupa grająca boogie-woogie założona w 1979 roku.
Nazwa zespołu pochodzi od utworu Jackie Brensona o tej samej nazwie wydanego w 1951 nazywanego pierwszym rock'n'rollowym singlem wszech czasów.
Pod szyldem zespołu ukazał się tylko jeden album nagrany podczas koncertu w Hanowerze i wydany nakładem Atlantic. Na albumie znalazły się m.in. standardy "St. Louis Blues" oraz "Roll 'em Pete". Po śmierci Alexisa Kornera w 1984 zespół zakończył działalność.

</doc>
<doc id="1182400" url="https://pl.wikipedia.org/wiki?curid=1182400" title="Łódź Olechów">
Łódź Olechów

Łódź Olechów – stacja towarowa w łódzkiej dzielnicy Widzew, w obrębie łódzkiej kolei obwodowej. Jeden z największych w Polsce kolejowych terminali towarowych.
Historia.
Wybudowany przez Niemców (rękami Żydów z łódzkiego getta), od początku swojego funkcjonowania należał do największych dworców towarowych w Europie. Początkowo w skład kompleksu, prócz parowozowni, wieży wodnej (już nieczynnej) i szeregu budynków administracyjno-magazynowych, wchodził również przystanek osobowy – jego likwidacja nastąpiła w roku 1960.
Na początku lipca 1945 kilka band czerwonoarmistów z dwóch pociągów stojących na stacji dokonało zbrojnej napaści na okoliczne wsie (Zalesie, Feliksin, Hutę Szklaną, jak również sam Olechów). Łupem padł dobytek mieszkańców, którzy chowali się w miejscowych lasach.
Na terenie stacji funkcjonowało do pierwszej połowy lat 80 XX wieku kino „Kolejarz”.

</doc>
<doc id="1182401" url="https://pl.wikipedia.org/wiki?curid=1182401" title="Półgęsek">
Półgęsek

Półgęsek – potrawa popularna w kuchni staropolskiej. Znany jest również pod nazwą półgąsek lub pierśnik.
Wytwarzało się je z piersi gęsiej oczyszczonej z kości, ale z zachowaną skórą, następnie peklowanej i wędzonej. W niektórych regionach Rzeczypospolitej półgęsek robiono z całej połówki korpusu gęsi (bez nóg i szyi). Półgęski traktowano jako danie dość luksusowe, przeważnie jadano je w dworach szlacheckich. W XIX w. rozpowszechniły się na Pomorzu, gdzie powszechny stał się chów gęsi na podroby. Podroby eksportowano do Francji (na pasztet strasburski), a mięso wykorzystywano na lokalnym rynku. Bardzo znane były też półgęski litewskie.
Obecnie wyrabiany na Pomorzu jako tzw. produkt regionalny.

</doc>
<doc id="1182402" url="https://pl.wikipedia.org/wiki?curid=1182402" title="Tomasz Peta">
Tomasz Peta

Tomasz Bernard Peta (ur. 20 sierpnia 1951 w Inowrocławiu) – polski duchowny rzymskokatolicki, administrator apostolski Astany w latach 1999–2003, arcybiskup metropolita Astany od 2003, przewodniczący Konferencji Episkopatu Kazachstanu w latach 2003–2015.
Życiorys.
Urodził się 20 sierpnia 1951 w Inowrocławiu, gdzie ukończył I Liceum Ogólnokształcące im. Jana Kasprowicza. Po ukończeniu seminarium duchownego w 1976 w Gnieźnie przyjął święcenia prezbiteratu z rąk kardynała Stefana Wyszyńskiego – prymasa Polski.
W 1990 wyjechał do Kazachstanu jako misjonarz i został proboszczem parafii pw. Matki Bożej Królowej Pokoju w Oziornoje. Funkcję tę pełnił do 1999 roku.
6 sierpnia 1999 został administratorem apostolskim w Astanie, a 15 lutego 2001 został mianowany biskupem tytularnym Bendy. Święcenia biskupie otrzymał 19 marca 2001 w bazylice św. Piotra na Watykanie. Głównym konsekratorem był papież Jan Paweł II, a współkonsekratorami kardynał Angelo Sodano – sekretarz stanu Stolicy Apostolskiej i Giovanni Battista Re – kardynał prefekt Kongregacji ds. Biskupów.
17 maja 2003 papież Jan Paweł II po zmianie struktury katolickich diecezji kazachstańskich. Astańska administratura apostolska została podniesiona do godności archidiecezji i tym samym bp. Tomasz Peta, został arcybiskupem metropolitą nowo utworzonej archidiecezji Najświętszej Maryi Panny w Astanie.
W latach 2003–2015 przez dwie kadencje pełnił funkcję przewodniczącego Konferencji Episkopatu Kazachstanu.
5 maja 2008 roku został członkiem Kongregacji ds. Duchowieństwa.
W 2011 był współkonsekratorem podczas sakry biskupa diecezjalnego Ałmaty José Luísa Mumbieli Sierry, a także administratora apostolskiego Atyrau Adelia Dell’Oro (2013).
1 marca 2019 wziął udział w wizycie "ad limina apostolorum" w Watykanie z papieżem Franciszkiem wraz z biskupami Kazachstanu, oraz przedstawicielami Kościoła z Azji środkowej.

</doc>
<doc id="1182405" url="https://pl.wikipedia.org/wiki?curid=1182405" title="Droga krajowa B27 (Niemcy)">
Droga krajowa B27 (Niemcy)

Droga krajowa 27 () – niemiecka droga krajowa przebiegająca z północy na południe z Blankenburga w Saksonii-Anhalcie przez Getyngę, Fuldę, Würzburg, Heilbronn, Stuttgart do granicy ze Szwajcarią koło Neuhaus am Randen i dalej za Szafuzą przez Jestetten i Lottstetten ponownie do granicy ze Szwajcarią w Badenii-Wirtembergii.
Droga krajowa 27a (). W ten sposób oznakowane są alternatywne przebiegi drogi.
Ograniczenia.
Od sierpnia 2005 fragment pomiędzy węzłem "Friedland" na autostradzie A38 do węzła "Fulda-Nord" na autostradzie A7 zamknięty został dla samochodów ciężarowych powyżej 12t.
Trasy europejskie.
Droga pomiędzy Bad Dürrheim a skrzyżowaniem z autostradą A864 jest częścią trasy europejskiej E531.
Miejscowości leżące przy B27.
Saksonia-Anhalt.
Blankenburg (Harz), Hüttenrode, Rübeland, Elbingerode (Harz), Rothenhütte, Elend.
Dolna Saksonia.
Braunlage, Bad Lauterberg im Harz, Herzberg am Harz, Gieboldehausen, Wollbrandshausen, Ebergötzen, Waake, Getynga, Groß Schneen, Friedland.
Hesja.
Hebenshausen, Witzenhausen, Bad Sooden-Allendorf, Eschwege, Oetmannshausen, Wichmannshausen, Sontra, Cornberg, Asmushausen, Bebra, Blankenheim, Mecklar, Friedlos, Bad Hersfeld, Unterhaun, Sieglos, Odensachsen, Neukirchen, Rothenkirchen, Burghaun, Hünfeld, Marbach, Fulda, Rothemann.
Bawaria.
Motten, Kothen, Speicherz, Bad Brückenau, Oberleichtersbach, Untergeiersnest, Neuwirtshaus, Untererthal, Hammelburg, Weyersfeld, Höllrich, Heßdorf, Karsbach, Gössenheim, Eußenheim, Karlstadt, Himmelstadt, Zellingen, Thüngersheim, Veitshöchheim, Würzburg, Höchberg.
Badenia-Wirtembergia.
Tauberbischofsheim, Königheim, Schweinberg, Hardheim, Höpfling, Walldürn, Buchen (Odenwald), Heidersbach, Rittersbach, Elztal (Odenwald), Mosbach, Neckarzimmern, Gundelsheim, Offenau, Bad Friedrichshall, Neckarsulm, Heilbronn, Talheim, Lauffen am Neckar, Kirchheim am Neckar, Walheim, Besigheim, Bietigheim-Bissingen, Tamm, Ludwigsburg, Kornwestheim, Stuttgart, Leinfelden-Echterdingen, Filderstadt, Aichtal, Walddorfhäslach, Pliezhausen, Kirchentellinsfurt, Tybinga, Gomaringen, Dußlingen, Ofterdingen, Bodelshausen, Hechingen, Bisingen, Balingen, Endingen, Erzingen, Dotternhausen, Schömberg, Neukirch, Rottweil, Laufen, Deißlingen, Trossingen, Schwenningen, Bad Dürrheim, Donaueschingen, Hüfingen, Behla, Riedböhringen, Blumberg, Randen, Kommingen, Neuhaus am Randen.
Historia.
Wyznaczona w 1932 r. "Reichsstasse 27" połączyła w jedną wiele historycznych dróg.
Blankenburg–Göttingen
Fragment między Blankenburgiem a Elbingerode oddano do użytku w 1837 r. jako "Elbingeröder Straße". Część z Elbingerode do Bad Lauterberg oddano w 1860
Fulda–Hammelburg
Utwardzona droga zwana "Abtsweg" powstała tu między 1779 i 1785 rokiem i była stosunkowo szeroka. W latach 1898-1902 fragment koło Motten zastąpiono drogą bardziej krętą, ale o mniejszym wzniesieniu.
Würzburg–Stuttgart
Pierwsze fragmenty utwardzonej drogi między Würzburgiem i Wiesenbach zostały wybudowane na tej trasie w 1755 r. Droga była oznakowana jako Badeńska droga krajowa nr 3. Odcinek Heilbronn – Stuttgart powstał w 1737 roku i był pierwszą utwardzoną drogą w Wirtembergii.
Stuttgart-Szafuza
Droga zwana również "Schweizer Straße", stanowiła ważny szlak komunikacyjny w ówczesnej Wirtembergii i dlatego jej rozbudowę ukończono już w XVIII wieku

</doc>
<doc id="1182406" url="https://pl.wikipedia.org/wiki?curid=1182406" title="Brachypelma angustum">
Brachypelma angustum

Brachypelma angustum – duży pająk z rodziny ptaszników.
Ptasznik naziemny, zamieszkujący wilgotne lasy południowego Meksyku i Ameryki Środkowej.
Osiąga około 6-7 cm, ciało masywne (charakterystyczne dla ptaszników naziemnych z rodzaju "Brachypelma"), przy czym samica jest większa i masywniejsza od samca.
Ubarwienie odwłoku i karapaksu przeważnie ciemnobrązowe, a odnóża szare lub czarne.
Samica żyje często dłużej niż 10 lat (czasem nawet 15-20 lat).
Gatunek z reguły dość łagodny i rzadko trafiają się osobniki agresywnie reagujące na bodźce.
Jad słaby, nie stanowi zagrożenia dla człowieka.
Gatunek objęty konwencją waszyngtońską (CITES).

</doc>
<doc id="1182408" url="https://pl.wikipedia.org/wiki?curid=1182408" title="Michaił Pankiewicz">
Michaił Pankiewicz

Michaił Iwanowicz Pankiewicz, ros. "Михаил Иванович Панкевич", "Mihail Ivanovich Pankevich" (ur. 1757, zm. 14.08.1812) – rosyjski matematyk.
Życiorys.
Ukończył seminarium w Kijowie, studiował na Uniwersytecie Moskiewskim, gdzie w 1791 został profesorem nadzwyczajnym katedry matematyki stosowanej. W latach 1805-1808 i 1811-1812 był dziekanem wydziału fizyczno-matematycznego. Zginął podczas obrony Moskwy.

</doc>
<doc id="1182409" url="https://pl.wikipedia.org/wiki?curid=1182409" title="Droga krajowa B27a (Niemcy)">
Droga krajowa B27a (Niemcy)



</doc>
<doc id="1182412" url="https://pl.wikipedia.org/wiki?curid=1182412" title="Lunar Society">
Lunar Society

Lunar Society (do 1775 – Lunar Circle) – koło dyskusyjne istniejące w Birmingham od 1765 do 1813. Jego członkowie spotykali się przy pełni księżyca, by dyskutować rozmaite kwestie filozoficzne, niekiedy również przeprowadzali eksperymenty naukowe. Jego członkami były wybitne postaci świata ówczesnej nauki angielskiej: Matthew Boulton, Erasmus Darwin, James Watt, Joseph Priestley, , , Josiah Wedgwood, oraz William Withering. 
Spotkania odbywały się w domu Boultona - Soho House, u Darwina w Lichfield oraz w (mieszkał tam Samuel Galton). Poza osobami wymienionymi wyżej było jeszcze wielu korespondentów oraz okazjonalnych gości takich jak: Sir Richard Arkwright, John Baskerville, , , Richard Lovell Edgeworth, Benjamin Franklin, Thomas Jefferson, , , John Smeaton, , , Joseph Wright, James Wyatt, , a także członek parlamentu .
Erasmus Darwin określił te spotkania jako "„a little philosophical laughing”". Dawały one członkom możliwość wymieniania opinii i dzielenia się swymi nowatorskimi pomysłami.
Ku ich pamięci powstało osiem pomników z piaskowca zwanych .

</doc>
<doc id="1182414" url="https://pl.wikipedia.org/wiki?curid=1182414" title="LZO">
LZO



</doc>
<doc id="1182419" url="https://pl.wikipedia.org/wiki?curid=1182419" title="Jezioro Łabap">
Jezioro Łabap



</doc>
<doc id="1182421" url="https://pl.wikipedia.org/wiki?curid=1182421" title="Jezioro Mulik">
Jezioro Mulik



</doc>
<doc id="1182423" url="https://pl.wikipedia.org/wiki?curid=1182423" title="Pułk Lotnictwa Myśliwskiego Normandia-Niemen">
Pułk Lotnictwa Myśliwskiego Normandia-Niemen

Pułk Lotnictwa Myśliwskiego „Normandia-Niemen” (, , ) – pułk lotnictwa myśliwskiego Sił Zbrojnych Wolnej Francji, walczący u boku wojsk radzieckich podczas II wojny światowej.
Geneza.
W lutym 1942 szef sztabu Sił Lotniczych Wolnej Francji gen. Martial Valin przedstawił pomysł utworzenia francuskiej jednostki lotniczej w składzie Armii Czerwonej, która walczyłaby z Niemcami na froncie wschodnim. Idea ta pojawiła się wskutek sugestii gen. Charles’a de Gaulle’a, aby Francuzi walczyli z Niemcami na wszystkich frontach II wojny światowej. Po uzyskaniu zgody odpowiednich rządów i organów decyzyjnych uzgodniono, że francuscy piloci będą operacyjnie podlegać Sowietom, lecz będą dowodzeni przez własnych oficerów. Sprzęt wojskowy i zaopatrzenie miał dostarczyć ZSRR.
Początek istnienia jednostki.
Francuzi utworzyli Grupę Myśliwską nr 3 (Groupe de Chasse 3), która otrzymała nazwę „Normadia”. Składała się z trzech eskadr: „Rouen”, „Le Havre” i „Cherbourg”. Godłem Grupy był herb Normandii, tj. dwa złote lamparty. Lotnicy rekrutowali się głównie z Bliskiego Wschodu i Wielkiej Brytanii. 12 listopada 1942 grupa 62 pilotów i mechaników została przetransportowana samolotami z Rayaku w Libanie do Bagdadu, a stamtąd koleją do Teheranu. Ze stolicy Iranu trzy sowieckie samoloty transportowe zabrały ich do Baku, a następnie do Moskwy. Ostatecznie 2 grudnia trafili do bazy szkoleniowej Iwanowo. Szkolenie lotnicze odbywało się na samolotach UT-2 i starszych U-2 (tzw. kukuruźnikach), a następnie na 2-miejscowych Jak-7, aby ostatecznie przejść na samoloty myśliwskie Jak-1. 11 marca 1943 Pułk „Normandie” zakończył oficjalnie szkolenie.
Walki na froncie wschodnim.
Pułk został przydzielony na lotnisko Połotnianyj Zawod, wchodząc w skład sowieckiej 1 Armii Lotniczej. Pierwsze zwycięstwo powietrzne uzyskano 5 kwietnia 1943 roku na samolocie Jak-1, w które na początku była wyposażona jednostka. W maju 1943 roku Niemcy wydali rozkaz aby każdy zestrzelony i schwytany Francuz był rozstrzeliwany na miejscu. 17 lipca tego roku zaginął podczas akcji dotychczasowy dowódca Jean Tulasne. Jego funkcję objął Pierre Pouyade. 6 listopada pułk został przeniesiony do Tuły. Jedynie 6 pilotów pozostało z pierwotnego składu, reszta pochodziła z uzupełnień. Pułk odnosił liczne zwycięstwa powietrzne, stąd był wielokrotnie odznaczany różnymi medalami, podobnie jak francuscy piloci. W 1944 odbyli oni szkolenie na nowocześniejszych samolotach Jak-9D, po czym powrócili na front. Do listopada tego roku pułk działał na obszarze między miejscowością Dubrowka a Gross-Kalweitchen w Prusach Wschodnich. Za zasługi bojowe w walkach przy forsowaniu rzeki Niemen otrzymał w październiku nazwę „Normandie-Niemen”. 16 października Francuzi zestrzelili 29 niemieckich samolotów bez strat własnych. Istnieje podejrzenie, że w tym okresie atakowali oni z powietrza polskie oddziały partyzanckie Armii Krajowej, wycofujące się na zachód, choć prawdopodobnie nie zdawali sobie z tego sprawy. W grudniu dowódca pułku P. Pouyade wraz z grupą pilotów-weteranów powrócił do Francji, a na czele jednostki stanął Louis Delfino. Od 14 stycznia działała ona z Dopenen w Prusach Wschodnich. Szlak bojowy zakończyła 9 maja 1945 w miejscowości Świętomiejsce. Francuzi stoczyli 869 walk powietrznych, w których zestrzelili na pewno 273 niemieckie samoloty (najwięcej Fw-190 różnych wersji).
Pułk był odznaczony francuskimi odznaczeniami: Legią Honorową, Croix de la Libération, Médaille Militaire i Croix de Guerre oraz sowieckimi: Orderem Czerwonej Gwiazdy i Orderem Aleksandra Newskiego. Piloci Marcel Albert, Marcel Lefèvre, Jacques André i Roland de La Poype otrzymali tytuły Bohatera Związku Radzieckiego.
Zakończenie.
14 czerwca 1945 trzydzieści osiem lub czterdzieści samolotów Jak-3 (podarowanych Francuzom przez Józefa Stalina) wystartowało z Elbląga, docierając 20 czerwca do Francji. Służyły one we francuskim lotnictwie do kwietnia 1947.
W 1960 został nakręcony film produkcji francusko-radzieckiej w reżyserii Jeana Dréville’a i Damira Wiatycha-Berejnycha pt.: „Normandie-Niémen”.
Obecnie istnieją dwie jednostki lotnicze kultywujące tradycje Pułku Lotnictwa Myśliwskiego „Normandia-Niemen”: francuska eskadra EC 2/30 „Normandie-Niémen”, stacjonująca w Colmar i rosyjski 18 Witebski Pułk Lotnictwa Myśliwskiego Gwardii ("18-й гвардейский Витебский дважды Краснознаменный ордера Суворова второй степени истребительный полк ВВС России „Нормандия-Неман”"), stacjonujący w Ussuryjsku na Dalekim Wschodzie.
Użytkowane samoloty.
Pułk Lotnictwa Myśliwskiego „Normandie-Niemen” użytkował następujące samoloty:
Samoloty na których walczyli Francuzi posiadały standardowe oznaczenia lotnictwa Armii Czerwonej, czyli miały namalowane czerwone gwiazdy z białą lub żółtą obwódką na kadłubie, sterze kierunku oraz górnych i dolnych częściach skrzydeł. Jedynymi oznaczeniami francuskimi były pionowe pasy w kolorach flagi francuskiej na kołpakach śmigieł. Część samolotów miała namalowane pod kabinami hasła pamiątkowe w stylu: „Dzielnemu lotnikowi francuskiemu pracownicy...” Ponadto niektóre Jaki miały małe francuskie kokardy na boku kadłuba.
Personel latający pułku.
Dowódcy Pułku
Dowódcy 1 eskadry „Rouen”
Dowódcy 2 eskadry „Le Havre”
Dowódcy 3 eskadry „Cherbourg”
 Dowódca 4 eskadry „Caen”

</doc>
<doc id="1182424" url="https://pl.wikipedia.org/wiki?curid=1182424" title="Promozione">
Promozione

Promozione – szósty poziom rozgrywek piłki nożnej mężczyzn we Włoszech. Promozione jest ligą całkowicie amatorską i jest rozgrywana na poziomie regionalnym. W sezonie 2007/2008 Promozione skupia 874 zespoły podzielone na 54 grupy.
Podział na regiony.
Każdy z dwudziestu regionów Włoch posiada w Promozione od jednej (Basilicata, Molise) do siedmiu (Lombardia) grup rozgrywkowych.
Awanse i spadki.
Zwycięzcy poszczególnych grup uzyskują bezpośredni awans do Eccellenza.
Pomiędzy kolejnymi czołowymi zespołami w grupach rozgrywane są baraże systemem play-off o awans.
Z Promozione do Prima Categoria spadają najczęściej 3 najsłabsze zespoły w poszczególnych grupach. W wielu przypadkach rozgrywane są mecze barażowe o utrzymanie.

</doc>
<doc id="1182425" url="https://pl.wikipedia.org/wiki?curid=1182425" title="Jezioro Kotek Wielki">
Jezioro Kotek Wielki



</doc>
<doc id="1182426" url="https://pl.wikipedia.org/wiki?curid=1182426" title="Rana otwarta">
Rana otwarta



</doc>
<doc id="1182427" url="https://pl.wikipedia.org/wiki?curid=1182427" title="Widłak torfowy">
Widłak torfowy



</doc>
<doc id="1182428" url="https://pl.wikipedia.org/wiki?curid=1182428" title="Pasztet strasburski">
Pasztet strasburski

Pasztet strasburski, foie gras — pasztet produkowany ze stłuszczonych wątróbek kaczych i gęsich. Tradycyjne świąteczne danie kuchni francuskiej i jedna z najdroższych potraw tej kuchni.
"Foie gras" serwuje się na ciepło: pokrojone na plastry i usmażone na tłuszczu kaczym lub gęsim albo w formie pasztetu; na zimno: ugotowane w formie do pasztetu lub w słoiku, przyprawione solą i przyprawami, ewentualnie armagnakiem. 
Oryginalne "foie gras" uzyskuje się z wątróbek kaczek i gęsi określonych ras:
W celu uzyskania 2–10-krotnie powiększonej patologicznie wątroby (choroba zwana "stłuszczeniem wątroby"), 3–6 miesięczne kaczki i gęsi przeznaczone na "foie gras" trzymane są w klatkach i karmione karmą wtłaczaną do przełyku ptaków za pomocą zgłębnika (sondy): 2 razy dziennie (kaczki), 4 razy dziennie (gęsi) przez okres 2–3 tygodni przed ubojem. Dzienna porcja wtłaczanej karmy wynosi do 1,8–1,9 kg. Tucz przymusowy kaczek i gęsi na "foie gras", w rażący sposób naruszający ich dobrostan i uważany za okrucieństwo wobec zwierząt, jest prawnie zakazany w wielu państwach świata, w Polsce od 2000.
Produkcja stłuszczonych wątróbek.
W 2005 światowa produkcja takich wątrób wyniosła 23 500 ton, z tego zdecydowaną większość stanowiły wątroby kacze. Światowym liderem jest Francja, która wytwarza 78,5% tego produktu (18 450 ton, w tym 96% kaczych wątrób, a 4% gęsich).
Ze względu na to, że zdaniem obrońców praw zwierząt przymusowy tucz drobiu wodnego jest niehumanitarny, wiele krajów wprowadziło zakaz takiego tuczu i nie produkuje ani tego typu wątrób, ani pasztetów strasburskich. W Europie zakaz obowiązuje w:
Najwięksi producenci "foie gras" w 2011: Francja, Bułgaria, Węgry, Hiszpania, Chiny.

</doc>
<doc id="1182430" url="https://pl.wikipedia.org/wiki?curid=1182430" title="Jezioro Piecuch">
Jezioro Piecuch



</doc>
<doc id="1182432" url="https://pl.wikipedia.org/wiki?curid=1182432" title="Edmond Fischer">
Edmond Fischer



</doc>
<doc id="1182433" url="https://pl.wikipedia.org/wiki?curid=1182433" title="Jezioro Piłakno">
Jezioro Piłakno



</doc>
<doc id="1182435" url="https://pl.wikipedia.org/wiki?curid=1182435" title="Jezioro Czos">
Jezioro Czos



</doc>
<doc id="1182436" url="https://pl.wikipedia.org/wiki?curid=1182436" title="Jezioro Juno">
Jezioro Juno



</doc>
<doc id="1182437" url="https://pl.wikipedia.org/wiki?curid=1182437" title="Iwangorod">
Iwangorod

Iwangorod (, , ) – miasto w Rosji w obwodzie leningradzkim na prawym brzegu Narwy.
Do 1945 roku część Narwy, włączony do obwodu leningradzkiego, od 1954 roku miasto.
W 2003 miasto liczyło 11,9 tys. mieszkańców i zajmowało obszar 7,7 km².
Do 2022 miastem partnerskim Iwangorodu była Kamienna Góra.

</doc>
<doc id="1182442" url="https://pl.wikipedia.org/wiki?curid=1182442" title="Animal Boy">
Animal Boy

Animal Boy – dziewiąty studyjny album zespołu Ramones, wydany w maju 1986 roku przez Sire Records.
Skład.
Produkcja:

</doc>
<doc id="1182452" url="https://pl.wikipedia.org/wiki?curid=1182452" title="Grimoald I (książę Benewentu)">
Grimoald I (książę Benewentu)

Grimoald I (ur. ok. 610 – zm. 671) – książę Benewentu w latach 651–662 i król Longobardów w latach 662–671.
Urodzony prawdopodobnie przed 610 jako syn księcia Friuli Gisulfa II i bawarskiej księżniczki Ramhildy, córki księcia Bawarii Garibalda I, został po śmierci swego brata Radoalda (646–651) księciem Benewentu. Przedtem był razem z Radoaldem regentem swego umysłowo nieporadnego przybranego brata Aiulfa I od 642 aż do sukcesji Radoalda. Poślubił księżniczkę Teodotę, córkę króla Ariperta I. Ich synem był Garibald.
Po wezwaniu na pomoc przez króla Godeperta w wojnie z jego bratem królem Perctaritem w 662, Grimoald przekazał Benewent swemu starszemu synowi Romualdowi I (662-677) i odrzuciwszy braterskie przeszkody do godności królewskiej z pomocą Garibalda księcia Turynu zabił Godeperta a Perctarita zmusił do ucieczki. Odesłał żonę Perctarita i jego syna Cuniperta do Benewentu i przejął królestwo Longobardów. Wtedy też szybko poślubił siostrę Godeperta, by spowinowacić się z dynastią bawarską Teodelindy.
Jego wojskowa sprawność i umiejętności na polu bitewnym zapewniły mu zwycięstwo w licznych wojnach granicznych. Osobiście prowadził swe wojska do zwycięstwa w walce z Bizancjum pod rządami cesarza Konstansa II w czasie oblężenia Benewentu, gdzie oblegany był młody Romuald, który zaręczył z Konstansem swą siostrę Gisę. Potem Romuald zdobył Tarent i Brindisi, znacznie ograniczając wpływy Bizancjum w regionie podczas buntu Mezeziusa w Sycylii, który rozproszył siły bizantyjskie po śmierci Konstansa. Grimoald osobiście przejął od Greków Forlì 
na północy i zrównał z ziemią Oderzo (ale nie zajął go), gdzie przed laty zamordowano jego braci Tasso i Kakko. Zajęcie Forlì nastąpiło w czasie Wielkanocy i wiązało się z wymordowaniem wiernych w czasie świętowania, co przyniosło mu hańbę.
W czasie gdy walczył z Bizantyjczykami w rejonie Mezzogiorno, pozostawił księcia Lupusa jako regenta na północy. Lupus uzurpował sobie całą władzę i zbuntował się, został jednak zgnieciony, a jego księstwo splądrowane i zniszczone z pomocą Awarów. Grimoald odnalazł Arnefrita, ambitnego syna Lupusa, z jego słowiańskimi sojusznikami i pokonał go pod Nimis. Arnefrit zginął w bitwie. Grimoald osadził we Friuli Wechtara, zaciekłego wroga Słowian.
Grimoald pokonał Franków, którzy zaatakowali w czasie niepełnoletności Chlotara III. Grimoald sprzymierzył się z Perctaritem pod Asti i z Awarami, których zakładnikiem był w młodości. Uratował północnowschodnie Włochy przez pokonanie słowiańskich plemion i utrzymał wewnętrzny porządek dzięki stłumieniu buntów baronów i autonomii księstwa Friuli i księstwa Spoleto, gdzie osadził Trazymunda I.
Pozostał arianinem mimo małżeństwa z katoliczką i zachowywał dystans wobec papiestwa. Jednak uważał świętego Michała — którego kult silnie rozpowszechniał się z Monte Gargano — za wojownika-patrona narodu Longobardów.
Zmarł w 671 po zawarciu traktatu z Frankami, a jego następcą został Perctarit, którego wcześniej wygnał. Był popularnym władcą, mimo że znanym z racji królewskiej szczodrości i miłosierdzia, to także z brutalności i bezwzględności na wojnie. Jego syn Romuald pozostał w Benewencie, który ponownie oddalał się od władzy centralnej, a syn Garibald nie został wybrany na jego następcę z powodu młodzieńczego wieku i został usunięty po trzech miesiącach przez zwolenników kandydatury Perctarita.

</doc>
<doc id="1182457" url="https://pl.wikipedia.org/wiki?curid=1182457" title="Rain Parade">
Rain Parade

Rain Parade – amerykański zespół rockowy z lat 80.
W skład zespołu wchodzili David Roback (śpiew, gitara, perkusja), Steve (śpiew, gitara basowa) i Matthew Piucci (śpiew, gitara, sitar), Will Glenn (instrumenty klawiszowe, skrypce) oraz Eddie Kalwa (perkusja). Zespół zadebiutował singlem „What She's Done to Your Mind” nagranym przez wytwórnię Llama. W 1983 roku wydany został album "Emergency Third Rail Power Trip". Pochodzący z tego albumu singiel „You Are My Friend” zapewnił zespołowi kontrakt z Island Records.
Niedługo potem zespół opuścił Roback kontynuując karierę w zespołach Opal i Mazzy Star. Zastąpił go John Thoman, który nagrał wraz z zespołem koncertowy album "Beyond the Sunset" oraz "Crusing Dream".
Po rozwiązaniu zespołu Matthew Piucci założył Gone Fishin' współpracując w tym czasie z Neilem Youngiem.

</doc>
<doc id="1182460" url="https://pl.wikipedia.org/wiki?curid=1182460" title="Stanisław Huskowski (żołnierz AK)">
Stanisław Huskowski (żołnierz AK)

Stanisław Huskowski ps. „Ali” (ur. 7 września 1922 w Warszawie, zm. 11 lipca 1944 w Udorzu) – żołnierz Szarych Szeregów, strzelec, dowódca 2. drużyny I plutonu batalionu „Parasol”.
Życiorys.
Syn senatora Stanisława Huskowskiego i Wandy z Gorszkich. Brat żołnierza batalionu Zośka, porucznika Armii Krajowej i matematyka Tadeusza Huskowskiego, stryj polityka Stanisława Huskowskiego. W latach 1930–1935 mieszkał wraz z matką i bratem we Lwowie. Po powrocie do stolicy rozpoczął naukę w Gimnazjum i Liceum im. ks. Józefa Poniatowskiego.
Należał do organizatorów żoliborskiej grupy PET-u. Do swojej grupy wciągnął Bronisława Pietraszewicza i Jerzego Zborowskiego, który po nim objął dowództwo grupy. Po włączeniu PET-u do Szarych Szeregów, należał do warszawskich Grup Szturmowych, do Hufca Centrum "CR-500". Brał udział w akcjach małego sabotażu, m.in. w akcji megafonowej.
Od 1 sierpnia 1943 w szeregach oddziału Agat jako dowódca 2. drużyny I plutonu, który składał się z drużyny "CR-500". W mieszkaniu braci Huskowskich na ul. Mickiewicza znajdował się magazyn broni, a także odbywały się odprawy I plutonu batalionu.
Ukończył turnus Szkoły Podchorążych Rezerwy Piechoty "Agricola", przeszedł trzytygodniowy kurs "Wielkiej Dywersji" oraz kurs dowódców kompanii. Był oficerem bezpieczeństwa I plutonu.
Początkowo pochowany w pobliżu miejsca, gdzie został zabity. Po kilku dniach pochowany na cmentarzu w Chlinie, obecnie – na Cmentarzu Komunalnym na Powązkach (kwatera A20-7-14).

</doc>
<doc id="1182461" url="https://pl.wikipedia.org/wiki?curid=1182461" title="Jan Prusinowski">
Jan Prusinowski

Jan Prusinowski (ur. w 1818 we wsi Podorożna na Wołyniu, zm. 9 grudnia 1892 w Żytomierzu) – polski zesłaniec, prawnik i pisarz.
Życiorys.
Był synem Adama (zm. ok. 1853), oficera wojsk Księstwa Warszawskiego, który przeniósł się z Poznańskiego na Ukrainę, i Anny z Synhajewskich (zm. 1863). Ukończył szkołę bazylianów w Lubarze na Wołyniu, po czym rozpoczął studia prawnicze na uniwersytecie kijowskim. Jako członek patriotycznej organizacji Stowarzyszenie Ludu Polskiego 1839 przeniesiony dyscyplinarnie na uniwersytet w Kazaniu i po ukończeniu tam studiów prawniczych miał obowiązek pracować przez dziesięć lat w oddalonych guberniach cesarstwa rosyjskiego. W 1843 przebywał w Symbirsku. Ze względów zdrowotnych ostatni rok studiów odbył na uniwersytecie w Moskwie i otrzymał stopień kandydata praw. W 1848 osiadł z rodzicami w Żytomierzu. Mieszkał tam już do końca życia, zajmując stanowisko obrońcy sądowego. Jako prawnik zdobył sobie duże uznanie, a jego dom stanowił ośrodek polskiego życia kulturalnego w Żytomierzu. W latach 1853–1860 należał do najbliższych współpracowników Józefa Ignacego Kraszewskiego w akcjach społecznych w Żytomierzu, a po wyjeździe pisarza prowadził jego interesy majątkowe. Przyjaźń łączyła go również z Apollem Korzeniowskim. Z jego inicjatywy zawiązało się w Żytomierzu Towarzystwo Św. Wincentego à Paulo, które wspierało 30 ubogich uczniów. W 1861 gościł u siebie jadącego na Litwę Władysława Mickiewicza. W 1862 spotkał się z Oskarem Kolbergiem, któremu wręczył rękopis swojego przekładu bajek ukraińskich. 
Na początku 1863 roku został aresztowany, zwolniono go jednak szybko "z braku dowodów". Publikował własne wiersze ("Poezje", 1856), tłumaczenie poezji Puszkina, Lermontowa, Heinego. W czasie zesłania zgromadził szereg opowieści ludowych, które opublikował w polskim przekładzie pt. "Z podań ludu i obcej mowy" (1856).
Do słów wierszy Prusinowskiego Stanisław Moniuszko ułożył trzy pieśni ("Wróżba znachora, O matko moja, Stary hulaka") znajdujące się w V Śpiewniku Domowym, a także pieśni "Entuzjasta", "Ruta".
Prusinowski ożenił się 2 lutego 1852 z Marią Iwanowską, miał z nią trzy córki: Stefanię, Teresę i Krystynę oraz syna Adama (ur. 1858), adwokata przysięgłego w Żytomierzu. Żona ogłosiła pod kryptonimem Marija P. „Elementarz dla dziatek wiejskich" (wyd. 1862).

</doc>
<doc id="1182463" url="https://pl.wikipedia.org/wiki?curid=1182463" title="Adam Synowiecki">
Adam Synowiecki

Adam Synowiecki (ur. 20 maja 1929 w Warszawie, zm. 7 stycznia 2000 w Gdańsku) – polski filozof i chemik.
Życiorys.
Syn Stanisława, nauczyciela, i Anny z domu Lehnert, nauczycielki w szkole specjalnej. Był absolwentem studiów chemicznych i filozoficznych na Uniwersytecie Jagiellońskim (w 1953). Habilitował się z zakresu filozofii w 1978 roku na UMCS w Lublinie, a tytuł profesora nauk humanistycznych otrzymał w 1989 roku.
Od 1992 roku był profesorem zwyczajnym na Politechnice Gdańskiej, gdzie przez trzydzieści lat (od 1969) kierował Zakładem, a następnie Katedrą Nauk Filozoficznych. Był członkiem PZPR do 17 grudnia 1981 roku, kiedy jako jeden z pierwszych oddał legitymację partyjną. Z tego powodu został wskazany przez Komitet Wojewódzki PZPR do zwolnienia z pracy. Nie został zwolniony, ale na tytuł profesora nadzwyczajnego musiał czekać dziewięć lat – otrzymał go po obradach Okrągłego Stołu w maju 1989 roku.
Przez pierwsze 15 lat swojej działalności naukowej i dydaktycznej zajmował się filozofią marksistowską i filozofią Hegla. Od 1981 roku związał się z nurtem filozofii chrześcijańskiej. Współpracował z Katolickim Uniwersytetem Lubelskim i Gdańskim Instytutem Teologicznym. Wykładał także historię filozofii starożytnej i średniowiecznej.
Autor ponad stu prac naukowych, współautor kilku książek z filozofii nauki i historii filozofii.
Zmarł 7 stycznia 2000 roku w Gdańsku, został pochowany na Cmentarzu Łostowickim w Gdańsku. 4 czerwca 2000 roku jego imieniem nazwano audytorium w siedzibie Wydziału Zarządzania i Ekonomii Politechniki Gdańskiej.
Odznaczony został m.in. Złotym Krzyżem Zasługi (1972), Krzyżem Kawalerskim Orderu Odrodzenia Polski (1978), Krzyżem Oficerskim Orderu Odrodzenia Polski w 1998 roku, a w 2013 roku pośmiertnie odznaczony medalem „Niepokorni na Politechnice Gdańskiej 1945-1989”.
Linki zewnętrzne.
 [Przedruk z: ]

</doc>
<doc id="1182470" url="https://pl.wikipedia.org/wiki?curid=1182470" title="Halfway to Sanity">
Halfway to Sanity

Halfway to Sanity – dziesiąty studyjny album zespołu Ramones, wydany 15 września 1987 roku przez Sire Records.
Skład.
Gościnnie:

</doc>
<doc id="1182471" url="https://pl.wikipedia.org/wiki?curid=1182471" title="Jan Sebastian Kęsztort">
Jan Sebastian Kęsztort

Jan Sebastian Mikołajewicz Kęsztort herbu Kęsztort (zm. 1670) – kasztelan trocki od 1667, wojewoda miński od 1658, chorąży żmudzki.
Deputat na Trybunał Główny Wielkiego Księstwa Litewskiego z Księstwa Żmudzkiego w 1623, 1627, 1634, 1639 roku. 

</doc>
<doc id="1182472" url="https://pl.wikipedia.org/wiki?curid=1182472" title="Frans Gunnar Bengtsson">
Frans Gunnar Bengtsson

Frans Gunnar Bengtsson (ur. 4 października 1894, zm. 19 grudnia 1954) – szwedzki pisarz, poeta i biograf. Jego najbardziej znanym dziełem jest powieść historyczna "Rudy Orm" zekranizowana w 1963 pt. "Długie łodzie wikingów".

</doc>
<doc id="1182478" url="https://pl.wikipedia.org/wiki?curid=1182478" title="Audoin">
Audoin

Audoin, Alduin lub Auduin – król Longobardów w latach 546–565, który wprowadził Longobardów do Panonii.
Pod rządami Audoina Longobardowie zostali uznani jako foederati Bizantyńczyków (546), po podpisaniu traktatu z cesarzem Justynianem I, dającego im władzę w Panonii między rzekami Drawą a Sawą. W 547 doszło do konfliktu między Longobardami a sąsiadującymi z nimi od południa Gepidami. Jednakże zanim doszło do starcia, obie strony zawarły ze sobą porozumienie. Kolejny konflikt wybuchł w 549, ale i tym razem uniknięto walk ze względu na jakieś niewyjaśnione wydarzenie. Po dwuletnim rozejmie w 551 wojna między Longobardami a Gepidami wybuchła na nowo. Longobardów wsparły wojska bizantyńskie i wspólnie pokonały Gepidów, a Cesarstwo odzyskało tereny zajęte przez Gepidów w 540.
Począwszy od 551 Audoin był zobowiązany wysyłać oddziały na służbę do Narsesa w Italii przeciw Ostrogotom. W następnym roku (552) wysłał ponad 5000 mężczyzn, by pokonali Ostrogotów pod "Busta Gallorum" w Umbrii.
Audoin poślubił Rodelindę, przebywającą na terenie Bizancjum, córkę Hermanafryda, ostatniego króla Turyngów i Amalabergi, krewnej króla Ostrogotów Teodoryka Wielkiego. Zmarł w 563 lub 565. Jego następcą został jego syn Alboin, który wprowadził Longobardów do Italii.

</doc>
<doc id="1182479" url="https://pl.wikipedia.org/wiki?curid=1182479" title="Bolesław Gleichgewicht">
Bolesław Gleichgewicht

Bolesław Gleichgewicht (ur. 30 kwietnia 1919 w Warszawie, zm. 26 września 2019 we Wrocławiu) – polski matematyk i polityk, doktor nauk matematycznych, działacz opozycji demokratycznej w PRL. Szachista pierwszej kategorii szachowej.
Życiorys.
Syn Adama i Marii. W 1937 ukończył Gimnazjum im. Mikołaja Reja w Warszawie. W latach 1937–1939 studiował fizykę na Uniwersytecie Warszawskim, gdzie z racji swojego żydowskiego pochodzenia został brutalnie pobity przez bojówkę ONR.
Po agresji III Rzeszy i ZSRR na Polskę, w listopadzie 1939 uciekając przed Niemcami przekroczył linię demarkacyjną niemiecko-sowiecką i przeszedł na teren okupacji sowieckiej w okolicach Szepietowa. Po krótkim pobycie we Lwowie udał się na Wołyń, w latach 1940–1941 był pracownikiem budowlanym, następnie nauczycielem w wiejskiej szkole powszechnej. Po ataku Niemiec na ZSRR zdołał ewakuować się na wschód. 1 września 1941 zmobilizowany do batalionu pracy, następnie po krótkim osadzeniu w łagrze od maja 1942 w Armii Czerwonej, w której służył do 1945.
Po wojnie studiował matematykę na Uniwersytecie w Odessie, które ukończył w 1950. W latach 1946–1956 był członkiem Wszechzwiązkowej Komunistycznej Partii (bolszewików) i Komunistycznej Partii Związku Radzieckiego. Swoją historię okresu wojny zawarł w autobiograficznych wspomnieniach.
W 1956 udało mu się, w ramach repatriacji, wrócić po 17 latach do Polski. W latach 1956–1982 był pracownikiem naukowym w Instytucie Matematyki Uniwersytetu Wrocławskiego, gdzie w 1961 uzyskał stopień doktora matematyki na podstawie rozprawy „O pewnej klasie algebr nieasocjatywnych”. Jego promotorem był profesor Stanisław Hartman. Od 1983 do 1984 pracownik Instytutu Matematycznego Polskiej Akademii Nauk we Wrocławiu. Jego dorobek publikacyjny jest w zakresie matematyki odnotowano w bazach prac matematycznych.
W czerwcu 1977 został sygnatariuszem petycji wrocławskich naukowców w obronie aresztowanych członków i współpracowników Komitetu Obrony Robotników. W styczniu 1978 sygnatariusz deklaracji założycielskiej Towarzystwa Kursów Naukowych. Od 1979 do 1980 uczestnik nieformalnych spotkań opozycji wrocławskiej, tzw. Rady Jedności.
Od 1980 należał do Niezależnego Samorządnego Związku Zawodowego „Solidarność”, współorganizator jej struktur w Wałbrzychu, następnie doradca tamtejszego MKZ. Członek Prezydium i wiceprzewodniczący „Solidarności” na UWr. W 1981 członek wrocławskiego Komitetu Porozumiewawczego Stowarzyszeń Twórczych i Towarzystw Naukowych. Po wprowadzeniu stanu wojennego był współorganizatorem strajku na UWr. Następnie w ukryciu, po aresztowaniu Ludwika Turki do marca 1982 przewodniczący TKZ na UWr. Poszukiwany listem gończym, w sierpniu 1982 zwolniony dyscyplinarnie z pracy. 22 kwietnia 1983 skazany wyrokiem Sądu Wojewódzkiego we Wrocławiu na 1 rok więzienia w zawieszeniu na 3 lata (wyrok został uchylony w 1993 r.). Od 1985 współzarządzał zakonspirowanym Polskim Funduszem Praworządności wspierającym represjonowanych, od 1986 do 1989 członek Komisji Interwencji i Praworządności. W latach 1977–1978 rozpracowywany przez Wydział III Komendy Wojewódzkiej Milicji Obywatelskiej we Wrocławiu.
Po 1990 należał do Ruchu Obywatelskiego Akcji Demokratycznej (był uczestnikiem I Krajowego Zjazdu partii), Unii Demokratycznej (przewodniczył komisji rewizyjnej tej partii) i Unii Wolności. W 2016 przystąpił do stowarzyszenia Europejscy Demokraci.
Życie prywatne.
Pasjonował się szachami i uczestniczył w turniejach szachowych. Ojciec Aleksandra Gleichgewichta.

</doc>
<doc id="1182480" url="https://pl.wikipedia.org/wiki?curid=1182480" title="Division Fédérale">
Division Fédérale

Division Fédérale jest najwyższą ligą piłkarską w Tahiti. Gra w niej 10 drużyn. Aktualnym mistrzem jest AS Manu-Ura.
Mistrzowie.
Lista mistrzów pierwszej ligi Tahiti:

</doc>
<doc id="1182484" url="https://pl.wikipedia.org/wiki?curid=1182484" title="Wsiewołod (Majdańskij)">
Wsiewołod (Majdańskij)

Wsiewołod Kołomijcew-Majdański (ur. 10 grudnia 1927 w Kaliszu, zm. 16 grudnia 2007) – ukraiński arcybiskup, ordynariusz jednej z trzech eparchii Ukraińskiego Kościoła Prawosławnego Stanów Zjednoczonych. 
Odbył studia z teologii prawosławnej w Warszawie i medyczne w Australii. Był wykładowcą kolegium medycznego w Nowym Jorku; święcenia kapłańskie przyjął dopiero w wieku 58 lat. Na biskupa Wsiewołod został konsekrowany w 1987, był ordynariuszem eparchii zachodniej Ukraińskiego Kościoła Prawosławnego w USA.

</doc>
<doc id="1182485" url="https://pl.wikipedia.org/wiki?curid=1182485" title="Czechosłowacki Wojskowy Order Lwa Białego „Za zwycięstwo”">
Czechosłowacki Wojskowy Order Lwa Białego „Za zwycięstwo”

Czechosłowacki Wojskowy Order Lwa Białego „Za zwycięstwo” (cz. "Československý vojenský řád bilého Lva "Za vítězství"") – czechosłowackie najwyższe odznaczenie wojskowe nadawane za wybitne zasługi na polu walki, za męstwo podczas II wojny światowej i podczas wyzwalania kraju.
Zarys historii.
Order został ustanowiony pod koniec wojny, 9 lutego 1945 roku, przez prezydenta Czechosłowacji na wygnaniu w Londynie Edwarda Benesza w celu nagradzania wybitną służbę wojskową. Mógł być nadawany zarówno obywatelom czechosłowackim jak i obcym, jednostkom wojskowym i organizacjom. Tworząc ten order prezydent Beneš uzyskał odznaczenie, które mógł nadawać Czechosłowakom, gdyż jedyny do tej pory order ČSR, Order Lwa Białego, był w obu swych klasach, cywilnej i wojskowej, przeznaczony wyłącznie dla cudzoziemców. Jako odznaczenie wojenne Order Wojskowy Lwa Białego miał pierwszeństwo przed Orderem Lwa Białego przy posiadaniu obu odznaczeń.
Podział orderu.
Order dzielił się na 3 stopnie, w tym pierwszy i trzeci były dodatkowo podzielone na dwie klasy:
Wygląd insygniów.
Gwiazda I Klasy była złocona, ośmiopromienna i posiadała w środku okrągły medalion z ukoronowanym białym lwem czeskim na czerwonym polu, z herbem Słowacji na piersi, otoczonym złotym napisem „Za vítězství” na błękitnym tle, z dwoma skrzyżowanymi złotymi mieczami u nóg lwa. Gwiazda II Klasy była srebrna, a napisy na niej były srebrne. Krzyż był złoty, emaliowany na czerwono, typu krzyża maltańskiego z trzema rozwidleniami ramion opatrzonymi kulkami. Medalion środkowy awersu był identyczny z medalionem Gwiazd I i II Klasy, medalion rewersu zawierał spleciony monogram republiki, "ČSR", otoczony napisem "Pravda vítězí" – dewizą starszego Orderu Lwa Białego. Złoty Medal był złoty, na awersie ukazywał lwa czeskiego z herbem Słowacji na piersi, z dwoma skrzyżowanymi mieczami pod nogami i otoczonego napisem "Za vítězství", na rewersie z monogramem ČSR otoczonym napisem "Pravda vítezí". Srebrny Medal był identyczny, lecz srebrny. Krzyż oraz medale noszone były na wstędze Orderu Lwa Białego, czerwonej z dwoma białymi paskami. .
W roku 1960, order zachowano i przystosowano jego wygląd do nowego godła i nazwy państwa: odebrano lwu koronę, zmieniono herb Słowacji na jego piersi, a także zmieniono inicjały na "ČSSR". Obecne Czechy orderu nie odnowiły.

</doc>
<doc id="1182489" url="https://pl.wikipedia.org/wiki?curid=1182489" title="Bente Kahan">
Bente Kahan

Bente Kahan (ur. 23 września 1958 w Oslo) – norweska piosenkarka, aktorka, dramatopisarka, związana z Wrocławiem. Jest obecnie jedną z czołowych wykonawczyń pieśni żydowskich w Europie.
Życiorys.
Ojciec Bente Kahan, rabin Hermann Kahan (Chaim Hersh Kahan, ur. 15 lutego 1926, zm. 13 lutego 2020) pochodził z rumuńskiego miasta Sighet. Jego przodkowie pochodzili z Andaluzji, a na przestrzeni wieków zamieszkiwali Niemcy, Francję, Polskę i Czechy. On sam po II wojnie światowej, przez Węgry i Francję, wyemigrował do Norwegii. Rodzina matki artystki, Ester Kahan z domu Dante (ur. 30 września 1930, zm. 27 marca 2004), pochodziła z Litwy, lecz na skutek antysemickich prześladowań wyemigrowała do Norwegii i Szwecji.
Po zakończeniu studiów aktorskich w Tel Awiwie i Nowym Jorku zaczęła występować na scenach klasycznego teatru Habima, Teatru Narodowego w Izraelu oraz Teatru Narodowego w Norwegii. W 1990 roku założyła Teater Dybuk Oslo, którego celem jest rozpowszechnianie kultury i muzyki europejskich Żydów poprzez teatr i muzykę.
Od 2001 mieszka we Wrocławiu, gdzie założyła Fundację Bente Kahan, prawnie zarejestrowaną w 2006 roku. Jej głównym zadaniem jest przedstawienie żydowskiej kultury i historii szerszej publiczności, głównie we Wrocławiu i na Dolnym Śląsku, oraz odnowienie zabytkowej synagogi pod Białym Bocianem. W 2006 roku za swoją działalność na rzecz miasta Bente Kahan została odznaczona Nagrodą Prezydenta Miasta Wrocławia.
Bente Kahan jest żoną Aleksandra Gleichgewichta, z którym współpracuje artystycznie – wyreżyserowała we Wrocławiu swoje (napisane z Ellen Foyn Bruun) widowisko "Głosy z Theresienstadt" w jego tłumaczeniu. Jej córka Voja Gleichgewicht (ur. 5 stycznia 1994) z przyjaciółmi śpiewa na płycie: Voja and her friends – "Sing with us in Yiddish". W roku 2011 przedstawiła nowy program zatytułowany „Ani Ma’Amin” z akompaniamentem elektrycznego jazzowego trio. Wystawiła go we Wrocławiu (Synagoga) i Wilnie.
18 września 2013 roku została odznaczona Krzyżem Kawalerskim Orderu Odrodzenia Polski.
Monodramy.
Napisane wspólnie z Ellen Foyn Bruun:

</doc>
<doc id="1182494" url="https://pl.wikipedia.org/wiki?curid=1182494" title="Wierzchucin Stary">
Wierzchucin Stary

Wierzchucin Stary – przystanek osobowy w Starym Wierzchucinie, w województwie kujawsko-pomorskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1182498" url="https://pl.wikipedia.org/wiki?curid=1182498" title="Temple of Shadows">
Temple of Shadows

Temple of Shadows to piąty album studyjny power metalowej grupy Angra.

</doc>
<doc id="1182503" url="https://pl.wikipedia.org/wiki?curid=1182503" title="Ramones Mania">
Ramones Mania

Ramones Mania – album kompilacyjny amerykańskiego zespołu Ramones, wydany 31 maja 1988. Płyta zawiera nagrania, które wcześniej ukazały się na singlach.

</doc>
<doc id="1182512" url="https://pl.wikipedia.org/wiki?curid=1182512" title="Monemwasia">
Monemwasia

Monemwasia (Monemwazja, gr. Μονεμβασιά, "Μονεμβασία", "Μονεμβάσια" lub "Μονοβάσια") – miejscowość w Grecji, na Peloponezie, w administracji zdecentralizowanej Peloponez, Grecja Zachodnia i Wyspy Jońskie, w regionie Peloponez, w jednostce regionalnej Lakonia, w gminie Monemwasia. W 2011 roku liczyła 19 mieszkańców. Pełni funkcję ważnego ośrodka turystycznego. Znajdują się tutaj potężne fortyfikacje oraz kościoły bizantyjskie. Ze względu na położenie, u podnóża wielkiej skały wyrastającej z morza, miejscowość nazywana jest "Gibraltarem Wschodu". Monemwasię łączy ze stałym lądem jedynie wąska grobla. Nazwa pochodzi od zwrotu "moni emvasis" ("jedno wejście"), bowiem ze stałego lądu do miejscowości można dostać się wyłącznie przez jedną bramę.
Historia.
Monemwasia została założona na szczycie potężnej skały w 583 roku. Założycielami byli mieszkańcy północnej Grecji szukający schronienia przed ludami słowiańskimi i Awarami, które masowo napływały z północy. Począwszy od X wieku miasto zaczęło pełnić rolę ważnego portu morskiego. Dzięki strategicznemu położeniu na trasie szlaków morskich łączących Włochy z Morzem Czarnym oraz własnej flocie handlowej, port ten bardzo szybko rozwinął się i wzbogacił czerpiąc dochody głównie z handlu. Forteca odparła ataki Arabów oraz najazd Normanów w 1147 roku. W czasie oblężeń wewnątrz murów miejskich uprawiano zboże, którym mogli wyżywić się obrońcy.
Miasto pozostawało blisko 700 lat pod władzą Cesarstwa Bizantyjskiego. W szczytowym okresie rozwoju w tej części miasta znajdowało się ponad 800 domów i 40 kościołów. Miasto zamieszkiwało wtedy 50 tysięcy mieszkańców. W 1249 roku, po trzyletnim oblężeniu, przejściowo zajęli je Frankowie. Zostali jednak zmuszeni do zwrócenia bizantyjskiego portu. Monemwasia znajdowała się w rękach cesarstwa do 1460 roku, kiedy Tomasz Paleolog, despota Morei, sprzedał ją papieżowi. Po krótkim okresie przynależności do Państwa Kościelnego władzę nad portem objęła Wenecja. Od tej pory miasto kilkakrotnie odbierali sobie Wenecjanie oraz Turcy. Republika Wenecka sprawowała władzę nad Monemwasią w latach 1471-1540 i ponownie, po okresie panowania tureckiego wiążącego się z powolnym upadkiem, w latach 1690-1715. Po 1715 roku miasto znalazło się ponownie pod władzą Imperium Osmańskiego. 28 marca 1821 roku, w czasie wojny o niepodległość, powstańcy rozpoczęli oblężenie Monemwasji. 1 sierpnia 1821 Turcy poddali miasto, które weszło w skład powstającego państwa greckiego.
Po otwarciu Kanału Korynckiego w 1893 roku zmienił się układ szlaków handlowych, a Monemwasia utraciła znaczenie handlowe i strategiczne. Miasto zaczęło bardzo szybko wyludniać się. Okazałe gmachy popadły w ruinę. W czasie II wojny światowej, kilkanaście dni po wkroczeniu Niemców do Grecji, ewakuowano z Monemwasji 4 tys. żołnierzy nowozelandzkich.
W 1971 roku wybudowano most łączący Monemwasię ze stałym lądem. W ostatnich latach gwałtownie rośnie liczba turystów odwiedzających miasto. Rozpoczęto również prace konserwatorskie mające na celu odnowienie najważniejszych zabytków. Obecnie w Dolnym Mieście na stałe mieszka 10 rodzin. Górne Miasto pozostaje niezamieszkane od 1911 roku.
Zabytki.
Miasto składa się z dwóch części – położonego nad brzegiem morza Dolnego Miasta oraz wznoszącego się na 300-metrowej skale Górnego Miasta, z niezwykle malowniczymi przepaściami morskimi, od strony północnej. Potężna skała zasłania dolną część Monemwasji tak, że nie jest ona widoczna od strony stałego lądu.
Dolne Miasto od północy przylega do wysokiej i stromej ściany skalnej. Z pozostałych trzech stron otaczają je XVI-wieczne weneckie mury obronne, o łącznej długości 900 metrów. Funkcję jedynego wejścia od strony lądu pełni wąska brama zachodnia. Oprócz niej w murach znajdują się jeszcze dwie bramy. Umieszczona w południowym murze brama morska, zwana "Portello", zapewniała dostęp do morza bezpośrednio z centrum miasta. Brama wschodnia prowadzi na dawny cmentarz, zwany "Lipsoma". W obrębie murów nigdy nie było portu. W czasach pokoju funkcję tę pełniła mała przystań leżąca przy grobli.
Na Dolne Miasto składa się labirynt wąskich ulic oraz kryte dachówką domy i kościoły bizantyjskie. Do najważniejszych zachowanych zabytków dolnej części Monemwasji należą:
Na szczycie skały, na północ od Dolnego Miasta, znajduje się Górne Miasto. Z dolną częścią Monemwasji połączone jest schodami. Przed wejściem znajdują się pozostałości bramy miejskiej. Górne Miasto zostało ufortyfikowane w VI wieku. Choć niegdyś to właśnie ono było główną częścią Monemwasji, do dziś z miejskiej zabudowy pozostały jedynie ruiny pochodzące głównie z XIII wieku. Zachowały się nieliczne zabytki. Do najważniejszych należą:
Na terenie Górnego miasta zachowały się też pozostałości XIII-wiecznego fortu oraz ruiny koszar, strażnic i prochowni z czasów panowania weneckiego.

</doc>
<doc id="1182513" url="https://pl.wikipedia.org/wiki?curid=1182513" title="Monemvasia">
Monemvasia



</doc>
<doc id="1182514" url="https://pl.wikipedia.org/wiki?curid=1182514" title="Jezioro Wierzbiczańskie">
Jezioro Wierzbiczańskie

 
Jezioro Wierzbiczańskie – jezioro w woj. wielkopolskim, w pow. gnieźnieńskim, w gminie Gniezno w odległości około 2,5 km od wsi Jankowo Dolne. Linia brzegowa jest urozmaicona, brzegi są płaskie i bezleśne. Na środku jeziora znajduje się niewielka wyspa. Jezioro leży na terenie Pojezierza Gnieźnieńskiego.
Dane morfometryczne.
Powierzchnia zwierciadła wody według różnych źródeł wynosi od 148,5 ha do 189,3 ha. 
Zwierciadło wody położone jest na wysokości 97,1 m n.p.m. lub 97,6 m n.p.m. Średnia głębokość jeziora wynosi 6,7 m, natomiast głębokość maksymalna 21,6 m.
W oparciu o badania przeprowadzone w 2001 roku wody jeziora zaliczono do II klasy czystości.

</doc>
<doc id="1182516" url="https://pl.wikipedia.org/wiki?curid=1182516" title="Smashes, Thrashes and Hits">
Smashes, Thrashes and Hits

Smashes, Thrashes &amp; Hits – trzeci album kompilacyjny amerykańskiej grupy rockowej KISS wydany w listopadzie 1988 roku.

</doc>
<doc id="1182524" url="https://pl.wikipedia.org/wiki?curid=1182524" title="Port lotniczy Aden">
Port lotniczy Aden

Port lotniczy Aden – międzynarodowy port lotniczy położony w Adenie, w Jemenie. Jest drugim co do wielkości portem lotniczym w kraju. 

</doc>
<doc id="1182525" url="https://pl.wikipedia.org/wiki?curid=1182525" title="Dekalog IX">
Dekalog IX

Dekalog IX ("Dekalog, dziewięć") – polski telewizyjny film psychologiczny z 1988 roku w reżyserii Krzysztofa Kieślowskiego, zrealizowany według scenariusza napisanego przezeń wraz z Krzysztofem Piesiewiczem. Jest to nominalnie dziewiąta część cyklu filmów "Dekalog", reinterpretująca dziewiąte przykazanie Dekalogu: „Nie pożądaj żony bliźniego swego”, w realiach warszawskiego Ursynowa lat 80. XX wieku.
Fabuła.
Kardiochirurg Roman dowiaduje się od kolegi z pracy o swojej nieuleczalnej impotencji. Żona Romana, Hanka, która pracuje jako bileterka na lotnisku, próbuje go pocieszyć. Roman przez pewien czas nie orientuje się, że Hanka ma romans ze studentem fizyki Mariuszem, który chce zakończyć. Gdy podejrzenia Romana okazują się trafne, zaczyna on nie tylko podsłuchiwać rozmowy telefoniczne żony, ale także dorabia zapasowe klucze do mieszkania jej matki, w którym spotykają się kochankowie, i szpieguje ich z szafy. Kiedy po rozstaniu z kochankiem Hanka odkrywa go w kryjówce, nieoczekiwanie to zdarzenie zbliża do siebie parę, mimo początkowych wzajemnych wyrzutów i upokorzenia. Później jednak, gdy Hanka jedzie na narty do Zakopanego, student potajemnie ją śledzi. Zdając sobie sprawę, że jej mąż prawdopodobnie wie o wyjeździe Mariusza do Zakopanego i obawiając się, że może to zagrozić ich zbliżeniu, wsiada w pierwszy autobus do domu. Mimo to Roman, przekonany o kolejnej próbie zdrady ze strony małżonki, próbuje popełnić samobójstwo, skacząc przez rampę na rowerze. Hanka, przerażona po przeczytaniu listu pożegnalnego Romana, oczekuje najgorszego. Odbiera jednak telefon ze szpitala od Romana, który przechodzi rekonwalescencję.
Produkcja.
"Dekalog IX" jest nominalnie dziewiątą częścią cyklu filmów telewizyjnych "Dekalog", nakręconych przez Krzysztofa Kieślowskiego według scenariusza napisanego przezeń wraz z adwokatem Krzysztofem Piesiewiczem. Pomysł na film wyszedł od Piesiewicza, który w "Dekalogu IX" zawarł wątek częściowo autobiograficzny:
"Dekalog IX" miał być pierwotnie dystrybuowany w rozszerzonej wersji kinowej (obok "Krótkiego filmu o zabijaniu" oraz "Krótkiego filmu o miłości"), do czego dążył dyrektor artystyczny Zespołu Filmowego „Tor” Krzysztof Zanussi. Roboczą nazwą kinowej wersji "Dekalogu IX" miał być "Krótki film o cudzołóstwie" albo "Krótki film o zdradzaniu", lecz z powodu napiętego budżetu "Dekalogu" dziewiąta część cyklu mogła ukazać się jedynie w krótszej wersji telewizyjnej. Zdjęcia do filmu nakręcił operator Piotr Sobociński. Premiera telewizyjna "Dekalogu IX" odbyła się 29 czerwca 1990 roku.
Odbiór.
Marek Haltof zwracał uwagę, że „montaż filmu i zdjęcia Piotra Sobocińskiego sugerują niemal metafizyczną więź między dwoma bohaterami”. Annette Insdorf uważała, że "Dekalog IX" ze wszystkich części cyklu jest najbardziej hitchcockowski, o czym świadczy wzajemne napięcie między dwojgiem bohaterów pierwszoplanowych oraz motyw telefonów, które odgrywają ważną rolę w budowaniu dramaturgii. "Dekalog IX" mógł wywrzeć wpływ na Stanleya Kubricka, który w 1996 roku nakręcił film na podobny temat, "Oczy szeroko zamknięte".

</doc>
<doc id="1182526" url="https://pl.wikipedia.org/wiki?curid=1182526" title="Reaching Horizons">
Reaching Horizons

Reaching Horizons jest pierwszym demem brazylijskiej grupy power metalowej Angra.

</doc>
<doc id="1182538" url="https://pl.wikipedia.org/wiki?curid=1182538" title="André Ayew">
André Ayew

André Morgan Rami Ayew (wym. []; ur. 17 grudnia 1989 w Seclin) – ghański piłkarz francuskiego pochodzenia, występujący na pozycji napastnika w angielskim klubie Nottingham Forest oraz w reprezentacji Ghany, której jest kapitanem.
Kariera klubowa.
Ayew ma podwójną narodowość – urodził się we Francji, jednak jego rodzina wychowała się w Ghanie. Od czasów młodości był uczniem szkółki piłkarskiej w Marsylii, a potem awansował do drużyny ‘B’. Podczas gdy w sezonie 2006/07 zdobył 11 bramek w sezonie, szkoleniowiec pierwszej drużyny postanowił dać mu szansę i przesunął go do swojego składu. 28 maja 2007 roku wówczas 17-letni piłkarz podpisał pierwszy profesjonalny kontrakt z Olympique. Umowa została zawarta na 3 lata, czyli do 2010 roku. 6 listopada zagrał po raz pierwszy pełne spotkanie. Szkoleniowiec OM postanowił dać mu szansę w meczu z FC Porto, fazy grupowej Ligi Mistrzów na Estadio de Dragao. Mimo swojego wieku, zawodnik zyskał szacunek francuskich mediów po dobrym meczu rozegranym w Portugalii. Latem 2008 roku Ayew został wypożyczony do innego pierwszoligowca francuskiego, FC Lorient, a w 2009 roku do AC Arles.
Życie prywatne.
Bracia André, Rahim i Jordan, także są piłkarzami. Pierwszy z nich gra w reprezentacji Ghany i Zamaleku Kair, a drugi w Swansea City. Ojciec André, Abédi Pelé, także był piłkarzem i rozegrał 73 mecze w kadrze narodowej. W reprezentacji Ghany grał też stryj André, Kwame Ayew.

</doc>
<doc id="1182546" url="https://pl.wikipedia.org/wiki?curid=1182546" title="Vildanden">
Vildanden

Vildanden – norweska regionalna linia lotnicza z siedzibą w Skien.

</doc>
<doc id="1182552" url="https://pl.wikipedia.org/wiki?curid=1182552" title="Kino X Muza w Iławie">
Kino X Muza w Iławie



</doc>
<doc id="1182553" url="https://pl.wikipedia.org/wiki?curid=1182553" title="Maksym Marynin">
Maksym Marynin



</doc>
<doc id="1182554" url="https://pl.wikipedia.org/wiki?curid=1182554" title="Lunar Circle">
Lunar Circle



</doc>
<doc id="1182564" url="https://pl.wikipedia.org/wiki?curid=1182564" title="Mathieu Valbuena">
Mathieu Valbuena

Mathieu Valbuena (wym. []; ur. 28 września 1984 w Bruges) – francuski piłkarz występujący na pozycji pomocnika w greckim klubie Olympiakos SFP. Reprezentant Francji.
Kariera klubowa.
Do Marsylii trafił z FC Libourne-Saint-Seurin w 2006 roku. 3 października 2007 Valbuena zdobył bramkę w Lidze Mistrzów dającą jednobramkowe zwycięstwo na Anfield Road z Liverpoolem.
Valbuena na poważnie piłką postanowił zająć się w 2004 roku w barwach FC Libourne-Saint-Seurin. Wcześniej grał w amatorskich zespołach i to właśnie tam został zauważony. 9 czerwca 2006 roku podpisał 3-letni kontrakt z Olympique Marsylia, ale w sezonie tym zdołał rozegrać zaledwie 15 meczów, ponieważ wyeliminowała go kontuzja kostki.
19 maja 2007 strzelił bardzo ważną bramkę przeciwko AS Saint-Étienne i dzięki temu drużyna prowadzona przez Alberta Emona dostała przepustkę do Ligi Mistrzów.
W sierpniu 2014 podpisał trzyletni kontrakt z Dynamem Moskwa.
11 sierpnia 2015 roku przeszedł do Olympique Lyon za 5 mln euro.
29 czerwca 2017 został zawodnikiem tureckiego Fenerbahçe SK. 
27 maja 2019 podpisał roczny kontrakt z greckim klubem Olympiakos SFP.
Kariera reprezentacja.
W maju 2010 roku Raymond Domenech powołał go do trzydziestoosobowej kadry na mundial w 2010 roku.
Wystąpił na Mistrzostwach świata w Brazylii w 2014 roku.

</doc>
<doc id="1182569" url="https://pl.wikipedia.org/wiki?curid=1182569" title="Anders Järryd">
Anders Järryd

Anders Pierre Järryd (ur. 13 lipca 1961 w Lidköping) – szwedzki tenisista, zwycięzca 8 turniejów wielkoszlemowych w grze podwójnej, zdobywca Pucharu Davisa, brązowy medalista olimpijski z Seulu (1988).
Należał do graczy umiejętnie łączących obie specjalności tenisowe, w latach 1984–1985 będąc klasyfikowanym w czołowych dziesiątkach rankingów światowych zarówno gry pojedynczej, jak i podwójnej. W tej drugiej klasyfikacji zajmował pozycję lidera łącznie przez 106 tygodni.
Kariera tenisowa.
Specjalista od gry podwójnej.
Zawodowa kariera Järryda przypadła na lata 1980–1996. Większe sukcesy odnosił w grze podwójnej, odnosząc łącznie 58 zwycięstw w zawodach rangi ATP World Tour i w kolejnych 32 imprezach dochodząc do finałów. Pierwszy turniej wygrał w 1981 roku w austriackim Linzu, mając za partnera Hansa Simonssona; z graczem tym stworzył parę, która w tymże 1981 roku wygrała jeszcze turniej w Barcelonie, w 1982 roku cztery kolejne imprezy, a w 1983 roku trzy turnieje, m.in. wielkoszlemowy Roland Garros. W 1984 roku Szwedzi wygrali Masters Grand Prix w Londynie, zawody rozgrywane wówczas u progu sezonu jako podsumowanie poprzedniego.
W 1984 roku Järryd sukcesy odnosił nie tylko w parze z Simonssonem, ale i Tomášem Šmídem i Stefanem Edbergiem. Z Edbergiem awansował do finału US Open, ale szwedzka para musiała uznać wyższość Tomáša Šmída i Johna Fitzgeralda. Sezon Järryd zakończył z pięcioma triumfami turniejowymi. W następnym roku, 1985, osiągnął 10, z czego 9 wygrał. Dało mu w sierpniu po raz pierwszy awans na pozycję lidera rankingu deblistów. Wśród zwycięstw Järryda z sezonu 1985 znajduje się impreza Masters Grand Prix, tym razem w parze ze Stefanem Edbergiem.
Järryd i Edberg powtórzyli sukces w Masters Grand Prix w kolejnym roku, pokonując w finale Guy Forgeta i Yannicka Noaha. Jeden turniej w 1986 Järryd wygrał w parze z Joakimem Nyströmem, a z Edbergiem był w wielkoszlemowym finale w Paryżu, ponownie przegrywając z Fitzgeraldem i Šmídem. Skuteczniej Szwed grał w finałach turniejów wielkiego szlema w 1987 roku; z Edbergiem triumfował w Australian Open, z Robertem Seguso w Rolandzie Garrosie, ponownie z Edbergiem w US Open. Do skompletowania wielkiego szlema zabrakło Järrydowi Wimbledonu, gdzie w półfinale, grając w parze z Edbergiem, musiał uznać wyższość Sergio Casala i Emilio Sáncheza. Poza najważniejszymi turniejami Järryd wygrał w 1987 roku pięć kolejnych turniejów oraz uczestniczył w jednym finale.
Po 1987 roku Edberg skoncentrował się bardziej na karierze singlowej, a Järryd znalazł sobie nowego regularnego partnera w osobie Johna Fitzgeralda. W 1988 roku współpraca ta zaowocowała wygraną w Miami oraz finałami Rolanda Garrosa i Wimbledonu, a w 1989 roku – wimbledońskim triumfem i finałem Masters Grand Prix. Po sezonie 1990, kiedy Järryd po raz pierwszy od dziewięciu lat pozostał bez wygranego turnieju, w 1991 roku Szwed ponownie wygrał trzy imprezy wielkoszlemowe. Tym razem triumfował w Paryżu, Londynie i Nowym Jorku, za każdym razem z Fitzgeraldem. Rok Järryd i Fizgerald zakończyli zwycięstwem w zawodach ATP World Tour World Championships.
W 1992 roku Järryd wygrał dwa turnieje z Fitzgeraldem i dalsze dwa z innymi partnerami, a w finale ATP World Tour World Championships w Johannesburgu (z Fitzgeraldem) uległ Toddowi Woodbridge’owi i Markowi Woodforde’owi, chociaż wcześniej w tej samej imprezie szwedzko-australijska para pokonała tych rywali w meczu grupowym. W 1993 roku Järryd po raz ostatni wystąpił w wielkoszlemowym finale, w Australian Open (po raz kolejny w duecie z Fitzgeraldem) ponosząc porażkę z Lauriem Warderem i Daniem Visserem. W tymże roku Szwed podjął współpracę deblową z Henrikiem Holmem, z którym wygrał dwa turnieje. Dwa turnieje z Holmem Järryd wygrał również w 1994 roku, a w 1995 roku częściowo powrócił do wspólnej gry z Fitzgeraldem osiągając dwa finały. Skuteczniej zawodnik szwedzki grał w parze z Martinem Dammem (dwie wygrane turniejowe). W czerwcu 1996 roku po raz ostatni doszedł do finału turniejowego, przegrywając w Rosmalen z Pavlem Víznerem i Paulem Kilderry’m; jego partnerem w tej imprezie był Daniel Nestor.
W grze pojedynczej.
W grze pojedynczej Anders Järryd należał do ścisłej czołówki światowej w połowie lat 80. XX wieku. Wygrał łącznie 8 turniejów z cyklu ARP World Tour, pierwsze dwa w 1982 roku – w Linzu i Ankonie; był również 16-krotnie w finałach turniejowych, poczynając od Båstad w 1981 roku. W 1984 roku wygrał turnieje w Hilversum i Sydney, był w finałach w Båstad i Cincinnati. W 1985 roku triumfował w Brukseli; dzięki tym rezultatom, jak również półfinałowi na Wimbledonie, awansował w lipcu tegoż roku na najwyższe w karierze miejsce w rankingu singlowym – nr 5. Na turnieju wimbledońskim pokonał m.in. Scotta Davisa, a w półfinale przegrał z późniejszym zwycięzcą, Borisem Beckerem.
W pozostałych turniejach wielkoszlemowych Järryd dochodził w grze pojedynczej co najmniej do ćwierćfinałów – w 1985 roku na US Open, w 1987 i 1988 w Australian Open. W 1987 roku był w ćwierćfinale Wimbledonu, eliminując m.in. Miloslava Mecira. W 1996 roku, na Wimbledonie, zagrał swój ostatni singlowy mecz w rozgrywkach wielkoszlemowych, ulegając w I rundzie Chrisowi Wilkinsonowi. Po 1985 roku Järryd odniósł zwycięstwa w Dallas (1986), Wiedniu (1990) i Rotterdamie (1993). W 1994 roku doszedł do finału w Pekinie, a w 1995 roku w Rosmalen.
W turnieju Masters Grand Prix w grze pojedynczej Szwed grał dwukrotnie, w 1985 roku przegrywając w ćwierćfinale w Johnem McEnroe, a rok później ulegając w półfinale Borisowi Beckerowi.
Karierę zawodową Anders Järryd zakończył jesienią 1996 roku, zarobiwszy na kortach niemal pięć i pół miliona dolarów. Próbował swoich sił również w rozgrywkach seniorów, w ramach ATP Champions Tour wygrywając w 2001 roku turniej na Majorce (był także w finałach w Aland w 2001 roku i na Majorce w 2002 roku).
Reprezentant Szwecji.
Anders Järryd reprezentował kraj ns igrzyskach olimpijskich i w rozgrywkach drużynowych. Na igrzyskach olimpijskich wystąpił dwukrotnie. W 1988 roku w Seulu doszedł do półfinału gry podwójnej, mając za partnera Stefana Edberga; Szwedzi ulegli Sergio Casalowi oraz Emilio Sánchezowi i zdobyli brązowy medal (meczu o 3. miejsce wówczas nie rozgrywano). W drodze do półfinału Järryd i Edberg wyeliminowali m.in. reprezentantów Niemiec Carla-Uwe Steeba i Erica Jelena. Z gry pojedynczej Järryd odpadł w III rundzie pokonany przez Carla-Uwe Steeba. W 1992 roku w Barcelonie Szwedzi nie powtórzyli sukcesu, już w I rundzie wyeliminowani przez Jima Couriera i Pete’a Samprasa. Na barcelońskich igrzyskach Järryd w grze pojedynczej nie grał.
W latach 1981–1993 Järryd grał w reprezentacji Szwecji w Pucharze Davisa. Dwukrotnie sięgał po trofeum, w 1984 roku jako deblista (pokonał wówczas w spotkaniu finałowym Johna McEnroe i Petera Fleminga, mając za partnera Stefana Edberga), a trzy lata później jako singlista (w finale z Indiami zdobył dwa punkty, pokonując Ramesha Krishnana i Vijaya Amritraja). Ponadto występował w przegranych finałach w 1986 roku (porażka z Australią), 1988 roku i 1989 roku (przegrane z Republiką Federalną Niemiec). Łącznie bilans jego gier w Pucharze Davisa wynosi 36 wygranych przy 17 porażkach, z czego w grze pojedynczej wygrał 16 pojedynków i przegrał 3.
W 2005 nazwisko Järryda wpisano do Hall of Fame tenisa szwedzkiego. Praworęczny Szwed, który ze względu na wadę wzroku musiał grać w szkłach kontaktowych, operował na korcie oburęcznym bekhendem i słynął zarówno z agresywnego returnu, jak i reakcji wolejowych przy siatce, co szczególnie podnosiło jego wartość jako deblisty.

</doc>
<doc id="1182570" url="https://pl.wikipedia.org/wiki?curid=1182570" title="Anders Jarryd">
Anders Jarryd



</doc>
<doc id="1182574" url="https://pl.wikipedia.org/wiki?curid=1182574" title="Bartosz Stepokura">
Bartosz Stepokura

Bartosz Stepokura (ur. 13 sierpnia 1985) – polski hokeista.
Kariera klubowa.
Absolwent NLO SMS PZHL Sosnowiec z 2004. 

</doc>
<doc id="1182577" url="https://pl.wikipedia.org/wiki?curid=1182577" title="Droga krajowa B28 (Niemcy)">
Droga krajowa B28 (Niemcy)

Droga krajowa 28 () – niemiecka droga krajowa przebiegająca na osi wschód - zachód od granicy z Francją w Kehl przez Freudenstadt, Nagold, Tübingen, Reutlingen, Metzingen, Ulm, Neu-Ulm do węzła "Dreieck Hittistetten" na autostradzie A7 koło Senden.
Trasy europejskie.
Droga pomiędzy przejściem granicznym z Francją a węzłem "Kreuz Appenweier" na autostradzie A5 jest częścią trasy europejskiej E52 (ok. 12 km).
Miejscowości leżące przy B28.
Badenia-Wirtembergia.
Kehl, Willstätt, Appenweier, Nußbach, Oberkirch, Lautenbach, Oppenau, Bad Peterstal, Bad Griesbach, Kniebis, Freudenstadt, Dornstetten, Pfalzgrafenweiler, Altensteig, Ebhausen, Rohrdorf, Nagold, Jettingen, Herrenberg, Kayh, Entringen, Pfäffingen, Unterjesingen, Tübingen, Reutlingen, Metzingen, Dettingen an der Erms, Bad Urach, Römerstein, Zainingen, Feldstetten, Suppingen, Blaubeuren, Blaustein, Ulm.
Bawaria.
Neu-Ulm, Senden
Historia.
Pierwsze fragment utwardzonej drogi powstał między Reutlingen i Tübingen w 1787 r. Pozostałe fragmenty ukończono do 1806 r.
W 1932 r. wyznaczono przebieg "Reichsstrasse 28", której bieg, po zajęciu Alzacji przedłużono przez Strasburg do Saarbrücken.

</doc>
<doc id="1182578" url="https://pl.wikipedia.org/wiki?curid=1182578" title="Prima Categoria">
Prima Categoria

Prima Categoria - siódmy poziom rozgrywek piłki nożnej mężczyzn we Włoszech. Czwarty poziom rozgrywek amatorskich, w tym trzeci na szczeblu regionalnym.
Prima Categoria skupia ponad 1600 zespołów. Liczebność grup w poszczególnych regionach zależy od ilości zespołów zgłoszonych do rozgrywek w danym regionie.
Zwycięzca każdej z grup awansuje do najbliższej geograficznie grupy wyższego szczebla rozgrywek, Promozione. Najsłabsze drużyny w poszczególnych grupach (ich liczba zależy od lokalnego regulaminu rozgrywek) spadają do Seconda Categoria.
Historycznie Prima Categoria była najwyższym szczeblem rozgrywek we Włoszech od roku 1898 do 1922.

</doc>
<doc id="1182587" url="https://pl.wikipedia.org/wiki?curid=1182587" title="Konklawe 1294">
Konklawe 1294

Konklawe 23–24 grudnia 1294 – konklawe, które odbyło się w Neapolu po abdykacji papieża Celestyna V i zakończyło się wyborem Bonifacego VIII na jego następcę.
Pontyfikat Celestyna V. Przywrócenie konstytucji "Ubi periculum".
Celestyn V, świątobliwy eremita wybrany na przez Kolegium Kardynalskie jako kandydat kompromisowy po dwuletniej sediswakancji 1292-94, okazał się całkowicie nieprzygotowany do pełnienia powierzonego mu urzędu. Zdając sobie ze sprawę z własnej niekompetencji 13 grudnia 1294, zaledwie po pięciu miesiącach pontyfikatu, złożył prawdopodobnie pierwszą w dziejach Kościoła całkowicie dobrowolną abdykację. W ciągu tego krótkiego czasu przywrócił jednak moc obowiązującą konstytucji "Ubi periculum" ustanawiającej instytucję konklawe (została ona zawieszona przez Adriana V w 1276), a także mianował 13 nowych kardynałów.
Powiadano, że duży wpływ na decyzję Celestyna V o abdykacji miał ambitny kardynał Benedetto Caetani, w rzeczywistości jednak wiadomo, że Celestyn V radził się w tej kwestii wielu różnych osób.
Lista uczestników.
W konklawe wzięło udział wszystkich 22 kardynałów, w tym 14 Włochów i 8 Francuzów:
Dwunastu elektorów mianował Celestyn V (1294), pięciu Mikołaj IV (1288–1292), dwóch Mikołaj III (1277–1280), po jednym Honoriusz IV (1285–1287) i Urban IV (1261–1264).
Przebieg konklawe. Wybór Bonifacego VIII.
Ponieważ do abdykacji Celestyna V doszło w Neapolu, kardynałowie zebrali się na konklawe właśnie w tym mieście w zamku Castel Nuovo. Konklawe rozpoczęło się 23 grudnia 1294 i skończyło się już następnego dnia. W pisemnym głosowaniu wyraźną większość głosów otrzymał kardynał Benedetto Caetani, który w wyniku przeprowadzonego następnie akcesu został jednomyślnie wybrany na papieża i przybrał imię Bonifacy VIII. 23 stycznia 1295 w Rzymie odbyła się uroczysta inauguracja jego pontyfikatu.

</doc>
<doc id="1182588" url="https://pl.wikipedia.org/wiki?curid=1182588" title="Michelle Yeoh">
Michelle Yeoh

Michelle Yeoh Choo-Kheng (; ur. 6 sierpnia 1962 w Ipoh w stanie Perak) – malezyjska aktorka filmowa narodowości chińskiej. Laureatka Oscara dla najlepszej aktorki pierwszoplanowej za rolę Evelyn Wang w filmie "Wszystko wszędzie naraz".
Życiorys.
W wieku 20 lat została Miss Malezji (1983). Ukończyła Royal Academy of Dance w Londynie. W latach 90. zdobyła popularność w regionie, grając w filmach akcji z Hongkongu. Karierę międzynarodową rozpoczęła w 1997 roku rolą Wai Lin w filmie "Jutro nie umiera nigdy" z serii przygód agenta Jamesa Bonda. Jej pozycja gwiazdy ugruntowała się po występie w wielokrotnie nagradzanym chińskim filmie kostiumowym "Przyczajony tygrys, ukryty smok" (2000) Anga Lee, za który była nominowana do nagrody BAFTA dla najlepszej aktorki.
W 1997 została zaliczona do „50 najpiękniejszych ludzi świata” magazynu People, w 2009 zaś była jedyną Azjatką na liście „35 piękności ekranu wszech czasów” tegoż magazynu. Serwis Rotten Tomatoes w 2008 roku uznał ją za najlepszą bohaterkę kina akcji.
Zasiadała w jury konkursu głównego na 55. MFF w Cannes (2002).
Życie prywatne.
W latach 1988–1992 była żoną Dicksona Poon, przedsiębiorcy z Hongkongu i właściciela firm Harvey Nichols i Charles Jourdan. W 1998 roku była zaręczona z Alanem Heldmanem, amerykańskim kardiologiem. W 2004 roku zaczęła spotykać się z Jeanem Todtem, czołową postacią wyścigów samochodowych; para jest zaręczona od 2008 roku.
Jest buddystką. W marcu 2008 odwiedziła Wietnam, aby nakręcić film dokumentalny dla Asian Injury Prevention Foundation (AIPF). Jest także patronką projektu „Save China's Tigers”, którego celem jest ochrona zagrożonego wyginięciem tygrysa południowochińskiego.
Nagrody i nominacje.
Nagrody specjalne.
Aktorka znalazła się na ogłoszonej 23 listopada 2020 liście 100 kobiet BBC.

</doc>
<doc id="1182590" url="https://pl.wikipedia.org/wiki?curid=1182590" title="Półogniwo">
Półogniwo

Półogniwo – struktura zawierająca przewodzącą elektrodę oraz otaczający ją przewodzący elektrolit, oddzielony przez naturalnie występującą podwójną warstwę Helmholtza. Reakcja chemiczna wewnątrz tej warstwy chwilowo pompuje ładunek elektryczny pomiędzy elektrodą a elektrolitem, w wyniku czego powstaje napięcie elektryczne pomiędzy nimi. Reakcja anody wiąże atom metalu w elektrodzie, który rozpuszcza się i jest transportowany jako jon dodatni pomiędzy podwójną warstwą, powodując, że elektrolit potrzebuje dodatniego ładunku elektrycznego, podczas gdy anoda ujemnego ładunku. Rosnące napięcie elektryczne tworzy silne pole wewnątrz podwójnej warstwy i potencjał rośnie do momentu, gdy pole zatrzyma reakcję pompowania ładunków. Ta samoograniczająca się operacja występuje niemal cały czas w izolowanym półogniwie. W praktycznych zastosowaniach dwa różne półogniwa są właściwie połączone ze sobą i tworzą ogniwo galwaniczne.
Zwykłe półogniwo, używane w elektrochemii, zawiera elektrodę wykonaną z metalu w 1-molowym (1 mol/dm³) roztworze wodnym soli tego metalu, przy temperaturze 298 K (25 °C).
Serie elektrochemiczne, które składają się ze zwykłych potencjałów elektrodowych i są ściśle związane z seriami reaktywnymi, generowanymi przez pomiar różnicy potencjałów pomiędzy półogniwem metalowym w obwodzie ze zwykłym półogniwem wodorowym, połączonymi za pomocą klucza elektrolitycznego.
Standardowe półogniwo wodorowe
Półogniwa ogniwa Daniella:

</doc>
<doc id="1182591" url="https://pl.wikipedia.org/wiki?curid=1182591" title="Włość">
Włość



</doc>
<doc id="1182594" url="https://pl.wikipedia.org/wiki?curid=1182594" title="Andy Priaulx">
Andy Priaulx

Andy Priaulx MBE (ur. 8 sierpnia 1974 w Guernsey) – brytyjski kierowca wyścigowy, obecnie kierowca zespołu BMW Team RMG w serii Deutsche Tourenwagen Masters. Jest trzykrotnym mistrzem serii WTCC (w latach 2005-2007) i ETCC z roku 2004.
Życiorys.
Początki kariery.
Priaulx karierę w sportach motorowych rozpoczął w wieku 8 lat od kartingu. Jako nastolatek zaczął startować w wyścigach podjazdowych, gdzie szybko ujawnił się jego naturalny talent do ścigania. W 1995 roku niespodziewanie zdobył tytuł mistrza British Hillclimb Championship. W kolejnych latach bez większych sukcesów startował w Brytyjskiej Formule Renault oraz w Brytyjskiej Formule 3, po czym w 1998 roku przeniósł się do serii Renault Spider Championship, którą całkowicie zdominował w kolejnym sezonie. W latach 2000-2001 ponownie startował w Brytyjskiej Formule 3, ale jego największym sukcesem było jedynie ukończenie sezonu 2001 na 6. miejscu.
Samochody turystyczne.
W 2001 roku Priaulx wystąpił w Brytyjskich Mistrzostwach Samochodów Turystycznych (BTCC) w barwach zespołu Egg Vauxhall, zastępując Phila Bennetta. Wykorzystał daną mu szansę, zdobywając pole position podczas jednego z nich.
W sezonie 2002 startował już regularnie w BTCC w barwach zespołu Hondy. Odniósł jedno zwycięstwo, a w dwóch innych wyścigach wywalczył podium.
W kolejnym sezonie przeniósł się do ETCC (Europejskich Mistrzostw Samochodów Turystycznych), gdzie jeździł jako kierowca zespołu Bart Mampaey's BMW Team UK. Sezon ukończył na 3. miejscu, lecz przez większą jego część był jednym z kandydatów do tytułu. W sezonie 2004 do samego końca walczył z Dirkiem Müllerem. Obaj ukończyli sezon z takim samym dorobkiem punktowym, lecz to Priaulx zdobył mistrzostwo dzięki większej liczbie wygranych wyścigów (5 do 3).
Po przekształceniu ETCC w WTCC (Mistrzostwa Świata Samochodów Turystycznych) w 2005 roku, Priaulx powtórzył sukces z poprzedniego sezonu i pomimo tylko pojedynczego zwycięstwa w wyścigu udało mu się pokonać głównych rywali, Dirka Müllera i Fabrizio Giovanardiego i zdobyć tytuł mistrza. W sezonie 2006 utrzymał pozycję lidera i dzięki zwycięstwu w ostatniej rundzie w Makau, pokonał Jörga Müllera różnicą jednego punktu w końcowej klasyfikacji. Trzeci z rzędu tytuł mistrza WTCC Priaulx wywalczył w roku 2007, a jego głównym rywalem był kierowca SEATa, były mistrz BTCC Yvan Muller.
Kilkakrotnie startował gościnnie w wyścigach V8 Supercars, m.in. w wyścigu Bathurst 1000 (w latach 2002, 2003 i 2009). W 2010 wystartował w wyścigu na torze ulicznym Surfers Paradise i zdobył nagrodę dla najlepszego międzynarodowego kierowcy w tych zawodach.
Narodowość.
Priaulx pochodzi z wysp Guernsey, które nie wchodzą formalnie w skład terytorium Wielkiej Brytanii, lecz mają status Dependencji Korony brytyjskiej, dzięki czemu ich mieszkańcy posiadają obywatelstwo brytyjskie. Priaulx nadal mieszka na Guernsey, a malowanie jego hełmu inspirowane jest flagą Guernsey, jednak podczas wyścigów występuje jako kierowca brytyjski.

</doc>
<doc id="1182600" url="https://pl.wikipedia.org/wiki?curid=1182600" title="Droga krajowa B28a (Niemcy)">
Droga krajowa B28a (Niemcy)

Droga krajowa 28a () – niemiecka droga krajowa przebiegająca na osi wschód - zachód między drogą B28 w Dornstetten a drogą B14 w Horb am Neckar (ok. 20 km) i między węzłem "Rottenburg" na autostradzie A81 a Rottenburgiem (ok. 11 km) w Badenii-Wirtembergii.

</doc>
<doc id="1182604" url="https://pl.wikipedia.org/wiki?curid=1182604" title="Örebro SK">
Örebro SK

Örebro Sportklubb – szwedzki klub piłkarski, grający obecnie w Superettan, mający siedzibę w mieście Örebro, leżącym w środkowej części kraju.
Skład.
Stan na 3 października 2018

</doc>
<doc id="1182605" url="https://pl.wikipedia.org/wiki?curid=1182605" title="Orebro SK">
Orebro SK



</doc>
<doc id="1182612" url="https://pl.wikipedia.org/wiki?curid=1182612" title="Tara Leniston">
Tara Leniston

Tara Louise Leniston (ur. 1 maja 1983 w Crawley, Wielka Brytania), irlandzka aktorka z hrabstwa Clare, urodzona w Anglii.

</doc>
<doc id="1182613" url="https://pl.wikipedia.org/wiki?curid=1182613" title="Media lokalne">
Media lokalne

Media lokalne - środki przekazu, które można wyodrębnić z krajowego systemu medialnego poprzez odwołanie się do dwóch podstawowych kryteriów: lokalnego zakresu zainteresowania i lokalnego zasięgu oddziaływania.
Podmiotem tak pojmowanych mediów lokalnych jest zarówno cała społeczność lokalna, której główny czynnik spajający stanowi zainteresowanie miejscową rzeczywistością społeczną, polityczną i gospodarczą, jak i poszczególne części tej wspólnoty, wydzielone na podstawie specyficznych potrzeb, przekonań i charakterystyk społecznych jej członków.

</doc>
<doc id="1182614" url="https://pl.wikipedia.org/wiki?curid=1182614" title="Trésor Kandol">
Trésor Kandol

Trésor Kandol (ur. 30 sierpnia 1981 w Bandze w Zairze) – kongijski piłkarz występujący na pozycji napastnika. Jest znany między innymi ze specyficznego celebrowania zdobytych przez siebie bramek – po niemal każdym trafieniu popisuje się serią efektownych salt. Jego dwaj kuzyni – Lomana LuaLua oraz Kazenga LuaLua, również są piłkarzami.
Kariera klubowa.
Trésor Kandol zawodową karierę rozpoczął w 1998 w Luton Town, gdzie występował do 2001. Pełnił tam rolę rezerwowego i rozegrał łącznie 21 ligowych pojedynków. Następnie występował w drużynach Cambridge United i Bournemouth, jednak tam także nie radził sobie najlepiej. W 2002 Kandol został zawodnikiem klubu Thurrock, gdzie w 102 spotkaniach strzelił aż 61 bramek. W późniejszym czasie piłkarz z Demokratycznej Republiki Konga występował kolejno w Dagenham &amp; Redbridge, Darlington oraz Barnet.
23 listopada 2006 Trésor został wypożyczony do Leeds United. W ekipie „The Peacocks” zadebiutował w wygranym 2:1 meczu z Plymouth Argyle. 3 stycznia 2007 Kandol za 200 tysięcy funtów na stałe trafił do zespołu z Elland Road. W sezonie 2007/2008 Kandol razem z Jermainem Beckfordem stworzył jeden z najskuteczniejszych duetów napastników w lidze i stał się jednym z ulubieńców kibiców Leeds. Świetną formę wychowanek Luton Town prezentował jednak tylko na początku rozgrywek, a następnie zatracił dobrą skuteczność.
6 sierpnia 2008 kongijski piłkarz na pół roku został wypożyczony do Millwall, a 28 stycznia 2009 na tej samej zasadzie przeszedł do Charltonu Athletic. Razem z Charltonem zajął ostatnie miejsce w The Championship i spadł do League One. Następnie powrócił do Leeds, gdzie zaczął pełnić rolę rezerwowego. 4 sierpnia 2010 Kandol został wolnym zawodnikiem. W sezonie 2010/2011 był zawodnikiem hiszpańskiego Albacete Balompié z Segunda División, jednak nie rozegrał tam żadnego spotkania. W kolejnych latach występował w amatorskich angielskich klubach Hampton &amp; Richmond Borough oraz Hackney Wick.
Kariera reprezentacyjna.
Po raz pierwszy do reprezentacji Demokratycznej Republice Konga Kandol został powołany 12 marca 2008. Zadebiutował w niej 25 marca w pojedynku z Gabonem.

</doc>
<doc id="1182616" url="https://pl.wikipedia.org/wiki?curid=1182616" title="Mistrzostwa Świata w Narciarstwie Klasycznym 2003">
Mistrzostwa Świata w Narciarstwie Klasycznym 2003

Mistrzostwa Świata w Narciarstwie Klasycznym 2003 – zawody narciarstwa klasycznego odbywające się w dniach 18 lutego – 1 marca 2003 we włoskim Val di Fiemme.

</doc>
<doc id="1182617" url="https://pl.wikipedia.org/wiki?curid=1182617" title="Herb powiatu grodziskiego (mazowieckiego)">
Herb powiatu grodziskiego (mazowieckiego)

Herb powiatu grodziskiego przedstawia w polu czerwonym po prawej stronie głowę orła mazowieckiego zwróconą w lewo i po lewej stronie herb Bogoria z herbu Grodziska Mazowieckiego. Herb został uchwalony przez radę powiatu na sesji w dniu 25.01.2001 r.

</doc>
<doc id="1182618" url="https://pl.wikipedia.org/wiki?curid=1182618" title="Herb powiatu grodziskiego">
Herb powiatu grodziskiego



</doc>
<doc id="1182619" url="https://pl.wikipedia.org/wiki?curid=1182619" title="José Maria Arguedas">
José Maria Arguedas



</doc>
<doc id="1182624" url="https://pl.wikipedia.org/wiki?curid=1182624" title="Herb powiatu grodziskiego (wielkopolskiego)">
Herb powiatu grodziskiego (wielkopolskiego)

Herb powiatu grodziskiego przedstawia w polu czerwonym "uszczerbionego" orła wielkopolskiego nad złotą gałązką lipową z pięcioma liśćmi symbolizującymi pięć gmin powiatu. Autorem projektu herbu jest Jerzy Bąk.

</doc>
<doc id="1182626" url="https://pl.wikipedia.org/wiki?curid=1182626" title="Herb powiatu jarocińskiego">
Herb powiatu jarocińskiego

Herb powiatu jarocińskiego przedstawia w polu czerwonym "uszczerbionego" orła wielkopolskiego nad uszczerbionym godłem miasta Jarocin, cztery cegły symbolizują cztery gminy powiatu. Autorem projektu herbu jest Jerzy Bąk.

</doc>
<doc id="1182627" url="https://pl.wikipedia.org/wiki?curid=1182627" title="Clandestino (album)">
Clandestino (album)

Clandestino - album francuskiego muzyka Manu Chao zawierająca 16 utworów. Ukazała się nakładem wydawnictwa Virgin w roku 1998. Z płyty pochodzą single Bongo Bong i Clandestino.

</doc>
<doc id="1182628" url="https://pl.wikipedia.org/wiki?curid=1182628" title="Nagrobek Kazimierza IV Jagiellończyka">
Nagrobek Kazimierza IV Jagiellończyka

Nagrobek Kazimierza IV Jagiellończyka – jeden z ważniejszych przykładów późnogotyckiej rzeźby w Polsce, dzieło Wita Stwosza. Znajduje się przy południowo-zachodnim narożniku kaplicy Świętokrzyskiej w katedrze na Wawelu w Krakowie.
Historia.
Kaplica Świętokrzyska powstała w latach 1467–1477 jako fundacja króla Kazimierza Jagiellończyka i jego żony Elżbiety, pomyślana jako miejsce pochówku pary królewskiej. Otrzymała ona bogate wyposażenie, m.in. ołtarze Świętej Trójcy i Matki Boskiej Bolesnej, królewskie stalle, lecz o monarszym charakterze kaplicy poświadczały nagrobki króla i królowej, przy czym ten ostatni nie zachował się do dziś.
Kazimierz Jagiellończyk zmarł 7 czerwca 1492. Sam nagrobek najprawdopodobniej fundowała Elżbieta Rakuszanka, o czym zresztą wspomina "passus" w kronice Macieja z Miechowa relacjonujący uroczystości pogrzebowe króla. Podobnie jak w przypadku pozostałych monarchów (z wyjątkiem grobu Kazimierza Wielkiego), nagrobek stanowi swojego rodzaju kenotafium – ciało Kazimierza Jagiellończyka, nie spoczywa we wnętrzu tumby, ale pochowane jest pod posadzką kaplicy. Dzieło wykonali Wit Stwosz i Jörg Huber z Passawy, który zostawili swoje sygnatury na nagrobku. Kilkakrotnie odnawiany, ostatnio w 2005, kiedy to przywrócono części detalu, m.in. kwiatony.
Wygląd.
Nagrobek Kazimierza Jagiellończyka ma kształt tumby zwieńczonej monumentalnym baldachimem, wspartym na 8 kolumnach. Ustawiony jest na osi wschód-zachód – ze względu na położenie nagrobka tylko dwa boki tumby są rzeźbiarsko opracowane. Wykonany jest z kilku odmian czerwonego marmuru salzburskiego.
Płyta wierzchnia.
Na płycie wierzchniej o pryzmatycznym ściętym brzegu spoczywa naturalnej wielkości postać króla Kazimierza Jagiellończyka. Chociaż postać jest głęboko wtopiona w blok marmuru, górne punkty reliefu mają tę samą wysokość, figura jest potraktowana jak dzieło pełnoplastyczne, znajdujemy w niej wiele elementów trójwymiarowych.
Postać zmarłego cechuje silny dynamizm podkreślony przez układ szat, zakrywających ciało tak, że nie jest czytelna sama poza króla. Postać jest ułożona na wznak. Zasugerowano jednak lekki kontrapost, poprzez lekkie wygięcie prawego kolana.
Głowa położona na poduszce jest lekko odrzucona w tył i przechylona na lewo, stąd ostro zarysowano ścięgna i skórę szyi. Oblicze umarłego cechuje daleko idący naturalizm, dostrzec tu można nie tylko sędziwy wiek monarchy, ale również bolesny wyraz w szeroko otwartych, lecz zmęczonych oczach o grubych pomarszczonych powiekach, zaciśniętych ustach, udręczonym czele. Silnie zaznaczone cechy fizjonomiczne Stwosz oddał z właściwą sobie czytelnością. Okryte rękawiczkami dłonie cechuje dokładna analiza anatomiczna, charakterystyczna dla rzeźb Ołtarza Mariackiego.
Król został ukazany w najwyższym dostojeństwie królewskich atrybutów – w pełnym stroju koronacyjnym. Insygnia w pełni naśladują autentyczność wyglądu. Na koronie z misternością opracowano kamienie szlachetne zdobiące jej obręcz, zaś szczyt tworzą sploty oschłych liści ostów. Berło ma kształt laski, zwieńczonej ażurowym kwiatonem złożonym z motywów liściastych. Jabłko nie zachowało do dziś krzyżyka.
Szyję obejmuje gęsto marszczony humerał, ku stopom swobodnie opada alba, w dolnych częściach draperie przybierają bardzo meandryczne formy. Nieco wyżej widać fragment ozdobnej stuły przylegającej do alby.
Cała postać jest okryta monumentalną pełną dekoracji kapą, stanowiącą suwerenny i kluczowy element kompozycji postaci. Przód alby cechuje wręcz złotnicza wirtuozeria, przepełniona jest ona motywami imitującymi kamienie szlachetne (wzory geometryczne) i perły (tło). Na piersiach spina kapę kolista zapona, z reliefową postacią nagiej rodzącej kobiety, z zawojem na głowie. Tło zapony tworzą motywy liści akantów i kameryzowania.
U stóp zmarłego stoją po bokach dwa wspięte lwy jako trzymacze heraldyczne. Cechują je wyprężone tułowie wsparte na skrzyżowanych łapach o tanecznym ruchu. Łby lwów są zakryte hełmami, zwieńczone zdobionymi koronami. Paszcze widać spod okratowanych przyłbic. Przednimi łapami podtrzymują herb Polski, który jest powtórzony na hełmie lwa będącym tu klejnotem herbowym, oraz herb Habsburgów, z którego to rodu wywodziła się Elżbieta, lewy lew trzyma także miecz koronacyjny (nie zachował się do dziś, jelec).
Postać stoi na wypukłym trójbocznym cokole zakrytym częściowo albą, przylega on do krawędzi płyty. Na środku widoczny jest herb Jagiellonów oraz sygnatura EIT STVOS i gmerk.
Boki tumby.
Boki tumby składają się z czterech spojonych ze sobą prostokątnych płyt, trzy tworzą bok tumby, przód jedna. Poszczególne płyty posiadają zagłębienia o perspektywicznie zawężających się ściankach. Wewnątrz ukazano pełnoplastycznie pary płaczków, każda z par trzyma herby Polski i jej ziem. Nad głowami figur ukazano baldachimy nawiązujące do późnogotyckich portali z łukiem typu „ośli grzbiet”. Ponadto można dostrzec drobne motywy architektoniczne takie jak wimpergi, fiale oraz listki oschłego ostu i akantu.
Na czołowej płycie płaczkowie w nienaturalnej pozie klęczącej trzymają herb Polski. Pierwszy z nich w pozie zwróconej do herbu ma silnie odrzuconą głowę, zaś drugi klęczy w pozie odwrotnej, twarz jego jest ukazana z profilu. Twarze płaczków cechuje dokładna analiza, zarówno od strony nastrojowej, somatycznej i temperamentu. Konsekwentnie opracowanie twarzy znajdzie swoje miejsce w następnych figurach. Płaczkowie ubrani są w luźne płaszcze o dużych kołnierzach. Odmienność zastosowano także w nakryciach głowy, duchowny nosi piuskę, zaś możnowładca turban. W ozdobnej arkadzie znajdujemy nietoperza o rozpostartych skrzydłach, po bokach dwa małe sokoły.
W pierwszej od lewej kwaterze dłuższego boku płaczkowie trzymają herb Litwy – Pogoń. Obie siedzące na niewidocznej ławie postacie cechuje silny ładunek uczuciowy, jedna rozpaczliwym gestem chwyta się za głowę, druga załamuje ręce. Jedna z postaci jest nakryta długim zwiewnym płaszczem, druga ma ubiór wskazujący na strój rycerski. Rycerz w herbie Litwy ukazany jest w zbroi norymberskiej, zaś zarówno konia, jak i jeźdźca cechuje brak umowności heraldycznej, zastąpionej realistycznym przedstawieniem rycerza. Na maswerku zwieńczenia siedzi sowa.
Płaczkowie w następnych polach o charakterystycznych dla przedstawień mieszczan z Ołtarza Mariackiego strojach i dynamicznych ruchach podpierają się na tarczy herbowej z godłem Ziemi Dobrzyńskiej. Ruch, gesty i mimika wskazują sugestywnie moment toczonej przez postaci dysputy.
Na ostatnim polu widzimy herb Kujaw. Obie postacie cechuje poruszenie i ból, mężczyzna z lewej strony targa włosy z rozpaczy, drugi odziany w chłopską sukmanę przepasaną prostą krajką, wyraża gestem opuszczonej na kolano prawej ręki swoją bezradność.
Baldachim.
Baldachim jest trójprzęsłowy. Kolumny baldachimu symetrycznie rozstawione wzdłuż boków tumby składają się z baz, trzonów i misternie rzeźbionych kapiteli. Każda z kolumn, zarówno w formie, jak i w detalu, została odmiennie potraktowana. Zwieńczenie baldachimu jest kompilacją dekoracji maswerkowej, nawiązujących do późnogotyckiej architektury – łuki w formie oślich grzbietów splatają się z odwróconymi łukami ostrymi, wzbogaconymi detalem z motywami głównie roślinnymi. Na zwieńczeniach niegdyś znajdowały się pełnoplastyczne, drewniane figury Chrystusa, Marii i Świętych, które uległy zniszczeniu w XVIII w. Zastąpiono je w następnym wieku neogotyckimi kwiatonami. Na podniebieniu baldachimu znajduje się sklepienie krzywobieżne.
Na kapitelach został przedstawiony cykl figuralny nawiązujący do epizodów ze Starego i Nowego Testamentu. Cykl zaczyna się od północno-wschodniego kapitelu. Są to miniatury rzeźbiarskie, o zróżnicowanej głębokości reliefu, niektóre motywy są rzeźbione trójwymiarowo. Cykl figuralny tworzą następujące sceny:
Analiza.
Od strony formalno-genetycznej mamy do czynienia z dziełem heterogenicznym. Ogólna forma nagrobka bezpośrednio nawiązuje do starszych grobowców znajdujących się w katedrze – Władysława Łokietka (szczególnie motyw par płaczków), Kazimierza Wielkiego (użycie marmuru jako materiału budulcowo-rzeźbiarskiego) oraz Władysława Jagiełły (program heraldyczny nawiązujący do "Corona Regni Poloniae"). Postać Kazimierza Jagiellończyka reprezentuje jeden z najstarszych w dziejach sztuki typów ikonograficznych – król jako kapłan. Z pewnością mocny wpływ na kształt postaci z nagrobka wawelskiego wywarł wizerunek cesarza Fryderyka III Habsburga znajdujący się na monumentalnym nagrobku wykonanym przez Mikołaja z Lejdy, znajdującym się w katedrze św. Szczepana w Wiedniu. Motyw łączenia postaci ludzkich z herbami ma swoje tradycje w środowisku bawarskim, m.in. dzieła Hansa Heidera czy Wolfganga Leba. Natomiast wyrazy twarzy i ubiór płaczków są echem niektórych rzeźb z Ołtarza Mariackiego. Figuralne kapitele mają swoją odległą genezę w rzeźbie romańskiej, a w XV wieku, szczególnie w motywach architektury w malarstwie niderlandzkim, dostrzegalna jest fascynacja romanizmem, będąca alternatywą renesansowych nawiązań do sztuki antycznej. Połączenie kilku wątków narracyjnych w jedną całość widoczne w kilku kapitelach może odwoływać się do kompozycji symultanicznej znanej szczególnie w malarstwie niderlandzkim, niemieckim oraz pomorskim.
Dyskusyjną sprawą jest udział Jörga Hubera, który pozostawił na tarczy Goliata swoją sygnaturę – "IORIG HUBER VON IV". O ile Stwosz jest autorem całej koncepcji i wykonawcą większości części nagrobka, udział Jörga Hubera ograniczył się do wykonania częściowo baldachimu oraz kilku kapiteli. Tłumaczyć to trzeba różnicami w opracowaniu plastycznym detalu.
Interpretacja.
Postacie płaczków uosabiają poszczególne grupy stanowe – duchowny (możnowładczy), rycerski (szlachecki), mieszczański i chłopski. Jest to ilustracja ówczesnego Królestwa Polski jako monarchii stanowej. Ukazany w pełni majestatu władzy Kazimierz Jagiellończyk jest drugim najstarszym przedstawieniem nagrobnym władcy w sakralnym stroju koronacyjnym. Suwerenność władzy królewskiej, jej "dignitas" symbolizują insygnia koronacyjne. Symboliczne znaczenie ma również ukazana na zaponie rodząca kobieta – w średniowieczu symbol Ziemi, Natury i płodności. Interpretować można to jako narodzenie duszy króla w nowym niebiańskim świecie, zatem monarcha wyraża tu wyznanie wiary w życie wieczne, co dodatkowo wyraża skłon głowy i spojrzenie w sklepienie niebieskie, które stanowi podniebienie baldachimu. Na kapitelach ukazano trzynaście scen będących ilustracją chrześcijańskiego wątku eschatologicznego: Bóg Ojciec już od Stworzenia zamierza ocalić ludzkość przed wieczną śmiercią i szatanem; (1. i 2. kapitel); proroctwo zbawczej misji w czynach starotestamentowych mężów Dawida i Samsona (3. kapitel), przymierze Boga ze sprawiedliwymi i ich dzieło dobrych uczynków (4. kapitel); wolność Marii – Rodzicielki Boga od grzechu pierworodnego oraz wejście Chrystusa w ród ludzki (kapitele 5 i 6); Maria jako pośredniczka, poprzez udział w Męce Zbawiciela i w Odkupieniu (7. kapitel) oraz Sąd Boży nad rodzajem ludzkim (8. kapitel). Jest to w pewnym sensie nawiązanie do powstałej w XV w. książki nabożnej pt. "Speculum humanae salvationis", w której zawiera się zgodność i prawdziwość Starego i Nowego Testamentu na zasadzie typologicznego związku zawartych tam wydarzeń.
Nagrobek stanowi również syntezę niepodważalności dogmatów chrześcijańskich, aktualnych wówczas kierunków politycznych i nauki Kościoła oraz ukłon w stronę humanizmu (zapona z rodzącą kobietą). Odwołaniem do antyku jest także ukazanie człowieka o czterech typach temperamentów, które wylansował Hipokrates – flegmatyk, sangwinik, choleryk i melancholik. Ilustracją ludzkich temperamentów są poszczególne pary płaczków oraz zwierzęta.
Bogactwo treści ideowych jest owocem wysokiej erudycji, znajomości teologii i humanizmu dworu królewskiego oraz środowiska skupionego wokół katedry wawelskiej, z którymi związani byli zarówno Kazimierz Jagiellończyk z żoną Elżbietą, jak i Stwosz. Umiejętność dostosowania formy do funkcji zastosowania, siła wyrazu artystycznego rzeźbiarza i koncepcje zleceniodawców uczyniły nagrobek Jagiellończyka dziełem o tak wielowymiarowej wymowie.

</doc>
<doc id="1182629" url="https://pl.wikipedia.org/wiki?curid=1182629" title="Hot in the Shade">
Hot in the Shade

Hot in the Shade – piętnasty album studyjny amerykańskiej grupy rockowej KISS wydany w październiku 1989 roku.
Notowania.
Album – Billboard (Ameryka Północna)
Single – Billboard (Ameryka Północna)

</doc>
<doc id="1182630" url="https://pl.wikipedia.org/wiki?curid=1182630" title="Władysław Baczyński (morderca)">
Władysław Baczyński (morderca)

Władysław Baczyński (ur. 1918, zm. 17 maja 1960) – polski seryjny morderca, który zastrzelił na terenie Wrocławia i Bytomia 4 osoby.
Zbrodnie.
Zabójstw dokonał w latach 1946–1957, pierwszą ofiarą była Anna S. zabita w 1946 w Bytomiu. Kolejne ofiary zostały zabite na terenie Wrocławia dziesięć lat później. Ofiary zginęły od strzałów z pistoletu. Baczyński zapytany o motywy zabójstw wyjaśnił, że czuł niechęć do ludzi, którzy z racji swego charakteru mieli skłonności do krzywdzenia swoich współpracowników. W jego przekonaniu takimi osobami były jego ofiary, których podwładnym przez długi czas był Baczyński.
Proces.
Baczyński przyznał się do trzech z czterech zabójstw. Jak stwierdził, miał zamiar zabić jeszcze wielu ludzi. W czasie rozprawy symulował początkowo chorobę psychiczną, ale na koniec zmienił swe postępowanie. W czasie trwania procesu nie wykazał skruchy. Proces zakończył się wyrokiem skazującym na karę śmierci. Baczyński zwrócił się do Rady Państwa z prośbą o ułaskawienie, ale jego prośba została odrzucona. 17 maja 1960 wyrok wykonano.
Odniesienia w kulturze.
Na historii zabójstw Władysława Baczyńskiego luźno zostało oparte opowiadanie Jerzego R. Milicza, stanowiące podstawę scenariusza do polskiego filmu kryminalnego z 1979 w reżyserii Romana Załuskiego "Wściekły".

</doc>
<doc id="1182631" url="https://pl.wikipedia.org/wiki?curid=1182631" title="Opłata adiacencka">
Opłata adiacencka

Opłata adiacencka – opłata dotycząca właścicieli lub użytkowników wieczystych nieruchomości, których wartość wzrosła na skutek następujących zdarzeń:
Podstawowe regulacje prawne dotyczące opłat adiacenckich zawarte są w ustawie o gospodarce nieruchomościami. Opłaty adiacenckie nie obejmują nieruchomości przeznaczonych w miejscowym planie zagospodarowania przestrzennego na cele rolne lub leśne.
Opłata adiacencka ustalana jest na podstawie decyzji wójta, burmistrza, prezydenta miasta, przy czym wysokość stawki procentowej tej opłaty jest ustalana przez radę gminy w drodze uchwały. Wysokość stawki jest również ustalana w uchwale o scaleniu i podziale nieruchomości (w przypadku przeprowadzania takiej procedury).
Stawka procentowa opłaty adiacenckiej nie może przekroczyć:
Opłaty adiacenckiej nie należy mylić z tzw. opłatą (rentą) planistyczną, która pobierana jest z zupełnie innych przyczyn i na podstawie innych przepisów.

</doc>
<doc id="1182634" url="https://pl.wikipedia.org/wiki?curid=1182634" title="Jadwiga Gryn">
Jadwiga Gryn

Jadwiga Gryn (ur. 8 marca 1984 w Łodzi) – polska aktorka telewizyjna.
Życiorys.
Urodziła się w Łodzi, ale wychowywała się na Górnym Śląsku, dokąd jej ojciec wyjechał za pracą. Ukończyła Liceum Ogólnokształcące nr 4 im. Gustawa Morcinka w Tychach. W 2007 ukończyła studia na Wydziale Aktorskim w łódzkiej Państwowej Wyższej Szkole Filmowej, Telewizyjnej i Teatralnej. 22 kwietnia 2007 zadebiutowała rolą Evelyn w spektaklu "Kształt rzeczy" na scenie Teatru Śląskiego im. Stanisława Wyspiańskiego w Katowicach.
Telewidzowie znają ją głównie dzięki roli Martyny, która przez dwa lata dążyła do ślubu w telenoweli TVP1 "Plebania" (2005–2007). W telenoweli TVP2 "M jak miłość" (2007–2009) wystąpiła w roli Asi Chrząszcz, współlokatorki młodych Zduńskich, Kingi i Piotrka, która pochodzi z małej miejscowości i marzy o karierze piosenkarki, przyjeżdża do Warszawy z pragnieniem zaistnienia w świecie muzyki.

</doc>
<doc id="1182635" url="https://pl.wikipedia.org/wiki?curid=1182635" title="Clandestino">
Clandestino



</doc>
<doc id="1182637" url="https://pl.wikipedia.org/wiki?curid=1182637" title="Arashi no yoru ni">
Arashi no yoru ni

 – japońska powieść, pierwsza z serii książek dla dzieci autorstwa Yūichi'ego Kimury z ilustracjami Hiroshiego Abe. W 1995 roku książka zdobyła nagrody podczas 42. Sankei Children's Literature Culture Award i 26. Kōdansha Literature Culture Award.
Historia.
Anime opowiada o przyjaźni wilka (Gabu) i koźlęcia (Mei)
Akcja rozpoczyna się w nocy podczas burzy. Mei szukając schronienia trafia do opuszczonej stodoły.

</doc>
<doc id="1182638" url="https://pl.wikipedia.org/wiki?curid=1182638" title="Instrument finansowy Schengen">
Instrument finansowy Schengen

Instrument finansowy Schengen – jest to tymczasowy instrument pomocy dla państw członkowskich (beneficjentów netto). Jego zadaniem jest finansowanie działań wprowadzających w życie dorobek Schengen oraz kontrolę na zewnętrznych granicach Unii Europejskiej.
Zakres działań, finansowany w ramach środków Schengen:

</doc>
<doc id="1182639" url="https://pl.wikipedia.org/wiki?curid=1182639" title="Paul Murphy (brytyjski polityk)">
Paul Murphy (brytyjski polityk)

Paul Peter Murphy (ur. 25 listopada 1948) – brytyjski polityk, minister w rządach Tony’ego Blaira i Gordona Browna, członek Partii Pracy.
Życiorys.
Wykształcenie odebrał w West Monmouth School w Pontypool oraz w Oriel College na Uniwersytecie w Oksfordzie. Następnie wykładał historię na Ebbw Vale College of Further Education. W 15 roku życia wstąpił do Partii Pracy. Od 1973 do 1979 był członkiem rady Torfaen. W latach 1976–1986 był przewodniczącym komitetu finansów tejże rady. W 1987 został wybrany do Izby Gmin jako reprezentant okręgu Torfaen. Był głównym mówcą opozycji ds. zagranicznych oraz marynarki wojennej.
Po dojściu Partii Pracy do władzy Murphy był ministrem stanu ds. rozwoju politycznego w Ministerstwie ds. Irlandii Północnej i brał udział w negocjacjach zakończonych porozumieniem wielkopiątkowym. 28 lipca 1999 został członkiem gabinetu jako minister ds. Walii. Od 24 października 2002 do 5 maja 2005 był ministrem ds. Irlandii Północnej. Po odejściu z gabinetu został przewodniczącym parlamentarnej komisji ds. wywiadu i bezpieczeństwa. Do brytyjskiego gabinetu powrócił w okresie urzędowania Gordona Browna w 2008 r., ponownie na stanowisko ministra ds. Walii i piastował je do 5 czerwca 2009.
Jest praktykującym katolikiem. Za pomoc przy promowaniu pokoju w Irlandii Północnej został odznaczonym Komandorskim Krzyżem Zasługi z Gwiazdą Świętego Militarnego Konstantyniańskiego Orderu św. Jerzego. W 1999 został członkiem Tajnej Rady.

</doc>
<doc id="1182642" url="https://pl.wikipedia.org/wiki?curid=1182642" title="Okręg wyborczy Torfaen">
Okręg wyborczy Torfaen

Okręg wyborczy Torfaen powstał w 1983 r. i wysyła do brytyjskiej Izby Gmin jednego deputowanego. Okręg obejmuje nowe miasto Cwmbran i Pontypool oraz okoliczne dystrykty.

</doc>
<doc id="1182643" url="https://pl.wikipedia.org/wiki?curid=1182643" title="Papieska elekcja 1086">
Papieska elekcja 1086

Papieska elekcja 24 maja 1086 – zakończyła się wyborem Wiktora III na następcę Grzegorza VII po rocznej sediswakancji.
Śmierć Grzegorza VII.
Papież Grzegorz VII zmarł 25 maja 1085 roku na wygnaniu w Salerno. Przed śmiercią papież wskazał nazwiska trzech duchownych spośród których zalecał wybór swojego następcy. Byli to kardynał biskup Ostii Odon de Lagery, biskup Lukki Anselmo oraz arcybiskup Lyonu Hugon. Rzym był w tym czasie pod kontrolą antypapieża Klemensa III, popieranego przez cesarza Henryka IV, toteż minął prawie rok zanim przystąpiono do elekcji następcy Grzegorza VII.
Kardynałowie elektorzy.
Dekret In Nomine Domini z 1059 roku przyznawał prawa elektorskie wyłącznie kardynałom biskupom siedmiu diecezji suburbikarnych. Dekret ten niemal od początku budził wątpliwości interpretacyjne i był kontestowany przez kardynałów prezbiterów, którzy domagali się dopuszczenia do udziału w wyborach. Antagonizm między kardynałami prezbiterami a kardynałami biskupami potęgował fakt, że Grzegorz VII wyraźnie faworyzował tych drugich. Kiedy w 1084 roku antypapież Klemens III zainstalował się w Rzymie wypędzając Grzegorza VII dołączyło do niego 7 z 18 kardynałów prezbiterów i tylko jeden kardynał biskup. Jedną z przyczyn tego buntu było to, że Grzegorz VII „wykluczył kardynałów (prezbiterów) z kręgu doradców Stolicy Apostolskiej”. Wkrótce duchowieństwo popierające antypapieża kontrolowało 17 z 28 kościołów tytularnych Rzymu. Nawet ci kardynałowie prezbiterzy którzy pozostali w obozie gregoriańskim protestowali przeciw uprzywilejowaniu kardynałów biskupów. „Gregoriański” kardynał Deusdedit z S. Pietro in Vincoli zaczął rozpowszechniać sfałszowaną wersję dekretu „In Nomine Domini”, w której słowa „kardynałowie-biskupi” zostały zastąpione terminem „kardynałowie”, co zgodnie z ówczesną nomenklaturą oznaczało wyłącznie kardynałów prezbiterów. W tym stanie rzeczy do udziału w wyborze następcy Grzegorza VII zostali dopuszczeni (prawdopodobnie po raz pierwszy) kardynałowie prezbiterzy, choć dominująca rola kardynałów biskupów została utrzymana.
Kardynałowie biskupi.
W 1086 roku w obediencji „gregoriańskiej” było sześciu kardynałów biskupów:
Kardynałowie prezbiterzy.
Na podstawie dostępnych danych można ustalić, że w 1086 w obediencji „gregoriańskiej” było najprawdopodobniej jedynie dziesięciu kardynałów prezbiterów, choć niewykluczone, że dane te są niekompletne:
Nic nie wiadomo natomiast, aby w elekcji brali czynny udział diakoni Świętego Kościoła Rzymskiego, którzy w owym czasie w obediencji „gregoriańskiej” nie byli jeszcze uważani za kardynałów. Dopiero ok. 1088 roku za kardynałów uznano członków kolegium tzw. diakonów pałacowych, liczące siedmiu diakonów. Również i ta zmiana zaszła pod wpływem schizmy Klemensa III. W 1084 trzech z siedmiu diakonów pałacowych przyłączyło się do antypapieża, który w swoich dokumentach zaczął określać ich jako „kardynałów diakonów”. Pojęcie to zostało później zapożyczone przez papieża Urbana II (1088-1099).
Wybór Wiktora III.
Po śmierci Grzegorza VII Rzymianie wygnali z miasta antypapieża Klemensa III, umożliwiając powrót stronnikom zmarłego papieża. W maju 1086 do Rzymu wspólnie z wojskami normańskimi przybyli gregoriańscy kardynałowie, chcący dokonać wyboru nowej głowy Kościoła. 24 maja 1086 zebrani w rzymskim kościele S. Lucia in Sepitisolio kardynałowie obrali na papieża opata Dezyderiusza z Montecassino, kardynała prezbitera S. Cecilia, mimo że nie był on wśród kandydatów wskazanych przez Grzegorza VII. Dezyderiusz jednak odmówił przyjęcia tiary, grożąc, że jeśli elektorzy będą próbowali go zmusić, powróci do klasztoru. Konsul Cencius zasugerował wówczas wybór biskupa Ostii Odona de Lagery, który jako jedyny z kardynałów opowiedział się przeciwko zmuszaniu Dezyderiusza do akceptacji wyboru. Kandydatura Odona spotkała się jednak ze sprzeciwem jednego z kardynałów (prawdopodobnie Deusdedita), który przywołał dawne kanony zabraniające translacji biskupa z jednej diecezji do drugiej. W tej sytuacji podtrzymano wybór Dezyderiusza i zmuszono go siłą go do akceptacji pod imieniem Wiktor III. Cztery dni później „gregorianie” musieli jednak uciekać z Rzymu do Terracina przed cesarskim prefektem Rzymu, zwolennikiem Klemensa III. W Terracina papież elekt porzucił papieskie insygnia i wycofał się do swojego klasztoru Monte Cassino, gdzie trwał w uporczywej odmowie jeszcze przez dziesięć miesięcy. Dopiero w marcu 1087 na synodzie w Kapui zaakceptował swój wybór na głowę Kościoła katolickiego. Niedługo potem Normanowie ponownie usunęli z Rzymu antypapieża Klemensa III, dzięki czemu 9 maja 1087 Wiktor III został konsekrowany i koronowany w bazylice św. Piotra na Watykanie.

</doc>
<doc id="1182645" url="https://pl.wikipedia.org/wiki?curid=1182645" title="Mobilność kapitału">
Mobilność kapitału

Mobilność kapitału – cecha gospodarek określająca, z jaką łatwością krajowe i zagraniczne aktywa finansowe mogą być przenoszone i w jakim stopniu są substytucyjne względem siebie. W warunkach doskonałej mobilności kapitału nie istnieją żadne bariery ograniczające międzynarodowe przepływy finansowe.

</doc>
<doc id="1182652" url="https://pl.wikipedia.org/wiki?curid=1182652" title="Alan Thompson (piłkarz)">
Alan Thompson (piłkarz)

Alan Thompson (ur. 22 grudnia 1973 roku w Newcastle upon Tyne) – angielski piłkarz występujący na pozycji pomocnika.
Kariera klubowa.
Alan Thompson zawodową karierę rozpoczynał w 1991 roku w Newcastle United. Następnie występował w drużynie Bolton Wanderers, gdzie rozegrał aż 157 spotkań i zdobył 37 bramek. Jedną z nich strzelił w przegranym 2:1 finałowym spotkaniu Pucharu Ligi Angielskiej przeciwko Liverpoolowi. W 1998 roku "Thommo" przeniósł się do Aston Villa, skąd w 2002 roku za niecałe trzy miliony funtów trafił do Celticu. W nowym klubie Thompson grał przez osidem lat i zanotował 158 występów. W 2005 roku Anglik zapewnił swojej drużynie Puchar Szkocji strzelając jedyną bramkę w finałowym meczu przeciwko ekipie Dundee United. W późniejszym czasie Thompson coraz częściej zaczął jednak zasiadać na ławce rezerwowych, w efekcie czego na początku stycznia 2007 roku został wypożyczony do Leeds United. W debiucie przeciwko West Bromwich Albion angielski zawodnik zdobył swojego pierwszego gola dla "The Whites", a drugie trafienie zaliczył już w następnym pojedynku przeciwko Hull City. W Leeds Thompson czuł się bardzo dobrze, co zaowocowało podpisaniem kontraktu w sierpniu 2007 roku. Po tym, gdy drużynę "The Whites" opuścił Gustavo Poyet, Thompson został grającym asystentem trenera Dennisa Wise'a. W styczniu 2008 roku został na miesiąc wypożyczony do Hartlepool United w celu odbudowania formy, jaką prezentował przed doznaniem kontuzji. Po powrocie do Leeds zapowiedział, że da z siebie wszystko, by pomóc "Pawiom" w osiąganiu jak najlepszych wyników. 28 maja 2008 roku podjął decyzję o zakończeniu kariery.
Kariera reprezentacyjna.
Thompson zaliczył jeden występ w reprezentacji Anglii. 31 marca 2004 roku zagrał w przegranym 0:1 pojedynku przeciwko Szwecji, kiedy to trenerem Anglików był Sven-Göran Eriksson.

</doc>
<doc id="1182653" url="https://pl.wikipedia.org/wiki?curid=1182653" title="2 Samodzielna Brygada Kawalerii">
2 Samodzielna Brygada Kawalerii

2 Samodzielna Brygada Kawalerii (2 SBK) – wielka jednostka kawalerii Wojska Polskiego II RP.
Historia brygady.
W 1924 roku II Brygada Jazdy przemianowana została na 2 Samodzielną Brygadę Kawalerii. Brygada podlegała bezpośrednio dowódcy Okręgu Korpusu Nr II. Dowództwo brygady stacjonowało w garnizonie Równe, a od 1930 roku w Krzemieńcu. Później przeniesiono je do garnizonu Brody.
W kwietniu 1937 roku brygada przemianowana została na Kresową Brygadę Kawalerii.

</doc>
<doc id="1182654" url="https://pl.wikipedia.org/wiki?curid=1182654" title="Herb powiatu kaliskiego">
Herb powiatu kaliskiego

Herb powiatu kaliskiego przedstawia w polu szachowanym czerwono-srebrnym, czarną głowę tura w złotej koronie i ze złotym kolcem w nozdrzach. 
Herb został przyjęty "Uchwałą Nr IX/69/99 Rady Powiatu Kaliskiego z dnia 31 sierpnia 1999 roku."

</doc>
<doc id="1182655" url="https://pl.wikipedia.org/wiki?curid=1182655" title="Football Club Nordsjælland">
Football Club Nordsjælland



</doc>
<doc id="1182657" url="https://pl.wikipedia.org/wiki?curid=1182657" title="Plan biznesowy">
Plan biznesowy



</doc>
<doc id="1182658" url="https://pl.wikipedia.org/wiki?curid=1182658" title="Jamal Crawford">
Jamal Crawford

Aaron Jamal Crawford (ur. 20 marca 1980 w Seattle) – amerykański koszykarz, występujący na pozycji rzucającego obrońcy.
Absolwent Uniwersytetu Michigan. Wybrany w roku 2000 w drafcie z numerem 8 przez Cleveland Cavaliers. W drużynie z Cleveland nigdy jednak nie zagrał – jeszcze w dniu draftu przeszedł do Chicago Bulls w zamian za prawa do kontraktu Chrisa Mihma (kontrakt podpisał oficjalnie 25 września 2000). Barwy Bulls reprezentował przez cztery sezony. 5 sierpnia 2004 roku wraz z Jerome'em Williamsem przeszedł do New York Knicks w zamian za Othellę Harringtona, Franka Williamsa, Dikembe Mutombo i Cezarego Trybańskiego. W Knicks występował przez kolejne cztery sezony. 26 stycznia 2007 roku, w meczu przeciwko ówczesnym mistrzom NBA – Miami Heat, rzucił 52 punkty trafiając 20 rzutów z gry, co jest jego rekordem w tych statystykach. 21 listopada 2008 roku przeszedł do Golden State Warriors za Ala Harringtona. W Warriors wystąpił w 54 meczach, notując średnio 19,7 punktu na mecz. Po zakończeniu sezonu prawa do jego kontraktu przejął klub Atlanta Hawks, w zamian przekazując Warriors prawa do kontraktów Speedy'ego Claxtona i Acie'ego Lawa. W sezonie 2009/2010, już jako zawodnik Hawks, Crawford wystąpił w 79 meczach sezonu zasadniczego, wszystkie rozpoczynając poza pierwszą piątką. W tym sezonie przekroczył granicę 10 000 punktów i 2500 asyst uzyskanych podczas gry w NBA, trafił 163 rzuty za trzy punkty (co było najlepszym wynikiem sezonu spośród zawodników, którzy żadnego meczu nie rozpoczęli w pierwszej piątce) i ze średnią 18 punktów na mecz był najlepszym strzelcem ligi wśród rezerwowych i drugim w Hawks, po Joem Johnsonie. Po zakończeniu sezonu zasadniczego 2009/10 został otrzymał nagrodę Sixth Man of the Year, przyznawaną najlepszemu rezerwowemu. W głosowaniu Crawford uzyskał 580 na 610 możliwych do zdobycia punktów. W lipcu 2012 roku podpisał kontrakt z Los Angeles Clippers. 
W sezonie 2012/2013 zajął drugie miejsce w głosowaniu na najlepszego „szóstego” zawodnika ligi.
8 maja 2014 otrzymał nagrodę Najlepszego Rezerwowego za sezon 2013/14.
19 kwietnia 2016 po raz trzeci zdobył nagrodę Sixth Man of the Year Award.
7 lipca 2017 trafił w wyniku wymiany do Atlanty Hawks. Dzień później został zwolniony. 18 lipca podpisał umowę z klubem Minnesoty Timberwolves.
17 października 2018 zawarł umowę z Phoenix Suns.
9 lipca 2020 został zawodnikiem Brooklyn Nets.

</doc>
<doc id="1182660" url="https://pl.wikipedia.org/wiki?curid=1182660" title="Renée Jones">
Renée Jones

Renée Jones (ur. 15 października 1958 w Opa Locka na Florydzie) – amerykańska aktorka i modelka. W latach 1997-2002 pięciokrotnie nominowana była do nagrody Image Award za swoją rolę w "Dniach naszego życia".

</doc>
<doc id="1182662" url="https://pl.wikipedia.org/wiki?curid=1182662" title="Wesołówka (Góry Świętokrzyskie)">
Wesołówka (Góry Świętokrzyskie)

Wesołówka – szczyt w Paśmie Jeleniowskim Gór Świętokrzyskich. Jego masyw tworzą kwarcyty kambryjskie a porośnięty jest lasem jodłowo-bukowym. Góra znajduje się w granicach Jeleniowskiego Parku Krajobrazowego.
Przez Wesołówkę przechodzi Główny Szlak Świętokrzyski im. Edmunda Massalskiego z Gołoszyc do Kuźniaków. 

</doc>
<doc id="1182663" url="https://pl.wikipedia.org/wiki?curid=1182663" title="Denez Prigent">
Denez Prigent

Denez Prigent (ur. 17 lutego 1966 w Santec) – francuski wokalista oraz pisarz. Wykonuje utwory języku bretońskim, w stylistyce kan ha diskan i gwerz.
Życiorys.
Denez Prigent zainteresował się językiem bretońskim, dorastając w regionie, w którym jest on używany. Decyzję o śpiewaniu po bretońsku podjął po wysłuchaniu koncertu tria sióstr Goadec. Jego pierwszy występy miały miejsce podczas fest-noz. Kształcił się w zakresie sztuk plastycznych na Uniwersytecie w Rennes, gdzie uczył się również języka bretońskiego. Tamże poznał Stéphanie Pontfilly, swoją przyszłą żonę i menadżerkę.
W 1992 z sukcesem wystąpił z tradycyjnym repertuarem śpiewanym a cappella przez rockową publicznością na festiwalu Transmusicales w Rennes. W 1994 wystąpił podczas quebeckiego festiwalu Coup de Coeur Francophone, a rok później podczas festiwalu Euromúsica w Portugalii.
W 2018 na płycie DVD ukazał się film dokumentalny poświęcony śpiewakowi pt. "Le chant magnétique".
Twórczość.
Utwór Prigenta "Gortoz a ran", nagrany wspólnie z Lisą Gerrard, został użyty w ścieżce dźwiękowej filmach "Helikopter w ogniu" (2001) i "Les Seigneurs" Oliviera Dahana (2012) oraz serialach "Miasteczko South Park" (2016), "Hawaii Five-0" (2019) i "Balthazar" (2020). W 2011 ukazał się album Grety Bradman "Grace" zawierający jej nagranie "Gortoz a ran". Wspólnie z Jamesem Diggerem stworzył muzykę do filmu dokumentalnego "Le monde brodé de Pascal Jaouen" Bernadette Bouvron (2020). We współpracy z Yvanem Cassarem skomponował utwory "Migration" i "Au bout du monde", które zostały użyte w ścieżce dźwiękowej filmu dokumentalnego "L'Odyssée de l'Espèce" Jacquesa Malaterre.

</doc>
<doc id="1182665" url="https://pl.wikipedia.org/wiki?curid=1182665" title="Papieska elekcja 1088">
Papieska elekcja 1088

Papieska elekcja 12 marca 1088 – zakończyła się wyborem Urbana II na następcę Wiktora III.
Śmierć Wiktora III.
Wiktor III zmarł 16 września 1087 w opactwie Monte Cassino, gdyż zaledwie kilka dni po swojej konsekracji w maju 1087 został wygnany z Rzymu przez antypapieża Klemensa III, popieranego przez cesarza Henryka IV. Na łożu śmierci zalecił wybór na swojego następcę kardynała biskupa Ostii Odona de Lagery.
Krąg elektorów.
Dekret In Nomine Domini papieża Mikołaja II z 1059 roku przyznawał uprawnienia elektorskie jedynie kardynałom-biskupom. Regulacja ta była kontestowana przez kardynałów prezbiterów, których wielu w 1084 przystąpiło do antypapieża Klemensa III, przychylnie patrzącego na ich aspiracje. Również ci kardynałowie prezbiterzy którzy pozostali w obozie gregoriańskim domagali się wpływu na wybory papieża, m.in. rozpowszechniając sfałszowaną, korzystną dla nich, wersję dekretu Mikołaja II. Wiadomo, że w 1086 faktycznie brali aktywny udział w elekcji Wiktora III, jednak po jego śmierci powrócono do ściślejszego przestrzegania autentycznej treści dekretu – kardynałowie prezbiterzy byli reprezentowani na elekcji jedynie przez jednego przedstawiciela. Co istotne, na podobnej zasadzie dopuszczono także – prawdopodobnie po raz pierwszy – przedstawiciela diakonów pałacowych, którzy od tej pory, wzorem obediencji antypapieża Klemensa III, zostali dołączeni do grona kardynałów.
Lista uczestników.
Kardynałowie biskupi.
Wszystkich sześciu kardynałów biskupów uczestniczyło w elekcji:
Kardynałowie-elektorzy niższych rang.
W elekcji wzięli udział pojedynczy przedstawiciele kardynałów prezbiterów oraz diakonów pałacowych:
Kardynałowie prezbiterzy i diakoni nie uczestniczący w elekcji.
Na podstawie dostępnych danych można ustalić, że w 1088 roku do obediencji gregoriańskiej należało prawdopodobnie jedynie siedmiu kardynałów prezbiterów i trzech kardynałów diakonów, których na elekcji reprezentowali jedynie pojedynczy przedstawiciele. Nie uczestniczyło zatem pięciu prezbiterów i dwóch diakonów:
Do grona kardynałów diakonów w obydwu obediencjach zaliczano wówczas jedynie członków kolegium diakonów pałacowych, których było najwyżej siedmiu. W 1084 roku kolegium to podzieliło się niemal po połowie: trzech dołączyło do antypapieża, a pozostałych czterech pozostało wiernych Grzegorzowi VII i jego następcy. 12 diakonów regionalnych dołączyło do grona kardynałów prawdopodobnie dopiero za pontyfikatu Paschalisa II (1099-1118).
Wybór Urbana II.
W chwili śmierci Wiktora III Rzym pozostawał w rękach antypapieża i nie było nadziei na jego rychłe odzyskanie. W tej sytuacji kardynałowie elektorzy zebrali się 9 marca 1088 w Terracina w kościele świętych Piotra i Cezarego, w towarzystwie kilkudziesięciu biskupów (także spoza Włoch), papieskiego prefekta Rzymu Benedykta oraz margrabini Matyldy z Toskanii. Przez trzy dni odprawiano zwyczajowe modły i nabożeństwa, aż w końcu w niedzielę 12 marca, zgodnie z powszechnymi oczekiwaniami i wolą zmarłego papieża jednogłośnie obrano kardynała biskupa Ostii Odona de Lagery, który przybrał imię Urban II. Wybór ogłosił publicznie kardynał Piotr Igneo, biskup Albano. Jeszcze tego samego dnia elekt został intronizowany i odprawił uroczystą mszę inaugurującą jego pontyfikat. Dopiero jednak w listopadzie 1088 nowy papież mógł wjechać do Rzymu.

</doc>
<doc id="1182666" url="https://pl.wikipedia.org/wiki?curid=1182666" title="Christian Bourgois">
Christian Bourgois

Christian Bourgois (ur. 21 września 1933 w Antibes, zm. 20 grudnia 2007 w Paryżu) – francuski wydawca, założyciel i wieloletni właściciel wydawnictwa Christian Bourgois – Éditeur.
Swe wydawnictwo założył w 1966 roku, we współpracy z Dominikiem de Roux. Znane jest ono z popularyzacji we Francji literatury zagranicznej, wśród publikowanych przez niego autorów znajdują się między innymi Gabriel García Márquez, Aleksandr Sołżenicyn, William S. Burroughs, Jim Harrison, Ernst Jünger, António Antunes, Antonio Tabucchi i Witold Gombrowicz. W 1989 roku wydał "Szatańskie Wersety" Salmana Rushdiego.

</doc>
<doc id="1182669" url="https://pl.wikipedia.org/wiki?curid=1182669" title="Kerry Noonan">
Kerry Noonan

Kerry Noonan (ur. 25 stycznia 1960) – amerykańska aktorka, występująca głównie w telewizji. Wystąpiła w roli Pauli w "Piątku trzynastego".
Obecnie wykłada na uczelni University of California, Los Angeles. Mieszka wraz ze swoim mężem i córką.

</doc>
<doc id="1182670" url="https://pl.wikipedia.org/wiki?curid=1182670" title="Riskware">
Riskware

Riskware – oprogramowanie, które nie jest szkodliwe per se, lecz ze względu na swoje możliwości przy nieumiejętnym stosowaniu może być niebezpieczne dla użytkownika. 
Najlepszym przykładem jest rodzina programów VNC i NX – służących do zdalnej pracy na komputerze. Wystarczy, że użytkownik zainstaluje na swoim komputerze taki program i ustawi łatwe do odgadnięcia hasło lub zostawi je "puste". Wówczas atakujący haker może bardzo łatwo przejąć kontrolę nad takim komputerem, zainstalować na nim szkodliwe oprogramowanie i wykraść dane lub wykorzystać ofiarę do ataków na inne komputery czy np. do rozsyłania spamu.
Coraz częściej programy antywirusowe informują o potencjalnym zagrożeniu związanym z używaniem programów typu riskware już podczas próby pobierania takiego programu z internetu lub instalacji go w komputerze.

</doc>
<doc id="1182673" url="https://pl.wikipedia.org/wiki?curid=1182673" title="Puchar UEFA (2003/2004)">
Puchar UEFA (2003/2004)

Puchar UEFA 2003/2004 () – 33. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 12 sierpnia 2003 – 19 maja 2004. W rozgrywkach zwyciężyła drużyna Valencia CF.

</doc>
<doc id="1182675" url="https://pl.wikipedia.org/wiki?curid=1182675" title="3 Samodzielna Brygada Kawalerii">
3 Samodzielna Brygada Kawalerii

3 Samodzielna Brygada Kawalerii (3 SBK) – wielka jednostka kawalerii Wojska Polskiego II RP.
Historia 3 SBK.
Powstała w 1924 w wyniku pokojowej reorganizacji wielkich jednostek jazdy na bazie III Brygady Jazdy. W tym okresie zmieniono również terminologię. Słowo „jazda” zamieniono na „kawaleria”.
Brygada podporządkowana była dowódcy Okręgu Korpusu Nr III w Grodnie. Dowództwo 3 SBK stacjonowało w Wilnie.
1 kwietnia 1937 roku brygada przemianowana została na Wileńską Brygadę Kawalerii.

</doc>
<doc id="1182677" url="https://pl.wikipedia.org/wiki?curid=1182677" title="Paice, Ashton &amp; Lord">
Paice, Ashton &amp; Lord

Paice, Ashton &amp; Lord – brytyjski zespół bluesowo-rockowy założony w 1976 roku przez byłych członków zespołów Deep Purple i Ashton, Gardner &amp; Dyke - Jona Lorda, Iana Paice'a i Tony'ego Ashtona. W składzie grupy znaleźli się także: gitarzysta Bernie Marsden i basista Paul Martinez. 
Zespół nagrał jedną płytę studyjną "Malice in Wonderland", koncertował także w Wielkiej Brytanii. Grupa zawiesiła działalność w połowie prac nad drugim albumem studyjnym w połowie 1977 roku.
W 1993 roku ukazała się płyta z zapisem koncertu dla BBC - "BBC Radio 1 In Concert".
W 2000 roku zespół reaktywował się w oryginalnym składzie (jedynie Paula Martineza zastąpił Neil Murray) na jeden koncert, podczas którego wykonał kilka utworów ze swojego repertuaru.
W 2007 roku ukazała się płyta DVD "Live in London" z koncertem grupy z 1977 roku oraz filmem dokumentalnym o zespole zrealizowanym podczas prac zespołu nad płytą "Malice in Wonderland".

</doc>
<doc id="1182681" url="https://pl.wikipedia.org/wiki?curid=1182681" title="ORP Król Władysław IV">
ORP Król Władysław IV



</doc>
<doc id="1182690" url="https://pl.wikipedia.org/wiki?curid=1182690" title="Lista zawodników New York Islanders">
Lista zawodników New York Islanders



</doc>
<doc id="1182692" url="https://pl.wikipedia.org/wiki?curid=1182692" title="Lista zawodników Detroit Red Wings">
Lista zawodników Detroit Red Wings



</doc>
<doc id="1182694" url="https://pl.wikipedia.org/wiki?curid=1182694" title="5 Samodzielna Brygada Kawalerii">
5 Samodzielna Brygada Kawalerii

5 Samodzielna Brygada Kawalerii (5 SBK) – wielka jednostka kawalerii Wojska Polskiego II RP.
W 1924 roku V Brygada Jazdy przemianowana została na 5 Samodzielną Brygadę Kawalerii. Równocześnie w jej skład włączono 5 pułk strzelców konnych.
W latach 1921–1926 brygada podlegała bezpośrednio dowódcy Okręgu Korpusu Nr V. Dowództwo brygady stacjonowało w garnizonie Kraków.
W 1925 roku przy 8 pułku ułanów sformowany został 5 szwadron samochodów pancernych.
W 1926 roku ze składu brygady wyłączony został 2 pułk Szwoleżerów Rokitniańskich, który dyslokowany został do Starogardu i podporządkowany dowódcy 8 Brygady Kawalerii.
W 1930 roku ze składu brygady wyłączono 5 szwadron samochodów pancernych i podporządkowano dowódcy 2 dywizjonu samochodów pancernych.
W wyniku reorganizacji jednostek kawalerii w latach 30. XX w. na bazie 5 Samodzielnej Brygady Kawalerii powstała Brygada Kawalerii Kraków. Ta zaś z dniem 1 kwietnia 1937 przemianowana została na Krakowską Brygadę Kawalerii.

</doc>
<doc id="1182697" url="https://pl.wikipedia.org/wiki?curid=1182697" title="Wołodymyr Kliczko">
Wołodymyr Kliczko



</doc>
<doc id="1182700" url="https://pl.wikipedia.org/wiki?curid=1182700" title="Feliks Ligęza">
Feliks Ligęza

Feliks Ligęza herbu Półkozic (ur. ok. 1500 – zm. 26 stycznia 1560 w Dunajowie) – arcybiskup lwowski w latach 1555-1560, kanonik krakowski od 1538.
Rodzina.
Pochodził z rodu "Półkoziców". Był synem Mikołaja Ligęzy i Zofii z Żuchowa, córki starosty spiskiego Przecława z Dmosic. Był praprawnukiem wojewody i starosty łęczyckiego, uczestnika bitwy pod Grunwaldem Jana Ligęzy, a także prawnukiem kasztelana żarnowskiego i małogoskiego Stanisława Ligęzy z Gorzyc, co można zobrazować następująco:

</doc>
<doc id="1182701" url="https://pl.wikipedia.org/wiki?curid=1182701" title="Andou Hiroshige">
Andou Hiroshige



</doc>
<doc id="1182704" url="https://pl.wikipedia.org/wiki?curid=1182704" title="Witalij Kliczko">
Witalij Kliczko



</doc>
<doc id="1182705" url="https://pl.wikipedia.org/wiki?curid=1182705" title="David Janson">
David Janson

David Janson (ur. 30 marca 1950 w Gravesend) – brytyjski aktor, występował w serialu "’Allo ’Allo!", w którego ostatniej, dziewiątej serii zastąpił Richarda Gibsona w roli Herr Flicka z Gestapo. 
Janson po raz pierwszy na scenie pojawił się już w 1962 roku. Rok później dołączył do Royal Shakespeare Company, zagrał również w filmie "Noc po ciężkim dniu" z udziałem członków zespołu The Beatles. David zagrał też między innymi epizodyczną rolę listonosza w popularnym w Polsce serialu telewizyjnym "Co ludzie powiedzą?" 
Jest mężem aktorki Debbie Arnold. Jego córka Ciara również jest aktorką.

</doc>
<doc id="1182707" url="https://pl.wikipedia.org/wiki?curid=1182707" title="Corsavell">
Corsavell



</doc>
<doc id="1182715" url="https://pl.wikipedia.org/wiki?curid=1182715" title="(6144) Kondojiro">
(6144) Kondojiro

(6144) Kondojiro – planetoida okrążająca Słońce po nietypowej orbicie.
Odkrycie.
Została odkryta 14 marca 1994 roku w obserwatorium "Kitami" przez Kina Endate i Kazurō Watanabe. Nazwa planetoidy pochodzi od Jiro Kondo (ur. 1951), japońskiego astronoma amatora, profesora egiptologii na Uniwersytecie Waseda. Przed nadaniem nazwy planetoida nosiła oznaczenie (6144) 1994 EQ3.
Orbita.
(6144) Kondojiro okrąża Słońce w ciągu 10,38 lat w średniej odległości 4,76 j.a. Mimośród jej orbity wynosi 0,36. W swoim obiegu w peryhelium wynoszącym 3,03 j.a. krąży wewnątrz pasa głównego planetoid, a w aphelium (6,48 j.a.) znajduje się znacznie dalej niż Jowisz. Jest to pierwsza odkryta planetoida poruszająca się po tak nietypowej orbicie.

</doc>
<doc id="1182717" url="https://pl.wikipedia.org/wiki?curid=1182717" title="Bartłomiej Gaj">
Bartłomiej Gaj

Bartłomiej Gaj (ur. 3 czerwca 1986 roku w Limanowej) – były polski hokeista występujący na pozycji obrońcy. Wychowanek MMKS Podhale Nowy Targ. W 2011 wskutek konfliktu z władzami klubu przerwał karierę sportową. Wznowił ją w maju 2012.

</doc>
<doc id="1182718" url="https://pl.wikipedia.org/wiki?curid=1182718" title="Zbrodnia w Nalibokach">
Zbrodnia w Nalibokach

Zbrodnia w Nalibokach – masakra polskich mieszkańców wsi Naliboki dokonana przez oddziały radzieckich partyzantów.
Przebieg zdarzeń.
W celu obrony przed grabieżą ze strony partyzantów sowieckich i band kryminalnych powołano w Nalibokach niewielki oddział samoobrony pod dowództwem Eugeniusza Klimowicza. 8 maja 1943 oddziały radzieckich partyzantów pod dowództwem Pawła Gulewicza z Brygady im. Stalina i z oddziałów „Dzierżyńskiego”, „Bolszewik”, „Suworowa” – według niektórych wersji przy współudziale partyzantów żydowskich – zamordowały ok. 128 polskich mieszkańców miasteczka podejrzewanych o przynależność do samoobrony lub AK.
Spalono kościół, szkołę, pocztę, remizę i część domów mieszkalnych, resztę osady ograbiono. Zginęło także kilku napastników. W sowieckich źródłach szacowano liczbę zabitych Polaków na 250 osób, wspomniano także o walkach z niemieckim garnizonem. Jednak późniejsze badania nie potwierdzają obecności Niemców czy policji w Nalibokach, zginął jeden białoruski policjant. Weryfikują także liczbę ofiar. Po masakrze, partyzanci ukradli z wioski ok. 100 krów i 70 koni. O masakrze w Nalibokach wspomina nakręcony w 1993 w Australii film dokumentalny „The Bielsky Brothers” (reż. Arun Kumar).
6 sierpnia 1943 wieś została ponownie spacyfikowana, tym razem przez oddziały niemieckie, w ramach tzw. „Operacji Hermann”, a jej mieszkańców wywieziono w głąb Rzeszy na roboty przymusowe (m.in. do Braunau am Inn).
Śledztwo IPN.
Od 20 marca 2001 Komisja Ścigania Zbrodni przeciwko Narodowi Polskiemu w Łodzi prowadzi śledztwo w sprawie zbrodni popełnionych przez partyzantów radzieckich w Nalibokach. Obecnie śledztwo IPN toczy się w "sprawie zbrodni popełnionych przez partyzantów radzieckich na żołnierzach Armii Krajowej i ludności cywilnej na terenie powiatów Stołpce i Wołożyn".

</doc>
<doc id="1182725" url="https://pl.wikipedia.org/wiki?curid=1182725" title="Pinhead Gunpowder">
Pinhead Gunpowder

Pinhead Gunpowder – amerykański poppunkowy zespół powstały w 1991 roku. Zespół tworzą: Aaron Cometbus (perkusja, teksty), Bill Schneider (gitara basowa), Billie Joe Armstrong (gitara, wokal) i Jason White (gitara, wokal). W oryginalnym składzie zespołu z 1991 znajdował się również Mike Kirsch, który odszedł z powodu nieporozumień związanych z Green Day.

</doc>
<doc id="1182726" url="https://pl.wikipedia.org/wiki?curid=1182726" title="Polskie przejścia graniczne z Republiką Czeską">
Polskie przejścia graniczne z Republiką Czeską



</doc>
<doc id="1182727" url="https://pl.wikipedia.org/wiki?curid=1182727" title="Jezioro Śpigiel">
Jezioro Śpigiel



</doc>
<doc id="1182730" url="https://pl.wikipedia.org/wiki?curid=1182730" title="Jezioro Dejnowa">
Jezioro Dejnowa



</doc>
<doc id="1182742" url="https://pl.wikipedia.org/wiki?curid=1182742" title="6 Samodzielna Brygada Kawalerii">
6 Samodzielna Brygada Kawalerii

6 Samodzielna Brygada Kawalerii (6 SBK) – wielka jednostka kawalerii Wojska Polskiego II RP.
Powstała w 1924 w wyniku pokojowej reorganizacji wielkich jednostek jazdy na bazie VI Brygady Jazdy. W tym okresie zmieniono również terminologię. Słowo „jazda” zamieniono na „kawaleria”. Brygada podlegała bezpośrednio pod DOK VI Lwów. 1 kwietnia 1937 brygada przemianowana została na Podolską Brygadę Kawalerii.

</doc>
<doc id="1182743" url="https://pl.wikipedia.org/wiki?curid=1182743" title="Jump Salty">
Jump Salty

Jump Salty – album amerykańskiego zespołu Pinhead Gunpowder wydany w 1994 roku.

</doc>
<doc id="1182744" url="https://pl.wikipedia.org/wiki?curid=1182744" title="Diner">
Diner

Diner – pamiątkowa jednostka monetarna Andory, wydawana oficjalnie od roku 1977 (wcześniej jedynie w krótkich nieoficjalnych seriach). Przeznaczona do celów kolekcjonerskich, nie jest używana w normalnym obiegu pieniężnym. Występuje jedynie w formie monet – srebrnych, złotych i bimetalicznych (m.in. brąz z miedzioniklem, także złoto z platyną) oraz tri-metalicznych. Jednostką podwielokrotną wobec dinera jest centym ("cèntim"): 1 D. = 100 c.
Występują monety o nominałach 1, 2, 5, 10, 25, 50 c oraz 1, 2, 5, 10, 20, 25 i 50 D. Wydawane są okolicznościowo, np. przy okazji ważnych wydarzeń (m.in. igrzysk olimpijskich albo mistrzostw świata w piłce nożnej) lub różnego rodzaju rocznic.
Przybliżony nieoficjalny przelicznik wynosił od 100 do 125 peset hiszpańskich lub ok. 5 franków francuskich za 1 diner, a po wprowadzeniu w Hiszpanii i we Francji systemu walutowego euro – od 0,60 do 0,75€ za 1D.
W Andorze rozliczenia finansowe do roku 1999 prowadzone były w hiszpańskich pesetach i francuskich frankach, a obecnie – w euro.

</doc>
<doc id="1182746" url="https://pl.wikipedia.org/wiki?curid=1182746" title="Jezioro Zaleśna">
Jezioro Zaleśna



</doc>
<doc id="1182747" url="https://pl.wikipedia.org/wiki?curid=1182747" title="Jezioro Niedzięgiel">
Jezioro Niedzięgiel



</doc>
<doc id="1182750" url="https://pl.wikipedia.org/wiki?curid=1182750" title="Atlantic Airways">
Atlantic Airways

Atlantic Airways – farerska linia lotnicza. Jej głównym celem jest zapewnienie szybkiego transportu pasażerów z wielu lotnisk Europy na Szetlandy i Wyspy Owcze. Swoją siedzibę mają w porcie lotniczym Vágar (Sørvágur). Jest to jeden z głównych sponsorów Formuladeildin.
Historia.
Cywilne połączenie lotnicze z Wyspami Owczymi zostało udostępnione już w 1963, była to linia Sørvágur-Kopenhaga obsługiwana przez duńską firmę Maersk Air. Z czasem mieszkańcy archipelagu zaczęli występować przeciw temu monopolowi i w latach 80. XX wieku zaczęto myśleć nad alternatywnym, farerskim połączeniem. Parlament Wysp Owczych zaczął podejmować inicjatywy w tym kierunku i w 1987 ostatecznie doszło do porozumienia i rozdania udziałów między nim (51%), a duńską linią Cimber Air (49%). Zbudowano więc hangar z ramienia farerskiego parlamentu, a 28 marca 1988 odbył się pierwszy lot za pomocą samolotu BAe 146. Rok później wyspiarze zyskali pełnię udziałów w linii Atlantic Airways.
Pierwszym zadaniem nowej linii lotniczej, która zdaniem wielu miała się bardzo szybko rozpaść, było unowocześnienie farerskiego lotnictwa tak, by spełniało ogólnie przyjęte normy, a także stworzenie wyspecjalizowanych kadr lotniczych, zatrudniano bowiem jedynie Farerczyków.
Od 1994 Atlantic Airways udziela połączeń helikopterowych wewnątrz wysp za pomocą maszyn Bell Helicopter Textron. Wcześniej zajmowała się tym SL Helicopters, jednak decyzją parlamentu stała się częścią większej korporacji. Służą one głównie celom turystycznym, czasami jednak wykorzystuje się je w różnorakich poszukiwaniach.
Pierwszą linię poza obręb Danii otworzono w 1995 roku na mocy umowy z Air Iceland, miała ona kierować pasażerów do Reykjavíku. Zaraz później powstała druga umowa na loty do grenlandzkiego Narsarsuaq. Kolejne zaś utworzono w przeciągu następnych trzech lat - do Billund i Aberdeen. Lista pasażerów stale jednak rosła, zdecydowano więc w roku 2000 o kupnie drugiego samolotu typu BAe 146-200, otworzono też nowe linie, do Londynu, Oslo, Stavanger, Aalborgu, Stord i Edynburga, zaniechano jednak dwóch ostatnich, zamieniając je na połączenie stolicy Wielkiej Brytanii ze Sumburgh na Szetlandach w 2006.
Dziś Atlantic Airways to linia lotnicza, której budżet od 1998 do 2006 wzrósł ze 120 milionów koron duńskich do 520 milionów. Firma zatrudnia 177 pracowników (styczeń 2007). Parlament postanowił w 2007 sprywatyzować 33% udziałów firmy, w kolejnym roku ma zrobić to samo z kolejnymi 33%.
Ostatnie lata to jednak nie tylko sukcesy farerskiej linii lotniczej, zdarzyła się bowiem 10 października 2006 o 7:35 katastrofa lotnicza na pasie startowym w Strond. Podczas lądowania doszło do poślizgu, przez który BAe 146-200 (OY-CRG) wypadł z pasa. Zginęły cztery osoby, osiem zostało rannych. Według raportu Havarikommisjonen, przyczyną było awaria sterownika klap oraz zablokowanie kół przez hamulec awaryjny i - w efekcie - ślizganie się maszyny.
Trasy.
Międzypaństwowe.
Wedle oficjalnych rozkładów na rok 2008 samoloty mają kursować na dziesięciu trasach do sześciu państw. Loty zależą także od sezonu, zimą obsługiwane są stale tylko trzy linie. Letnie loty 2008 zapowiadają się następująco:
Wewnątrz Wysp Owczych.
Prócz łączenia okolicznej ludności z Europą Atlantic Airways obsługują przeprawy helikopterowe wewnątrz archipelagu Wysp Owczych. Ma to za zadanie nie tylko ułatwienie potencjalnym turystom dotarcie do szczególnych miejsc, ale także ułatwienie życia mieszkańcom małych wysp, którym ciężko jest zawsze przeprawiać się za pomocą jednostki pływającej. Kursują one w poniedziałki, środy, piątki i soboty, przy czym pierwszy dzień tygodnia tylko w czerwcu, lipcu i sierpniu. Helikoptery z lotniska docierają między innymi do: Thorshavn, Klaksvík, Mykines, Koltur, Skúvoy, Dímun czy Kirkja.

</doc>
<doc id="1182751" url="https://pl.wikipedia.org/wiki?curid=1182751" title="Przejście graniczne Trakiszki-Mockawa">
Przejście graniczne Trakiszki-Mockawa



</doc>
<doc id="1182752" url="https://pl.wikipedia.org/wiki?curid=1182752" title="Jezioro Gopło">
Jezioro Gopło



</doc>
<doc id="1182756" url="https://pl.wikipedia.org/wiki?curid=1182756" title="9 Samodzielna Brygada Kawalerii">
9 Samodzielna Brygada Kawalerii

9 Samodzielna Brygada Kawalerii (9 SBK) – wielka jednostka kawalerii Wojska Polskiego II RP.
Formowanie i zmiany organizacyjne.
Powstała w 1924 w wyniku pokojowej reorganizacji wielkich jednostek jazdy na bazie IX Brygady Jazdy. W tym okresie zmieniono również terminologię. Słowo „jazda” zamieniono na „kawaleria”.
W latach 1924-1926 Brygada podlegała bezpośrednio dowódcy Okręgu Korpusu Nr IX w Brześciu nad Bugiem. Dowództwo brygady stacjonowało w Baranowiczach.
Na podstawie rozkazu z 8 lutego 1929 roku o I fazie reorganizacji wielkich jednostek kawalerii 9 SBK została przemianowana na Brygadę Kawalerii „Baranowicze”. Jednocześnie w skład brygady został włączony 3 pułk strzelców konnych z rozformowanej XVIII Brygady Kawalerii.

</doc>
<doc id="1182758" url="https://pl.wikipedia.org/wiki?curid=1182758" title="Wls 150">
Wls 150



</doc>
<doc id="1182759" url="https://pl.wikipedia.org/wiki?curid=1182759" title="Jezioro Zioło">
Jezioro Zioło



</doc>
<doc id="1182760" url="https://pl.wikipedia.org/wiki?curid=1182760" title="Fair Warning Tour">
Fair Warning Tour

Fair Warning Tour – czwarta trasa koncertowa zespołu Van Halen, promująca album "Fair Warning". Trasa oficjalnie rozpoczęła się 12 maja 1981 i objęła 82 koncertów.
Muzycy.
Członkowie zespołu: David Lee Roth, Eddie Van Halen, Alex Van Halen, Michael Anthony.

</doc>
<doc id="1182762" url="https://pl.wikipedia.org/wiki?curid=1182762" title="Papieska elekcja 1099">
Papieska elekcja 1099

Papieska elekcja 13 sierpnia 1099 – wybór Paschalisa II na następcę Urbana II na Stolicy Apostolskiej.
Śmierć Urbana II.
Urban II zmarł w Rzymie 29 lipca 1099. Dwa tygodnie wcześniej wojska biorące udział w zainicjowanej przez niego I krucjacie zdobyły Jerozolimę, jednak wieść o tym dotarła do Rzymu już po jego śmierci. W tym czasie w dalszym ciągu trwała schizma antypapieża Klemensa III, którego popierało Cesarstwo oraz znaczna część duchowieństwa rzymskiego.
Lista uczestników.
Elekcja w 1099 roku była prawdopodobnie ostatnią, w której przestrzegano zasady uprzywilejowania kardynałów biskupów zawartej w oryginalnej treści dekretu In Nomine Domini z 1059 roku. Wiadomo jednak, że kardynałowie prezbiterzy i diakoni także brali w niej udział.
Kardynałowie biskupi.
W elekcji uczestniczyło pięciu z sześciu kardynałów biskupów oraz jeden biskup, który działał w zastępstwie za kardynała biskupa Sabiny. Urząd ten wakował od 1094 roku, a terytorium diecezji Sabina kontrolowali zwolennicy antypapieża Klemensa III.
Pozostali kardynałowie.
W sierpniu 1099 roku w obediencji Urbana II było jedynie dziesięciu kardynałów-prezbiterów i trzech kardynałów-diakonów, prawdopodobnie jednak najwyżej siedmiu prezbiterów i trzech diakonów uczestniczyło w elekcji:
Do kardynałów diakonów zaliczano prawdopodobnie jedynie członków kolegium diakonów pałacowych, których było maksymalnie sześciu, wyłączając natomiast dwunastu tzw. diakonów regionalnych; zostali oni dołączeni do grona kardynałów dopiero przez Paschalisa II.
Nieobecni.
Jeden kardynał biskup i co najmniej trzech prezbiterów było nieobecnych.
Wybór Paschalisa II.
13 sierpnia 1099 roku kardynałowie w obecności niższego kleru oraz przedstawicieli władz miejskich jednogłośnie obrali na papieża kardynała Raniero, prezbitera S. Clemente i opata klasztoru św. Wawrzyńca za murami. Nowy papież początkowo protestował przeciwko temu werdyktowi, tłumacząc, że jest tylko skromnym mnichem nieobeznanym w problemach politycznych, z jakimi głowa Kościoła musi się zmagać, w końcu jednak uległ i przyjął wybór jako Paschalis II. Następnego dnia został konsekrowany na biskupa Rzymu przez kardynała biskupa Ostii Odona z Chatillon, któremu asystowali pozostali kardynałowie biskupi oraz biskup Offo z Nepi.

</doc>
<doc id="1182763" url="https://pl.wikipedia.org/wiki?curid=1182763" title="Villarreal Club de Fútbol">
Villarreal Club de Fútbol



</doc>
<doc id="1182765" url="https://pl.wikipedia.org/wiki?curid=1182765" title="Seconda Categoria">
Seconda Categoria

Seconda Categoria - ósmy poziom rozgrywek piłki nożnej mężczyzn we Włoszech. Piąty poziom rozgrywek amatorskich, w tym czwarty na szczeblu regionalnym.
Seconda Categoria skupia ponad 2800 zespołów. Liczebność grup w poszczególnych regionach zależy od ilości zespołów zgłoszonych do rozgrywek w danym regionie.
Zwycięzca każdej z grup awansuje do najbliższej geograficznie grupy wyższego szczebla rozgrywek, Prima Categoria. Najsłabsze drużyny w poszczególnych grupach (ich liczba zależy od lokalnego regulaminu rozgrywek) spadają do Terza Categoria.
Historycznie Seconda Categoria była najwyższym szczeblem rozgrywek we Włoszech od roku 1904 do 1912.

</doc>
<doc id="1182767" url="https://pl.wikipedia.org/wiki?curid=1182767" title="Jean Darlan">
Jean Darlan



</doc>
<doc id="1182769" url="https://pl.wikipedia.org/wiki?curid=1182769" title="Terza Categoria">
Terza Categoria

Terza Categoria - dziewiąty, najniższy poziom rozgrywek piłki nożnej mężczyzn we Włoszech. Szósty poziom rozgrywek amatorskich, jedyny rozgrywany na szczeblu poszczególnych prowincji.
Terza Categoria skupia ponad 3100 zespołów. Liczebność grup w poszczególnych regionach zależy od ilości zespołów zgłoszonych do rozgrywek w danym regionie.
Zwycięzca każdej z grup awansuje do najbliższej geograficznie grupy wyższego szczebla rozgrywek, Seconda Categoria. Z Terza Categoria, jako najniższej ligi we Włoszech, nie spada żaden zespół.

</doc>
<doc id="1182770" url="https://pl.wikipedia.org/wiki?curid=1182770" title="Herb Kutna">
Herb Kutna

Herb Kutna – jeden z symboli miasta Kutno w postaci herbu.
Wygląd i symbolika.
Herb przedstawia w polu błękitnym dwa lwy wspięte, złote, zwrócone ku sobie, między nimi ostrzew zielona.
Projekt opracował Instytut Heraldyczno-Weksylologiczny Alfreda Znamierowskiego.

</doc>
<doc id="1182771" url="https://pl.wikipedia.org/wiki?curid=1182771" title="Curly-Coated Retriever">
Curly-Coated Retriever



</doc>
<doc id="1182772" url="https://pl.wikipedia.org/wiki?curid=1182772" title="Flat-Coated Retriever">
Flat-Coated Retriever



</doc>
<doc id="1182774" url="https://pl.wikipedia.org/wiki?curid=1182774" title="Weimaraner">
Weimaraner



</doc>
<doc id="1182776" url="https://pl.wikipedia.org/wiki?curid=1182776" title="Hugo Licht">
Hugo Licht

Hugo Licht (ur. 21 lutego 1841 w Nieder-Zedlitz, dzisiejsza Siedlnica koło Wschowy, zm. 28 lutego 1923 w Lipsku) – niemiecki architekt, budowniczy Nowego Ratusza w Lipsku. 
Życiorys.
W latach 1862–1863 pracował w berlińskim biurze architektonicznym firmy budowlanej H. Ende und W. Böckmann. W 1864 uczęszczał do Akademii Budownictwa, gdzie nauki pobierał m.in. u Friedricha Adlera. Następnie pracował w atelier Richarda Lucae w Berlinie i u Heinricha Ferstela w Wiedniu.
W latach 1869–1870 podróżował w celu poznania arcydzieł architektury zabytkowej, odwiedził Włochy, Paryż, Londyn. Od 1871 mieszkał i tworzył w Berlinie, a od 1879 do śmierci w Lipsku. Od momentu przyjazdu do Lipska do 1906 był tamtejszym miejskim radcą budowlanym. Wykonywał też projekty architektoniczne dla innych miast, w tym dla Wrocławia. Od 1901 wydawał pismo „Die Architektur des XX. Jh.“ a od 1906 „Profanbau“. 

</doc>
<doc id="1182778" url="https://pl.wikipedia.org/wiki?curid=1182778" title="Kram (zespół muzyczny)">
Kram (zespół muzyczny)

Kram – polski zespół wokalno-instrumentalny założony w lipcu 1971 roku w Szczecinku. Formację tworzyli: Ryszard Pokorski (gitara, wokal), Roman Konigsmann (gitara basowa, wokal) i Wojciech Nowak (perkusja), którzy grywali w amatorskich zespołach Pomorza. Jesienią tego samego roku skład poszerzony został o Andrzeja Wilklisza (instrumenty klawiszowe) i Barbarę Ostrowską (starszą siostrę Małgorzaty Ostrowskiej) – flet, wokal.
Debiut.
Kram zadebiutował na VIII Ogólnopolskim Przeglądzie Piosenkarzy i Zespołów Amatorskich w Jeleniej Górze. Mając za sobą pierwsze nagrania radiowe dla Rozgłośni Polskiego Radia w Koszalinie zespół wystąpił na IV Przeglądzie Amatorskich Grup Muzycznych w Chodzieży.
Dalsza kariera.
Zespół wziął udział w III Festiwalu Młodzieżowej Muzyki Współczesnej w Kaliszu (1-4 marca 1973).
Formacja nie zdobyła większej popularności, mimo udziału w festiwalu opolskim i koncertach z grupami: Niemen, Omega, Skaldowie, SBB, Skorpio.
W 1975 roku grupa nagrała płytę LP "Biała sowa, biała dama, biały kruk", która sprzedała się w nakładzie 40 000 w ciągu 3 miesięcy. Kram zaprezentował się na albumie jako zespół zafascynowany filadelfijskim brzmieniem i muzyką reggae.
Poza najbardziej znanym utworem Ryszarda Pokorskiego "Nasze Kung Fu", na płycie ukazały się również utwory takie, jak "Zabita Woda", znana wcześniej z Opola, czy "Zamówię Cię Różą" dosyć często prezentowana w programach TVP. Od 1976 roku grupa występowała pod auspicjami Agencji Koncertowej PSJ.
Zespół grał koncerty z węgierskimi formacjami General i Piramis. W roku 1977 nagrał płytę z General Girls.
W latach 1976-1978 Kram uczestniczył w trzech "Musicoramach" i "Super-Arenie" oraz koncertował w ZSRR, NRD i na Węgrzech z wokalistą Stefanem Zachem. W 1979 roku Kram nagrał muzykę do piosenek Zacha w tym największy przebój tego artysty "Pyłem księżycowym" do wiersza Konstantego Gałczyńskiego, muzyki Ryszarda Pokorskiego.
Od 1981 Kram kontynuował działalność w klubach NRD i RFN.
Lata późniejsze.
Ryszard Pokorski w 1993 roku wydał solowo jako "Stop Band" kasetę "Góralka" (Elbo), pozostali muzycy występowali w klubach Niemiec i Skandynawii.
W 1995 roku kwartet reaktywował się koncertując w Norwegii oraz nagrywając drugą w swojej karierze płytę tym razem CD "Kolory twarzy", w której nagraniu poza muzykami Kramu udział wziął wokalista Tomasz Ziubiński, będący jednocześnie autorem większości tekstów na tej płycie.
Ostatni w dotychczasowej karierze zespołu koncert miał miejsce w rodzinnym Szczecinku z okazji wręczenia zespołowi Nagrody Miasta Szczecinka 2001 "Szczecinecki Gryf swoim dzieciom".

</doc>
<doc id="1182783" url="https://pl.wikipedia.org/wiki?curid=1182783" title="Biegi narciarskie na Mistrzostwach Świata w Narciarstwie Klasycznym 2003">
Biegi narciarskie na Mistrzostwach Świata w Narciarstwie Klasycznym 2003

Zawody w biegach narciarskich na XXXI Mistrzostwach świata w narciarstwie klasycznym odbyły się w dniach 19 lutego – 1 marca 2003 w włoskim Predazzo. Po raz ostatni rozegrano tu biegi na średnich dystansach: 30 km mężczyzn i 15 km kobiet, po raz ostatni też bieg łączone odbytły się na dystansach 10 km dla kobiet i 20 km dla mężczyzn. W klasyfikacji medalowej zwyciężyła reprezentacja Norwegii, której zawodnicy zdobyli również najwięcej medali, 14, w tym 5 złotych 4 srebrne i 5 brązowych.

</doc>
<doc id="1182784" url="https://pl.wikipedia.org/wiki?curid=1182784" title="Lista gwiazd w gwiazdozbiorze Wielkiej Niedźwiedzicy">
Lista gwiazd w gwiazdozbiorze Wielkiej Niedźwiedzicy

Zestawienie to zawiera gwiazdy o wielkości gwiazdowej do 6,5 w gwiazdozbiorze Wielkiej Niedźwiedzicy. Dodatkowo uwzględniono w nim inne ciekawe obiekty gwiazdowe.

</doc>
<doc id="1182785" url="https://pl.wikipedia.org/wiki?curid=1182785" title="Herb powiatu kutnowskiego">
Herb powiatu kutnowskiego

Herb powiatu kutnowskiego przedstawia na zielonej tarczy herbowej wspiętego złotego lwa z czerwonym językiem, zwróconego w heraldyczną prawą stronę. Po prawej stronie tarczy złoty kłos zboża w słup, o wysokości lwa.
Lew nawiązuje do herbu Kutna, natomiast kłos zboża i kolorystyka herbu do rolniczych tradycji ziemi kutnowskiej.

</doc>
<doc id="1182786" url="https://pl.wikipedia.org/wiki?curid=1182786" title="Epsilon Ursae Majoris">
Epsilon Ursae Majoris



</doc>
<doc id="1182787" url="https://pl.wikipedia.org/wiki?curid=1182787" title="Alpha Ursae Majoris">
Alpha Ursae Majoris



</doc>
<doc id="1182790" url="https://pl.wikipedia.org/wiki?curid=1182790" title="Eta Ursae Majoris">
Eta Ursae Majoris



</doc>
<doc id="1182791" url="https://pl.wikipedia.org/wiki?curid=1182791" title="Flaga powiatu kutnowskiego">
Flaga powiatu kutnowskiego



</doc>
<doc id="1182796" url="https://pl.wikipedia.org/wiki?curid=1182796" title="Beta Ursae Majoris">
Beta Ursae Majoris



</doc>
<doc id="1182797" url="https://pl.wikipedia.org/wiki?curid=1182797" title="Gamma Ursae Majoris">
Gamma Ursae Majoris



</doc>
<doc id="1182800" url="https://pl.wikipedia.org/wiki?curid=1182800" title="Richard Dreyfus">
Richard Dreyfus



</doc>
<doc id="1182804" url="https://pl.wikipedia.org/wiki?curid=1182804" title="Delta Ursae Majoris">
Delta Ursae Majoris



</doc>
<doc id="1182809" url="https://pl.wikipedia.org/wiki?curid=1182809" title="Ars minor">
Ars minor

Ars minor („Sztuka mniejsza”, „Podręcznik mniejszy”), niekiedy w rękopisach i wydaniach pod dłuższym tytułem („Donata o częściach mowy sztuka mniejsza”) – pierwsza księga dzieła poświęconego gramatyce łacińskiej, napisanego w połowie IV wieku przez Eliusza Donata. Druga część to "Ars maior" („Sztuka większa”). "Ars minor" była od IV do XVIII wieku podstawowym podręcznikiem dla początkujących do nauki języka łacińskiego.
Zawartość.
"Ars minor" zawiera podstawowe wiadomości z gramatyki łacińskiej. Ujęte są one w formę pytań i odpowiedzi ułożonych w taki sposób, aby uczeń mógł łatwo zapamiętać poszczególne reguły. Rozpoczyna się od wprowadzenia wyliczającego części mowy, będącego zarazem spisem treści:
Pierwszy rozdział omawia definicję, właściwości i odmianę rzeczowników, drugi przyimków, trzeci czasowników, czwarty przysłówków, piąty imiesłowów, szósty spójników, siódmy przyimków, ósmy wykrzykników.
Rzeczownik.
Według Donata rzeczownik to część mowy oznaczająca ciało lub rzecz, o której się komunikujemy. Ma sześć właściwości – kwalifikację, stopniowanie, rodzaj, liczbę, kształt i przypadek. Według kwalifikacji rzeczownik może być pospolity lub własny. Według stopniowania rzeczowniki mogą mieć stopień równy, wyższy i najwyższy. Występują w czterech rodzajach – męskim, żeńskim, nijakim i wspólnym; dwóch liczbach – pojedynczej i mnogiej oraz dwóch kształtach – prostym i złożonym. Odmieniają się przez sześć przypadków. Donat omawia wszystkie możliwe formy odmiany rzeczownika na przykładach "magister" („mistrz”) w rodzaju męskim, "Musa" („Muza”) w rodzaju żeńskim oraz "scamnum" („ławka”) w rodzaju nijakim.
Zaimek.
Zaimek, według Donata, to część mowy, która zastępując rzeczownik przejmuje jego znaczenie, a niekiedy przyjmuje także właściwości osoby. Charakteryzuje go sześć właściwości – kwalifikacja, rodzaj, liczba, kształt, osoba i przypadek. Według kwalifikacji zaimki mogą być skończone lub nieskończone. Występują, podobnie jak rzeczownik, w czterech rodzajach – męskim, żeńskim, nijakim i wspólnym; dwóch liczbach – pojedynczej i mnogiej oraz dwóch kształtach – prostym i złożonym. Mogą występować w jednej z trzech osób, a odmieniają się przez sześć przypadków.
Czasownik.
Jak uważa Donat, czasownik wyraża czynność i ma siedem właściwości: kwalifikację, koniugację, rodzaj, liczbę, kształt, czas i osobę. Na kwalifikację czasownika składają się sześć trybów i cztery formy. Odmienia się przez trzy koniugacje, pięć rodzajów i dwie liczby. Czasownik może występować w dwóch kształtach (prostym i złożonym), pięciu czasach i trzech osobach. Donat omawia wszystkie możliwe formy odmiany czasownika na przykładzie "lego" („czytam”).
Przysłówek.
Dla Donata przysłówek to część mowy, za pomocą której wyjaśniamy i dopełniamy znaczenie czasownika. Ma trzy właściwości: znaczenie, stopniowanie i kształt. Dwa główne znaczenia, omawiane bardziej szczegółowo przez autora, to przysłówki miejsca oraz przysłówki czasu.
Imiesłów.
Imiesłów przejmuje po części funkcję rzeczownika, po części czasownika – twierdził Donat. Po rzeczowniku dziedziczy rodzaj i przypadki, natomiast po czasowniku czasy, znaczenie, liczbę i kształt. Odmiana imiesłowu została omówiona na przykładzie "legens" („czytając”).
Spójnik.
Zdaniem Donata spójnik pełni rolę porządkującą w zdaniu. Ma trzy właściwości: moc (), kształt i porządek (). Według mocy spójniki mogą być łączące, rozłączające, wykluczające, przyczynowe i wnioskujące. Według kształtu są proste (np. "nam") lub złożone (np. "namque"). Według porządku spójniki mogą występować jako prefiks, sufiks lub w obu tych rolach jednocześnie.
Przyimek.
Przyimek uzupełnia, zmienia albo umniejsza znaczenie () innych części mowy. Łączy się z innymi wyrazami w dwóch przypadkach – biernikiem lub miejscownikiem. Donat wymienia przyimki łączące się z biernikiem ("ad, apud, ante, adversum, cis, citra, circum, circa, contra, erga, extra, inter, intra, infra, iuxta, ob, pone, per, prope, secundum, post, trans, ultra, praeter, propter, supra, usque, penes"), później łączące się z miejscownikiem ("a, ab, abs, cum, coram, clam, de, e, ex, pro, prae, palam, sine, absque, tenus") oraz te, które występują z oboma przypadkami ("in, sub, super, subter").
Wykrzyknik.
Wykrzyknik, według Donata, wyraża stan umysłu w nieuporządkowany sposób. Ma jedną właściwość – znaczenie ().
Znaczenie.
Prosta i przejrzysta forma, jaką nadał gramatyce w "Ars Minor" Donat, przyczyniła się do jej upowszechnienia jako podręcznika od końca IV wieku. W okresie karolińskim uznano ją za fundament nauczania gramatyki i została podstawowym podręcznikiem dla początkujących w "trivium". Ten, kto uczył się od okresu karolińskiego wymarłej już łaciny, miał nie tylko opanować ten język w czytaniu, lecz również doprowadzić do mistrzostwa sztukę mówienia w nim i pisania. Dlatego uczeń początkujący musiał wyuczyć się na pamięć "Ars minor". Wycofywanie jej ze szkolnictwa rozpoczęło się w XVII–XVIII wieku, kiedy zaczęto ją zastępować nowszymi podręcznikami. W XIX wieku uczono się z niej już rzadko, w XX wieku zastosowanie "Ars Minor" zanikło.
Jeżeli pominąć Biblię, to "Ars minor" była najczęściej wydawanym dziełem w XV wieku, po wynalezieniu druku. Zachowało się ponad trzysta jej inkunabułów. We Włoszech była pierwszą książką drukowaną, w 1464. "Ars minor" była też pierwszą książką drukowaną w Gdańsku. Starodruk z XV wieku jest przechowywany w Bibliotece Gdańskiej PAN pod sygnaturą XV 365.
Najstarszy podręcznik do nauki gramatyki języka polskiego, "Polonicae grammatices institutio", Piotr Statorius napisał w 1568 roku na podstawie zarówno najlepszych dzieł współczesnej mu polskiej poezji, jak i znajomości gramatyki Donata. Część badaczy uważa, że Statorius nie wzorował się bezpośrednio na "Ars minor", lecz na stosowanej podczas jego nauki w Lozannie gramatyce łacińskiej, która również opierała się na Donacie.

</doc>
<doc id="1182811" url="https://pl.wikipedia.org/wiki?curid=1182811" title="(32511) 2001 NX17">
(32511) 2001 NX17

(32511) 2001 NX17 – planetoida okrążająca Słońce po nietypowej orbicie.
Odkrycie.
Została odkryta 9 lipca 2001 roku w Socorro w programie LINEAR. Nazwa planetoidy jest oznaczeniem tymczasowym.
Orbita.
(32511) 2001 NX17 okrąża Słońce w ciągu 11 lat i 124 dni w średniej odległości 5,04 j.a. Mimośród jej orbity wynosi 0,43. W swoim obiegu w peryhelium wynoszącym 2,88 j.a. krąży wewnątrz pasa głównego planetoid a w aphelium (7,21 j.a.) znajduje się znacznie dalej niż Jowisz. Według danych z 24 listopada 2007 roku (32511) 2001 NX17 jest jedną z 19 asteroid poruszających się po tak nie typowej orbicie.

</doc>
<doc id="1182813" url="https://pl.wikipedia.org/wiki?curid=1182813" title="Lili Marlene (album)">
Lili Marlene (album)

Lili Marlene – pierwszy studyjny album zespołu Lili Marlene wydany przez firmę Rossmann w ramach akcji Pierwsza Płyta w 2007 r.
Skład.
Gościnnie

</doc>
<doc id="1182816" url="https://pl.wikipedia.org/wiki?curid=1182816" title="Passien-Büchlein">
Passien-Büchlein

Passien-Büchlein ("Passien-Büchlein von den vier heubt iunckfrawen") – inkunabuł zawierający żywoty czterech męczenniczek żyjących na przełomie III i IV wieku (Dorota, Barbara, Katarzyna, Małgorzata). Starodruk ma rozmiar A8 i znajduje się w Bibliotece Głównej Uniwersytetu Mikołaja Kopernika w Toruniu. Druk powstał w oficynie złotnika malborskiego Jakuba Karweysego.

</doc>
<doc id="1182817" url="https://pl.wikipedia.org/wiki?curid=1182817" title="Mestský Športový Klub Žilina">
Mestský Športový Klub Žilina



</doc>
<doc id="1182821" url="https://pl.wikipedia.org/wiki?curid=1182821" title="Lista gwiazd w gwiazdozbiorze Małej Niedźwiedzicy">
Lista gwiazd w gwiazdozbiorze Małej Niedźwiedzicy

Zestawienie to zawiera gwiazdy o wielkości gwiazdowej do 6,5 w gwiazdozbiorze Małej Niedźwiedzicy. Dodatkowo uwzględniono w nim inne ciekawe obiekty gwiazdowe.

</doc>
<doc id="1182829" url="https://pl.wikipedia.org/wiki?curid=1182829" title="Beta Ursae Minoris">
Beta Ursae Minoris



</doc>
<doc id="1182831" url="https://pl.wikipedia.org/wiki?curid=1182831" title="Przemysłowy Związek Donbasu">
Przemysłowy Związek Donbasu

Przemysłowy Związek Donbasu (ukr. "Індустріальний союз Донбасу") jest jednym z największych przedsiębiorstw Ukrainy, które posiada pakiety akcji ponad 40 przemysłowych przedsiębiorstw na Ukrainie (w obwodzie donieckim, ługańskim, dniepropetrowskim) i na Węgrzech.
ISD został założony w grudniu 1995 roku. Największymi akcjonariuszami korporacji byli Serhij Taruta i Witalij Hajduk. Swój pierwszy kapitał korporacja zdobyła dostarczając gaz przedsiębiorstwom w obwodzie donieckim w połowie lat 90. Wtedy ISD działał wykorzystując wkłady swego współwłaściciela Witalija Hajduka, który był zastępcą przewodniczącego Donieckiej Rady Obwodowej.
Podstawę korporacji stanowią przedsiębiorstwa czarnej metalurgii i przedsiębiorstwa budowy maszyn ciężkich. Działalność przedsiębiorstwa skierowana jest na produkcję stali, stalowych rur, koksu, maszyn dla czarnej metalurgii i koksochemii. Korporacja jest także ważnym handlowcem na rynku produkcji metali, węgla i gazu ziemnego.
Największymi przedsiębiorstwami kompanii są Huta Ałczewska, Ałczewski Kombinat Koksochemiczny, Huta Dniepropietrowska, Huta Dunaferr. W przeszłości posiadała również Stocznię Gdańską i Hutę Częstochowa.
ISD produkuje rocznie 9,2 mln ton stali. W 2005 roku dochód korporacji stanowił 4,5 mld dolarów, chociaż czysty dochód wynosił 390 mln dolarów. Siedzibą ISD jest Donieck.
Na początku 2010 roku pakiet kontrolny akcji Przemysłowego Związku Donbasu nabyty został przez rosyjskie koncerny Evraz Group i Metalloinvest.

</doc>
<doc id="1182832" url="https://pl.wikipedia.org/wiki?curid=1182832" title="Nos vemos en el camino">
Nos vemos en el camino

Nos Vemos En El Camino – drugi album studyjny hiszpańskiego zespołu El Sueño de Morfeo, wydany 17 kwietnia 2007 w Hiszpanii.
Premiera pierwszego singla - "Para Toda La Vida" odbyła się 10 marca 2007 w "Del 40 al 1" w radiu " Los40 Principales Spain". 24 marca zadebiutował na 34. miejscu listy Los40 Chart.

</doc>
<doc id="1182835" url="https://pl.wikipedia.org/wiki?curid=1182835" title="Passien-Buchlein">
Passien-Buchlein



</doc>
<doc id="1182836" url="https://pl.wikipedia.org/wiki?curid=1182836" title="Laudacja">
Laudacja

Laudacja "(łac. laudare – chwalić"")" – mowa pochwalna obrazująca zalety danej osoby, stosowana jako mowa okolicznościowa np. podczas pogrzebu ("laudatio funebris"), z okazji wręczania honorowego tytułu itp. W przypadku przesadnego zachwytu i nadmiaru pochlebstw można mówić o panegiryzmie.

</doc>
<doc id="1182837" url="https://pl.wikipedia.org/wiki?curid=1182837" title="Instytut Geograficzny">
Instytut Geograficzny



</doc>
<doc id="1182842" url="https://pl.wikipedia.org/wiki?curid=1182842" title="Zak Starkey">
Zak Starkey

Zak Starkey (ur. 13 września 1965 w Londynie) – angielski perkusista, syn Ringo Starra, od 2004 perkusista britpopowej grupy Oasis (nie był oficjalnym członkiem zespołu), wcześniej grał w zespole The Who. Grał także w zespole Johnnyego Marra – The Healers. W maju 2008 roku ogłoszono rozstanie Zaka Starkeya z zespołem Oasis po tym jak doszło do jego kłótni z liderem grupy Noelem Gallagherem.

</doc>
<doc id="1182846" url="https://pl.wikipedia.org/wiki?curid=1182846" title="Malatya Spor Kulübü">
Malatya Spor Kulübü



</doc>
<doc id="1182847" url="https://pl.wikipedia.org/wiki?curid=1182847" title="El Sueño de Morfeo (album)">
El Sueño de Morfeo (album)

El sueño de Morfeo – pierwszy album studyjny hiszpańskiej formacji El Sueño de Morfeo. Premiera płyty odbyła się 3 marca 2005 roku, a 9 września 2006 roku została wydana reedycja płyty wzbogacona o płytę DVD. Album zdobył podwójną platynę: sprzedał się w ilości 80.000 kopii w Hiszpanii oraz 150.000 na całym świecie.
Po wydaniu albumu, grupa została nominowana w 2005 roku w konkursie MTV Europe Music Awards w kategorii "Najlepszy artysta hiszpański". Przegrali z grupą El Canto del Loco. Zdobyli jednak nagrodę podczas Anuario de la Musica de Asturias (AMAS), którą wręczyła im muzyczna społeczność Asturii.
Lista utworów.
Wszystkie utwory zostały napisane i skomponowane przez El Sueño de Morfeo.

</doc>
<doc id="1182848" url="https://pl.wikipedia.org/wiki?curid=1182848" title="Dekanat serocki">
Dekanat serocki

Dekanat serocki – dekanat diecezji płockiej z siedzibą w Serocku. 
Lista parafii:
"stan na dzień 17.09.2015"

</doc>
<doc id="1182849" url="https://pl.wikipedia.org/wiki?curid=1182849" title="Droga Marianny">
Droga Marianny

Droga Marianny (niem. "Mariannenstrasse"), główna droga leśna przecinająca Góry Bialskie o długości ok. 7 km, łącząca Nową Morawę z Nową Bielą. 
Przebieg i opis.
Przebiega od Drogi Morawskiej powyżej wsi Nowa Morawa na wysokości 693 m n.p.m., przy ujściu Gołogórskiego Potoku do Morawki, w kierunku płn.-wsch. w górę doliny potoku, oddzielającej Suchą Kopę od Jawornickiej Kopy, do najwyższego punktu na Przełęczy Suchej na wysokości 1002 m n.p.m.
Na Przełęczy Suchej od Drogi Marianny odchodzi w kierunku wschodnim Dukt Nad Spławami. Następnie po około 400 m Droga Marianny skręca na wschód i poprzez Starojawornicki Dół opada serpentynami stromo w dół w kierunku wschodnim doliną Bielawki, oddzielającą zbocza Białej Kopy (1033 m n.p.m.) od Czernicy, aż do ujścia tego potoku do Białej Lądeckiej na wysokości ok. 750 m n.p.m. Wschodni odcinek Drogi Marianny nosi obecnie nazwę Czarnobielskiego Duktu. Przy ujściu Złotego Potoku do Bielawki od Czarnobielskiego Duktu odchodzi krótki Czarny Dukt, łączący się z Duktem Nad Spławami.
W dolnej części Czarnobielskiego Duktu, poniżej małej śródleśnej łąki zwanej Rudą Łączką, na wysokości ok. 780 m n.p.m. znajduje się amfibolitowa skałka Szarogłaz.
Na całej długości Droga Marianny prowadzi przez lasy świerkowe, oprócz fragmentu na Przełęczy Suchej, skąd otwiera się widok na północną część Gór Bialskich z Czernicą i na Góry Złote.
Na 400-metrowym odcinku od Przełęczy Suchej do początku Czarnobielskiego Duktu droga pokryta jest nawierzchnią asfaltową.
Historia.
Droga została zbudowana w I połowie XIX wieku przez królewnę Mariannę Orańską, nazwana jej imieniem, służyła jako jedna z głównych dróg w dobrach klucza strońskiego należącego do królewny. Była jedną z pierwszych dróg leśnych w okolicy i służyła głównie do wywózki drewna pozyskiwanego na terenie Gór Bialskich. Obecnie ma jedynie znaczenie turystyczne.
Szlaki turystyczne.
Drogą Marianny prowadzą następujące szlaki turystyczne:

</doc>
<doc id="1182852" url="https://pl.wikipedia.org/wiki?curid=1182852" title="Herb Tuchowa">
Herb Tuchowa

Herb Tuchowa – jeden z symboli miasta Tuchów i gminy Tuchów w postaci herbu.
Wygląd i symbolika.
Herb przedstawia w błękitnej tarczy herbowej srebrny miecz skierowany ku dołowi i dwa złote, skrzyżowane klucze, umieszczone piórami do góry. Nad kluczami złote litery „C T”, w połowie wysokości tarczy między kluczami cyfry „1 3 4 0”.
Historia.
Tuchów swój rozwój w XIV wieku zawdzięczał odkryciu i eksploatacji soli, rozwój wsi skłonił jej właściciela, opata tynieckiego Bogusława do wystarania się u króla Kazimierza Wielkiego o prawa miejskie. Król prośbę spełnił 2 listopada 1340, wraz z prawami miejskimi nadając Tuchowowi także herb. Od obecnego różnił się on dodatkowymi elementami, niewystępującymi w następnych wersjach: mitrą i pastorałem umieszczonymi nad skrzyżowanymi kluczami, oraz dłuższym niż obecnie napisem: „C.T.O.S.B.” (łac.: Civitas Tuchoviensis Ordinis Sancti Benedicti, pol.: Miasto Tuchów Zakonu Świętego Benedykta), miejsce liter „O.S.B.” zajął w późniejszych wersjach herbu rok uzyskania praw miejskich.

</doc>
<doc id="1182853" url="https://pl.wikipedia.org/wiki?curid=1182853" title="Urządzenia księgowe">
Urządzenia księgowe

Urządzenia księgowe – pojęcie dotyczące organizacji pracy, informujące jak księgowość jest urządzona, zorganizowana w kontekście ewidencji zaszłości (operacji) gospodarczych. 
Nie mylić z pojęciem "urządzenia stosowane w księgowości" (np. kontownica, maszyna księgująca)

</doc>
<doc id="1182854" url="https://pl.wikipedia.org/wiki?curid=1182854" title="Aładinowie">
Aładinowie

Aładinowie (ros. Аладьины, Оладьины) – rosyjska szlachecka rodzina będąca gałęzią staroruskiej familii Monastyrewych. Rod, wywodzący się od dynastii Rurykowiczów (od linii książąt smoleńskich). Założyciel rodu - Lew Daniłowicz Oładia-Monastyrew (pokolenie 20 od Ruryka).

</doc>
<doc id="1182856" url="https://pl.wikipedia.org/wiki?curid=1182856" title="Egisto Pandolfini">
Egisto Pandolfini

Egisto Pandolfini (ur. 19 lutego 1926 w Lastra a Signa, zm. 29 stycznia 2019) – włoski piłkarz grający na pozycji ofensywnego pomocnika.
Kariera klubowa.
Pierwszym klubem Pandolfiniego w karierze była AC Fiorentina. 11 listopada 1945 roku zadebiutował w jej barwach w Serie A w przegranym 0:1 wyjazdowym spotkaniu z Salernitaną. W Fiorentinie nie miał jednak miejsca w podstawowym składzie i rok później odszedł do drugoligowego Empoli FC, dla którego zdobył 12 bramek w lidze. W sezonie 1947/1948 był piłkarzem SPAL 1907 z Ferrary i tu także utrzymał wysoką skuteczność. Z 20 golami był jednym z najlepszych strzelców Serie B. Latem 1948 wrócił do Fiorentiny i przez cztery lata był członkiem podstawowej jedenastki klubu z Florencji. Przez ten okres strzelił dla „Violi” 36 bramek w 142 meczach.
Latem 1952 roku Pandolfini przeszedł do stołecznej Romy. W sezonie 1952/1953 zdobył 8 bramek będąc drugim po Carlo Gallim strzelcem zespołu. Natomiast w sezonie 1953/1954 jego dorobek wyniósł 13 trafień, co było najlepszym wynikiem w drużynie „giallorossich”. W 1955 roku zajął z Romą 3. miejsce w Serie A, a w 1956 odszedł do Interu Mediolan. W drużynie „nerazzurrich” występował przez dwa sezony, ale tylko w sezonie 1956/1957 grał w pierwszej jedenastce. W 1958 roku Egisto znów był zawodnikiem SPAL, a w 1960 roku powrócił do Empoli, grającego wówczas w Serie D. W 1961 roku wywalczył awans do Serie C, a w 1962 zakończył piłkarską karierę.
Kariera reprezentacyjna.
W reprezentacji Włoch Pandolfini zadebiutował 2 lipca 1950 roku w wygranym 2:0 meczu z Paragwajem, rozegranym w fazie grupowej mistrzostw świata w Brazylii. W meczu tym wpisał się na listę strzelców w 62. minucie, ale więcej na tym mundialu nie zagrał. W 1954 roku został powołany do kadry na mistrzostwa świata 1954. Tam wystąpił w trzech spotkaniach: przegranych 1:2 i 1:4 ze Szwajcarią oraz wygranym 4:1 z Belgią, w którym zdobył jedną z bramek. W „Squadra Azzurra” wystąpił łącznie w 21 spotkaniach i strzelił 9 goli.

</doc>
<doc id="1182859" url="https://pl.wikipedia.org/wiki?curid=1182859" title="(145485) 2005 UN398">
(145485) 2005 UN398

(145485) 2005 UN398 – planetoida okrążająca Słońce po nietypowej orbicie, nienależąca do żadnej z grup asteroid.
Odkrycie.
Została odkryta 31 października 2005 roku w Lowell Observatory w programie LONEOS (stacja Anderson Mesa). Nazwa planetoidy jest oznaczeniem tymczasowym.
Orbita.
(145485) 2005 UN398 okrąża Słońce w ciągu 9,85 lat w średniej odległości 4,60 j.a. po mocno eliptycznej orbicie o mimośrodzie 0,52. W swoim obiegu w peryhelium wynoszącym 2,21 j.a. krąży wewnątrz pasa głównego planetoid, a w aphelium (6,98 j.a.) znajduje się znacznie dalej niż Jowisz. Według danych z 24 listopada 2007 roku (145485) 2005 UN398 jest jedną z 19 asteroid poruszających się po tak nietypowej orbicie.

</doc>
<doc id="1182860" url="https://pl.wikipedia.org/wiki?curid=1182860" title="Kościół Świętych Apostołów Piotra i Pawła w Szklarach Górnych">
Kościół Świętych Apostołów Piotra i Pawła w Szklarach Górnych

Kościół w Szklarach Górnych – kościół w Szklarach Górnych w Polsce w województwie dolnośląskim, w powiecie lubińskim, w gminie Lubin.
Opis.
Kościół parafialny pw. św. Piotra i Pawła pochodzi z ok. 1331 r., przebudowany w 1516 r. Kościół orientowany, murowany, dwunawowy, halowy z przyporami w części nawowej. Cztery przęsła naw sprzężone są sklepieniem krzyżowym. Prezbiterium prostokątne, przy którym od strony północnej znajduje się zakrystia. Kruchta oraz kaplica z oknami w kształcie elipsy położone są po południowej stronie nawy. Okna części nawowej ostrołukowe, pozostałe o wykroju pełnym lub prostokątne. W osi budowli od zachodniej strony znajduje się wieża pokryta ostrosłupowym dachem. Dolna część wieży ma obrys czworokąta, zaś od poziomu kalenicy dachu głównego ośmiokąta. Dachy dwuspadziste ceramiczne.
Wnętrze.
Wnętrze kościoła posiada, bogaty w większości, barokowy wystrój. Główny element wystroju stanowi piękny drewniany ołtarz z przełomu XVII i XVIII wieku, z bogatą dekoracją snycerską. W nawie bocznej i kaplicy umieszczone są dekoracyjne ołtarze boczne z ok. 1720 r. oraz renesansowa drewniana ambona z 1596 r. o cechach manierystycznych. Na wschodnim filarze umieszczony jest wysokiej klasy obraz ze szkoły włoskiej "Madonna z Dzieciątkiem". W kruchcie renesansowa chrzcielnica z XV wieku, wewnątrz kościoła piękne rzeźbione stalle z początku XVIII wieku oraz późnobarokowy rzeźbiony 16-głosowy prospekt organowy z 1740 r. W prezbiterium mieści się osiemnaście płyt nagrobnych z postaciami zmarłych, które ustawione są po prawej i lewej stronie ołtarza. Płyty zwieńczone są wspólnym belkowaniem wspartym na korynckich kolumnach. Płyty stanowią unikalną kolekcję rzeźby nagrobnej o doskonałych proporcjach i rysunku, z których wyróżnia się czternastowieczna gotycka płyta nagrobna z wizerunkiem prawdopodobnie fundatora. Pojedyncze nagrobki znajdują się w kaplicy bocznej oraz w kruchcie. W obrębie murów okalających kościół znajdują się resztki zabytkowego cmentarza przykościelnego.
Historia.
Około 1331 r. w miejscu istniejącego obecnie kościoła wzniesiono drewniany kościół, o którym pochodzi wzmianka z 1376 r. W 1516 r. w miejscu drewnianego kościoła z fundacji ówczesnego właściciela dóbr w Szklarach Górnych Glaubitza zbudowano kościół z kamienia i cegły z datą pierwszego kościoła. W 1596 r. kościół wyposażono w ambonę. W XVII wieku właścicielem gruntów i zarządcą kościoła był polski ziemianin Andrzej Kłobuczyński. Około 1720 r. ufundowano nowy rzeźbiony w drzewie ołtarz w stylu barokowym, którego fundatorem był prawdopodobnie właściciel okolicznych dóbr hrabia d'Hantois de Bronne z Lotaryngii, a w 1740 r. późnobarokowy rzeźbiony prospekt organowy. W 1813 r. podczas kampanii napoleońskiej z kościoła zrabowano większość naczyń liturgicznych. W 1820 r. w kościele przeprowadzono prace restauracyjne. Gruntownej renowacji kościoła oraz licznych zabytków zgromadzonych w kościele dokonano w latach 1908-1915 z inicjatywy i na koszt ówczesnego właściciela majątku Franciszka Walentego Ballestrema.
Około XVI wieku kościół przejęli luteranie. Świątynia przez ponad 400 lat służyła wyznaniu ewangelicko-augsburskiemu. W okresie gdy kościół był luterański, na przykościelnym cmentarzu od północy grzebano zmarłych wyznania rzymskokatolickiego, a od południa ewangelików. W 1949 r. kościół przejęli księża salezjanie.

</doc>
<doc id="1182863" url="https://pl.wikipedia.org/wiki?curid=1182863" title="Bohdan Paszkowski">
Bohdan Paszkowski



</doc>
<doc id="1182864" url="https://pl.wikipedia.org/wiki?curid=1182864" title="Sigmoceros">
Sigmoceros



</doc>
<doc id="1182866" url="https://pl.wikipedia.org/wiki?curid=1182866" title="Leninakan">
Leninakan



</doc>
<doc id="1182874" url="https://pl.wikipedia.org/wiki?curid=1182874" title="Mazon Creek">
Mazon Creek

Mazon Creek – stanowisko paleontologiczne typu Konservat-Lagerstätten, położone w północno-wschodniej części stanu Illinois (USA) nad rzeką Mazon (w okolicy Chicago). Występują tutaj skamieniałości karbońskie (środkowy pensylwan; odpowiednik westfalu D), zachowane w konkrecjach sferosyderytowych, sprzed około 308 mln lat.
Sferosyderyty spotykane są w obrębie mułowców i piaskowców formacji Francis Creek, powstałych w obszarze delty rzecznej w środowiskach brakicznych i morskich.
Skamieniałości reprezentowane są przez około 720 taksonów (około 400 – flory i 320 – fauny) i zachowane najczęściej w postaci odcisków także części miękkich.
W Mazon Creek wyróżniono trzy zespoły paleośrodowiskowe: 
Wśród tych zespołów spotyka się również koprolity i skamieniałości śladowe.
W Polsce podobny zespół zachowany w sferosyderytach występuje w serii mułowcowej (karbon górny: westfal A) w Sosnowcu.

</doc>
<doc id="1182879" url="https://pl.wikipedia.org/wiki?curid=1182879" title="Gareth Williams">
Gareth Williams

Gareth Wyn Williams, baron Williams of Mostyn (ur. 5 lutego 1941 niedaleko Prestatyn w północnej Walii, zm. 20 września 2003 w hrabstwie Gloucestershire), brytyjski polityk, członek Partii Pracy, minister w rządach Tony’ego Blaira.
Był synem Alberta Thomasa Williama i Seliny Evans. Wykształcenie odebrał w Rhyl Grammar School oraz w Queens’ College na University of Cambridge. Po studiach rozpoczął praktykę prawniczą. Dosłużył się tytułu Radcy Królowej, zastępcy sędziego Sądu Najwyższego oraz przewodniczącego rady korporacyjnej. W 1992 r. otrzymał dożywotni tytuł barowski barona Williams of Mostyn i został głównym mówcą opozycji ds. prawnych, a później ds. Irlandii Północnej.
Po wyborczym zwycięstwie laburzystów w 1997 r. rozpoczął pracę w ministerstwie spraw wewnętrznych. W 1999 r. objął stanowisko prokuratora generalnego Anglii i Walii. W 2001 r. został członkiem gabinetu jako przewodniczący Izby Lordów i Lord Tajnej Pieczęci. W 2003 r. ten ostatni urząd zamieniono mu na stanowisko Lorda Przewodniczącego Rady. Urzędy te sprawował do swojej nagłej śmierci, która nastąpiła w jego domu w hrabstwie Gloucester 20 września 2003 r.
Lord Williams był dwukrotnie żonaty. Po raz pierwszy ożenił się w 1962 r. z Pauline Clarke, z którą miał syna Daniela (ur. 1969) i córki Marthę (ur. 1963) i Emmę (ur. 1966). Po rozwodzie poślubił w 1994 r. Veenę M. Russell, z którą miał córkę Imogen.

</doc>
<doc id="1182881" url="https://pl.wikipedia.org/wiki?curid=1182881" title="Gnuśni królowie">
Gnuśni królowie

Gnuśni królowie (fr. "les rois fainéants") – określenie używane w stosunku do ostatnich królów państwa frankijskiego z dynastii Merowingów. Wskutek oddolnego rozkładania się jedności państwa tracili oni powoli rzeczywistą władzę. Sprzyjała temu procesowi postępująca degeneracja dynastii: Merowingowie często nie dożywali pełnoletniości, umierając młodo.
Za lata panowania „gnuśnych królów” przyjmuje się okres od 639 do 751 roku. Otwiera go koronacja Sigeberta III, a kończy detronizacja Childeryka III. W większości królowie z tego okresu byli słabi. Domena królewska w tym czasie została znacznie ograniczona, a wszystkie prerogatywy monarchy wraz z kompetencjami wojskowymi i sądowniczymi przejęła arystokracja. Pierwszą nieudaną próbę detronizacji merowińskiego króla podjął w 656 roku Grimoald I, majordom Austrazji. Jedność państwa utrzymał Pepin z Heristalu, który od 687 roku rządził jako majordom całego królestwa Franków, dając początek dynastii nieformalnych władców państwa Franków. Od 737 roku siła majordoma Karola Młota była tak duża, że rządził pomimo bezkrólewia. W 751 dynastia Karolingów została zalegalizowana przez papieża Zachariasza. Jednocześnie tronu pozbawiony został ostatni merowiński król, Childeryk III, którego zamknięto w klasztorze. Goląc tonsurę, pozbawiono go ostatniego atrybutu króla frankijskiego, czyli długich włosów, w których według wierzeń kryła się magiczna moc.

</doc>
<doc id="1182884" url="https://pl.wikipedia.org/wiki?curid=1182884" title="Regina Fleszarowa">
Regina Fleszarowa

Regina Danysz-Fleszarowa ps. "Elżbieta", "Agnieszka" (ur. 28 marca 1888 w Wiszniowie (obecnie Wiśniew), zm. 30 czerwca 1969 w Gdyni) – polska działaczka społeczna i polityk, senator IV kadencji w II RP (1935–1938), współzałożycielka Stronnictwa Demokratycznego, z wykształcenia geograf i geolog.
Życiorys.
Urodziła się w rodzinie Piotra, właściciela ziemskiego, i Zofii z Zawadzkich. Wczesne dzieciństwo spędziła głównie w Brusowie k. Ryk. Do szkół uczęszczała w Siedlcach, Warszawie i Kijowie. W 1906 rozpoczęła studia w Zurychu, jednak naukę kontynuowała na Sorbonie, gdzie w 1913 jako pierwsza Polka i jedna z pierwszych Europejek uzyskała doktorat z dziedziny nauk geologicznych. W 1912 podjęła pracę u Eugeniusza Romera. 
Po zakończeniu I wojny światowej zatrudniona m.in. w Ministerstwie Wyznań i Oświecenia Publicznego (zajmowała się dokształcaniem nauczycieli), a później również jako bibliotekarz w Państwowym Instytucie Geologicznym. Była redaktorem Bibliografii Geologicznej Polski (Bibliographie Géologique de Pologne). Wykładała geografię w Wolnej Wszechnicy Polskiej. Od 1926 do 1930 pracowała jako redaktor pisma Polskiego Towarzystwa Krajoznawczego „Ziemia”. Zasiadała w Komisji Geograficznej Polskiej Akademii Umiejętności. 
W 1935 została mianowana przez prezydenta Mościckiego senatorem IV kadencji, którym pozostała do 1938. Krytyczna wobec autorytarnych prądów dominujących w OZN zaangażowała się w 1937 w tworzenie klubów demokratycznych. Od wiosny 1939 należała do Stronnictwa Demokratycznego. Pozostawała członkiem jego najwyższych władz. Była kandydatką wspólnej listy PPS i SD na radną Warszawy w wyborach samorządowych 1938. 
W czasie II wojny światowej związana z podziemiem. Pozostawała członkiem SD, znajdowała się w kręgu grupy popierającej działania rządu emigracyjnego w Londynie („Prostokąt”). Pomagała ukrywać się i przechodzić na „aryjską stronę” warszawskim Żydom.
Po 1945 nie uczestniczyła w polityce poza krótkim okresem zasiadania w Radzie Warszawy w latach 1946–1948. Do końca życia pozostawała czynna zawodowo. Zmarła podczas urlopu w Gdyni. Spoczywa na cmentarzu Powązkowskim w Warszawie (kwatera T-1-8).
W 1913 wzięła ślub z oficerem Albinem Fleszarem (1888–1916). Mieli syna Mieczysława (ur. 1915), pozostającego po 1945 na emigracji w Wielkiej Brytanii. Jego ojcem chrzestnym został Leopold Lis-Kula.
Wybrane publikacje.
Była encyklopedystką. Została wymieniona w gronie 180 edytorów pięciotomowej Ilustrowanej encyklopedii Trzaski, Everta i Michalskiego, gdzie napisała hasła o tematyce geograficznej. Napisała:

</doc>
<doc id="1182886" url="https://pl.wikipedia.org/wiki?curid=1182886" title="Alive III">
Alive III

Alive III – trzeci album koncertowy amerykańskiej grupy rockowej KISS wydany w 1993 roku.
Notowania.
Album – Billboard (Ameryka Północna)

</doc>
<doc id="1182887" url="https://pl.wikipedia.org/wiki?curid=1182887" title="Helena Sanguszkówna">
Helena Sanguszkówna

Helena Sanguszkówna, niekiedy Helena Sanguszko (ur. 1836 w Gumniskach, zm. 22 kwietnia 1891 w Krakowie) – polska księżniczka, działaczka społeczna, filantropka, członkini założycielka Towarzystwa Tatrzańskiego.
Życiorys.
Pochodzenie.
Urodziła się w 1836. Była przedstawicielką kowelskiej linii Sanguszków – magnackiego rodu książęcego wywodzącego się od księcia ratneńskiego Sanguszki, bratanka króla Władysława Jagiełły (gałąź Giedyminowiczów). Jej rodzicami byli Władysław Hieronim Sanguszko i jego cioteczna siostra Izabela Maria z Lubomirskich (matki małżonków: Klementyna z Czartoryskich Sanguszkowa i Teresa z Czartoryskich Lubomirska były siostrami). Miała trzech braci (Romana Damiana, Pawła Romana i Eustachego Stanisława) oraz starszą siostrę Jadwigę Klementynę.
Wśród kandydatów do jej ręki i posagu był m.in. książę Władysław Czartoryski, ale małżeństwu sprzeciwił się Władysław Sanguszko, dbający o dobre stosunki z władzami rosyjskimi. W 1864 była zaręczona z hrabią , austro-węgierskim dyplomatą. Jesienią 1878 francuski „”, a za nim warszawska „Gazeta Handlowa”, przekazały informację o narzeczeństwie i przyszłym ślubie wówczas 42-letniej Heleny Sanguszkówny ze starszym od niej o 22 lata wdowcem, księciem Nemours Ludwikiem Karolem, synem ostatniego króla Francji Ludwika Filipa I. O jej rękę zabiegał także angielski (konwertyta z anglikanizmu na katolicyzm). Nigdy nie wyszła za mąż.
Słynęła z trybu życia opisywanego jako swobodny, m.in. pozostawała w latach 70. XIX w. w długotrwałym związku z ówczesnym mężem swojej siostry Jadwigi Klementyny, księciem Adamem Stanisławem Sapiehą. Miała z nim dwoje dzieci: córkę, którą oddano na wychowanie we Francji oraz syna, który wychowywał się w rodzinie Sapiehów (uznany przez Jadwigę Klementynę za własne dziecko). Z czasem syn dowiedział się o swoim pochodzeniu, a po śmierci matki wyjechał na stałe do Ameryki.
Życie towarzyskie i artystyczne.
Starannie wykształcona w domu rodzinnym w Gumniskach, znała biegle język francuski, w którym pisała zarówno listy, jak i próby literackie i wspomnieniowe (była autorką dziennika). Ze względu na urodę, którą powszechnie się zachwycano, cieszyła się dużym powodzeniem towarzyskim. Stanisław Tarnowski pisał o niej: „miała w postawie i twarzy coś z antyku; młoda bogini Diana mogła być taką jak ona”. Ferdynand Hoesick pisał o niej:
Nie odmawiano jej również talentu scenicznego: na scenie Teatru Miejskiego w Krakowie grała w żywych obrazach "Ogniem i mieczem" Gryzeldę Wiśniowiecką. Trzykrotnie zagrała w żywym obrazie "Kazimierz Wielki i Aldona," w którym wystąpiła wspólnie z hrabiną Sołtykową. Sanguszkównę przyrównywano także do aktorki Heleny Modrzejewskiej, której była wieloletnią wielbicielką i z którą prowadziła korespondencję.
Uczestniczyła w licznych balach, m.in. balu karnawałowym w Krakowie u książąt Druckich-Lubeckich w 1879 roku, podczas którego w pierwszej parze tańczyła mazura z arcyksięciem Fryderykiem i balu w krakowskich Sukiennicach we wrześniu 1880 roku z okazji wizyty cesarza Franciszka Józefa, w trakcie którego wspólnie z Augustem Gorayskim prowadziła mazura.
W 1885 Helena Sanguszkówna udała się do Paryża na uroczystości ślubne wicehrabiego Charles’a Marie François de La Rochefoucaulda (wnuka jej ciotki ) z księżniczką Charlottą de La Trémoïlle. W przyjęciu zorganizowanym w wzięli również udział książę Walii (przyszły król Edward VII), książę Aumale i książę Nemours, z którym była kilka lat wcześniej zaręczona.
Latem 1887 roku podczas podróży po Galicji arcyksiążę Rudolf zatrzymał się w pałacu w Gumniskach – na tę okazję ustawiono bramę triumfalną przy alei prowadzącej do pałacu, a bramę wjazdową do parku w Gumniskach przystrojono w kwiaty, chorągwie, liczne herby i trofea myśliwskie. Na tarasie pałacowym chlebem i solą witała go księżniczka Sanguszkówna (wspólnie z matką oraz księżną Teresą Sapieżyną).
Brała udział w jednym z poniedziałkowych spotkań Deotymy, w trakcie których uczestnicy wypowiadali słowa, które stawały się podstawą poetyckich improwizacji wieszczki. Słowo „serce” wyszeptane przez księżniczkę Sanguszkównę, wraz z podanym wcześniej „dzwonem”, zainspirowało poetkę do wypowiedzenia wiersza o sercu i dzwonie, spisanego później przez polską pamiętnikarkę Paulinę z Lauczów Wilkońską.
Odbywała podróże po Europie, mieszkała na stałe w Krakowie.
Działalność humanitarna.
Helena Sanguszkówna była protektorką i członkiem Lwowskiego Towarzystwa Ochrony Zwierząt, a także jednym z członków założycieli Towarzystwa Tatrzańskiego. Obok starosty tarnowskiego księcia Ludwika Łodzi Ponińskiego została matką chrzestną sztandaru ochotniczej straży pożarnej w Tarnowie w 1883 podczas ceremonii z okazji dwusetnej rocznicy odsieczy wiedeńskiej.
Była członkiem zwyczajnym Krakowskiego Towarzystwa Ochrony Zwierząt, w którym działała, odbywając narady z sekretarzem, uczestnicząc w posiedzeniach wydziału i nadając własnoręcznie nagrody (złote dukaty) osobom, które zasłużyły się na rzecz ochrony zwierząt. Wspierała Towarzystwo finansowo, prosząc jednak sekretarza, aby nie publikować wzmianki o jej pomocy. Sprzeciwiła się obowiązującemu w Krakowie zakazowi podróżowania w dorożkach i fiakrach razem z psami i wyrażała chęć zamontowania sztucznych gniazd dla ptaków w parku w Gumniskach. Planowała założenie schroniska i szpitala dla zwierząt w Krakowie, zmarła jednak, nim plan mógł zostać wprowadzony w życie.
Księżniczka Sanguszkówna angażowała się w działalność społeczną. Założyła dwa zakłady dla sierot – jeden w Krakowie, a drugi w Tarnowie.
W kwietniu 1879 roku wzięła udział w balu dobroczynnym w pałacu ministerstwa węgierskiego w Wiedniu, który wspólnie z arcyksięciem Ludwikiem Wiktorem rozpoczęła polonezem.
W 1884 wsparła Komitet Niesienia Pomocy Dotkniętym Powodzią w Zachodnich Powiatach Galicyi sumą 100 złotych reńskich.
W 1887 roku z jej inicjatywy powstało "Stowarzyszenie pań dla ochrony krajowego przemysłu" zawiązane wraz z innymi mieszkankami Krakowa (m.in. Pelagią Branicką, Cecylią Lubomirską, hrabiną Janową Tarnowską, Stanisławową Potocką i prezydentową Szlachtowską). Będąc jego przewodniczącą, wspierała krakowski przemysł, zachęcając rodaczki do zakupu lokalnych wyrobów. Wsparcie dla rodzimej gospodarki zamanifestowała m.in. podczas balu studentów Uniwersytetu Jagiellońskiego w 1887. Wywołała wielkie zainteresowanie, pojawiając się na nim w stroju uszytym w Polsce, a nie za granicą. Kreacja „bez paryzkich zbytków” spotkała się z powszechnym uznaniem, a obecność księżniczki przyczyniła się do jeszcze większego powodzenia balu. W 1888 wspólnie z paniami ze stowarzyszenia podjęła się sfinansowania kosztów przesyłki wyrobów użytkowych galicyjskich pracownic na glasgowską wystawę robót kobiecych.
Śmierć i pogrzeb.
W kwietniu 1891 Helena Sanguszkówna była już od dłuższego czasu chora. Jej stan zdrowia uległ jednak tak znacznej poprawie, że czuwający przy niej brat książę Eustachy Sanguszko, powrócił pełen nadziei do Lwowa. 21 kwietnia stan księżniczki znacznie się pogorszył, posłano więc po księdza, by opatrzył ją świętymi sakramentami. Wysłano bezzwłocznie telegram do jej brata, który powrócił nocnym pociągiem do Krakowa. Zastał ją przy życiu, jednak godzinę później, o ósmej rano 22 kwietnia, Helena Sanguszkówna zmarła.
24 kwietnia między 8 a 11 rano odbyło się bez przerwy sześć mszy – odprawiane po kolei przez kardynała Albina Dunajewskiego, ojca Konrada ze zgromadzenia księży reformatów, ks. Pawlickiego ze zgromadzenia ojców zmartwychwstańców, ojca Antoniego ze zgromadzenia ojców karmelitów, księdza Józefa Jona, proboszcza parafii św. Marka i ks. Janickiego ze zgromadzenia ojców reformatów. Nazajutrz wyprowadzono z pałacu zwłoki księżniczki do kościoła ojców reformatów, w czym uczestniczyli wikariusz kościoła ks. kanonik Wojciechowski wraz z duchowieństwem i rodziną zmarłej; sąsiednie ulice były zapełnione licznymi żałobnikami. Trumnę do kościoła wnieśli włościanie, po czym żałobne nabożeństwo poprowadził kardynał Dunajewski.
Następnie orszak żałobny prowadzony przez księdza Józefa Franczaka (proboszcza należących do klucza tarnowskiego Wierzchosławic) wyruszył z kościoła na dworzec kolejowy. Na przedzie orszaku, niosąc wieńce, szli przybyli na pogrzeb włościanie z Wierzchosławic i Zalasowej. Dalej postępowali oficjaliści dóbr Sanguszków. Za trumną szli książę Roman Sanguszko, który prowadził hrabinę Katarzynę Potocką, książę Eustachy Sanguszko z księżną Elżbietą Sapieżyną z Potulickich, książę Leon Paweł Sapieha z żoną Teresą Elżbietą z Sanguszków i książę Paweł Sapieha. Dalej szli pozostali krewni i przyjaciele rodziny. W orszaku byli również posłowie: Józef Męciński, August Gorayski z żoną Marią z Borowskich, hrabia Stanisław Mycielski, hrabia Adam Skrzyński, hrabia Stefan Zamoyski, hrabia Stanisław Stadnicki i hrabia Karol Scipio del Campo. Ze Lwowa przybyli hrabia Wilhelm Siemieński-Lewicki z żoną Zofią z Lewickich, delegacja Wydziału Krajowego, wiceprezydent tegoż Antoni Chamiec, członek Wydziału Krajowego Franciszek Hoszard i radca Eskielski. Z Tarnowa przybył tamtejszy burmistrz Witold Rogoyski z członkami rady. W orszaku szli także sąsiedzi Stanisław Kotarski, Jan Kochanowski, Adam Jordan i hrabina Zofia Wallis. Szli także Paweł Popiel, Józef Majer, prezydent Krakowa Feliks Szlachtowski, prezydent sądu Jasiński, Jan Matejko, państwo Kossakowie, Władysław Łuszczkiewicz, prezes Towarzystwa Weteranów z 1831 Konopka i również liczni profesorowie, radcy miejscy, obywatele Krakowa i kupcy krakowscy. Postępował też wydział krakowski Towarzystwa Ochrony Zwierząt z prezesem i reprezentowane przez sekretarza Bronisława Gustawicza Lwowskie Towarzystwo Ochrony Zwierząt.
Pochód pogrzebowy przeszedł ulicami Sławkowską i Basztową, później wzdłuż plantacji ku ulicy Lubicz, aż ulicą Pawią dotarł do magazynów dworca kolejowego, gdzie w wagonie okrytym kirem złożono przy śpiewach żałobnych trumnę. Wieczorem wagon żałobny wyjechał do Tarnowa.
27 kwietnia ciało księżniczki Heleny Sanguszkówny złożono w kaplicy książąt Sanguszków na Starym Cmentarzu w Tarnowie. Nazajutrz uroczyste nabożeństwo żałobne odprawił biskup tarnowski Ignacy Łobos.
Spuścizna.
Helena Sanguszkówna była autorką rękopiśmiennego dziennika z lat 1848–1849, który przechowywany jest jako depozyt książąt Sanguszków w zbiorach Biblioteki Jagiellońskiej ("Dziennik Heleny Sanguszko z lat 1848–1849. Journal d’Helene Sanguszko, Paris 1848", sygnatura: Przyb. 96/56).
Jest bohaterką powieści "Kosze i koszyki" autorstwa Światowida (pseudonim zbiorowy Stanisława Koźmiana, Anny z Mycielskich Lisickiej, Stanisława Tarnowskiego i Ludwika Wodzickiego), wzorowanej na francuskiej powieści "La Croix de Berny".
Książkę z 1890 pt. "Wścieklizna u psów" zadedykowali autorzy – Józef Limbach i Bronisław Gustawicz – Helenie Sanguszkównie jako „wielkiéj miłośniczce świata zwierzęcego i gorliwemu członkowi Krakowskiego Stowarzyszenia ochrony zwierząt”.
Księżniczce Sanguszkównie swoje utwory zadedykowali działający w Krakowie czeski kompozytor Jan Nepomucen Lemoch ("Fantaisie sur un air polonois pour le piano: op. 8") i krakowski kompozytor Józef Lubowski ("Polka de concert: pour piano: œuvre 5").
Pozowała do licznych obrazów, m.in. "Dziewicy Orleańskiej" Jana Matejki (jako dama w ciemnej sukni na dole obrazu).

</doc>
<doc id="1182893" url="https://pl.wikipedia.org/wiki?curid=1182893" title="Koncepcja monetarna">
Koncepcja monetarna

Koncepcja monetarna- jest jedną z koncepcji polityki dostosowawczej, wyjaśniającą powstawanie deficytu handlowego na skutek nadmiernej kreacji pieniądza. Według tego podejścia równowaga bilansu płatniczego jest przede wszystkim zjawiskiem pieniężnym. Koncepcja ta ukształtowała się na przełomie lat sześćdziesiątych i siedemdziesiątych XX w. jako kontynuacja tzw. szkoły chicagowskiej. Największy wpływ na jej powstanie miał R.A Mundell i H.G. Johnson.
Zgodnie z koncepcją monetarną, sytuacja w bilansie płatniczym pozostaje w ścisłym związku z równowagą podaży pieniądza i popytu na pieniądz. Można to przedstawić za pomocą prostego modelu:
gdzie:
Relację między kreacją pieniądza a poziomem rezerw można przedstawić za pomocą równania
zgodnie z którym poziom rezerw, a więc i saldo bilansu płatniczego, przy założeniu o stałym kursie walutowym, stałym poziomie dochodu narodowego w krótkim okresie i stałości współczynników k i m, zależy od poziomu kredytu wewnętrznego udzielanego przez bank centralny.
Przywrócenie równowagi bilansu płatniczego.
Podstawowym sposobem przywrócenia równowagi bilansu płatniczego jest kontrola podaży pieniądza, zwłaszcza kontrola kredytu dla gospodarki i kredytu dla państwa. Ich ograniczenie można uzyskać poprzez limitowanie kredytów lub ustalenie dodatniej stopy procentowej, zmniejszającej popyt na kredyt i zwiększającej oszczędności wewnętrzne.

</doc>
<doc id="1182894" url="https://pl.wikipedia.org/wiki?curid=1182894" title="Maria Jaworska">
Maria Jaworska

Maria Jaworska (ur. 8 marca 1885 w Wiedniu, zm. 5 lutego 1957 we Lwowie) – polska pedagog, działaczka społeczna okresu II RP, posłanka na Sejm II RP w latach 1928–1935.
Życiorys.
Studiowała polonistykę i historię na Uniwersytecie Jana Kazimierza we Lwowie. W 1926 otrzymała dyplom nauczyciela szkół średnich. W latach 1904–1914 prowadziła tajne grupy samokształceniowe dla dziewcząt. Od 1905 pracowała w szkołach prywatnych, w latach 1911–1918 w Seminarium Nauczycielskim we Lwowie, od 1921 w Kuratorium Okręgu Szkolnego Lwowskiego, w latach 1923–26 uczyła w Seminarium Nauczycielskim im. Szymona Konarskiego, w latach 1926–28 była dyrektorką Seminarium Nauczycielskiego Żeńskiego im. Adama Asnyka, w latach 1935–39 wizytatorką szkół okręgu lwowskiego. Należała do Lwowskiego Koła Polskiego Towarzystwa Antropozoficznego. 
Przewodnicząca oddziału lwowskiego Związku Pracy Obywatelskiej Kobiet i wiceprzewodnicząca Zarządu Głównego tej organizacji. Sprawowała mandat posła II i III kadencji z listy BBWR z okręgu Lwów. W Sejmie była członkiem komisji budżetowej oświaty, pracowała w komisjach opieki społecznej i inwalidzkiej. 
W czasie II wojny światowej, do 1941 pracowała w polskiej szkole średniej, następnie w szkole zawodowej, uczestnicząc w tajnym nauczaniu. Po 1945 i wysiedleniu Polaków ze Lwowa zdecydowała się pozostać w mieście, gdzie udzielała się w lokalnych kołach polskich – m.in. uczyła dzieci języka polskiego, także w sowieckich szkołach z polskim językiem wykładowym. Zmarła we Lwowie. Pochowana na Cmentarzu Łyczakowskim. 

</doc>
<doc id="1182895" url="https://pl.wikipedia.org/wiki?curid=1182895" title="Reinaldo Arenas">
Reinaldo Arenas

Reinaldo Arenas (ur. 16 lipca 1943 w prowincji Oriente, zm. 7 grudnia 1990 w Nowym Jorku) – kubański poeta, pisarz i dramaturg.
W Polsce ukazała się jego autobiograficzna powieść "Zanim zapadnie noc". Na jej podstawie reżyser Julian Schnabel nakręcił w 2000 film pod tym samym tytułem. Rolę Arenasa zagrał w nim hiszpański aktor Javier Bardem, który otrzymał za ten występ szereg nagród, m.in. Puchar Volpiego dla najlepszego aktora na 57. MFF w Wenecji oraz nominację do Oscara.
Zmarł śmiercią samobójczą.

</doc>
<doc id="1182896" url="https://pl.wikipedia.org/wiki?curid=1182896" title="New Star Soccer (seria)">
New Star Soccer (seria)

New Star Soccer ("NSS") – komputerowa gra sportowa o tematyce piłki nożnej, napisana przez Simona Reada i wydana przez New Star Games. Jest systematycznie wznawiana od 2002 roku; ostatnia jej wersja pod nazwą "New Star Soccer 5" ukazała się w 2011 roku.
Zadaniem gracza w "New Star Soccer" jest kierowanie poczynaniami piłkarza, którego celem jest osiągnięcie jak największych sukcesów w zawodowej piłce nożnej. Aby to osiągnąć, piłkarz ten musi poprawiać swoje umiejętności i umieć je wykorzystać podczas rozgrywania meczów (w trzeciej części gry wprowadzono widok dwuwymiarowy, natomiast w czwartej części widok trójwymiarowy); dobra gra zaowocuje poparciem trenera, kolegów z drużyny oraz kibiców. Gracz może również decydować, czy być postacią medialną, co w znacznej mierze przyczyni się do pozyskania sponsorów. Musi pamiętać również o utrzymaniu dobrych stosunków w życiu prywatnym.
"New Star Soccer" ze względu na swoją oryginalność zdobyła w 2005 roku nagrodę portalu GameTunnel dla najlepszej gry sportowej roku, pojawiła się też na Independent Games Festival w 2007 roku.

</doc>
<doc id="1182897" url="https://pl.wikipedia.org/wiki?curid=1182897" title="Bigas Luna">
Bigas Luna

José Juan Bigas Luna (ur. 19 marca 1946 w Barcelonie, zm. 6 kwietnia 2013 w La Riera de Gaià) – hiszpański malarz, reżyser i scenarzysta filmowy.
Życiorys.
W latach 60. był malarzem zainteresowanym sztuką konceptualną i odnoszącym spore sukcesy projektantem awangardowych mebli, pracującym w założonym w 1968 z Carlosem Riartem "Estudio Gris".
W połowie lat 70. zaczął reżyserować filmy, często do własnego scenariusza, w których dał wyraz swojemu zainteresowaniu problemem hiszpańskiego machismo. Jednym ze znaków firmowych jego autorskiego kina stała się seksualna perwersja w obrazach takich jak "Lulu" (1990) czy "Szynka, szynka" (1992), ocierająca się prawie o pornografię.
W latach 80. pracował w Hollywood, ale jego nakręcone w USA filmy – "Reborn" (1981) i "Udręka" (1987) – nie odniosły komercyjnego sukcesu.
Zasiadał w jury konkursu głównego na 63. MFF w Wenecji (2006).

</doc>
<doc id="1182899" url="https://pl.wikipedia.org/wiki?curid=1182899" title="RMD160">
RMD160



</doc>
<doc id="1182901" url="https://pl.wikipedia.org/wiki?curid=1182901" title="Marcus Stephen">
Marcus Stephen

Marcus Ajemada Stephen (ur. 1 października 1969 w Anetan na Nauru) – nauruański polityk i sportowiec, deputowany, prezydent Nauru od 19 grudnia 2007 do 10 listopada 2011. Były zawodowy sztangista, prezes Nauruańskiego Komitetu Olimpijskiego od 2009.
Młodość i życie prywatne.
Urodził się 1 października 1969 w dystrykcie Anetan na Nauru. Jest synem Lawrence’a Stephena. Uczęszczał do miejscowej szkoły podstawowej Aiwo Primary School. Następnie kształcił się w St. Bedes College w Mentone w Australii oraz w Royal Melbourne Institute of Technology w Melbourne, na którym uzyskał dyplom z księgowości. Jest żonaty, ma czworo dzieci (jednego syna i trzy córki).
Kariera sportowa.
Wstęp.
W latach 80. zaczynał swoją karierę sportowca jeszcze jako futbolista, grając w lokalnej drużynie "Aces". Swą sportową aktywność przejawiał też w trakcie nauki w szkole St. Bedes College, był bowiem kapitanem szkolnych drużyn rugby i piłki nożnej, grał też w szkolnej drużynie krykietowej. Ostatecznie jednak, po namowach Michaela Fennana i Paula Coffy, zdecydował się zająć podnoszeniem ciężarów. Przez całą karierę nauruańskiego sztangisty, jego trenerem był wspomniany Paul Coffa. On wspominał Stephena tymi słowami:
Pod koniec lat 80. na Nauru powołano do życia "Nauru Weightlifting Federation", specjalnie w celu umożliwienia Stephenowi, jedynemu wówczas profesjonalnemu sztangiście na wyspie, udziału w międzynarodowych zawodach.
Mierzy 160 centymetrów wzrostu. Podczas kariery sportowej ważył 58-64 kilogramów (patrz sekcja „Mistrzostwa świata”). Stephen jest też uważany za najbardziej utytułowanego sportowca pochodzącego z Nauru. On sam po latach stwierdził:
Karierę sportową zakończył w 2002 roku.
Igrzyska Wspólnoty Narodów.
Czterokrotnie uczestniczył w igrzyskach Wspólnoty Narodów. Wśród dwunastu zdobytych medali, Nauruańczyk ma w dorobku siedem złotych i pięć srebrnych medali.
W 1990 r. w Auckland, startował w kategorii do 60 kg. Rwanie zakończył z wynikiem 112,5 kg. Parvesh Chander Sharma z Indii uzyskał taki sam rezultat, jednakże miał większą masę ciała od Stephena, a tym samym Stephen zdobył pierwsze złoto dla Nauru na tej imprezie. W podrzucie natomiast, uzyskał wynik 142,5 kg, który dał mu srebrny medal (będący na trzeciej pozycji Kumaresen Sudalaimani również uzyskał 142,5 kg, jednak był cięższy od Nauruańczyka), a w dwuboju osiągnął 255 kg; wynik ten dał mu drugie miejsce (w stawce 11 zawodników), a tym samym kolejny medal.
W 1994 r. w Victorii, startował w kategorii do 59 kg. W najlepszej próbie w rwaniu, osiągnął wynik 115 kg, natomiast podrzut zakończył z wynikiem 147,5 kg, by w dwuboju osiągnąć 262,5 kg. Dzięki tymże występom, zdobył kolejne złote medale dla swojego kraju.
Cztery lata później w Kuala Lumpur, wziął udział w zmaganiach sztangistów w kategorii do 62 kg. W rwaniu osiągnął 125 kg, w podrzucie 167,5 kg, co w dwuboju przełożyło się na wynik 292,5 kg. Wszystkie te konkurencje zakończyły się pomyślnie dla nauruańskiego sztangisty, który zdobył kolejne trzy złote medale.
W swoim ostatnim występie w Manchesterze w 2002 roku, Stephen brał udział w kategorii do 62 kg. W rwaniu zaliczył tylko jedną próbę na 117,5 kg (druga z kolei), natomiast pierwszą na 117,5 kg i ostatnią na 122,5 kg spalił. W podrzucie również zaliczył tylko jedną próbę (również druga z kolei), a pierwszą na 147,5 kg i ostatnią na 155 kg spalił, co w dwuboju dało mu wynik 265 kg. We wszystkich konkurencjach, zawodnik ten zajmował drugie miejsca.
Mistrzostwa świata.
W mistrzostwach świata brał udział sześciokrotnie, od 1991 do 1999.
W 1991 roku na mistrzostwach świata w Donaueschingen, Stephen startował w kategorii do 60 kg. W rwaniu wszystkie próby (110 kg, 115 kg i 120 kg) miał udane; w podrzucie pierwszą na 142,5 kg zaliczył, drugą na 147,5 kg spalił a w trzeciej próbie miał udane podejście na 147,5 kg. Wyniki te dały mu odpowiednio: w rwaniu ósme, w podrzucie dwunaste a w dwuboju dziewiąte miejsce na 24 zawodników, którzy przystąpili do zawodów.
Dwa lata później w Melbourne, nauruański sztangista startował w kategorii do 59 kg. W rwaniu zaliczył pierwszą próbę na 115 kg oraz trzecią na 120 kg, jednak drugą na 120 kg spalił. W podrzucie zaliczył tylko drugą próbę na 157,5 kg, natomiast pierwszą na 157,5 kg oraz trzecią na 162,5 spalił. Po rwaniu był klasyfikowany na dwunastym miejscu, jednak dzięki szóstej lokacie w podrzucie, w finalnej klasyfikacji zajął ósme miejsce w stawce 22 zawodników.
W 1995 r. w Kantonie, Stephen także startował w kategorii do 59 kg. Pierwsze dwie próby w rwaniu (na 120 kg) miał nieudane, jednak w trzeciej wyrwał sztangę ważącą 120 kg. W podrzucie zaliczył tylko pierwszą próbę na 162,5 kg, a dwie następne na 167,5 kg i 170 kg spalił. Po rwaniu zajmował odległą piętnastą lokatę, jednak w podrzucie zajął piąte miejsce, co w łącznym rozrachunku przełożyło się na jedenasty wynik tych mistrzostw (na 38 startujących).
W 1997 r. w Chiang Mai startował w wadze do 64 kg. W rwaniu zaliczył tylko pierwszą próbę na 120 kg, a następne dwie na 125 kg miał nieudane. W podrzucie także zaliczył tylko pierwszą próbę (na 162,5 kg) natomiast następne dwie na 167,5 kg również miał nieudane. Po rwaniu był dziesiąty a w podrzucie zajął siódme miejsce, co w łącznej klasyfikacji przełożyło się na ósme miejsce w dwuboju; Stephen wyprzedził jednak tylko dwóch Malezyjczyków oraz zawodników nieklasyfikowanych (dwóch nie zaliczyło podrzutu a jeden rwania).
Rok później w Lahti, Stephen startował w wadze do 62 kg. W rwaniu zaliczył 120 kg (w pierwszej próbie) i 125 kg (w trzeciej próbie) natomiast drugą próbę na 125 kg miał nieudaną. W podrzucie zaliczył tylko pierwszą próbę na 162,5 kg, a dwie następne (na 170 kg i 172,5 kg) miał nieudane. W rwaniu zajął dwunaste, a w podrzucie dziewiąte miejsce, co przełożyło się na jedenasty wynik w dwuboju, na 24 startujących (będący na dziesiątym miejscu reprezentant Australii Yurik Sarkisyan, który miał ten sam rezultat, wyprzedził Stephena dzięki niższej wadze ciała (Stephen był najcięższym zawodnikiem w całej stawce)).
Jednak w 1999 r. w Atenach osiągnął swój największy sukces w karierze (w kategorii do 62 kg). W rwaniu, zawodnik nauruański nie wypadł za dobrze, przez co zajął odległą piętnastą lokatę (zaliczył pierwszą próbę na 122,5 kg oraz trzecią na 127,5 kg, drugą na 127,5 kg spalił), jednak w podrzucie, dzięki udanym próbom na 167,5 kg i 172,5 kg (trzeciej na 175 kg nie zaliczył) zajął drugie miejsce w podrzucie (trzeciego i czwartego zawodnika, Stephen wyprzedził tylko i wyłącznie przez niższą masę ciała), a tym samym zdobył pierwszy w historii nauruańskiego sportu medal mistrzostw świata w jakiejkolwiek dyscyplinie sportu. W dwuboju zajął jednak siódme miejsce (na 44 startujących). Był to jego ostatni występ na mistrzostwach świata.
Igrzyska olimpijskie.
Trzykrotnie startował na igrzyskach olimpijskich. W 1992 r. startował jeszcze jako reprezentant Samoa, jednak w 1996 r. i 2000 r. reprezentował już swój ojczysty kraj – Nauru.
W 1992 wziął udział w igrzyskach w Barcelonie; ponieważ Nauru nie miało w tym czasie Komitetu Olimpijskiego, Stephen wystąpił o obywatelstwo Samoa i rywalizował podczas olimpiady w barwach samoańskich. Stephen był jednym z dwóch sztangistów reprezentujących Samoa.
28 lipca 1992 roku, wziął udział w zmaganiach sztangistów w kategorii do 59 kg. W rwaniu zaliczył pierwsze dwie próby (na 112,5 kg i 117,5 kg), jednak ostatnią na 122,5 kg spalił. W podrzucie wszystkie trzy próby (147,5 kg, 152,5 kg, 157,5 kg) miał udane i z wynikiem 275 kg w dwuboju zajął dziewiąte miejsce w stawce 31 zawodników.
Cztery lata później w Atlancie, startował już w barwach swojego ojczystego kraju. Był jednym z trzech startujących tam reprezentantów swego kraju. Wiązano z nim największe nadzieje, gdyż był on najbardziej utytułowanym ze startujących w Atlancie Nauruańczyków. Jednak faworyt Nauruańczyków przedwcześnie zakończył swój udział w igrzyskach (kategoria do 59 kg), ponieważ spalił wszystkie próby w rwaniu (trzy razy podchodził do sztangi ważącej 120 kg) i tym samym został niesklasyfikowany.
Na igrzyskach w Sydney, Stephen startował w kategorii do 62 kg. W rwaniu zaliczył pierwsze dwie próby (115 kg, 122,5 kg), jednak trzecią (127,5 kg) miał nieudaną. W podrzucie zaliczył pierwsze dwie próby na 152,5 kg i 162,5 kg a trzecią na 167,5 kg spalił. W łącznej klasyfikacji, Nauruańczyk zajął jedenaste miejsce (w stawce 21 zawodników). W czasie wędrówki ognia olimpijskiego do Sydney, Stephen dostąpił zaszczytu niesienia olimpijskiego znicza w trakcie jego pobytu na Nauru.
Imprezy regionalne.
Jest wielokrotnym złotym medalistą regionalnych imprez sportowych. Zdobył 10 tytułów mistrza Australii i Oceanii oraz sześć tytułów mistrza Oceanii. Ponadto zdobył także 6 złotych medali igrzysk Pacyfiku oraz 6 złotych medali miniigrzysk Pacyfiku. Złote medale w igrzyskach Pacyfiku zdobywał w 1991 r. (Papua-Nowa Gwinea) i w 1999 r. (Guam), a medale w tej drugiej imprezie w 1989 r. (Tonga) i w 1997 r. (Samoa Amerykańskie).
Pozycje w rankingu światowym.
Był dwunastokrotnie klasyfikowany w światowym rankingu Międzynarodowej Federacji Podnoszenia Ciężarów. Pierwszy raz został sklasyfikowany w 1990 roku, kiedy zajmował 37. miejsce na świecie (-60 kg). Najwyżej klasyfikowany był w latach 1997 i 1999, kiedy to plasował się na dziewiątym miejscu (odpowiednio: w kategoriach do 64 kg i 62 kg). Po raz ostatni został sklasyfikowany w 2002 roku, kiedy miał 32. wynik na świecie w dwuboju w kategorii do 62 kg.
Źródło:
Działalność.
W 1997 objął stanowisko skarbnika Naurańskiego Komitetu Olimpijskiego. W 2005 został członkiem "hali sław" Międzynarodowej Federacji Podnoszenia Ciężarów. W 2006 r. Stephen był szefem misji olimpijskiej swego kraju na igrzyskach Wspólnoty Narodów w Melbourne. Od listopada 2006 do stycznia 2009 był sekretarzem generalnym Nauruańskiego Komitetu Olimpijskiego. W lutym 2009 objął stanowisko prezesa krajowego Komitetu Olimpijskiego. Od 2006 do 2008 pełnił funkcję wiceprzewodniczącego "Oceania Weightlifting Federation". W 2008 wybrano go przewodniczącym tej organizacji. Stephen jest także sędzią międzynarodowych zawodów w podnoszeniu ciężarów. 19 października 2012 r. Stephen został wiceprzewodniczącym "Pacific Games Council".
Kariera polityczna.
W latach 2001–2003 pracował w Banku Nauru. Od 30 marca do 4 czerwca 2001 był jego tymczasowym generalnym menadżerem, następnie prezesem (5 czerwca 2001 – 24 marca 2003), a od 25 marca do 6 sierpnia 2003 generalnym menadżerem. 3 maja 2003 został wybrany w skład parlamentu Nauru, zajmując pierwsze miejsce w okręgu Ewa i Anetan. W czasie prezydentury René Harrisa był od 8 sierpnia 2003 do 22 czerwca 2004 ministrem edukacji i finansów. Ze stanowiska zrezygnował kiedy kolejnym prezydentem został wybrany Ludwig Scotty. W październiku 2004 Stephen po raz drugi został wybrany do parlamentu.
15 czerwca 2005 po tym, jak Nauru dołączyło do Międzynarodowej Komisji Wielorybniczej (IWC, "International Whaling Commission"), Stephen został wybrany delegatem swojego kraju w organizacji. Reprezentował Nauru w czasie kongresu IWC w Ulsan w Korei Południowej w czerwcu 2005. W latach 2004–2006 zajmował stanowisko dyrektora Urzędu ds. Rybołówstwa i Zasobów Morskich.
W wyborach parlamentarnych w sierpniu 2007 uzyskał ponownie reelekcję. 28 sierpnia 2007 wziął udział w wyborach na prezydenta, jednak wówczas to Ludwig Scotty zyskał poparcie parlamentu. Od listopada do grudnia 2007 był ministrem rybołówstwa i zasobów morskich, informacji i komunikacji, technologii i sportu.
Prezydent Scotty stracił jednak zaufanie parlamentu, gdy sprzeciwił się wszczęciu postępowania przeciw swojemu zastępcy, który był podejrzewany o korupcję. 19 grudnia 2007 parlament przegłosował przeciw niemu wotum nieufności stosunkiem głosów 10 do 7. Nowym prezydentem został wówczas wybrany Marcus Stephen, który w nowym rządzie objął także resort spraw wewnętrznych.
Prezydent.
Po elekcji Marcusa Stephena na stanowisko prezydenta, zwolennicy nowego szefa rządu i opozycja zajmowali po 9 miejsc w 18-osobowym parlamencie, co było źródłem licznych napięć. W marcu 2008 opozycja pod przewodnictwem byłego ministra spraw zagranicznych Davida Adeanga zamierzała wysunąć przeciw rządowi Stephena wotum nieufności w parlamencie. Jednakże ruch ten uniemożliwiła rezygnacja Riddella Akui ze stanowiska przewodniczącego parlamentu.
Nowym przewodniczącym izby został wybrany David Adeang. Zwołał on na 22 marca 2008 posiedzenie parlamentu, o którym nie poinformował prezydenckich ministrów. Pod ich nieobecność parlament uchwalił ustawę zakazującą posiadania podwójnego obywatelstwa przez członków parlamentu. Oznaczałoby to konieczność rezygnacji z mandatów przez dwóch parlamentarzystów – członków gabinetu i utratę większości parlamentarnej przez prezydenta.
Prezydent uznał ustawę za niekonstytucyjną z powodu braku kworum przy jej uchwalaniu i skierował ją do Sądu Najwyższego. 31 marca 2008 Adeang ogłosił zaś, że prezydent dokonał w kraju zamachu stanu, gdyż nie chciał podporządkować się przepisom ustawy.
7 kwietnia 2008 Sąd Najwyższy unieważnił ustawę parlamentu o podwójnym obywatelstwie parlamentarzystów. Jednakże 11 kwietnia 2008 Adeang zawiesił wszystkich 9 „prezydenckich” członków parlamentu z powodów dyscyplinarnych, zarzucając im obrazę swojego urzędu w czasie posiedzenia parlamentu.
W obliczu poważnego kryzysu politycznego, prezydent Marcus Stephen ogłosił stan wyjątkowy w kraju i wcześniejsze wybory parlamentarne. W wyborach, które odbyły się 26 kwietnia 2008, zwolennicy Stephena zdobyli większość 12 miejsc w 18-osobowym parlamencie. 29 kwietnia 2008 parlament ponownie wybrał go na urząd szefa państwa. W nowym gabinecie objął także resort służb publicznych, policji, więziennictwa i służb ratunkowych, spraw wewnętrznych oraz Nauru Phosphate Royalties Trust.
We wrześniu 2009 został wybrany kanclerzem Uniwersytetu Południowego Pacyfiku.
16 marca 2010 prezydent Stephen rozwiązał parlament. Powodem jego decyzji był konflikt polityczny i wielokrotne próby wysuwania przez opozycję wotum nieufności wobec jego rządu. W wyniku wyborów parlamentarnych przeprowadzonych 24 kwietnia 2010 do parlamentu dostało się 9 zwolenników administracji prezydenta i 9 jej przeciwników.
Wyniki wyborów doprowadziły do trwającego 7 tygodni kryzysu politycznego, w czasie których parlament zbierał się 14 razy, jednak nie był w stanie dokonać wyboru nowego prezydenta. W tej sytuacji 11 czerwca 2010 Stephen, wykonujący obowiązki prezydenta do czasu wyboru nowej głowy państwa, po raz kolejny rozwiązał parlament i zarządził nowe wybory parlamentarne na 19 czerwca 2010. Decyzję argumentował potrzebą wyboru władz posiadających pełny mandat wyborczy oraz niekorzystnymi następstwami przeciągającego się kryzysu dla gospodarki, stabilności społecznej i międzynarodowego wizerunku wyspy.
W wyborach tych Stephen kolejny raz odnowił swój mandat parlamentarny. 1 listopada 2010 Stephen został po raz trzeci wybrany na urząd prezydenta. W głosowaniu, stosunkiem głosów 11-6 pokonał popieranego przez opozycję kandydata niezależnego, Miltona Dube.
10 listopada 2011 zrezygnował ze stanowiska prezydenta z powodu oskarżeń o korupcję. Jego rezygnacja nastąpiła w dniu, w którym parlament miał głosować nad wotum zaufania wobec jego rządu. Wniosek, złożony przez opozycyjnego deputowanego Davida Adeanga, opierał się na oskarżeniu prezydenta o żądanie łapówki od tajskiego biznesmena za sprzedaż 25 tys. ton fosforytów. Informacje te Adeang miał pozyskać z prywatnej korespondencji mailowej Stephena. Stephen zaprzeczył oskarżeniom, uznając je za nieuzasadnione. Swoją rezygnację tłumaczył natomiast dobrem urzędu. Na stanowisku zastąpił go były minister Frederick Pitcher, który w głosowaniu pokonał kandydata opozycji Miltona Dube. Stephen zachował stanowisko w rządzie.
W 2019 Stephen został ponownie wybrany do Parlamentu Nauru z okręgu wyborczego Anetan obejmującego dystrykty Anetan i Ewa. Nowo wybrany parlament wybrał Stephena na przewodniczącego parlamentu ("Speaker of the Parliament").

</doc>
<doc id="1182902" url="https://pl.wikipedia.org/wiki?curid=1182902" title="Błędne koło w definiowaniu">
Błędne koło w definiowaniu

Błędne koło w definiowaniu, circulus in definiendo (łac.) – błąd logiczny, którym obarczona jest definicja danego wyrażenia niespełniająca kryterium komutacyjności. Definicja jest komutacyjna, gdy to wyrażenie nie występuje ani w definiensie tego wyrażenia, ani w definiensie żadnej definicji wskazującej sens członów definiensa tego wyrażenia. Błąd taki występuje np. w definicji: „logika to nauka o myśleniu zgodnym z prawami logiki”.
Błąd zachodzący, gdy w definicji równościowej wyraz definiowany występuje w części stanowiącej definiens, określa się jako "idem per idem" (łac. „to samo przez to samo”) lub błędne koło bezpośrednie. Zbliżonym błędem logicznym jest błędne koło pośrednie, polegające na definiowaniu wyrażenia A za pomocą zespołu wyrażeń zawierających wyrażenie B, gdy jednocześnie wśród wyrażeń użytych do zdefiniowania wyrażenia B występuje wyrażenie A. Błąd taki występuje np. w ciągu definicji „Logika to nauka o poprawnym myśleniu. Poprawne myślenie jest zaś myśleniem zgodnym z prawami logiki”.
Definicje obciążone błędem błędnego koła bezpośredniego lub pośredniego określa się odpowiednio jako definicje tautologiczne bezpośrednio i definicje tautologiczne pośrednio.

</doc>
<doc id="1182903" url="https://pl.wikipedia.org/wiki?curid=1182903" title="Rujana Jeger">
Rujana Jeger

Rujana Jeger (ur. 10 listopada 1968 w Zagrzebiu jako Rujana Drakulić) – chorwacka pisarka i felietonistka.
W 1996 roku ukończyła archeologię na uniwersytecie w Zagrzebiu. Pisze felietony do chorwackiego wydania „Cosmopolitan”, współpracuje z wiedeńskim „Die Bunte Zeitung” i szwedzkim czasopismem „Amelia”. Od 1991 roku mieszka w Wiedniu.
Jej matką jest znana chorwacka pisarka i publicystka Slavenka Drakulić.
W Polsce nakładem Wydawnictwa Czarne ukazała się w 2004 roku debiutancka powieść Rujany – „Darkroom”. 
W 2006 roku dla potrzeb Teatru Polonia powieść „Darkroom” adaptował Przemysław Wojcieszek.

</doc>
<doc id="1182911" url="https://pl.wikipedia.org/wiki?curid=1182911" title="Ludinowo">
Ludinowo

Ludinowo ros. "Людиново" – miasto w środkowej Rosji, w obwodzie kałuskim nad rzeką Niepołoć. Prawa miejskie od 1938 roku. Około 41,4 tys. mieszkańców (2005).

</doc>
<doc id="1182917" url="https://pl.wikipedia.org/wiki?curid=1182917" title="Teresa Stratas">
Teresa Stratas

Teresa Stratas, właśc. Anastasia Stratakis (ur. 26 maja 1938 w Toronto) – kanadyjska śpiewaczka (sopran) i aktorka pochodzenia greckiego.
Życiorys.
Studiowała w Royal Conservatory of Music w Toronto. W 1959 wygrała audycję (kontrakt) w Metropolitan Opera w Nowym Jorku, która zapoczątkowała jej wieloletnią współpracę z tą sceną. Jako gwiazda MET Stratas zasłynęła rolami w operach Mozartowskich, a także m.in. w "Pericholi" Offenbacha, "Otellu" Verdiego, "La Bohème" Pucciniego, "Peleasie i Melizandzie" Debussy’ego, "The Last Savage" Menottiego, "Sprzedanej narzeczonej" Smetany. Tryumfy święciła też m.in. w londyńskiej Covent Garden Theatre, w Bayerische Stadtoper w Monachium, na scenach rosyjskich. W 1979 stworzyła dwie pamiętne kreacje: w tytułowej roli w światowej prapremierze trzyaktowej wersji "Lulu" Albana Berga (reż. Patrice Chéreau, Opera Paryska) i w "Aufstieg und Fall der Stadt Mahagonny" Kurta Weilla (MET), stając się jedną z najwybitniejszych interpretatorek dzieł Weilla. W latach 80. zagrała w sławnych ekranizacjach "Pajaców" Ruggera Leoncavalla (1982) i "Traviaty" Giuseppe Verdiego (1983) w reżyserii Franco Zeffirellego. Na kilka lat przerwała jednak karierę operową, angażując się w pracę u boku Matki Teresy w hospicjum w Kalkucie.
W latach 90. odnosiła sukcesy m.in. w światowej prapremierze "The Ghosts of Versailles" Corigliano, "Die sieben Todsunden" Weilla oraz w "Płaszczu" Giacoma Pucciniego.
Stratas, uznawaną niekiedy za następczynię Marii Callas, należałoby – z uwagi na specyficzny głos i koncentrację na osobowości kreowanych postaci – określić bardziej mianem śpiewającej aktorki niż śpiewaczki "sensu stricto"; jej role cechuje ogromna ekspresja, głębia psychologiczna i wirtuozeria środków aktorskich.
Repertuar

</doc>
<doc id="1182920" url="https://pl.wikipedia.org/wiki?curid=1182920" title="Derek Sikua">
Derek Sikua

David Derek Sikua (ur. 10 października 1959 w Ngalitavethi Village w prowincji Guadalcanal) – premier Wysp Salomona od 20 grudnia 2007 do 25 sierpnia 2010.
Życiorys.
Derek Sikua w 1985 zdobył tytuł licencjata z zakresu planowania edukacyjnego i zarządzania na University of Southern Queensland w Australii. Od 1991 do 1992 studiował politykę edukacyjną i administrację na Monash University, na którym zdobył tytuł magistra. W latach 1998-2003 doktoryzował się na University of Waikato w Hamilton w Nowej Zelandii. 
W latach 1982-1986 pracował jako nauczyciel w szkole średniej. Od 1986 do 1990 był urzędnikiem, a następnie dyrektorem w Wydziale Implementacji i Planowania Ministerstwa Edukacji i Rozwoju Zasobów Ludzkich. 
Od kwietnia 1993 do lutego 1994 był podsekretarzem w Ministerstwie Edukacji i Rozwoju Zasobów Ludzkich, a od lutego 1994 do listopada 1997 sekretarzem w tym resorcie. Od listopada 1997 do stycznia 1998 zajmował stanowisko sekretarza w Ministerstwie Leśnictwa, Środowiska Naturalnego i Ochrony Przyrody. Od maja 2003 do 31 grudnia 2005 ponownie pełnił funkcję sekretarza w Ministerstwie Edukacji i Rozwoju Zasobów Ludzkich. 
5 kwietnia 2006 został wybrany w skład Parlamentu Narodowego jako kandydat z okręgu Północno-Wschodniego Guadalcanal. 4 maja 2006 objął stanowisko ministra edukacji, zasobów ludzkich i rozwoju w rządzie premiera Manasseha Sogavare. 
10 listopada 2007 odszedł z rządu Sogavare i dołączył do opozycji. 13 grudnia 2007 z inicjatywy opozycji parlament przegłosował wotum nieufności wobec rządu Sogavare stosunkiem głosów 25 do 22. 20 grudnia 2007, jako kandydat opozycji, Sikua został wybrany przez parlament nowym szefem rządu. W głosowaniu pokonał kandydata rządowego, Pattesona Otiego, stosunkiem głosów 32 do 15. Został zaprzysiężony tego samego dnia, a jego gabinet 21 i 22 grudnia 2007.
W wyborach parlamentarnych 4 sierpnia 2010 odnowił mandat deputowanego. Nie został jednak ponownie nominowany kandydatem do urzędu premiera. 25 sierpnia 2010 na stanowisku zastąpił go Danny Philip.

</doc>
<doc id="1182922" url="https://pl.wikipedia.org/wiki?curid=1182922" title="Hide Your Sheep Tour">
Hide Your Sheep Tour

Hide Your Sheep Tour – piąta trasa koncertowa zespołu Van Halen promująca płytę "Diver Down". Trasa oficjalnie rozpoczęła się 14 lipca 1982. W sumie trasa objęła 104 koncerty.
Załoga.
Członkowie zespołu: David Lee Roth, Eddie Van Halen, Alex Van Halen, Michael Anthony.

</doc>
<doc id="1182923" url="https://pl.wikipedia.org/wiki?curid=1182923" title="Bracia Collyer">
Bracia Collyer

Paul Collyer (ur. 1 kwietnia 1967) oraz Oliver Collyer (ur. 10 lutego 1972) – programiści komputerowi, twórcy serii gier "Championship Manager" oraz założyciele spółki Sports Interactive, która po sporze z Eidos od roku 2004 wydaje następne części gry pod nazwą "Football Manager".

</doc>
<doc id="1182924" url="https://pl.wikipedia.org/wiki?curid=1182924" title="PSPI">
PSPI



</doc>
<doc id="1182925" url="https://pl.wikipedia.org/wiki?curid=1182925" title="Brain Drain">
Brain Drain

Brain Drain – jedenasty studyjny album zespołu Ramones, wydany 23 maja 1989 roku przez Sire Records. Jest ostatnią płytą, na której zagrał basista Dee Dee Ramone, a także ostatnią wydaną w Sire Records. Zawiera singiel „Pet Sematary”, napisany do filmu, będącego adaptacją powieści Stephena Kinga pod tym samym tytułem.
Skład.
Gościnnie:
Produkcja:

</doc>
<doc id="1182927" url="https://pl.wikipedia.org/wiki?curid=1182927" title="Gdańsk Polanki">
Gdańsk Polanki



</doc>
<doc id="1182929" url="https://pl.wikipedia.org/wiki?curid=1182929" title="William Slim, 1. wicehrabia Slim">
William Slim, 1. wicehrabia Slim



</doc>
<doc id="1182931" url="https://pl.wikipedia.org/wiki?curid=1182931" title="Aleksandr Fadiejew">
Aleksandr Fadiejew

Aleksandr Aleksandrowicz Fadiejew (; ur. w Kimrach, zm. 13 maja 1956 w Pieriediełkinie) – radziecki pisarz, krytyk literacki. Członek partii bolszewickiej od 1918, a także członek Komitetu Centralnego od 1939. W latach 1938–1944 i 1946–1954 przewodniczący Związku Pisarzy ZSRR.
Życiorys i twórczość.
Aleksandr Fadiejew urodził się w 1901 roku w Kimrach, na terenie ówczesnej guberni twerskej. Został ochrzczony w miejscowym soborze prawosławnym. Jego ojcem był Aleksandr Iwanowicz Fadiejew, a matką Antonina Władimirowna Kunc. Wywodzący się z chłopskiej rodziny ojciec działał w ruchu rewolucyjnym, a matka była słuchaczką kursów medycznych. Poznali się w Petersburgu, lecz już wkrótce za swą działalność Aleksandr Iwanowicz został skazany na pięcioletnie zesłanie do Szenkurska. Matka pochodziła z rodziny zrusyfikowanych Niemców. Ich małżeństwo rozpadło się wkrótce po narodzinach syna, a Aleksandr wychowywany był przez matkę i jej drugiego męża, Gleba Władisławowicza Switycza. Wczesne dzieciństwo spędził m.in. w Wilnie i Ufie, a w 1908 roku jego rodzina przeniosła się na Rosyjski Daleki Wschód, na tereny dzisiejszego Kraju Nadmorskiego. Fadiejew od 1912 do 1919 roku uczył się w jednej ze szkół we Władywostoku. Swe aspiracje młody Fadiejew skierował ku literaturze, a na jego rozwój wpływali tacy pisarze jak Jack London, Thomas Mayne Reid i James Fenimore Cooper. Związał się on także z ruchem rewolucyjnym, a w 1918 roku został członkiem partii bolszewickiej. Publikował w różnych czasopismach partyjnych. W czasie rosyjskiej wojny domowej Fadiejew walczył przeciwko wojskom Białych, podległych dowództwu admirała Aleksandra Kołczaka i w czasie walk tych został ranny. W 1921 roku przeniósł się do Moskwy, gdzie podjął studia na moskiewskiej Akademii Górniczej, a także został delegatem na dziesiąty zjazd partii. W czasie jego trwania wybuchło powstanie w Kronsztadzie, a w jego tłumieniu Fadiejew brał czynny udział, znów zostając ranny.
Pierwszą jego pracą był "Razliw" (ros. Разлив), nad którą Fadiejew pracował w latach 1922–1923. Po jej wydaniu postanowił skupić się na karierze literackiej. Kolejnym ważnym dziełem była "Klęska" (ros. Разгром) z 1927 roku (wydanie polskie 1950). Zawierała ona wątki autobiograficzne – o oddziale partyzanckim walczącym z interwentami atakującymi ZSRR na Dalekim Wschodzie. Najsłynniejszą jego powieścią jest wydana w 1946 roku "Młoda Gwardia" (ros. Молодая гвардия, wydanie polskie 1948) w której sławił walkę komsomolców z Niemcami. W czasie II wojny światowej był korespondentem wojennym dziennika „Prawda”. Przebywał na linii frontu m.in. w oblężonych Kalininie i Rżewie. Fadiejew był też aktywnym działaczem społeczno-politycznym, publikował w wielu sowieckich czasopismach, a także był wieloletnim przewodniczącym Związku Pisarzy Radzieckich w latach 1938–1944 oraz 1946–1954.
25 sierpnia 1948 roku jako przewodniczący delegacji radzieckich intelektualistów przemówił we Wrocławiu na rozpoczynającym się Światowym Kongresie Intelektualistów w Obronie Pokoju, atakując przy tym Stany Zjednoczone słowami:
Po przemowie Fadiejewa kongres opuściło wielu uczestników, m.in. biolog Julian Huxley i historyk A.J.P. Taylor. Aleksandr Fadiejew nosił partyzancki pseudonim Bułyga (ros. Булыга). Przez większą część życia był wiernym zwolennikiem Józefa Stalina i jego zbrodniczej polityki. Często się z nim spotykał, a radziecki przywódca zaprosił go nawet na obchody swoich sześćdziesiątych urodzin, które celebrowane był w dość wąskim gronie przyjaciół i współpracowników. W latach trzydziestych miał konsultować z Ławrientijem Berią nazwiska nieprawomyślnych pisarzy i literatów, przeznaczonych do aresztowania. Taki lost miał spotkać m.in. Wsiewołoda Meyerholda. O jego aresztowaniu Fadiejew miał być uprzedzony już w kilka miesięcy naprzód, a spotykając się z nim parokrotnie, nie zdradził się ze swej wiedzy. W 1946 roku poparł represje kierowane przez Andrieja Żdanowa przeciwko Michaiłowi Zoszczence, Annie Achmatowej i Andriejowi Płatonowi. Ilji Erenburgowi zwierzył się:
Sygnatariusz apelu sztokholmskiego w 1950 roku. 22 listopada 1950 w Warszawie na II Kongresie Obrońców Pokoju został wybrany w skład Światowej Rady Pokoju.
W ostatnich latach życia Aleksandr Fadiejew pracował intensywnie nad powieścią "Czornaja mietałłurgija" (ros. Чёрная металлургия), lecz nigdy jej nie ukończył. Śmierć Józefa Stalina zmieniła sytuację Fadiejewa. Zaczął tracić wpływy zarówno polityczne, jak i wśród literatów. Cierpiał na bezsenność, co próbował zwalczać na własną rękę przy pomocy alkoholu. Na XX Zjeździe Partii został poddany krytyce przez Michaiła Szołochowa. Zmagał się z depresją, a także zaczęły go dręczyć wyrzuty sumienia, dotyczące jego roli w okresie stalinowskim. Jego przyjaciel Jurij Libiedinski usłyszał kiedyś od niego:
13 maja 1956 roku Aleksandr Fadiejew popełnił samobójstwo w podmoskiewskim Pieriediełkinie. Zastrzelił się z rewolweru, który posiadał od czasów wojny domowej. Prawda w nekrologu podała, że Fadiejew zmagał się z alkoholizmem, lecz terapia medyczna nie przyniosła skutku. Leczył się m.in. przez cztery miesiące w 1954 roku, przez pięć i pół miesiąca w 1955 roku i przez dwa i pół miesiąca w 1956 roku. Powszechnie uważano, że nie mógł sobie poradzić ze zmianą polityki i okresem destalinizacji w Związku Radzieckim. Pogląd ten podzielał też syn pisarza, Michaił, który twierdził, że ojciec czuł się bardzo samotny. Jego pierwsza żona, na wieść o śmierci, miała powiedzieć: „To wszystko on, przeklęte wąsy. Sasza szczerze kochał Stalina!”. W swojej ostatniej woli Fadiejew poprosił by pochowano go razem z jego matką. Prośba ta nie została spełniona i pisarz został pogrzebany na cmentarzu Nowodziewiczym w Moskwie. Aleksandr Fadiejew pozostawił po sobie rozliczeniowy list pożegnalny, w którym okazywał skruchę i potępiał władzę za politykę wobec pisarzy. Został on opublikowany drukiem dopiero 20 września 1990 roku. Stwierdzał w nim, że nie może dalej żyć, skoro literatura została zniszczona przez przywódców politycznych i zdana została na łaskę ludzi bez żadnych talentów.
Życie prywatne.
Pierwszą żoną Aleksandra Fadiejewa była Walerija Anatoljewna Gierasimowa, a małżeństwo to zawarte w latach dwudziestych XX wieku zakończyło się szybkim rozwodem. Jego drugą żoną była Angelina Stiepanowa (ślub w 1936), z którą miał dwóch synów Aleksandra i Michaiła. Ten ostatni poślubił wnuczkę Józefa Stalina (córkę Wasilija), Nadieżdżę. Aleksandr Fadiejew ze związku Margaritą Aligier miał córkę Mariję Aleksandrowną Fadiejewą-Makarową-Encensbiergier.
Bibliografia.
Źródła w języku angielskim
Źródła w języku rosyjskim

</doc>
<doc id="1182932" url="https://pl.wikipedia.org/wiki?curid=1182932" title="Henryk V Gruby">
Henryk V Gruby



</doc>
<doc id="1182934" url="https://pl.wikipedia.org/wiki?curid=1182934" title="Józef Kwiatek">
Józef Kwiatek

Józef Kwiatek, ps. "Tadeusz", "Łysy" (ur. 22 stycznia 1874 w Płocku, zm. 20 stycznia 1910 w Krakowie) – polski działacz socjalistyczny i dziennikarz żydowskiego pochodzenia.
Dzieciństwo i młodość.
Urodził się w zasymilowanej rodzinie żydowskiej. Syn Fiszera, kupca. Był starszym bratem Feliksa.
W 1892 r. ukończył gimnazjum w Płocku. Rozpoczął studia na wydziale medycznym Cesarskim Uniwersytecie Warszawskim. Już w kwietniu 1894 r. na pierwszym roku studiów został aresztowany. Powodem była wielka manifestacja patriotyczna zwana "kilińszczyzną" (od nazwiska Jana Kilińskiego), zorganizowana w setną rocznicę insurekcji warszawskiej. Opuścił więzienie po miesiącu, jednakże już 29 listopada 1894 r. został ponownie aresztowany pod zarzutem tworzenia nielegalnej polsko-żydowskiej organizacji organizacji bezpłatnego nauczania. Już w tym czasie prawdopodobnie współpracował z PPS. Tym razem areszt trwał pół roku. Zwolniono go 26 marca 1895 r. i oddano pod jawny nadzór policji. Jednocześnie został relegowany z uczelni.
6 maja 1896 r. został skazany administracyjnie na 2 lata zesłania. Wyrok, który pokrywał się ze służbą wojskową odbywał w chersońskim batalionie dyscyplinarnym (cztery miesiącach pobytu w celi), a następnie w pułku karnym stacjonującym w Turkiestanie. Został zwolniony przed terminem z powodu złego stanu zdrowia. Wrócił do Płocka, gdzie przebywał pod dozorem policji.
Działacz PPS.
Od 1898 r. kontynuował studia na wydziale prawnym w Dorpacie. Już w tym czasie działał w szeregach Polskiej Partii Socjalistycznej oraz Kole Młodzieży Polskiej w Dorpacie, m.in. prowadząc agitację wśród wojska. W 1899 r. został wydalony z uniwersytetu po zaburzeniach studenckich, lecz wkrótce ponownie go przyjęto. W 1902 r. ukończył studia, lecz nie mógł zdać egzaminu państwowego, z uwagi na sprzeciw władz wobec jego przewodnictwa delegacji studenckiej z żądaniami politycznymi.
W 1902 r. wrócił na krótko do Płocka. Delegowany na VI Zjazd PPS w Lublinie, wystąpił z wnioskiem o powołanie Komitetu Żydowskiego Polskiej Partii Socjalistycznej. We wrześniu 1902 r. wyjechał do Krakowa, następnie do Berlina, a potem Katowic. W tym czasie prowadził działalność publicystyczną na łamach berlińskiej "Gazety Robotniczej", krakowskiego "Naprzodu" i "Przedświtu". Był autorem m.in. artykułu "Marksista przeciw Marksowi", w którym atakował Franza Mehringa za jego nieprzychylne stanowisko wobec idei niepodległości Polski.
W czerwcu 1903 r. wszedł do nowo utworzonego Komitetu Żydowskiego Polskiej Partii Socjalistycznej, organizując grupy inteligencji żydowskiej w Groniei innych miastach. Wydaje również z własnych środków pismo "Arbajter" – pismo PPS w jidysz.
Jesienią 1903 r. wrócił do Królestwa. Jeździł do Petersburga, aby mobilizować mieszkających tam Polaków do działalności w Kraju. Aresztowano go wówczas na krótko.
Został członkiem Warszawskiego Komitetu Robotniczego i faktycznie pełnił funkcje członka CKR. 18 sierpnia 1904 r. został formalnie wybrany członkiem Centralnego Komitetu Robotniczego PPS. Był również redaktorem pisma "Robotnik".
Organizator akcji bojowej na placu Grzybowskim.
13 listopada 1904 r. organizował pierwszą od 1863 r. manifestację zbrojną na placu Grzybowskim (skierowaną przeciwko poborowi do armii rosyjskiej w związku z wojną z Japonią). Był autorem większości odezw PPS w tym czasie. W styczniu 1905 r. zorganizował wielki strajk powszechny, który przerodził się we wrzenie rewolucyjne. 29 stycznia 1905 r. został aresztowany przez patrol. W czasie rewizji znaleziono przy nim materiały PPS. Jak stwierdzono w dokumentach policyjnych, "płocki mieszczanin, Żyd polskiej narodowości, wyznania judejskiego" został osadzony w Cytadeli Warszawskiej. 23 listopada 1905 r. sąd jednak go uniewinnił, dzięki czemu Kwiatek wyjechał za granicę. Niebawem po VIII Zjeździe PPS znów wrócił do Królestwa i podejmuje działalność w organizacji warszawskiej i CKR. Na konferencji Wydziału Bojowego PPS w lipcu 1906 r. pełnił funkcję sekretarza konferencji.
Organizator działalności oświatowej w Galicji.
28 października 1906 r. ponownie został aresztowany na ulicy pod cudzym nazwiskiem "Albert Muller". Został jednak szybko rozpoznany. 21 marca 1907 r. otrzymał wyrok 2,5 roku więzienia, z zaliczeniem 10 miesięcy aresztu z 1905 r. Wyrok odbywał w więzieniu na Mokotowie, a następnie od 16 maja 1907 r. w Łomży. Więzienie opuścił 26 lutego 1908 r. chory na gruźlicę. Natychmiast wyjechał do Cieszyna, a następnie Krakowa. Po rozłamie w PPS nie mógł znaleźć miejsca, będąc zwolennikiem opcji "centrowej" lub "integralistycznej" nieopowiadającej się za żadną stron rozłamu. Poświęcił się działalności publicystycznej w pismach "Krytyka", "Sfinks", organizował odczyty. Organizował wiece i zebrania, uczestniczył w pracach Zarządu Uniwersytetu Ludowego im. Adama Mickiewicza
Odegrał wybitną rolę w organizowaniu Wydział Oświatowy Polskiej Partii Socjalno-Demokratycznej Galicji i Śląska Cieszyńskiego, którą następnie była kontynuowana przez Kazimierza Czapińskiego.
Po otrzymaniu informacji o nieuleczalności choroby, nie chcąc być ciężarem dla innych, zastrzelił się 20 stycznia 1910 w Krakowie w Hotelu "Pod Różą".
Został pochowany na cmentarzu żydowskim w Krakowie. Komitet uczczenia pamięci pod przewodnictwem Bolesława Limanowskiego ufundował pamiątkowy grobowiec.
W grudniu 1930 r. pośmiertnie odznaczony Krzyżem Niepodległości z Mieczami.
W 1935 r. w Płocku Komitet uczczenia pamięci Józefa Kwiatka pod przewodnictwem Andrzeja Struga ufundował tablice pamiątkową na domu, w którym Józef Kwiatek się urodził. Od 1935 r. do dziś w Płocku istnieje ulica Józefa Kwiatka (dawna ulica Szeroka).

</doc>
<doc id="1182946" url="https://pl.wikipedia.org/wiki?curid=1182946" title="Prue">
Prue

Prue – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="1182949" url="https://pl.wikipedia.org/wiki?curid=1182949" title="Grzegorz Przybył">
Grzegorz Przybył

Grzegorz Przybył (ur. 10 lipca 1960 w Wolborzu) – polski aktor filmowy, telewizyjny, teatralny i dubbingowy, lektor, przedsiębiorca, pisarz, kucharz, restaurator, działacz samorządowy, prawnik, polityk, samorządowiec i działacz sportowy. W 1983 roku ukończył PWSFTviT w Łodzi.

</doc>
<doc id="1182951" url="https://pl.wikipedia.org/wiki?curid=1182951" title="Teatr Śląski im. Wyspiańskiego">
Teatr Śląski im. Wyspiańskiego



</doc>
<doc id="1182954" url="https://pl.wikipedia.org/wiki?curid=1182954" title="Koncert życzeń (film)">
Koncert życzeń (film)

Koncert życzeń - czarno-biała etiuda produkcji polskiej z 1967 roku, w reżyserii Krzysztofa Kieślowskiego.
Opis fabuły.
Film drogi w rytm popularnych polskich przebojów z lat 60. Gdzieś w lesie biwakuje zakładowa wycieczka. Mężczyźni piją wino i opowiadają sobie niewybredne dowcipy. Nieopodal biwakuje również młoda para, motocyklista Andrzej i jego dziewczyna Ewa. Wkrótce autokar oraz motocykl ruszają w tym samym kierunku. Młodzi gubią po drodze namiot. By go odzyskać, zostają zmuszeni wejść w interakcję z podchmielonymi pasażerami autokaru. Całemu zajściu przygląda się jeden z członków wycieczki autokarowej, który nie czuje się komfortowo wśród swoich towarzyszy.

</doc>
<doc id="1182960" url="https://pl.wikipedia.org/wiki?curid=1182960" title="Zapalenia mózgu doliny Murray">
Zapalenia mózgu doliny Murray

Zapalenia mózgu doliny Murray (MVE) – choroba wirusowa występująca w północnej Australii, określana dawniej jako australijskie zapalenie mózgu.
Etiologia.
Czynnikiem etiologicznym jest wirus zapalenia mózgu doliny Murray (Murray Valley encephalitis virus, MVEV) należący do flawiwirusów, wyizolowany po raz pierwszy w roku 1951. Za główny rezerwuar wirusa uważa się ptaki należące do czaplowatych (m.in. ślepowrony rdzawe) i pełnopłetwych (kormorany i wężówki). Wektorem przenoszącym wirusy są komary "Culex annulirostris". Nie odnotowano transmisji wirusa pomiędzy ludźmi.
Objawy i przebieg.
Okres inkubacji wynosi 7 do 28 dni (zwykle 5 do 15 dni). Zakażenie wirusem przebiega zwykle bezobjawowo, lub przebiega stosunkowo łagodnie (występują ból głowy, gorączka, nudności, wymioty). W niewielkim odsetku przypadków (około 1:800-1000) choroba rozwija się z zajęciem ośrodkowego układu nerwowego – pojawia się osłabienie, senność, dezorientacja i ataksja. W postaciach powikłanych dochodzi do zapalenia opon mózgowo-rdzeniowych a nawet zapalenia mózgu, z obecnością neurologicznych objawów ogniskowych i zaburzeń przytomności.
Śmiertelność w najcięższych postaciach ocenia się na 25%, a u kolejnych 25-50% pacjentów stwierdza się przetrwałe ubytki neurologiczne.
Diagnostyka.
W badaniu płynu mózgowo-rdzeniowego stwierdza się pleocytozę. Mogą wystąpić zmiany w EEG, CT oraz MRI.
Potwierdzenie zakażenia uzyskuje się poprzez izolację MVEV z materiału biologicznego, wykrycie jego RNA, lub przeciwciał skierowanych przeciwko wirusowi.
Leczenie.
W przypadku wystąpienia objawów neurologicznych pacjenci powinni być hospitalizowani. Leczenie przyczynowe nie zostało opracowane. Stosuje się leczenie objawowe i podtrzymujące.

</doc>
<doc id="1182962" url="https://pl.wikipedia.org/wiki?curid=1182962" title="Jan Grajewski">
Jan Grajewski

Jan Witold Grajewski (ur. 13 lutego 1932 w Gdańsku, zm. 22 maja 2009 tamże) – polski prawnik, profesor nauk prawnych, nauczyciel akademicki Uniwersytetu Gdańskiego, dziekan Wydziału Prawa i Administracji Uniwersytetu Gdańskiego w latach 1984–1990, sędzia Izby Karnej Sądu Najwyższego w latach 1990–2000.
Życiorys.
Syn Leona i Kunegundy. W 1955 ukończył studia prawnicze na Wydziale Prawa Uniwersytetu Poznańskiego. Pracę dyplomową napisał pod kierunkiem Antoniego Peretiatkowicza. Po studiach przez 20 lat wykonywał zawód prokuratora. Jego awans zawodowy w prokuraturze był ograniczany ze względu na brak przynależności do PZPR.
W 1975 uzyskał na Wydziale Prawa i Administracji Uniwersytetu im. Adama Mickiewicza w Poznaniu stopień naukowy doktora nauk prawnych na podstawie napisanej pod kierunkiem Tadeusza Nowaka rozprawy pt. "Zażalenie jako środek odwoławczy w polskim procesie karnym" (rozprawa początkowo powstawała na seminarium Jana Habera). W tym samym roku podjął pracę naukowo-dydaktyczną na Wydziale Prawa Uniwersytetu Gdańskiego. W 1980 został członkiem Niezależnego Samorządnego Związku Zawodowego „Solidarność”. W 1983 otrzymał na Wydziale Prawa i Administracji Uniwersytetu Gdańskiego stopień naukowy doktora habilitowanego nauk prawnych na podstawie dorobku naukowego oraz rozprawy pt. "Ściganie na wniosek w polskim procesie karnym".
W latach 1984–1990 pełnił funkcję dziekana Wydziału Prawa i Administracji UG. W latach 1990–2000 był sędzią Izby Karnej Sądu Najwyższego. Pełnił funkcję kierownika Zakładu Prawa Karnego Procesowego i Kryminologii (1990–1992), przekształconego w Katedrę Prawa Karnego Procesowego i Kryminologii Uniwersytetu Gdańskiego (1992–2002 oraz 2004–2009). W 1998 otrzymał tytuł naukowy profesora nauk prawnych.
Był autorem około 120 publikacji krajowych i zagranicznych, współautorem trzech komentarzy do k.p.k. (z 1969 i 1997), a także autorem dwóch podręczników procedury karnej.
Ekspert Sejmowej Komisji Śledczej mającej zbadać aferę Rywingate.
Został odznaczony Krzyżem Kawalerskim (1995) i Komandorskim (2000) Orderu Odrodzenia Polski.
Życie prywatne.
Jego synem jest Krzysztof Grajewski.

</doc>
<doc id="1182963" url="https://pl.wikipedia.org/wiki?curid=1182963" title="Acer saccharum">
Acer saccharum



</doc>
<doc id="1182965" url="https://pl.wikipedia.org/wiki?curid=1182965" title="Acer japonicum">
Acer japonicum



</doc>
<doc id="1182968" url="https://pl.wikipedia.org/wiki?curid=1182968" title="Acer cappadocicum">
Acer cappadocicum



</doc>
<doc id="1182969" url="https://pl.wikipedia.org/wiki?curid=1182969" title="Klon kapadocki">
Klon kapadocki



</doc>
<doc id="1182970" url="https://pl.wikipedia.org/wiki?curid=1182970" title="Acer colchicum">
Acer colchicum



</doc>
<doc id="1182971" url="https://pl.wikipedia.org/wiki?curid=1182971" title="Art Bears">
Art Bears

Art Bears – brytyjskie trio związane z rockiem awangardowym i muzyką eksperymentalną, istniejące w latach 1978-1981.
Historia grupy.
Grupa powstała podczas sesji nagraniowej awangardowego zespołu Henry Cow. Po nagraniu materiału na nowy album, powstały dwie frakcje: jedna uważała, iż album wokalno-instrumentalny nie będzie w pełni reprezentował prawdziwej muzyki Henry Cow, a frakcja druga uważała, że następny album powinien mieć charakter właśnie wokalno-instrumentalny. W wyniku kompromisu trójka muzyków: wokalistka Dagmar Krause, multiinstrumentalista Fred Frith i multiinstrumentalista Chris Cutler dograli jeszcze cztery utwory do posiadanego materiału, nazwali się Art Bears i pod tym szyldem wydali swój pierwszy album "Hopes and Fears". Materiał instrumentalny ukazał się na ostatniej płycie Henry Cow "Western Culture".
W grudniu 1978 r. trio wstąpiło do organizacji Rock in Opposition (RIO).
Wiosną 1979 r. Art Bears rozpoczęli próby w Cold Storage Recording Studios w Brixton w Londynie przed zaplanowanym na kwiecień i maj tournée po Europie. Rozpoczęło się ono pod koniec kwietnia we Włoszech; grupa wykonała dwanaście koncertów w takich krajach jak Włochy, Francja, Belgia i Czechosłowacja. Tournée połączone było z Festiwalem RIO 1 maja w Mediolanie. W Pradze koncert odbył się w ramach 8 Praskich Dni Jazzowych. Trio wspomagało dwóch muzyków: gitarzysta i gitarzysta basowy Peter Blegvad z Henry Cow i Slapp Happy oraz klawiszowiec i klarnecista Marc Hollander z grupy Aksak Maboul. Nad dźwiękiem czuwała E. M. Thomas, która zaprojektowała także okładki do wszystkich albumów tria. Scenografię zaprojektował i czuwał nad oświetleniem koncertów Graham Keatley.
W 1979 r. zespół nagrał i wydał drugi album "Winter Songs"
W 1981 ukazał się trzeci i ostatni album tria "The World as It Is Today".
W październiku 1981 r. grupa rozwiązała się.
Fred Frith przeprowadził się do Nowego Jorku, gdzie stał się jednym z czołowych przedstawicieli ruchu New York Downtown Jazz Scene.
Dagmar Krause i Chris Cutler współpracowali ze sobą jeszcze dwukrotnie: najpierw w grupie News from Babel oraz na albumie sygnowanym przez Chrisa Cutlera i Lutza Glandiena "Domestic Stories" (1991 i 1992).
Charakterystyka grupy.
Teksty zespołu, których autorem był Chris Cutler, były związane z ideami socjalistycznymi. Kontynuowali więc tradycje grupy Henry Cow.
Muzyka komponowana przez Freda Fritha była w porównaniu z muzyką Henry Cow bardziej zwarta i mniej zależna od improwizacji. Utwory są zdecydowanie krótsze. Fred Frith tak napisał "The Art Bears reprezentują dla mnie wielki krok naprzód jako kompozytora, zasadniczo dlatego, iż powróciłem do tego, co intuicyjnie czułem, że jest mi bliskie – do piosenek – i pozwoliło mi to skupić się kreatywnie na jednym, co rzadko udawało się w Henry Cow, z wyjątkiem, być może, drugiej strony Unrest".
Utwory na wszystkich albumach mają charakter poważny, smutny, trudny i idiosynkratyczny.

</doc>
<doc id="1182972" url="https://pl.wikipedia.org/wiki?curid=1182972" title="Łoźnica">
Łoźnica



</doc>
<doc id="1182974" url="https://pl.wikipedia.org/wiki?curid=1182974" title="Łoźnica (struga)">
Łoźnica (struga)

Łoźnica – struga w Polsce, lewobrzeżny dopływ Regi o długości 13,4 km, płynący po Pojezierzu Drawskim i Wysoczyźnie Łobeskiej. Struga uchodzi do Regi w Łobzie.
Według danych regionalnego zarządu gospodarki wodnej dominującym gatunkiem ryb w wodach Łoźnicy jest głowacz białopłetwy. Pozostałymi gatunkami występującymi w studze są: pstrąg potokowy, ciernik, minóg strumieniowy. Głowacz i minóg są gatunkami chronionymi.
W 2008 r. przeprowadzono badania jakości wód Łoźnicy w punkcie ujścia do Regi. W ich wyniku oceniono elementy fizykochemiczne poniżej stanu dobrego, elementy biologiczne określono na I klasy, a stan ekologiczny na umiarkowany. W ogólnej dwustopniowej ocenie stwierdzono zły stan wód Łoźnicy.

</doc>
<doc id="1182975" url="https://pl.wikipedia.org/wiki?curid=1182975" title="Stadion Widzewa Łódź">
Stadion Widzewa Łódź

Stadion Miejski Widzewa Łódź – wielofunkcyjny stadion sportowy znajdujący się na Widzewie przy al. marsz. Józefa Piłsudskiego 138 w Łodzi (do 1990 ul. Armii Czerwonej 80), położony pomiędzy ulicami: Tunelową (od zachodu), Piłsudskiego (od południa), Sępią (od wschodu) oraz ul. Włodzimierza Smolarka i torami linii kolejowej nr 458 (od północy).
W pełni zadaszony, wyposażony w sztuczne oświetlenie obiekt, zaprojektowany przez "Pracownię Architektoniczną Ferdzynowie" z Łodzi, powstał w latach 2015–17 (przekazany przez wykonawcę miastu 3 lutego 2017). Jednokondygnacyjne trybuny mieszczą 18 018 osób (wszystkie miejsca siedzące). Konstrukcja spełnia wymagania 3. kategorii w klasyfikacji UEFA, z możliwością dostosowania do wyższej.
Stadion jest własnością miasta Łodzi i użytkowany przez drużynę piłkarską Widzewa Łódź (na mocy umowy pomiędzy RTS Widzew a MAKiS z 7 marca 2017) oraz okazjonalnie przez rugbystów. Za zarządzanie obiektem oraz zapewnienie przychodów umożliwiających pokrycie kosztów, odpowiada oficjalny operator stadionu – Miejska Arena Kultury i Sportu (na mocy uchwały Rady Miejskiej z 16 listopada 2016).
Do 2014 w tym samym miejscu funkcjonował stary stadion (wyburzony wiosną 2015, ostatni mecz 22 listopada 2014), wybudowany w latach 30. XX w. i w późniejszym okresie wielokrotnie modernizowany. Po przebudowie w latach 70. XX w. był obiektem typowo piłkarskim z trybunami usytuowanymi dość blisko płyty boiska (wcześniej boisko otaczała bieżnia lekkoatletyczna). Posiadał odkryte trybuny (poza w części zadaszoną trybuną główną) z plastikowymi krzesełkami (do lat 90. XX w. były to drewniane ławki). Trybuny z ławkami mogły pomieścić ok. 20 tys. widzów (po zmianie na krzesełka pojemność spadła do ok. 10 tys.).
Stary stadion.
Historia.
Teren przy ul. Rokicińskiej 28B.
Działacze Widzewa od początku istnienia klubu starali się pozyskać teren pod budowę obiektów sportowych dla swoich zawodników. W 1928 starania te zostały uwieńczone sukcesem i Magistrat miasta Łodzi przyznał plac o wymiarach 100×300m na tzw. Polesiu Widzewskim przy ul. Rokicińskiej 28B (obecnie al. Józefa Piłsudskiego 94). Wcześniej widzewscy piłkarze grali i trenowali na boiskach wynajętych od innych stowarzyszeń sportowych, m.in. na obiekcie Turystów przy ul. Wodnej i ŁTS-G przy ul. Zakątnej oraz na obiekcie miejskim w parku 3-go Maja przy ul. Zagajnikowej (teraz ul. Stefana Kopcińskiego).
Prace niwelacyjne i adaptacyjne terenu pod nadzorem inż. Frontczaka trwały dwa lata. Zgodnie z uchwałą zarządu każdy z członków Towarzystwa został zobowiązany do przepracowania 10 godzin roboczych na budowie lub wpłacenia jednorazowej składki pieniężnej w wysokości 50 zł na fundusz budowy. Uroczystego otwarcia i przecięcia taśmy w dniu 30 marca 1930 dokonał prezydent Łodzi, poseł na Sejm I kadencji – Bronisław Ziemięcki. Inauguracyjny mecz piłkarski rozegrano z Robotniczym Klubem Sportowym Skra Warszawa. Odbyły się również zawody w piłkę koszykową (Widzew-Skra) i siatkową (Widzew-TUR Łódź).
Oprócz głównej areny piłkarskiej powstały tam także mniejsze boiska oraz czterotorowa bieżnia, rzutnie i skocznia lekkoatletyczna. Własne boisko pozwoliło RTS na podjęcie szerokiego szkolenia sportowego, zwłaszcza piłkarskiego dla młodzieży szkolnej i robotniczej Widzewa. Utalentowani zawodnicy uzupełniali skład reprezentacyjnych drużyn klubowych. Dysponując dobrymi warunkami treningowymi, piłkarze RTS Widzew podnosili swoje umiejętności, zajmując czołowe lokaty w rozgrywkach mistrzowskich klasy A ŁOZPN oraz zdobywając tytuł mistrza Polski Klubów Robotniczych w 1932.
Zbudowany społecznym wysiłkiem stadion Widzewa stał się najważniejszą robotniczą areną miasta. Korzystali z niego nie tylko sportowcy stowarzyszenia, ale rozgrywane były na nim także robotnicze mistrzostwa miasta, piłkarskie spotkania robotniczej reprezentacji Łodzi oraz organizowano masowe wiece łódzkich robotników.
Teren przy ul. Armii Czerwonej 82.
Po zakończeniu II wojny światowej Widzew korzystał z obiektów KP Zjednoczone przy ul. Milionowej oraz KS WiMy przy ul. Armii Czerwonej, które użyczał. Dotychczasowe tereny RTS-u wraz z boiskiem na tak zwanej "Górce" przy ul. Rokicińskiej 28B zostały przekazane pod miejskie inwestycje i powstała tam chłodnia.
Po fuzji w 1949 z KS WiMa oraz z jeszcze jedną organizacją sportową z widzewskiej dzielnicy – WTS Podgórze, RTS przeniósł się na stałe na obiekty sportowe Widzewskiej Manufaktury przy ul. Armii Czerwonej 82 (do 1939 ul. Rokicińska 82, później ul. Armii Czerwonej 80, od 1990 al. Józefa Piłsudskiego 138), przejmując stadion i halę sportową (notabene protoplasta RTS Widzew, czyli TMRF Widzew, został założony w 1910 roku właśnie przez pracowników Widzewskiej Manufaktury).
Jeszcze przed wojną, gdy tym terenem zarządzał założony w 1928 Klub Sportowy Widzewska Manufaktura, urządzono tutaj boisko piłkarskie, bieżnię, skocznię i rzutnię lekkoatletyczną, korty tenisowe, strzelnicę oraz boiska do piłki siatkowej i koszykowej. W 1937 zarząd WiMy zakupił drewniany pawilon z zakończonej w Łodzi Wystawy Rzemieślniczej i zaadaptował go na halę sportową o wymiarach 40×22m. Przez wiele lat służyła ona przedstawicielom łódzkich klubów w grach zespołowych (oprócz sportowców WiMy i Widzewa korzystały z niej m.in. sekcje koszykówki ŁKS-u). Dzięki ciągłej rozbudowie obiekty Widzewskiej Manufaktury należały od końca lat 30. XX w. do największych kompleksów sportowych Łodzi.
Chociaż infrastruktura sportowa pozwalała na organizację imprez sportowych rangi krajowej (mistrzostwa Polski seniorów w lekkoatletyce w 1936, mistrzostwa Polski w boksie w 1946), a nawet międzynarodowej (mecz bokserski CWKS Warszawa - Partizan Belgrad w 1956), to niektóre obiekty pozostawiały wiele do życzenia, o czym pisał m.in. pod koniec lat 40. Dziennik Łódzki:
Pierwszą dużą inwestycją po II wojnie światowej na terenie dawnego kompleksu WiMy było wybudowanie na przełomie lat 50. i 60. budynku klubowego oraz sali gimnastycznej. Akt erekcyjny wmurowano 26 września 1958, a w uroczystościach wzięli udział minister finansów – Tadeusz Dietrich oraz I sekretarz Komitetu Wojewódzkiego PZPR dla miasta Łodzi – Michalina Tatarkówna-Majkowska.
Od końca lat 50. na terenie pomiędzy torami kolejowymi a ul. Armii Czerwonej prowadzone były prace przy rozbudowie stadionu piłkarskiego. Intensyfikacja działań nastąpiła w drugiej połowie lat 70., po awansie piłkarzy do ekstraklasy. Wyburzono starą drewnianą trybunę od strony ulicy Tunelowej, zlikwidowano bieżnię i postawiono nowe trybuny, wybudowane na podstawie usypanych wałów ziemnych (na których później ukształtowano betonowe miejsca na ławki i koronę stadionu). Trybuny usytuowano dość blisko płyty boiska, tworząc obiekt typowo piłkarski. Spory udział przy budowie miał czyn społeczny. Brał w nim udział nawet ówczesny wiceprezes Widzewa ds. inwestycji – Konrad Kociński.
W pierwszej połowie lat 80. rozebrano drewnianą halę sportową (z powodu rozbudowy ul. Armii Czerwonej) oraz przeprowadzono modernizację stadionu – podniesiono trybuny, zwiększając ich pojemność do ok. 20 tys. osób, oraz zainstalowano cztery ponad 70-metrowe stalowe, kratownicowe maszty, z zamontowanymi jupiterami o łącznej mocy oświetleniowej 1500 luksów (zwiększonej w latach późniejszych do 2000 luksów). Premierową grą na klubowej arenie przy sztucznym oświetleniu był wygrany 3:1 z Lechem Poznań ćwierćfinałowy mecz Pucharu Polski w dniu 13 marca 1985 roku.
Kolejna większa modernizacja miała miejsce w drugiej połowie lat 90. Pojawiły się wówczas plastikowe foteliki w miejsce drewnianych ławek, zbudowano przeszkloną kawiarnię, łącznik między trybuną a budynkiem klubowym oraz wspornikowe zadaszenie części trybuny głównej. Przygotowano również podejście dla wózków inwalidzkich oraz zamontowano sześć specjalnych kabin dla dziennikarzy radiowych i telewizyjnych. Po modernizacji pojemność stadionu spadła do ok. 10 tys. miejsc siedzących.
Konstrukcja i wyposażenie.
Konstrukcja stadionu odpowiadała standardom z czasów jego budowy. Trybuny znajdowały się na usypanych wałach ziemno-betonowych. Na stopnicach zainstalowano drewniane ławki. Z czasem zostały one zastąpione przez plastikowe krzesełka (składane na trybunie A) w kolorystyce barw klubowych, tj. czerwonym i białym. Pierwsze krzesełka – na sześciu sektorach trybuny głównej – pojawiły się w fazie grupowej Ligi Mistrzów, podczas meczu z Atlético Madryt we wrześniu 1996 roku. W kolejnych latach krzesełek przybywało, a na trybunie C (wschodniej, tzw. "Prostej") ułożono z nich czerwony napis „Widzew”.
Trybuna północna (B, tzw. "Niciarka") i południowa (D, popularny "Zegar" lub "Młyn") powstały w latach 70. XX wieku. Trybunę wschodnią (C) zbudowano w latach 60., a powiększono w latach 70. i 80. ubiegłego stulecia. W latach 90. zrealizowano na niej żelbetowe schody wejściowe na koronę trybuny. Najbardziej zmodernizowana była trybuna zachodnia (A, tzw. "Główna"). W latach 1996–2000 przedłużono ją w kierunku południowym, całkowicie zmieniono geometrię przekroju i wykonano żelbetowe stopnie o wysokości 40 cm i głębokości 90 cm. Równolegle wykonano łącznik między trybuną a budynkiem klubowym i wspornikowe zadaszenie części trybuny o wysięgu 15,5 m. Zadaszenie oparte było na fundamentach studniowych o głębokości ok. 6 m. Pod łącznikiem został wykonany wjazd na płytę boiska, przeznaczony dla pojazdów specjalnych.
Szatnie zawodników i sędziów, pomieszczenia dla trenerów, gabinety odnowy biologicznej i pomieszczenia biurowe użytkowane przez klub, znajdowały się w czterokondygnacyjnym (w części dwukondygnacyjnym) budynku klubowym. Budynek połączony był z salą sportowo-konferencyjną (od strony południowej) oraz za pośrednictwem łącznika z trybuną główną stadionu (od strony północnej).
Obok stadionu znajdowało się boczne boisko treningowe (w czasie remontu w 2007 roku położono na nim nową murawę oraz zainstalowano system nawadniający).
Pojemność.
Po modernizacji w latach 80. pojemność stadionu wynosiła ok. 20 tys. osób. W późniejszym okresie drewniane ławki zastąpiono plastikowymi fotelikami i pojemność zmalała do ok. 10 tys. miejsc siedzących. Największa trybuna odkryta – C – mogła pomieścić 3719 osób. Przeciwległa trybuna, tzw. Główna – 2079 osób. Pojemność trybun za bramkami to odpowiednio 2983 (trybuna B) i 1719 (trybuna D). Część trybuny B (sektor B10, liczba miejsc: 800) została wydzielona dla kibiców drużyny przyjezdnej.
Trybuna pod zegarem.
Trybuna południowa (D), potocznie zwana "Zegar" (nazwa od usytuowanej na koronie trybuny tablicy wyświetlającej czas oraz aktualny wynik meczu), była miejscem gdzie zasiadali najzagorzalsi kibice drużyny. Wygląd tablicy odmierzającej czas zmieniał się kilkakrotnie. Najdłużej stał zegar z żyletką, reklamujący Łódzkie Zakłady Wyrobów Metalowych „Wizamet”. Pośrodku trybuny znajdowała się metalowa platforma dla osób prowadzących doping (tzw. "gniazdo").
Pierwszy zorganizowany klub kibica Widzewa powstał na początku lat 70., jako reakcja na coraz lepszą grę zespołu piłkarskiego. Fani oprócz głośnego dopingu prezentowali również ciekawe oprawy meczu, jak i wiele efektownych scen stylu kibicowskiego, m.in. pokaz dużych flag sektorowych, dużą ilość flag na kijach czy rzucanie dużej ilości konfetti. Postawa najwierniejszych kibiców została doceniona przez włodarzy klubu, którzy zastrzegli dla nich koszulkę drużyny z numerem "12", aby w ten sposób ich uhonorować. Ma to wymiar symboliczny, określający kibiców mianem dwunastego zawodnika.
Płyta boiska i oświetlenie.
Płyta boiska głównego – o wymiarach 106 m długości i 70 m szerokości – zorientowana była osiowo w kierunku północ–południe. Naturalna trawiasta nawierzchnia wyposażona była w system nawadniający i podgrzewający metodą elektryczną (system kabli miedzianych). Instalację w 2007 roku wykonała firma Zielona Architektura, a trawa zwinięta w bele przyjechała do Łodzi z Holandii i Niemiec, gdzie została wyhodowana.
Oświetlenie boiska, zainstalowane na czterech ponad 70-metrowych stalowych, kratownicowych masztach, po remoncie w 2007 roku miało natężenie 2000 luksów. Maszty oświetleniowe sprowadzono w 1985 roku ze stadionu w Pile. Początkowo ich moc oświetleniowa wynosiła 1500 luksów.
Zamknięcie i wyburzenie stadionu.
22 listopada 2014 roku Widzew Łódź remisując 1:1 (1:1) z GKS Katowice rozegrał ostatnie spotkanie na stadionie – mecz ten zakończył historię starego obiektu przy al. Piłsudskiego. Bramki strzelili Damian Warchoł z Widzewa oraz Sławomir Duda z GKS. W dniu meczu klub we współpracy ze Stowarzyszeniem Byłych Piłkarzy Widzewa im. Ludwika Sobolewskiego zorganizował również 2. Zlot Widzewiaków, który odbył się pod hasłem: „Stadion Widzewa przechodzi do historii”. Zasłużeni piłkarze odbyli rundę honorową wokół boiska, podczas której dziękowano im owacją na stojąco.
Prace rozbiórkowe stadionu trwały od stycznia do maja 2015 roku. Jeszcze w grudniu 2014, przed rozpoczęciem prac zasadniczych, zdemontowano tzw. zegar (nazwa od usytuowanej na koronie trybuny południowej „D” tablicy, wyświetlającej czas oraz aktualny wynik meczu). 26 stycznia 2015 na stadionie pojawił się ciężki sprzęt i rozpoczęto wyburzanie trybun. Pierwsza została zrównana z ziemią trybuna południowa, zwana „pod zegarem”. Najdłużej rozbierać trzeba było trybuny zachodnią i wschodnią, które były wykonane z trudniejszego do usunięcia żelbetu (ostatni fragment wału ziemi – z trybuny wschodniej – usunięto 29 maja 2015). 19 marca 2015 rozebrano dawny budynek klubowy wraz z przyległą do niej halą sportową, które przez lata służyły Widzewowi. Demontaż masztów oświetleniowych trwał od 26 marca do 9 kwietnia. Jako pierwszy został rozebrany ten znajdujący się najbliżej budynku klubowego. Następnym był drugi maszt od strony południowej. Ostatnie zostały rozebrane słupy północne. Po zdjęciu maszty zostały pocięte i wywiezione na złom. Usuwanie starej infrastruktury zakończyło wywiezienie 56 tys. m³ ziemi z wałów, które stanowiły podstawę trybun. Za prace rozbiórkowe odpowiedzialna była firma Mosty-Łódź S.A..
Siedziska, które znajdowały się na rozebranym stadionie Widzewa zostały przekazane jako darowizna m.in. dla: Budowlanych Łódź (2 tys. sztuk), Metalowca Łódź (1 tys.), MKS Granat w Skarżysku-Kamiennej (1 tys.) oraz Stowarzyszenia Fanatycy Widzewa (300 szt.).
Piłkarze Widzewa na stadionie zastępczym.
Na czas rozbiórki starego stadionu, a następnie realizacji projektu dotyczącego zaprojektowania i wybudowania nowego obiektu przy al. Piłsudskiego 138, drużyna Widzewa zmuszona była przez prawie dwa i pół roku (do marca 2017) trenować i rozgrywać mecze domowe na stadionie zastępczym (głównie na obiekcie UKS SMS Łódź przy ul. Milionowej 12). Zamawiający wykonanie inwestycji – miasto Łódź – przekazał bowiem teren inwestycji w całości jako plac budowy i nie wymagał od wykonawcy zorganizowania miejsca do rozgrywek piłkarskich oraz do treningów dla sportowców na czas prowadzenia robót.
Nowy stadion.
Plany budowy.
Pierwsze plany budowy nowego stadionu dla piłkarzy Widzewa pojawiły się już w drugiej połowie lat 40. XX wieku, gdy zawodnicy pierwszego zespołu awansowali do najwyższej klasy rozgrywkowej. Na początku 1948 roku, przed rozegraniem pierwszego meczu ligowego, redaktorzy gazety Dziennik Łódzki zamieścili stosowną informację na ten temat:
Reprezentacyjny obiekt miał powstać na uzyskanym przez RTS 7-hektarowym terenie przy stawach scheiblerowskich, na osi ulicy Emilii (obecnie Wincentego Tymienieckiego) i Fabrycznej. Realizacja planu miała być wspólnym wysiłkiem Widzewa i Związków Zawodowych Pracowników Włókienniczych.
Obok Związków Zawodowych swoją pomoc w budowie obiektu zaoferowały także władze Łodzi. Obietnica miała przekonać działaczy Widzewa do fuzji z dwoma innymi klubami z widzewskiej dzielnicy – KS Podgórze i KS WiMa. Działacze Widzewa byli sceptyczni. Zgodzili się, ale warunek był jeden – klub miał mieć nowy stadion na Widzewie. Tylko pod takim warunkiem na Nadzwyczajnym Walnym Zgromadzeniu Członków Widzewa podjęto uchwałę o fuzji. Tymczasowo nowy klub miał prowadzić działalność sportową na obiektach WiMy (dotychczasowe tereny RTS-u wraz z boiskiem zostały przekazane pod miejskie inwestycje i powstała tam chłodnia). Życie okazało się przewrotne, obiecany stadion nie powstał, a Widzew na terenie pomiędzy torami kolejowymi a ul. Armii Czerwonej pozostał do dnia dzisiejszego.
Pomysł budowy nowego stadionu powrócił w 1974 roku, gdy prezesem klubu był Edward Zientarski. Opracowano wtedy wstępny projekt budowy wielofunkcyjnego obiektu sportowego na nowo powstającym osiedlu mieszkaniowym Widzew Wschód, po drugiej stronie ul. Armii Czerwonej (teraz al. Józefa Piłsudskiego). W kilka miesięcy później zaczęto nawet sypać wały pod planowany stadion, na którego trybunach mogłoby zasiąść ok. 50 tys. widzów (inne źródła podają 40 tys.). Projekt ten nie został jednak zrealizowany, ponieważ jak tłumaczono, przekraczał możliwości finansowe miasta. Podobne plany miał Ludwik Sobolewski, prezes Widzewa w latach 1978-1987 oraz 1989-1993. Na przestrzeni między ul. Milionową i al. Przyjaźni (obecnie ul. Alberta Chmielowskiego) miał powstać stadion na kilkadziesiąt tysięcy widzów, trzy płyty treningowe, hala sportowa i zaplecze potrzebne do funkcjonowania profesjonalnego klubu (inne źródła mówią o przestrzeni pomiędzy ul. Widzewską i ul. Bartoka, gdzie obecnie jest supermarket). Nie zostały one jednak zrealizowane. Zamiast stadionu powstało osiedle Młodzieżowej Spółdzielni Mieszkaniowej oraz zwałowisko śmieci i gruzu z okolicznych placów budów (w 2001 w miejscu wysypiska powstał park "Górka Widzewska").
Kolejne zapowiedzi wybudowania stadionu pojawiły się, gdy właścicielem klubu został Sylwester Cacek, twórca i były właściciel grupy kapitałowej Dominet. Kontrolowana przez niego Spółka Akcyjna KS Widzew Łódź ogłosiła w 2008 roku plan wybudowania w pełni zadaszonego obiektu z podgrzewaną murawą dla 19100 widzów. Projekt przewidywał dodatkowe boisko treningowe z nawierzchnią trawiastą, parkingi oraz infrastrukturę biznesową: hotel, budynek biurowy i pawilon usługowo-handlowy. Koszt inwestycji szacowany był na ok. 100 mln zł, z czego większość miała być sfinansowana z kredytu bankowego, zaś pozostała część ze środków pozyskanych przez spółkę i jej akcjonariuszy. Zbieraniem i zarządzaniem funduszami na tę inwestycję miała się zajmować Fundacja Widzewa Łódź „Gra o przyszłość”. Rada Miejska zgodziła się nawet na 29-letnią dzierżawę terenu przy al. Piłsudskiego, co było głównym punktem wymaganym przez właściciela klubu do rozpoczęcia przez niego budowy.
Pod koniec 2009 roku spółka wycofała się jednak z wcześniejszych zamierzeń i ogłosiła, że chce mieć stadion o pojemności ok. 30 tys. widzów (zmiana koncepcji była spowodowana decyzją miasta o rezygnacji z budowy dużego miejskiego stadionu przy al. Unii Lubelskiej 2). Nowy obiekt miał umożliwiać organizację wielkich koncertów oraz konkurować z innymi wielkimi stadionami w Polsce. W listopadzie 2010 roku miasto przyjęło uchwałę o przebudowie dróg wokół nowej areny, a w lutym 2011 zaproponowało Widzewowi realizację budowy stadionu w formule partnerstwa publiczno-prywatnego. W czerwcu 2011 zadeklarowało także budowę na swój koszt największej trybuny na nowym stadionie.
W marcu 2012 rozpoczęto poszukiwania podmiotu, który byłby zainteresowany zawarciem umowy na zaprojektowanie, wybudowanie, sfinansowanie oraz eksploatację stadionu o pojemności co najmniej 30 tys. miejsc siedzących, spełniającego kryteria UEFA 4. kategorii. Inwestycja miała kosztować ok. 300 mln zł. Miasto zadeklarowało finansowy wkład w wysokości 101 mln zł, przekazanie gruntów o wartości ok. 30 mln zł oraz przebudowę – za 24,5 mln zł – pobliskiego układu komunikacyjnego. Pozostała część budowy miała być sfinansowana przez prywatnego partnera. Potencjalnymi inwestorami miały być przedsiębiorstwa: Budus Sport, Budimex i Hellmich Inwestycje Polska. Próba zakończyła się jednak fiaskiem. 21 września 2012 prezydent Łodzi Hanna Zdanowska poinformowała, że wszyscy inwestorzy wycofali się z negocjacji w sprawie udziału w partnerstwie z miastem uzasadniając, iż nie stać ich na przyszłe utrzymanie obiektu bez pomocy miasta. Według innych doniesień stroną wycofującą się były władze miasta, ponieważ przedsiębiorstwa uczestniczące w partnerstwie publiczno-prywatnym oczekiwały corocznych dotacji do utrzymania stadionu w wysokości kilkunastu mln zł.
Kolejny przetarg w formule partnerstwa publiczno-prywatnego ogłoszono 6 grudnia 2012 roku. Nie wpłynęła jednak żadna oferta firmy, która byłaby zainteresowana zaprojektowaniem i wybudowaniem minimum 30-tysięcznego obiektu.
Zdaniem architekta Jacka Ferdzyna decyzja o budowie stadionu o pojemności powyżej 30 tys. widzów była decyzją mało roztropną:
Po dwóch nieudanych przetargach władze miasta zmieniły koncepcję i w maju 2013 roku ogłoszono, że samorząd przekaże 151 mln zł brutto na zaprojektowanie i wybudowanie przy al. Piłsudskiego komunalnego czterotrybunowego stadionu na min. 18 tys. miejsc siedzących z zadaszonymi trybunami i przebudowę dróg wokół niego.
Akcja poparcia dla budowy stadionu.
W 2013 roku odbyła się akcja wspierająca budowę stadionu pod hasłem: „Stadion dla Widzewa tylko na Widzewie”. Był to rodzaj spontanicznej odpowiedzi wobec planów miejskich włodarzy, którzy rozważali inną lokalizację dla nowego stadionu, aniżeli tradycyjna przy al. Piłsudskiego.
10 maja 2013 odbyła się manifestacja pod Urzędem Miasta Łodzi przy ul. Piotrkowskiej 104, która zgromadziła ok. 1,5 tys. osób. Do głośnego wyrażenia swojego sprzeciwu skłoniło ich działanie władz Łodzi, które - ich zdaniem - były nieprzychylne budowie nowego stadionu przy al. Piłsudskiego. Demonstrujący kibice odczytali petycję do prezydent Zdanowskiej, w której dali wyraz swemu niezadowoleniu. Reprezentacja widzewskiej społeczności przekazała władzom miasta list, w którym zawarto przesłanie przeciwstawiające się próbom przeniesienia nowego stadionu w inne miejsce. Oto fragmenty listu:
W akcję włączyło się wiele osobistości ze świata sportu, filmu, muzyki, polityki i biznesu. Na listę poparcia wpisali się m.in. Andrzej Andrzejewski, Tadeusz Arłukowicz, Jacek Bąk, Michał Bąkiewicz, Daniel Bogusz, Andrew Bryniarski, Marek Citko, Ryszard Czerwiec, Andrzej Czyżniewski, Dariusz Dziekanowski, Jonathan Goulet, Cezary Grzesiuk, Wojciech Grzyb, Tomasz Jagodziński, Paweł Janas, Marek Koniarek, Sławomir Kowalewski, Jacek Krzynówek, Bogusław Kukuć, Sławomir Lachowski, Tomasz Łapiński, Maciej Małecki, Radosław Matusiak, Marek Matuszewski, Adam Marszałkowski, Czesław Michniewicz, Cezary Pazura, Dariusz Postolski, Władysław Puchalski, Mariusz Pudzianowski, Marcin Robak, Krzysztof Skiba, Witold Skrzydlewski, Euzebiusz Smolarek, Franciszek Smuda, Mirosław Szymkowiak, Mariusz Śrutwa, Piotr Świerczewski, Marcin Tarociński, Robert Telus, Ugo Ukah, Grzegorz Waranecki, Marek Wawrzynowski, Rafał Wiechecki, Paweł Wojtala, Zbigniew Wyciszkiewicz, Piotr Zelt.
Marek Koniarek, zdobywca największej liczby bramek w ekstraklasie w barwach Widzewa, wpisując się na listę poparcia umieścił następujące słowa:
Powołanie Komitetu Sterującego.
W lipcu 2013 miasto powołało Komitet Sterujący ds. Przebudowy Stadionu Miejskiego przy al. Piłsudskiego. W jego skład weszło dziewięć osób: Hanna Zdanowska – prezydent Łodzi (przewodnicząca Komitetu), Wojciech Rosicki – dyrektor Departamentu Prezydenta UMŁ (zastępca przewodniczącego), Małgorzata Belta – p.o. dyrektora Biura Do Spraw Inwestycji (sekretarz Komitetu), Rafał Markwant – radny Rady Miejskiej w Łodzi, Longina Lefik – p.o. dyrektora Wydziału Sportu, Grzegorz Nita – dyrektor Zarządu Dróg i Transportu, Radosław Podogrocki – dyrektor Miejskiego Ośrodka Sportu i Rekreacji oraz Agnieszka Barczyńska – radca prawny w biurze prawnym Departamentu Obsługi i Administracji UMŁ. Komitet nadzorował realizację inwestycji, m.in. poprzez dokonywanie okresowych ocen jej przebiegu. Jego rolą było także proponowanie możliwych do zastosowania rozwiązań w ramach projektu, koordynowanie działań poszczególnych wydziałów oraz ułatwianie współpracy z podmiotami zewnętrznymi, w tym m.in. z klubem i wykonawcami.
Przetarg.
W marcu 2014 łódzki magistrat ogłosił przetarg na zaprojektowanie i wybudowanie stadionu miejskiego przy al. marsz. J. Piłsudskiego 138 wraz z przebudową układu drogowego (postępowanie o udzielenie zamówienia publicznego prowadzone było w trybie przetargu nieograniczonego na podstawie ustawy z 29 stycznia 2004 – prawo zamówień publicznych). Przedmiotem zamówienia było wykonanie dokumentacji projektowej (wraz z uzyskaniem wszelkich niezbędnych pozwoleń) i robót budowlanych dla stadionu piłkarskiego o pojemności min. 15 tys. miejsc siedzących (należało go zaprojektować w taki sposób, aby możliwe było wybudowanie trybuny północnej w późniejszym czasie o pojemności min. 3 tys. miejsc siedzących na podstawie tej lub innej umowy) z zastrzeżeniem, iż w przypadku skorzystania przez zamawiającego z prawa opcji, docelowa pojemność wyniesie min. 18 tys. miejsc siedzących. Wykonawca inwestycji miał zostać wybrany według kryterium najniższej ceny. Zamawiający przeznaczył na sfinansowanie zamówienia kwotę 151 139 863, 25 zł. Wadium ustalono na 3,5 mln zł, a oferty można było składać do 28 kwietnia 2014.
Do przetargu zgłosiło się siedem podmiotów (otwarcie ofert 15 maja 2014). Pięć z nich zmieściło się w wyznaczonym pułapie cenowym. Poniżej pełna lista ofert złożonych w tym przetargu (ceny brutto):
Ostatecznie 9 czerwca 2014 przetarg na realizację inwestycji wygrało Przedsiębiorstwo Robót Mostowych Mosty-Łódź, które przedstawiło najkorzystniejszą ofertę (według kryterium najniższej ceny). Przedsiębiorstwo za wybudowanie obiektu z trzema trybunami wraz z przebudową układu dróg wokół niego oczekiwało 119,999 mln zł. Dodatkowo na 18 mln zł firma wyceniła postawienie czwartej, północnej trybuny. W sumie więc pełna inwestycja miała kosztować ok. 138 mln zł, co mieściło się w budżecie zaplanowanym przez miasto.
Zamawiający i opis przedmiotu zamówienia.
Zamawiającym wykonanie inwestycji były następujące podmioty:
Upoważnionym do przeprowadzenia postępowania i wyboru najkorzystniejszej oferty oraz zawarcia umowy w sprawie zamówienia publicznego w ich imieniu i na ich rzecz na podstawie Zarządzenia Nr 5779/VI/14 Prezydenta Miasta Łodzi z dnia 21 lutego 2014 zostało Miasto Łódź – Zarząd Dróg i Transportu (ZDiT).
Zgodnie ze specyfikacją istotnych warunków zamówienia (nr sprawy ZDiT-DZ.3321.18.2014) przedmiotem zamówienia publicznego było zaprojektowanie i wybudowanie stadionu miejskiego zlokalizowanego przy al. marsz. J. Piłsudskiego 138 w Łodzi (w miejscu dotychczas istniejącego obiektu) oraz przebudowanie układu drogowego wokół stadionu.
Czterotrybunowy zadaszony stadion (na min. 18 tys. miejsc siedzących) miał spełniać wymogi 3. kategorii w klasyfikacji UEFA i umożliwiać rozgrywanie wszystkich spotkań krajowych i meczów UEFA (poza finałami Ligi Mistrzów UEFA i Ligi Europy UEFA). Miał również spełniać wybrane wymagania w zakresie infrastruktury stadionowej FIFA, które zostały wyszczególnione w programie funkcjonalno-użytkowym. Obiekt powinien także umożliwiać pełnienie innych funkcji niż piłkarskie, np. organizacja imprez masowych, konferencji, rozgrywanie meczów rugby (zamawiający nie przewidywał dla stadionu pełnienia funkcji lekkoatletycznej ani żużlowej). Konstrukcja obiektu miała być prosta i nowoczesna (zachowywać właściwą relację między kosztami wybudowania i kosztami eksploatacji).
Zamawiający przekazał teren inwestycji w całości jako plac budowy i nie wymagał od wykonawcy zorganizowania miejsca do rozgrywek piłkarskich oraz do treningów dla sportowców na czas prowadzenia robót.
Podpisanie umowy na budowę.
24 lipca 2014 roku przedstawiciele Urzędu Miasta Łodzi i szefowie firmy Mosty-Łódź S.A. podpisali umowę na zaprojektowanie i wybudowanie nowego stadionu przy al. Piłsudskiego 138 oraz przebudowę układu drogowego wokół stadionu (umowa nr 333.88/DZ/2014). Dokument parafowali prezydent Łodzi Hanna Zdanowska, prezes Widzewa Sylwester Cacek, dyrektor ZDiT w Łodzi Grzegorz Nita oraz przedstawiciele Przedsiębiorstwa Robót Mostowych Mosty-Łódź S.A. – Joanna Skolimowska oraz Waldemar Wyszyński. Łódzka firma wygrała przetarg, proponując 138 mln zł za zaprojektowanie i wybudowanie czterotrybunowego stadionu wraz z przebudową węzła drogowego. Projekt budowlany i wykonawczy został zlecony "Pracowni architektonicznej Ferdzynowie". Zakończenie budowy zaplanowano na koniec listopada 2016 roku.
Projektant.
Koncepcję, projekt budowlany i wykonawczy nowego stadionu przygotowała "Pracownia architektoniczna Ferdzynowie" z Łodzi. W skład zespołu autorskiego weszli: Bożena Ferdzyn, Jacek Ferdzyn, Maria Pakuła-Tondys, Tomasz Krotowski, Artur Królewicz, Marcin Klepacz, Maciej Miarczyński i Michał Krajewski. Wcześniej firma była odpowiedzialna za inne projekty obiektów sportowych, m.in. hal powstających przy szkołach, jak i obiektów przeznaczonych do uprawiania sportu wyczynowego. Zajmowała się także projektowaniem obiektów mieszkalnych i przemysłowych.
Architekt Jacek Ferdzyn podkreślił, że Pracownia starała się stworzyć stadion unikatowy i charakterystyczny jedynie dla Widzewa:
Prezentacja wizualizacji stadionu.
30 października 2014 zaprezentowano wizualizację nowego stadionu. Oprócz przestrzennego modelu obiektu, przedstawiono także 8 płaskich makiet, na których m.in. można było zobaczyć, jak będzie wyglądał stadion z lotu ptaka oraz jego poszczególne elewacje. Uroczystego odsłonięcia makiet dokonała prezydent Łodzi – Hanna Zdanowska oraz prezes Widzewa – Sylwester Cacek i szef Mostów Łódź – Wojciech Pater.
Podpisanie aktu erekcyjnego.
3 czerwca 2015 odbyło się podpisanie aktu erekcyjnego i wmurowanie kamienia węgielnego pod budowę nowego stadionu. Akt erekcyjny został wmurowany w ścianę budowanej trybuny zachodniej. Do specjalnej tuby kibice włożyli także flagę Widzewa oraz odznaki klubowe. W uroczystości uczestniczyli m.in. Tomasz Trela (wiceprezydent Łodzi), Rafał Markwant (radny Rady Miejskiej), Sylwester Cacek (prezes Widzewa), Grzegorz Waranecki (jeden z udziałowców), Tomasz Figlewicz (prezes Stowarzyszenia OSK „Tylko Widzew”), a także trener pierwszej drużyny Wojciech Stawowy i reprezentacja piłkarzy.
Przebieg budowy.
Nowy stadion powstał w miejscu, w którym znajdował się poprzedni obiekt (boisko przesunięto 3 metry w kierunku wschodnim). Pierwsze prace rozpoczęto w styczniu 2015 od rozbiórki starej infrastruktury. Trwała ona do maja, kiedy to usunięto ostatni wał ziemny, stanowiący podstawę trybuny wschodniej.
30 marca 2015 Urząd Miasta Łodzi wydał firmie Mosty-Łódź S.A. pozwolenie na budowę stadionu przy al. Piłsudskiego 138. Była to pierwsza tego typu realizacja budowlana w historii łódzkiej firmy. O jej początkach mówił w wywiadzie Wojciech Pater, prezes Mostów:
Na początku maja, gdy trwały jeszcze ostatnie prace związane z rozbiórką, rozpoczęła się budowa nowego obiektu. Zgodnie z przyjętym harmonogramem trybuna zachodnia była pierwszą, na której zaczęto wylewać tzw. miękki beton oraz stawiać pierwsze ławy fundamentowe. Roboty żelbetowe ruszyły przed terminem, który wyznaczono na 4 maja. W drugiej połowie maja 2015 postawiono żurawie, co pozwoliło na rozpoczęcie prac konstrukcyjnych na trybunie głównej. Kolejne trybuny – południową, wschodnią i północną – budowano zgodnie z odwróconym ruchem zegara.
21 maja 2015 na placu budowy odkryto szczątki ludzkiego ciała. Znajdowały się one na terenie przeznaczonym pod budowę północnej trybuny. Do czasu wyjaśnienia sprawy prace budowlane wstrzymano. Na miejsce wezwano funkcjonariuszy, którzy przeprowadzili oględziny. Biegli stwierdzili, że kości mają kilkadziesiąt lat. W sytuacji, gdy wykluczono wątek kryminalny, policjanci zabezpieczyli teren, a na miejsce wezwano archeologa, który przeprowadził badania okolic znaleziska. Incydent nie wpłynął na kontynuowanie prac budowlanych.
26 sierpnia 2015 podczas wizytacji placu budowy przewodnicząca Komitetu Sterującego ds. Przebudowy Stadionu Miejskiego – Hanna Zdanowska – przedstawiła aktualny stan realizacji inwestycji oraz poinformowała o dodatkowych środkach jakie zostały przyznane przez władze miasta:
6 listopada 2015 na placu budowy znaleziono pocisk artyleryjski z czasów II wojny światowej. Niebezpieczny przedmiot, o średnicy 15 cm i długości ok. 50 cm, znajdował się po wschodniej stronie budowanego stadionu, w pobliżu ulicy Sępiej. Na miejsce wezwano funkcjonariuszy, którzy zabezpieczyli teren wokół wykopu, a następnie wezwali patrol saperski z jednostki wojskowej w Tomaszowie Mazowieckim. Prace budowlane wstrzymano jedynie w strefie bezpośrednio sąsiadującej z pociskiem. Sytuacja nie miała wpływu na harmonogram prac.
14 grudnia 2015 rozpoczęto montaż pierwszych płyt audytoryjnych z prefabrykatów na belkach grzebieniowych. Są to elementy widowni, na których później zamontowano krzesełka. Łącznie wyprodukowano 611 takich płyt (powtarzalnych kilkanaście sztuk, a unikalne przeznaczone do montażu na łukach stadionu). W połowie grudnia rozpoczęto także zwożenie na plac budowy elementów konstrukcji dachu stadionu.
26 stycznia 2016 rozpoczęto montaż dachu. Skręcone wcześniej na poziomie terenu elementy konstrukcji w postaci dźwigarów blachownicowych zaczęto zespalać z bryłą obiektu, umieszczając je na kotwiach dachowych. Łącznie na stadionie zamontowanych zostało 56 stalowych przęseł, których zadaniem jest utrzymywanie poszycia dachowego. Na dźwigarach zamontowano płatwie, na których rozpoczęto montaż dachu, czyli blach trapezowych i przezroczystego poliwęglanu. Prace rozpoczęto od trybuny zachodniej, na której umieszczono 22 dźwigary dachowe. Za produkcję oraz montaż ważącej 666 ton konstrukcji dachu oraz montaż kompletnego poszycia zadaszenia wszystkich trybun odpowiadała firma ADMT SA z Sokółki na Podlasiu.
1 lutego 2016 odbyła się na placu budowy konferencja prasowa. Podczas spotkania z dziennikarzami Włodzimierz Galus (przedstawiciel firmy Mosty-Łódź) omówił szczegółowo postęp prac:
2 marca 2016 rozpoczęto przebudowę układu komunikacyjnego wokół stadionu. Prace zapoczątkowano na ulicy Sępiej, która została przedłużona do nowego odcinka ul. Józefa. Gruntowa dotychczas droga zyskała jezdnię oraz chodniki. W następnej kolejności drogowcy zmodernizowali i przedłużyli ul. Józefa (do ul. Widzewskiej) oraz przebudowali ul. Tunelową (od al. J. Piłsudskiego do ul. Józefa), ul. Widzewską (między al. J. Piłsudskiego a torami kolejowymi) oraz rozbudowali al. J. Piłsudskiego (na odcinku od ul. Widzewskiej do ul. Niciarnianej). Na wszystkich drogach wymieniona została nawierzchnia, chodniki, sieci podziemne, pojawiły się nowe nasadzenia i oświetlenie. Dzięki robotom drogowym utworzono wokół stadionu ring drogowy, który poprawił komunikację publiczną, samochodową i pieszą, ułatwiając poruszanie się po tamtym rejonie. Największe zmiany wprowadzono na ul. Józefa, która przebiega obecnie po wiadukcie nad ul. Niciarnianą. To strategiczna trasa, ponieważ to właśnie od tej strony znajduje się wjazd na parking stadionu, który mieści 650 samochodów osobowych (21 miejsc jest dla osób niepełnosprawnych) i 9 autokarów. Łącznie przebudowano 2 km dróg wokół stadionu i posadzono ponad 200 drzew.
10 marca 2016 na trybunie zachodniej zamontowano pierwsze elementy poszycia dachowego, czyli blachę trapezową. Materiał dostarczył białostocki oddział firmy „Blachy Pruszyński”.
5 maja 2016 rozpoczęto układanie cegły klinkierowej. Specjalnie wypalany materiał ma różne odcienie i jest wizualnie postarzony. Ma to nawiązywać do historycznych elewacji budynków dawnej Łodzi oraz oddawać robotniczy charakter nie tylko miasta, ale i samego klubu. Klinkier położono na dwóch łukach trybuny zachodniej od strony ul. Tunelowej i al. Piłsudskiego. Cegły były wytwarzane ręcznie przez firmę z Dąbrówki, która w podobny sposób produkowała je również dla obiektów zabytkowych.
18 maja 2016 położono pierwsze płyty poliwęglanowe na zadaszeniu stadionu. Przezroczyste arkusze przykręcono do konstrukcji stalowej zwanej „zetką”. Płyty przykryły wewnętrzny obwód dachu, dając dostęp promieni słonecznych do boiska. Pokrycie całości zadaszenia płytą poliwęglanową wyniosło ok. 2 tys. m² (formatki w wymiarze 5,30 m × 1,05 m, grubość 16 mm). Prace nad zadaszeniem zakończyły się w sierpniu.
20 maja 2016 rozpoczęto prace montażowe przy oświetleniu boiska. Pierwsze jupitery zamontowano na trybunie południowej na konstrukcji stalowej w kształcie trapezu.
Pod koniec maja 2016 rozpoczęto porządkowanie i przygotowanie terenu pod przyszłe pole do gry. We wrześniu zainstalowano system podgrzewający i nawadniający murawę, a w październiku ułożono warstwę nośną, a następnie rolki trawy dostarczone z plantacji z Czarnocina (tamtejsza plantacja dostarczała nawierzchnie m.in. na Stadion Narodowy w Warszawie). Układaniem naturalnego boiska, z podgrzewaniem, nawadnianiem i odpowiednim drenażem, zajmowała się firma Greenboss z Poznania, znana dotąd z pielęgnacji murawy na INEA Stadionie w Poznaniu. W październiku ułożono także wokół boiska opaskę z trawy sztucznej. Producentem syntetycznej nawierzchni była firma Dywilan z Łodzi. Opaska pokryła w całości około 2 tys. m² powierzchni (wysokość runa 20 mm, szerokość rolki 4 m, długość 25 m).
10 czerwca 2016 rozpoczęto na trybunie północnej prace związane z częścią demontażową. Stalowa konstrukcja (dająca się przenosić do magazynów stadionu bez użycia urządzeń dźwigowych) ma umożliwiać ustawienie w jej miejscu sceny służącej do organizacji imprez innych niż mecze piłkarskie, np. koncertów muzycznych.
14 czerwca 2016 rozpoczęto za trybuną wschodnią, na terenie dawnego boiska bocznego, budowę parkingu. Parking ma liczyć ok. 660 miejsc dla samochodów osobowych (w tym 108 miejsc VIP) oraz 9 stanowisk autokarowych.
28 czerwca 2016 od strony al. Piłsudskiego, gdzie znajduje się trybuna południowa, zamontowano pierwsze elementy stalowej siatki elewacyjnej.
Na początku lipca 2016 rozpoczęto montaż ponad 18 tys. składanych krzesełek. Czerwonymi siedziskami wypełniono najpierw trybunę południową, w liczbie ponad trzech tysięcy, a następnie zamontowano resztę na pozostałych częściach stadionu. Na trybunie wschodniej − vis-a-vis VIP-owskiej − umieszczono także białe i czarne, z których utworzono napis „Widzew”. Było to nawiązaniem do starego obiektu, gdzie również na wschodzie widniał taki napis, choć o innym kroju i kolorystyce. Duży biały napis z czarnym cieniem został opracowany przez internautów i zastąpił ten, który pierwotnie zaprojektowali architekci. Wzorowano się na epigrafie ze stadionu Anfield (trybuna The Kop). Krzesełka dostarczyła Forum Seating należąca do krośnieńskiej Grupy Nowy Styl. Wybrano model tzw. "Stuttgart", który swą nazwę zawdzięcza montażowi po raz pierwszy właśnie w Stuttgarcie, na Mercedes-Benz Arenie.
Na przełomie sierpnia i września 2016 zamontowano 2 ekrany reklamowe LED/telebimy (po jednym w południowo-zachodnim i północno-wschodnim narożniku).
1 września 2016 rozpoczęto wewnątrz trybuny zachodniej prace związane z obszerną salą bankietową z widokiem na płytę boiska. Sala otrzymała podłoże wyłożone parkietem.
3 lutego 2017 podpisano tzw. protokół końcowy i doszło do oficjalnego przekazania nowego stadionu miastu Łódź przez wykonawcę tej inwestycji, czyli firmę „Mosty-Łódź”. Dzięki temu zarządzanie obiektem rozpoczęła Miejska Arena Kultury i Sportu, która została operatorem stadionu (na mocy uchwały Rady Miejskiej z 16 listopada 2016). Do przekazania stadionu doszło ponad dwa miesiące po wstępnym terminie ukończenia budowy, zaplanowanym na koniec listopada 2016. Prace przeciągnęły się z powodu dodatkowych zadań i niezależnego od wykonawcy opóźnienia nowej stacji transformatorowej przy stadionie.
Koszt budowy.
Całkowity koszt budowy stadionu na Widzewie, wraz z przebudową kilku sąsiadujących z nim ulic (Sępią, Widzewską, Piłsudskiego, Józefa i Tunelową), linii wysokiego napięcia oraz dodatkowymi zadaniami wyniósł 153 mln zł. Sam stadion kosztował 124 mln zł, co daje w przeliczeniu na jedno miejsce/krzesełko ok. 6900 zł brutto (dla porównania koszt jednego miejsca na Stadionie Narodowym wyniósł 32500 zł). Budowa obiektu została sfinansowana z budżetu miasta Łodzi.
Na niski koszt budowy złożyło się kilka czynników. Jednym z najważniejszych był wybór wykonawcy. Zwycięzca przetargu, firma Mosty-Łódź, swoją siedzibę miała w Łodzi, co pod względem logistycznym znacząco wpłynęło na koszty. Sprzęt, biura i pracownicy byli na miejscu, a w trakcie budowy stadionu firma realizowała w okolicy inną kluczową inwestycję, jaką był drugi etap budowy trasy W-Z. Nie było zatem żadnego problemu ze stworzeniem odpowiedniego zaplecza.
Kolejnym istotnym czynnikiem była formuła realizacji inwestycji – „zaprojektuj i wybuduj”. Wykonawca miał spore pole manewru przy ustalaniu tego, jak ma wyglądać nowy obiekt, z jakich materiałów ma być zbudowany i co powinien zawierać. Nie bez znaczenia był też fakt, że minął w Polsce okres bumu na budowanie stadionów, które powstawały głównie przed Mistrzostwami Europy w Piłce Nożnej w 2012. Na rynku było wiele firm posiadających odpowiednie referencje, a Łódź była jednym z ostatnich dużych miast, w którym nie powstał jeszcze nowoczesny stadion.
Operator i główny użytkownik obiektu.
Za zarządzanie obiektem oraz zapewnienie przychodów umożliwiających pokrycie kosztów, odpowiada oficjalny operator stadionu – Miejska Arena Kultury i Sportu (na mocy uchwały Rady Miejskiej z 16 listopada 2016).
Głównym użytkownikiem obiektu jest stowarzyszenie RTS Widzew Łódź, które przy al. Piłsudskiego 138 ma swoją siedzibę. Na mocy umowy z 7 marca 2017 pomiędzy Widzewem a miejską spółką MAKiS, klub ma prawo wynajmować nowy stadion nie tylko w dniach meczowych, ale także na stałe korzystać z obiektu, jego zaplecza, powierzchni biurowych oraz komercyjnych (m.in. specjalnych lóż VIP-owskich, tzw. skyboxów). 13 marca 2017 na stadionie swoją działalność zainaugurował oficjalny sklep stacjonarny Widzewa Łódź (od 22 września 2017 w nowym, większym lokalu).
Uroczyste otwarcie stadionu.
18 marca 2017 odbyło się oficjalne otwarcie nowego stadionu przy al. Piłsudskiego 138. Po symbolicznym przecięciu wstęgi przez prezydent Łodzi Hannę Zdanowską wraz z członkami zarządu RTS Widzew, na murawę zaproszono byłych piłkarzy łódzkiego klubu, w których imieniu krótko przemówili Józef Młynarczyk, Zbigniew Boniek oraz Wiesław Wraga. Ten ostatni zastąpił zmarłego Marka Piętę na stanowisku prezesa Stowarzyszenia Byłych Piłkarzy Widzewa. Zasłużeni piłkarze odbyli rundę honorową wokół boiska, podczas której dziękowano im owacją na stojąco. W tym czasie na środku boiska płonęła jedna raca, która miała przypominać o zmarłych już wielkich piłkarzach klubu.
W ramach uroczystości wręczono statuetkę „Widzewiaka Roku”. Otrzymał ją łódzki radny Rafał Markwant, który od wielu lat wspierał inicjatywę powstania nowego stadionu na Widzewie. Przekazano także prawa do odtwarzania utworu „Taniec Eleny”. Potwierdził to obecny na meczu autor utworu – Michał Lorenc. Kompozytor nie krył zadowolenia z faktu, że motyw muzyczny, pochodzący ze ścieżki dźwiękowej do filmu „Bandyta”, na stałe towarzyszy wyjściom piłkarzy Widzewa na mecze rozgrywane przy al. Piłsudskiego. Ceremonię otwarcia zakończył pokaz fajerwerków za trybuną wschodnią.
Inauguracyjny mecz piłkarski rozegrały drużyny Widzewa Łódź i Motoru Lubawa. Spotkanie – w ramach 19. kolejki rozgrywek III ligi – zakończyło się zwycięstwem gospodarzy 2:0 (1:0). Historycznego, pierwszego gola na nowym stadionie zdobył w 23. minucie Mateusz Michalski, a w doliczonym czasie gry wynik ustalił Daniel Mąka. Mecz obserwowało z trybun 17 443 widzów. To rekord frekwencji w Polsce na spotkaniu III ligi (czwartym poziomie rozgrywkowym). Na obiekcie pojawiło się ponad 150 dziennikarzy, będących przedstawicielami najważniejszych mediów w kraju. Nie zabrakło również gości zza granicy, m.in. przedstawicieli mediów z Niemiec i Rosji.
Konstrukcja i wyposażenie.
Nowy stadion Widzewa jest dość nietypowy. Jego cechą charakterystyczną jest otwartość – nie został odgrodzony od miasta żadnym wysokim parkanem. Wyróżnia się także elewacją trybuny głównej (zachodniej). Szkło i beton architektoniczny łączą się wizualnie z klinkierem, nawiązującym luźno do przemysłowej architektury Łodzi oraz do brytyjskich korzeni klubu. Środkową część elewacji stanowi wykusz o ścianie osłonowej wykonanej z płyt włóknowo-cementowych. Środek wykusza umieszczony został dokładnie na osi ulicy św. Kazimierza, prowadzącej prostopadle do zachodniej trybuny stadionu. Pozostałe trybuny wykonano w surowej konstrukcji żelbetowej, osłoniętej gęstą stalową, ocynkowaną siatką.
Obiekt posiada jednopoziomowe trybuny o pojemności 18018 miejsc siedzących. Widownia została całkowicie zadaszona, przy czym wewnętrzny pas o szerokości 5,5 m wykonano z materiału przeziernego (arkusze płyt poliwęglanowych).
W narożach stadionu (południowo-zachodnim i północno-wschodnim) umieszczono dwa wielkoformatowe ekrany LED (telebimy) widoczne dla wszystkich kibiców. System tablic opartych na technologii LED full color zrealizowała firma Flexvision. Tablice mogą służyć nie tylko do prostej prezentacji wyników drużyn czy czasu spotkania. Dzięki połączeniu ekranów LED full color z dedykowanym oprogramowaniem możliwa jest m.in. prezentacja drużyn, składów sędziowskich i wizerunków zawodników, a także wykorzystanie ich jako nośnika reklamowego lub informacyjnego, emitując istotne komunikaty i treści w formie dynamicznych filmów wideo. Ponadto tablice wyników posiadają wysoką częstotliwość odświeżania, co umożliwia transmisję wysokiej jakości obrazu przy użyciu kamer telewizyjnych.
Boisko piłkarskie o wymiarach 105 m x 68 m jest wykonane z trawy naturalnej. Nawierzchnia całej płyty boiska ma wymiary 139,60 m x 83,30 m (wielkość murawy wynika z potrzeb rozgrywania meczów rugby). Murawa wyposażona w systemy nawadniania, drenażu i podgrzewania jest zgodna z wymaganiami UEFA i PZPN dotyczącymi murawy naturalnej stosowanej na boiskach piłkarskich. W obrębie pól bramkowych boiska ułożono darń o grubości ok. 5 cm, ze wzmocnieniem w postaci maty (syntetycznej wykładziny tkanej) przygotowanej i przeznaczonej jako wzmocnienie trawy naturalnej.
Zgodnie z Projektem Funkcjonalno-Użytkowym odległość między boiskiem a trybunami wynosi 8 m od trybun wschodniej i zachodniej oraz 13 m za bramkami. Wymusza to konieczność dostosowania placu gry nie tylko do rozgrywek piłkarskich, ale również do rugby (na starym stadionie pierwszy rząd krzesełek na trybunie „C” (wschodniej) oddalony był od linii bocznej boiska o 8,15 m, a na trybunie „D” (południowej) o 17,7 m od linii końcowej).
Oprócz spotkań piłkarskich i rugby, na stadionie istnieje również możliwość organizowania koncertów muzycznych. W tym celu trybunę północną zaprojektowano jako częściowo demontowalną, by w pustej przestrzeni była możliwość umieszczania koncertowej sceny.
Stadion formalnie spełnia wymogi 3. kategorii w klasyfikacji UEFA, z możliwością dostosowania do wyższej. Wszystkie kryteria szczegółowe dla stadionu 4. kategorii są spełnione, z wyjątkiem tych dotyczących odpowiedniej liczby miejsc parkingowych oraz powierzchni dla wozów reporterskich.
Trybuna A.
Trybuna reprezentacyjna („A”) składa się z czterech poziomów użytkowych. Na parterze zlokalizowano wejścia dla zawodników, dziennikarzy, widzów VIP, personelu i obsługi z holami recepcyjnymi i akredytacyjnym. Większość powierzchni przeznaczona jest na zespoły szatniowe zawodników (oddzielne dla seniorów oraz drużyn juniorskich) z uzupełniającymi elementami funkcjonalnymi, takimi jak toalety, prysznice, sale do rozgrzewki (pomieszczenia z miękkimi ścianami, parkietem na podłodze i sufitem zabezpieczonym siatką), pomieszczenia dla trenerów, kontroli antydopingowej, pokoje dla delegatów meczowych i sędziów (w tym oddzielna szatnia dla kobiet-arbitrów), strefa odnowy biologicznej (m.in. dwie sauny, wanny do hydromasażu, pokój do masażu). Znalazło się również miejsce na salę konferencyjną oraz siłownię, dostępną zarówno z zespołu szatniowego drużyny gospodarzy, jak i bezpośrednio z głównego korytarza – poprzez recepcję. Takie rozwiązanie umożliwia niezależne, komercyjne wykorzystanie tego elementu funkcjonalnego.
Na pierwszym piętrze skrzydło południowe zajmują pomieszczenia administracyjne i część sanitariatów dla widzów, a skrzydło północne fragment kuchni centralnej z rozdzielnią i zmywalnią dla strefy VIP oraz część sanitariatów dla widzów. Środkowy fragment pierwszego piętra zajmuje obszerna sala bankietowa z widokiem na płytę boiska i lobby bar VIP. Z sali bankietowej są bezpośrednie wyjścia na trybunę VIP.
Na drugim piętrze skrzydło południowe zajmują pomieszczenia administracyjne, a w skrzydle północnym zlokalizowano podstawową część kuchni centralnej, z rozdzielnią i zmywalnią dla strefy SUPERVIP. Środkowa część drugiego piętra przeznaczona jest dla gości SUPERVIP, przy czym odcinek ok. 100 m zajmują loże/skyboxy (łącznie obiekt posiada 24 loże VIP-owskie, a największą z nich jest loża prezydencka). Z tego poziomu zaprojektowano bezpośrednie wejście na trybunę SUPERVIP. Skyboxy na stadionie są dostępne do wynajmu zarówno z pełnym dostępem na co dzień i możliwością korzystania z pomieszczenia jako z biura, jak i w formie wynajmu na całą rundę rozgrywek piłkarskich oraz na pojedyncze mecze (w 2017 Stowarzyszenie RTS Widzew Łódź dysponowało 18 takimi pomieszczeniami). Przed każdym skyboxem znajdują się dwa rzędy ok. 10-12 krzesełek, dostępnych na wyłączność dla najmujących pomieszczenie. Fotele posiadają podwyższony standard siedzeń – z miękkim oparciem oraz podłokietnikami. Uzupełniającą funkcję tego poziomu stanowią dwie sale konferencyjne.
Na trzecim piętrze zlokalizowano trybunę prasową, osiem pomieszczeń komentatorskich, dwa studia TV. Miejsca dla komentatorów są wytłumione, a zaplecze techniczne przystosowane do tego, by możliwe było nadawanie obrazu nawet w jakości SuperHD. Na najwyższym piętrze stadionu znalazł się również obszerny zespół dla służb nadzorujących bezpieczeństwo widowiska oraz miejsce na główną stadionową kamerę. Skrajne części widowni stanowią sektory rodzinne w układzie dwupoziomowym z niezbędną infrastrukturą.
Trybuny B, C i D.
Podstawowe trybuny – „B” (północna), „C” (wschodnia) i „D” (południowa) – składają się z dwóch poziomów użytkowych. Na parterze znajdują się kontrolowane poprzez zespoły kołowrotów wejścia dla widzów oraz po dwa zespoły pomieszczeń komercyjnych pod wynajem (w trybunach „C” i „D”) i pomieszczenia magazynowo-garażowe (w trybunie „B”). Pierwsze piętro zajmują sanitariaty i punkty gastronomiczne połączone zewnętrzną promenadą, z której widoczny jest teren wokół stadionu. Elewację promenady stanowi stalowa siatka.
Widownia tych trybun jest jednopoziomowa z 25 rzędami, a womitoria (przejścia w trybunie łączące zewnętrzne ciągi komunikacyjne z widownią) umieszczono w połowie ich wysokości. Głębokość rzędów wynosi 87 cm, a zmienna wysokość 38–44 cm. Wejścia i wyjścia z trybun oraz zespoły sanitariatów i kiosków gastronomicznych rozmieszczone zostały w sposób umożliwiający podział widowni na zespoły wydzielonych sektorów o pojemności poniżej 2500 widzów.
Zachodnia część trybuny północnej została przeznaczona dla kibiców drużyny przyjezdnej w ilości 5% całkowitej pojemności stadionu (ok. 900 osób). Strefę buforową sektora kibiców gości od strony zachodniej stanowi północno-zachodni wjazd na płytę, a od strony wschodniej wydzielony fragment widowni. Wzdłuż wydzielenia poprowadzono dodatkowe schody umożliwiające interwencję służb porządkowych lub policji.
W marcu 2017 na trybunie D („Pod Zegarem”) zamontowano podest (tzw. „gniazdo”), na którym znalazły się miejsca dla osób prowadzących doping oraz obsługujących bębny. Ocynkowana, odporna na warunki atmosferyczne konstrukcja, ważąca ok. tony, została wykonana przez pracowników „Mostów-Łódź”.
LV Bet Sport Bar.
17 lipca 2017 nastąpiło oficjalne otwarcie pierwszego stacjonarnego punktu firmy bukmacherskiej LV Bet w Łodzi. Lokal o powierzchni ponad 120 m² usytuowano w podcieniach trybuny południowej („D”), z bezpośrednim wejściem z zewnętrznego ciągu pieszo-jezdnego okalającego stadion. Oprócz zakładów bukmacherskich w lokalu znalazł się również punkt gastronomiczny „Sport Bar”.
Sklep Widzewa.
22 września 2017 zainaugurował swoją działalność w nowym miejscu oficjalny sklep klubowy Widzewa. Lokal o powierzchni ponad 120 m² usytuowano w podcieniach trybuny południowej („D”).
W uroczystej ceremonii otwarcia sklepu wzięli udział pracownicy klubu, gości honorowi (w tym byli i obecni piłkarze) oraz przedstawiciele mediów. Obiekt poświęcił kapelan łódzkiego sportu, ksiądz Paweł Miziołek, a wszystkich zgromadzonych uroczyście przywitał prezes Widzewa, Przemysław Klementowski.
Wydarzenia.
Piłka nożna.
Na stadionie w Łodzi swoje mecze ligowe i pucharowe (krajowe i europejskie) rozgrywała drużyna Widzewa Łódź. Obiekt był również areną spotkań międzynarodowych reprezentacji Polski, a także meczów finałowych w Pucharze Polski. W 2019 roku stadion był jedną z aren mistrzostw świata U–20 w Polsce. Odbyło się na nim sześć meczów grupowych, 2 mecze 1/8 finału, dwa mecze ćwierćfinałowe oraz finał w którym reprezentacja Ukrainy pokonała reprezentację Korei południowej 3:1.
Mecze Widzewa w europejskich pucharach.
Do połowy lat 80. stadion RTS-u nie posiadał sztucznego oświetlenia. Pojemność trybun też nie była zadowalająca. Z tego powodu spotkania w europejskich pucharach (Puchar UEFA i Puchar Mistrzów) w latach 1977-1984 (z wyjątkiem potyczki z Aarhus GF) rozegrane przez Widzew w roli gospodarza nie odbyły się przy ul. Armii Czerwonej 80. Wiele meczów dzięki którym łódzki klub zdobył popularność, m.in. z Manchesterem City i United, Liverpoolem czy Juventusem, rozegranych zostało przy al. Unii, na obiekcie ŁKS-u, czasami przy nadkomplecie publiczności – mecze z "The Reds" oraz z "Juve" w 1983 obserwowało po ok. 40 tys. osób (chętnych do obejrzenia meczu z Liverpoolem było ok. 200 tys.).
Pierwszy mecz pucharowy na starym stadionie Widzewa odbył się 20 września 1984 roku. RTS w obecności 15 tys. widzów pokonał wówczas w 1/32 finału Pucharu UEFA duński Aarhus GF 2:0 (1:0). Pierwszą bramkę w 21 minucie strzelił Dariusz Dziekanowski z karnego, który został podyktowany po dotknięciu piłki ręką przez duńskiego obrońcę. Po przerwie efektownym szczupakiem w 52 minucie wynik meczu ustalił Tadeusz Świątek. Po awansie do 1/16, a następnie 1/8 finału, mecze zostały rozegrane na ŁKS-ie, odpowiednio z Borussią Mönchengladbach oraz Dynamem Mińsk.
Od kolejnego sezonu wszystkie spotkania w europejskich rozgrywkach organizowane były już na macierzystym obiekcie. Włodarzom klubu udało się załatwić maszty oświetleniowe ze stadionu dożynkowego w Pile, dzięki czemu 2 października 1985 łodzianie mogli zagrać w blasku jupiterów spotkanie 1/16 finału Pucharu Zdobywców Pucharów z prowadzonym przez Juppa Derwalla tureckim Galatasaray Stambuł. Gospodarze wygrali 2:1 (widzów: 15 tys.). Prowadzenie miejscowym już w 30 sekundzie spotkania dał Wiesław Cisek. Drugiego gola w 95 minucie strzelił Jerzy Leszczyk. Łodzianie mieli też karnego, którego nie wykorzystał Włodzimierz Smolarek. Niestety wygrana nie pozwoliła awansować (w pierwszym meczu w Turcji Widzew przegrał 0:1).
Następne mecze pucharowe na stadionie RTS to rok 1986 i Puchar UEFA. 1 października – w 1/32 finału – znów zanotowano zwycięstwo, tym razem 1:0 nad austriackim LASK Linz (widzów 15 tys.). Bramkę w 56 minucie zdobył Wiesław Wraga, który otrzymał podanie od Kamińskiego, wymanewrował obrońcę i nie dał szans reprezentacyjnemu bramkarzowi Austrii – Lindenbergerowi.
W kolejnej rundzie bramki w Łodzi nie padły. 22 października – w 1/16 finału – Widzew zremisował 0:0 z niemieckim Bayer Uerdingen (widzów 10 tys.). W 69 minucie karnego po faulu na Wradze nie wykorzystał Kazimierz Putek. Porażka w rewanżu 0:2 wyeliminowała łodzian z dalszych rozgrywek.
Na kolejny mecz trzeba było czekać sześć lat. 16 września 1992 roku – w 1/32 finału Pucharu UEFA – Widzew zmierzył się z jedną z najlepszych drużyn Bundesligi – Eintrachtem Frankfurt, w którym występowali wówczas m.in. reprezentanci drużyny narodowej – bramkarz Uli Stein oraz pomocnicy Uwe Bein i Ralf Falkenmayer, a także piłkarz światowego formatu, król strzelców Bundesligi z 1993 i 1994, Anthony Yeboah. Widzewiacy zremisowali z niemieckim zespołem 2:2 (2:0), prowadząc do przerwy po bramkach Bogdana Jóźwiaka w 20 min. i Marka Koniarka w 27 (widzów 11 tys.). W drugiej połowie łódzcy napastnicy niestety pudłowali, a dwie bramki zdobyli zawodnicy Eintrachtu (Yeboah w 68 i Wolf w 83). Klęska we Frankfurcie 0:9, najdotkliwsza w historii startów widzewiaków w europejskich pucharach, sprawiła, że znów nie udało się wyeliminować niemieckiej drużyny.
Po trzech latach przerwy Widzew rozpoczął rozgrywki pucharowe od rundy wstępnej Pucharu UEFA, w której trafił na walijski Bangor City. Po zwycięstwie na wyspach 4:0 (2:0) rewanż w Łodzi był tylko formalnością. 22 sierpnia 1995 Widzew przypieczętował awans do następnej rundy pokonując rywali z północnej Walii 1:0 po bramce Bogdana Pikuty w 83 min. (widzów: 4 tys.).
W 1/32 finału czekał na łodzian kolejny rywal, ukraiński klub – Czornomoreć Odessa. Pierwszy mecz w Odessie zakończył się porażką 0:1. W rewanżu 26 września w obecności 9 tys. widzów widzewiacy wygrali w takim samym stosunku (bramka: Andrzej Michalczuk 81') i o awansie decydowała seria rzutów karnych. Gospodarze po czwartym strzale wygrywali 4:2 i byli o krok od sukcesu. Piłkę na awans miał Marek Koniarek, ale nie wykorzystał jedenastki i wszystko się odmieniło. Kolejne pudło Marka Bajora kosztowało łodzian porażkę 5:6.
Rok później, po zdobyciu trzeciego w historii klubu mistrzostwa kraju, łodzianie rozpoczęli rywalizację w Lidze Mistrzów od rundy wstępnej. Los zdecydował, że przeciwnikiem Widzewa na tym etapie został mistrz Danii – Brøndby IF. Pierwszy mecz odbył się 7 sierpnia 1996 w Łodzi. Na odnawianym w tym czasie stadionie nowo zakupieni gracze (Jacek Dembiński 64' i Sławomir Majak 73') dali gospodarzom wygraną 2:1 (widzów: 12 tys.). Po dramatycznym rewanżowym meczu w Kopenhadze – przegranym 2:3 – Widzew awansował do fazy grupowej tych prestiżowych rozgrywek. W wyniku losowania czerwono-biało-czerwoni trafili do grupy B, która była jedną z najsilniejszych w tej edycji Champions League. Łodzian czekały starcia z najlepszą – jak się potem okazało – drużyną Europy, czyli mistrzem Niemiec Borussią Dortmund, oraz mistrzem Hiszpanii Atlético Madryt, który pozostawił w pokonanym polu takie potęgi jak Real Madryt i FC Barcelona. Stawkę uzupełniał utytułowany mistrz Rumunii, Steaua Bukareszt, czyli pierwszy klub z Europy Wschodniej, który kilka lat wcześniej zdobył Puchar Europy.
Jako pierwsza na mecz fazy grupowej Ligi Mistrzów przyjechała do Łodzi drużyna Atlético Madryt. 25 września 1996, tak jak każdego kolejnego wieczora gdy miasto gościło te elitarne rozgrywki, obficie padał deszcz, co przy braku zadaszenia psuło komfort oglądania spotkań. Niemniej jednak na stadionie zjawił się komplet widzów – oficjalnie 18 tys, nieoficjalnie ponad 20 tys.. Tuż przed rozpoczęciem meczu wydawało się, że stadion jest już właściwie pełen. Tymczasem przed bramami stał jeszcze tłum ludzi oczekujących na wejście. Specyfika ówczesnego stadionu Widzewa polegała jednak na tym, że znajdujące się na nim jeszcze w tym czasie ławki, oraz zlokalizowane za bramkami miejsca stojące, pozwalały na to, aby w razie potrzeby „upchnąć” na trybunach pokaźną, dodatkową ilość widzów. Jeśli chodzi o aspekt sportowy spotkania, to głównym problemem drużyny Widzewa była absencja kapitana zespołu, jednego z najlepszych wówczas obrońców w Polsce, Tomasza Łapińskiego. Z powodu kontuzji nie mógł też wystąpić rozgrywający Ryszard Czerwiec. Niestety, widzewiacy odczuli to bardzo boleśnie, doznając porażki 1:4 (1:2). Ozdobą meczu było uderzenie Marka Citki w 44 minucie z odległości ponad 40 m i skutecznie przelobowanie bramkarza Moliny (bramka została później wybrana najpiękniejszym golem w prestiżowym wówczas plebiscycie telewizji Eurosport). Z pozytywów spotkania można także wymienić pomeczowe słowa trenera rywali, Radomira Anticia, który oczarowany dopingiem łódzkiej publiczności stwierdził, że „Widzew i Łódź zasługują na Ligę Mistrzów”.
Miesiąc później (30 października) w Łodzi, w obecności 8 tys. widzów, doszło do potyczki z drużyną rumuńską. Powrócili rekonwalescenci i Widzew wreszcie mógł zagrać w pełnowartościowym składzie, co przełożyło się zarówno na lepszą grę, jak i wynik. Po wcześniejszym zmarnowaniu kilku dobrych okazji, w 40 minucie swojego gola zdobywa Sławomir Majak. Zaraz po przerwie, w 48 minucie, jedną z najpiękniejszych bramek w tej edycji Ligi Mistrzów, strzałem z ponad 18 metrów, strzela Ryszard Czerwiec. Pada również trzecia bramka, zdobyta przez Marka Citkę, ale jeden z nieodpowiedzialnych kibiców wrzucił na boisko drugą piłkę i sędzia gola anulował. Ostatecznie Widzew wygrywa 2:0.
20 listopada 1996 odbyło się ostatnie jak dotąd spotkanie fazy grupowej Ligi Mistrzów w Łodzi. 18 tys. przybyłych widzów oglądało zacięty mecz z Borussią Dortmund, w którym najpierw w 14 minucie na prowadzenie wyszli Niemcy, by utracić je już po niecałej minucie. Na bramkę Lamberta błyskawicznie, strzałem głową, odpowiedział Jacek Dembiński. Pięć minut później ten sam piłkarz wyprowadził już Widzew na prowadzenie. Technicznym strzałem przelobował zarówno obrońców Borussii, jak i będącego wtedy poza polem karnym bramkarza Stefana Klosa. W 65 minucie sędzia nie zauważył faulu Jürgena Kohlera na Majaku. Niemiec zdobył wówczas wyrównującą bramkę, ustalając wynik spotkania na 2:2. Lider polskiej ekstraklasy stoczył wyrównany pojedynek, o czym świadczy także wypowiedź obrońcy Borussii, wielokrotnego reprezentanta Niemiec, Kohlera: „Jesteśmy zadowoleni z remisu. Widzew to dobra drużyna, a dzisiaj zagrała na świetnym poziomie”. Niestety, po tym remisie mistrzowie Polski utracili szanse na awans do dalszej fazy gier. Ostatecznie zakończyli swoją przygodę w Lidze Mistrzów na trzecim miejscu w grupie B.
W 1997 łodzianie ponownie okazali się najlepsi w Polsce i w rundzie wstępnej Ligi Mistrzów los przydzielił za rywala azerskie Neftçi PFK (gdy istniał ZSRR klub występował w tamtejszej wyższej lidze przez 27 sezonów, w 1966 znalazł się nawet na podium mistrzostw Związku Sowieckiego, ale od 1992 drużyna rozpoczęła grę w rodzimej lidze azerbejdżańskiej). W pierwszym wyjazdowym spotkaniu Widzew pokonał rywala z Baku 2:0. 30 lipca 1997 w meczu rewanżowym w Łodzi widzewiacy rozgromili przybyszów z Półwyspu Apszerońskiego aż 8:0 (5:0), co było historycznym, rekordowym wyczynem miejscowych piłkarzy w europejskich pucharach (bramki: Piotr Szarpak 5' 70' i 76', Andrzej Kobylański 8', Marcin Zając 15', Jacek Dembiński 24' i 29', Alexandru Curtianu 67', widzów: 7 tys.).
W następnej rundzie eliminacyjnej los skojarzył łódzką drużynę z naszpikowaną światowymi gwiazdami futbolu Parmą. We włoskiej drużynie grali m.in. jeden z najlepszych bramkarzy świata Gianluigi Buffon, doskonali reprezentacyjni obrońcy Włoch i Francji – Fabio Cannavaro i Lilian Thuram, ofensywny argentyński pomocnik Roberto Sensini, kolejny reprezentant Włoch pomocnik Dino Baggio oraz reprezentacyjni napastnicy Argentyny i Włoch – Hernán Crespo i Enrico Chiesa. Trenerem był Carlo Ancelotti, który w późniejszych latach (2003 i 2007), już jako selekcjoner A.C. Milan, wygrał Ligę Mistrzów. Dla piłkarzy z północnych Włoch była to pierwsza konfrontacja z zespołem znad Wisły. Mecz rozgrywany w Łodzi 13 sierpnia toczył się w szybkim tempie, a zgromadzeni na stadionie kibice w liczbie 18 tys. nie mogli narzekać na brak wrażeń. Niestety Widzew uległ 1:3 (0:1), a jedyną bramkę dla łodzian strzelił w 53 minucie Andrzej Michalczuk, po rajdzie Zająca i asyście Dembińskiego. Druga porażka w rewanżu sprawiła, że trzeba było się pożegnać z myślą o ponownym udziale w fazie grupowej LM.
Tak się złożyło, że ze względu na regulaminowe nowinki piłkarze z al. Piłsudskiego mogli startować dalej. Nowe przepisy UEFA mówiące o tym, że przegrywający w decydującej rozgrywce o Champions League będzie grał w I rundzie Pucharu UEFA, pozwoliły RTS-owi, jako pierwszemu polskiemu klubowi, na udział w dwóch europejskich pucharach klubowych w tym samym sezonie. Przeciwnikiem Widzewa było włoskie Udinese Calcio, któremu łódzki klub także nie sprostał. Co prawda 16 września w Łodzi udało się zwyciężyć 1:0 (bramka: Daniel Bogusz 63', widzów: 8 tys.), lecz w rewanżu piłkarze z Udine okazali się lepsi i wygrali 3:0.
Rok 1999 to siódmy tytuł wicemistrza Polski i w nagrodę występ w eliminacjach do Ligi Mistrzów (mistrz Polski – Wisła Kraków – został wykluczony z rozgrywek europejskich na rok za wybryk jednego z pseudokibiców, który rzucił z trybun nożem, trafiając w głowę włoskiego piłkarza Dino Baggio). W II rundzie kwalifikacyjnej RTS grał z bułgarskim Liteksem Łowecz, który był oczkiem w głowie bułgarskiego biznesmena Griszy Ganczewa. W Bułgarii Liteks wygrał 4:1, a jego właściciel cieszył się niemal z pewnego awansu. Przed wylotem na rewanż każdemu piłkarzowi zapłacił po 10 tys. niemieckich marek premii za awans. Ale 4 sierpnia w Łodzi Widzew, choć do przerwy remisował 1:1, raz jeszcze pokazał swój słynny charakter. Wygrał 4:1 (bramki: Dariusz Gęsior 12', Artur Wichniarek 50' i 60', Radosław Michalski 75'), a później zwyciężył 3:2 w konkursie rzutów karnych, choć nie wykorzystał dwóch pierwszych jedenastek.
W następnej rundzie przeciwnikiem łodzian była włoska AC Fiorentina. Po przegranej na wyjeździe 1:3 łodzianie przegrali 25 sierpnia również u siebie 0:2, odpadając tym samym z rozgrywek Ligi Mistrzów, lecz awansując do pierwszej rundy Pucharu UEFA. Pierwszym przeciwnikiem Widzewa było Skonto Ryga. Po porażce 0:1 na wyjeździe łodzianie wygrali 30 września u siebie 2:0 (bramki: Artur Wichniarek 1', Dariusz Gęsior 43'). W II rundzie los przydzielił łodzianom AS Monaco. 21 października na stadionie w Łodzi padł remis 1:1 (bramka: Artur Wichniarek 5') i jak się później okazało był to ostatni, jak dotychczas, mecz Widzewa w europejskich pucharach na swoim stadionie. W rewanżu 0:2 zakończyło rozgrywki klubowe starego kontynentu.
Łącznie w latach 1984-1999 Widzew rozegrał na swoim stadionie 18 meczów w europejskich pucharach (Liga Mistrzów, Puchar UEFA i Puchar Zdobywców Pucharów). 11 z nich wygrał, 4 zremisował, a w 3 zanotował porażki.
Mecze reprezentacji narodowej.
Na stadionie przy al. Piłsudskiego odbyło się siedem międzypaństwowych spotkań reprezentacji Polski (Kadra A), w tym dwa w ramach eliminacji do mistrzostw świata. Ostatnie spotkanie kadra narodowa rozegrała na Widzewie w 2010 roku z reprezentacją Ukrainy.
Mecze finałowe Pucharu Polski.
Dwukrotnie (w latach 1988 i 1990) na stadionie Widzewa odbył się mecz finałowy Pucharu Polski. Triumfatorzy uzyskiwali możliwość reprezentowania rodzimej piłki w europejskich pucharach (w Pucharze Zdobywców Pucharów).
Inne wydarzenia piłkarskie.
Widzew Łódź – Rosja.
26 października 1993 rozegrano przy al. Piłsudskiego 138 mecz towarzyski pomiędzy drużynami Widzewa Łódź i reprezentacji Rosji. Piłkarze „Sbornej” przyjechali do Łodzi na zaproszenie nowego prezesa Widzewa Andrzeja Grajewskiego, który był wówczas menedżerem rosyjskiej reprezentacji.
Dla Rosjan był to ostatni sprawdzian przed decydującą potyczką z reprezentacją Grecji w eliminacjach do mistrzostw świata 1994. Selekcjoner Pawieł Sadyrin ściągnął więc niemal wszystkich najlepszych piłkarzy „Sbornej”, którzy w większości grali w zachodnioeuropejskich klubach. Do Łodzi przyjechali m.in. pomocnik Interu Mediolan – Igor Szalimow (którego transfer z Foggii do „nerazzurrich” za 12 milionów dolarów był jednym z hitów transferowych Serie A), jeden z najlepszych golkiperów Bundesligi – Stanisław Czerczesow (Dynamo Drezno), napastnik Siergiej Kirjakow (Karlsruher SC), napastnik Igor Koływanow (Foggia), pomocnik Aleksandr Mostowoj i obrońca Wasilij Kulkow (obaj SL Benfica) oraz grający regularnie w hiszpańskiej La Lidze – Igor Korniejew, Dmitrij Galamin i Dmitrij Kuzniecow (wszyscy Espanyol Barcelona) oraz Dmitrij Radczenko i Dmitrij Popow (obaj Racing Santander).
Mecz zakończył się wynikiem 2:1 dla Rosjan. Do przerwy prowadzili łodzianie po golu z woleja Andrzeja Michalczuka w 45 minucie. Bramki dla „Sbornej” strzelili Aleksandr Mostowoj (70.) i Dmitrij Galamin (88.). Spotkanie obejrzało ok. 3 tys. osób.
Polska – Real Madryt.
20 maja 2006 rozegrano na Widzewie charytatywny mecz piłkarski pomiędzy reprezentacją Polski a Realem Madryt. Wydarzenie miało charakter dobroczynny i było częścią akcji „Knock-Out Dystrofii – Ratujemy Życie”, której celem była edukacja społeczna na rzecz potrzebujących. Obydwie drużyny składały się z byłych piłkarzy, którzy reprezentowali swoje zespoły przed laty.
Zmagania na łódzkiej murawie zakończyły się wynikiem 3:2 dla "Królewskich". Bramki dla Realu zdobyli Alfonso Pérez (dwie) i Emilio Amavisca z karnego, a dla reprezentacji Polski Jan Urban z karnego i Marek Jóźwiak.
Patronat Honorowy nad imprezą objęli prezydent Łodzi Jerzy Kropiwnicki, ambasador Królestwa Hiszpanii w Polsce Rafael Mendivil, oraz Michał Listkiewicz, prezes PZPN. Patronami medialnymi wydarzenia byli: TVP3, Przegląd Sportowy, Gazeta Wyborcza i Radio Łódź. Spotkanie obejrzało blisko 7 tys. osób.
Rugby.
Mecze reprezentacji narodowej.
Na stadionie przy al. Piłsudskiego 138 odbyły się cztery mecze reprezentacji Polski w rugby union mężczyzn.
Polska – Holandia
8 kwietnia 2017 Polacy – w ramach rozgrywek Rugby Europe Trophy – pokonali stawianą w roli faworyta drużynę Holandii 14:13 (6:13). W pomeczowej konferencji prasowej kapitan Oranje – Rik Roovers – podkreślił znakomitą atmosferę na stadionie i przewagę Polaków wynikającą z zaangażowania zgromadzonej w liczbie ok. ośmiu tysięcy publiczności:
Polska – Europa
9 września 2017 roku na stadionie Widzewa odbył się mecz towarzyski reprezentacji Polski z drużyną Europy. Spotkanie rozegrane z okazji 60-lecia Polskiego Związku Rugby wygrali biało-czerwoni 52:19 (31:12). W składzie gości wystąpili między innymi Fabrice Estebanez, Vasile Bălan, Nathan Pelsy, Amir Rademaker i Storm Carroll.
Mecze finałowe mistrzostw Polski.
24 czerwca 2012 roku na stadionie przy al. marsz. Józefa Piłsudskiego odbył się mecz finałowy mistrzostw Polski w rugby union. W decydującym spotkaniu Lechia Gdańsk pokonała Budowlanych Łódź 27:22 (7:6). Dla łódzkiego zespołu była to jedyna porażka w sezonie 2011/2012.
Wydarzenie ściągnęło na trybuny ponad sześć tysięcy widzów, w tym około setki kibiców przyjezdnych (wynik ten był rekordem frekwencji ligowych rozgrywek rugby w Polsce). Stadion zapełnił się niemal całkowicie (miejsca za bramkami były wyłączone), a w kasach zabrakło biletów. Pomimo że łodzianie przystępowali do tego meczu jako drużyna, która pierwszy raz w historii polskiego rugby wygrała wszystkie mecze sezonu zasadniczego (łącznie 17 spotkań), to zespół z Gdańska zdobył mistrzostwo, po dziesięciu latach przerwy. Walnie przyczynił się do tego ściągnięty na ten mecz francuski obrońca – David Chartier. Zawodnik zdobył 12 punktów dla swojej drużyny. Sporo wniósł do gry także ofensywnie grający Samoańczyk – Henry Bryce (zawodnik ze światowej czołówki w tej dyscyplinie). Po meczu prezydent Łodzi Hanna Zdanowska wręczyła rugbistom Lechii puchar za mistrzostwo oraz złote medale.
Upamiętnienia.
Tablica upamiętniająca setną rocznicę założenia Klubu.
1 maja 2010, przed meczem ligowym z Podbeskidziem Bielsko-Biała, odsłonięta została tablica upamiętniająca setną rocznicę założenia Klubu. Tablica utrzymana jest w widzewskiej czerwono-białej kolorystyce – składa się z trzech proporcjonalnych części, jak flaga Widzewa. Pośrodku czerwień przecina biały pas, na którym znajduje się pamiątkowy napis:
Wszystkie litery zostały pokryte 24-karatowym złotem. Całości dopełnia również pokryty złotem herb Widzewa na tle czerwieni. Tablicę wykonała pracownia kamieniarska Bevel z hiszpańskiego konglomeratu kwarcowego Silestone, który charakteryzuje się dużą elastycznością i odpornością na uszkodzenia mechaniczne. Odsłonięcia dokonał prezydent Łodzi – Tomasz Sadzyński.
Nadanie ulicy nazwy Włodzimierza Smolarka.
22 lutego 2017 Rada Miejska w Łodzi jednogłośnie przegłosowała uchwałę (NR XLII/1129/17) o nadaniu ulicy nazwy Włodzimierza Smolarka. Były napastnik łódzkiego klubu oraz reprezentacji Polski został patronem ulicy, która powstała podczas zakończonej w lutym 2017 budowy stadionu miejskiego na Widzewie. Nowa ulica biegnie obok obiektu sportowego w kierunku wschodnim, jako przedłużenie ul. Józefa na odcinku od ul. Tunelowej do ul. Widzewskiej.
W uzasadnieniu napisano m.in., że Smolarek był „ceniony przez wszystkie pokolenia kibiców za światowej klasy umiejętności piłkarskie, ale również za niezwykłą zadziorność, waleczność, bojowość, ambicję i grę do «ostatniego gwizdka»”. (...) „Dla wielu osób jest symbolem Widzewa, «widzewskiego charakteru» oraz całego łódzkiego sportu”.
Radny Rafał Markwant, który prezentował projekt uchwały podczas sesji Rady Miasta, skomentował wydarzenie w następujących słowach:
14 czerwca 2017 były reprezentant Polski Euzebiusz Smolarek symbolicznie otworzył ulicę imienia swojego ojca – Włodzimierza. "Ebi" wyraził uznanie dla patrona nowej ulicy:
Uroczystość upamiętnienia odbyła się przed meczem ostatniej kolejki III ligi (grupa I), w której Widzew podejmował Sokół Aleksandrów Łódzki. W tym mieście urodził się Włodzimierz Smolarek i rozpoczynał karierę w miejscowym Włókniarzu. Z niego trafił do Widzewa, stając się legendą łódzkiego klubu. W sumie w latach 1979–86 napastnik zdobył dla Widzewa w ekstraklasie 61 goli i pod tym względem ustępuje jedynie Markowi Koniarkowi (65 bramek).
Frekwencja.
Rekord Polski w liczbie sprzedanych karnetów.
Sezon 2016/2017&lt;br&gt;
Przed rundą wiosenną sezonu 2016/17 rozgrywek III ligi w piłce nożnej RTS Widzew sprzedał 15 310 karnetów na mecze ligowe rozgrywane przy al. Piłsudskiego 138. Ustanowił tym samym nowy rekord Polski w liczbie sprzedanych wejściówek upoważniających do wstępu na wszystkie domowe mecze ligowe drużyny w danej rundzie. Dotychczasowy rekord należał do Lecha Poznań, którego sympatycy przed rundą wiosenną sezonu 2010/11 rozgrywek ekstraklasy zakupili 15 056 abonamentów.
Klub rozprowadzał abonamenty od listopada 2016. Przed końcem roku sprzedaż sięgnęła sześciu tysięcy stałych wejściówek, co przyjęto w stowarzyszeniu z dużym entuzjazmem, ponieważ został pobity klubowy rekord z 2011 (wynoszący ok. 5500 karnetów). Kolejne miesiące przerosły jednak oczekiwania włodarzy stowarzyszenia. W niektóre dni Widzewiacy mogli pochwalić się sprzedażą na poziomie tysiąca karnetów dziennie. W marcu 2017 sprzedaż przekroczyła ostatecznie liczbę piętnastu tysięcy.
Średnia cena karnetu (wliczając wejściówki ulgowe i zniżki) wynosiła ok. 140 zł za rundę. Karnety normalne na trybuny B i D kosztowały 135 zł, na trybuny C, A3, A4, A9 i A10 – 180 zł, natomiast na trybuny A VIP – 290 zł.
Konrad Walczak, członek zarządu RTS Widzew, tak podsumował rekordową sprzedaż abonamentów:
Nowy rekord Polski nie umknął uwadze zagranicznych mediów. Informacja o wyczynie łódzkich kibiców była tłumaczona na wiele języków i publikowana w licznych zagranicznych gazetach i portalach.
Sezon 2017/2018&lt;br&gt;
Przed sezonem 2017/18 rozgrywek III ligi w piłce nożnej RTS Widzew ponownie ustanowił rekord Polski w liczbie sprzedanych karnetów. Sprzedając 15 903 stałe abonamenty na mecze ligowe rozgrywane przy al. Piłsudskiego 138 kibice Widzewa poprawili swój własny, ustanowiony wiosną, krajowy rekord. Nowy wynik sprzedaży jest wyższy od poprzedniego o 593 sztuki. Spośród prawie 16 tys. karnetów, 604 stanowiły tzw. karnety fundowane (pół roku wcześniej było ich 1203). Oznacza to, że w porównaniu z poprzednim sezonem Widzew sprzedał o 1192 karnety imienne więcej.
Stałe wejściówki były sprzedawane w internecie od 23 czerwca 2017. Na początku mogły je nabyć jedynie osoby przedłużające karnet, z czego skorzystało ponad 11 tys. fanów. Spośród 15 903 karnetów 6996 to abonamenty na cały sezon, a 8310 – na rundę jesienną. Największą liczbę sprzedanych karnetów stanowiły kontynuowane abonamenty na rundę jesienną na trybunę C (2829). 1603 karnety zakupiły kobiety.
Karty identyfikacji kibiców.
Karta Identyfikacji Kibica (KIK).
W lipcu 2007 Widzew wprowadził Kartę Identyfikacji Kibica (KIK), która stała się niezbędna do zakupu biletów na imprezy organizowane na stadionie. Od lipca 2007 można było je nabyć w wybranych salonach prasowych, od sierpnia także w siedzibie Klubu.
Na Karcie zapisywano kodem kreskowym dane kibica (imię i nazwisko oraz nr PESEL), które mógł rozszyfrować Klub za pomocą specjalnych czytników. Przy jej zakupie był obowiązek okazania dowodu tożsamości. Każda Karta posiadała swój numer i trzeba było ją okazać w kasie podczas próby zakupu wejściówki na mecz, a później przy wejściu na stadion. Wejściówki były ważne tylko z KIK o tym samym numerze. Każdy bilet był przypisany do odpowiedniego miejsca na stadionie.
Wprowadzenie Kart było spowodowane wejściem w życie znowelizowanej ustawy o organizacji imprez masowych, według której każda osoba przebywająca na stadionie musi zostać poddana procesowi identyfikacji.
Od września 2007 osoby posiadające Karty Identyfikacji Kibica uzyskały możliwość zakupu biletów on-line. Widzew był pierwszym klubem w Polsce, który samodzielnie wprowadził tego rodzaju sprzedaż biletów, poprzez własną stronę internetową i korzystając z posiadanych przez Klub rozwiązań informatycznych.
Karta Widzewiaka.
W listopadzie 2016 Widzew wprowadził Kartę Widzewiaka, czyli identyfikator kibica Widzewa w formie karty zbliżeniowej. Od rundy wiosennej sezonu 2016/2017 Karta Widzewiaka została nośnikiem dla karnetów całosezonowych, jak i biletów jednorazowych. Wejściówki kupowane przez internet oraz w kasach stadionu zostały przypisane do Karty Widzewiaka, czyniąc z niej kartę wstępu na poszczególne mecze. Rozwiązanie to miało ułatwić nabywanie biletów i karnetów uprawniających do wstępu na stadion, bez konieczności odbierania biletu czy też drukowania go w domu.
Karta Widzewiaka nie jest obowiązkowa w celu nabycia biletu na mecze Widzewa organizowane przy al. Piłsudskiego 138, jednak klub zachęca każdego kibica do jej posiadania poprzez liczne promocje i dodatkowe atrakcje dostępne wyłącznie dla posiadaczy kart. Karta Widzewiaka ma mieć charakter wieloletni.
Obsługa komunikacyjna.
Obszar stanowiący funkcjonalną całość stadionu wraz z parkingami, ciągami jezdnymi i pieszo-jezdnymi zawiera się pomiędzy przebudowanymi ulicami Tunelową (od zachodu) i Sępią (od wschodu) oraz al. Piłsudskiego (od południa) i nowo wybudowaną ul. Włodzimierza Smolarka (będącą przedłużeniem ul. Józefa na odcinku od ul. Tunelowej do ul. Widzewskiej) i torami linii kolejowej nr 458 (od północy). Obsługa komunikacyjna terenu stadionu odbywa się poprzez zjazdy na działkę z ulic Tunelowej i Włodzimierza Smolarka oraz czasowo z al. Piłsudskiego (wjazd od tej ostatniej jest uruchamiany podczas rozgrywania imprez generujących dużą widownię).
Parkingi utwardzone wydzielone dla VIP, sportowców, dziennikarzy oraz wozów transmisyjnych znajdują się obok trybuny „A” (zachodniej) – 113 stanowisk dla samochodów osobowych, 2 stanowiska dla autokarów oraz plac postojowy dla wozów transmisyjnych. Pozostałe parkingi, ogólnodostępne dla kibiców, zostały zlokalizowane obok trybuny „C” (wschodniej) – 553 stanowiska dla samochodów osobowych i 7 stanowisk dla autokarów. Łączna liczba miejsc postojowych wynosi 9 stanowisk autokarowych i ponad 660 dla samochodów osobowych (w tym 21 dla osób niepełnosprawnych). Niezależnie wzdłuż ulicy Włodzimierza Smolarka zrealizowano zatokę parkingową dla 8 autokarów. Możliwe jest przeznaczenie jej wyłącznie dla zorganizowanych grup kibiców przyjezdnych.
Za częścią trybuny „B” (północną) znajduje się wydzielona i ogrodzona strefa dla kibiców drużyny gości o powierzchni ok. 760 m², umożliwiająca postój autokaru. Teren pomiędzy stadionem a chodnikami ulic sąsiednich został utwardzony podbudową umożliwiającą wjazdy awaryjne na płytę boiska, realizowane poprzez 4 prześwity bramowe, które zlokalizowano w narożach trybun. Strefy przeznaczone wyłącznie dla ruchu pieszego wydzielono poprzez zmianę kolorystyki nawierzchni.
W bezpośrednim sąsiedztwie stadionu znajdują się wszystkie środki komunikacji miejskiej (przystanki autobusowe i tramwajowe), a także przystanek kolejowy (osobowy) – Łódź Niciarniana (od strony północnej) oraz droga rowerowa (od strony południowej). Najbliższy dworzec kolejowy – Łódź Widzew – położony jest w odległości ok. 2,5 km na wschód, a do najbliższego zjazdu z autostrady A1 jest ok. 5 km na wschód. Na zachód od stadionu, w odległości ok. 3,5 km, położona jest reprezentacyjna ulica Łodzi – Piotrkowska. Dalej na zachód, w odległości ok. 6 km, znajduje się stacja kolejowa Łódź Kaliska, w pobliżu której znajdują się stadion MOSiR (stadion ŁKS Łódź) oraz Atlas Arena.

</doc>
<doc id="1182978" url="https://pl.wikipedia.org/wiki?curid=1182978" title="Acer saccharinum">
Acer saccharinum



</doc>
<doc id="1182980" url="https://pl.wikipedia.org/wiki?curid=1182980" title="Acer macrophyllum">
Acer macrophyllum



</doc>
<doc id="1182984" url="https://pl.wikipedia.org/wiki?curid=1182984" title="Acer platanoides">
Acer platanoides



</doc>
<doc id="1182986" url="https://pl.wikipedia.org/wiki?curid=1182986" title="Desant na GUŁAG">
Desant na GUŁAG

Desant na GUŁAG – planowana niemiecka operacja wojskowa wysadzenia desantów na obszarze funkcjonowania GUŁAGU na głębokich tyłach walczącej Armii Czerwonej podczas II wojny światowej
W kwietniu 1942 r. w oflagu dla wyższych oficerów Armii Czerwonej w Hammelsburgu w Bawarii została założona antykomunistyczna organizacja Polityczne Centrum Walki z Bolszewizmem. Na jej czele stanął Iwan G. Biessonow, b. wysoki oficer wojsk wewnętrznych NKWD w stopniu komkora, a następnie dowódca 102 Dywizji Strzeleckiej. Opracował on wraz z b. generałem Armii Czerwonej Michaiłem A. Meandrowem plan przeprowadzenia desantu, który przewidywał dywersyjny atak z powietrza i z morza sił niemieckich na tyły wojsk sowieckich w rejonie istnienia wielu sowieckich łagrów w ramach GUŁAGU. W tym celu na bazie swojej organizacji zamierzał sformować pewną liczbę szturmowych oddziałów wojskowych złożonych z rosyjskich jeńców wojennych. Siły niemiecko-rosyjskie miały zlikwidować ochronę łagrów i uwolnić osadzonych tam ludzi, aby wywołać antysowieckie powstanie na głębokich tyłach Armii Czerwonej. Iwan G. Biessonow gwarantował powodzenie akcji swoją znajomością systemu GUŁAG z czasów służby w wojskach NKWD.
Jego planem zainteresował się Departament VI Głównego Urzędu Bezpieczeństwa Rzeszy, przejmując nadzór nad całą akcją. Do lata 1943 r. zostały sformowane 2 desantowo-szturmowe grupy bojowe liczące po 50-55 ludzi, grupa radiotelegrafistów w składzie 20-25 osób i żeńska grupa 20 kobiet, pochodzących z personelu medycznego Armii Czerwonej. Jednocześnie polityczny oddział Politycznego Centrum Walki z Bolszewizmem przygotował dużą liczbę ulotek, plakatów i innych materiałów propagandowych wraz z kilkoma numerami kolaboracyjnych pism „Уральский рабочий” i „Путь сибиряка” oraz programowymi broszurami pt. „Что делать” i „СССР и мировая революция”. W tym czasie został przygotowany ostateczny kształt planu połączonych desantów powietrzno-morskich. Obszar działania obejmował tereny od północnej Dźwiny do Jeniseju i od Dalekiego Wschodu do Kolei Transsyberyjskiej. Został on podzielony na 3 operacyjne strefy: Północną, Centralną i Wschodnią. Najlepiej został opracowany przez M. A. Meandrowa plan działań w Północnej Strefie, nad którą miał on przejąć dowodzenie. Zamierzał on sformować tam 5-6 oddziałów wojskowych w sile batalionu piechoty. Sztab Strefy miał znajdować się w mieście Syktywkar, stanowiącym stolicę Komijskiej Autonomicznej Socjalistycznej Republiki Radzieckiej. Nie wiadomo, jaki był ostateczny stopień całości przygotowań do planowanej akcji.
2 czerwca 1943 r. doszło do zrzucenia 12 rosyjskich kolaborantów w rejonie sowchozu Кедровый Шор w Republice Komi, czyli Centralnej strefie planowanej akcji desantowej. Byli oni przebrani w mundury wojsk wewnętrznych NKWD. Mieli niemiecką i sowiecką broń oraz radiostację. Jednakże już 9 czerwca cała grupa została zlikwidowana przez wojska NKWD (2 zostało zabitych, a reszta wzięta do niewoli). Tymczasem wkrótce Gestapo rozwiązało organizację I. G. Biessonowa, a jego samego przeniosło do specjalnego oddziału obozu koncentracyjnego w Sachsenhausen. Było to jednoznaczne z porzuceniem koncepcji przeprowadzenia desantów na Gułag.
Niemcy natomiast wykorzystywali b. członków organizacji I. G. Biessonowa do dokonywania pojedynczych zrzutów (od 1 do kilku osób) w różnych rejonach ZSRR w celach dywersyjno-sabotażowych. Nie przyniosły one jednak żadnych rezultatów, gdyż władze sowieckie obszar Gułagu naszpikowały wojskami NKWD i w mniejszym stopniu Armii Czerwonej.

</doc>
<doc id="1182987" url="https://pl.wikipedia.org/wiki?curid=1182987" title="Taras Czubaj">
Taras Czubaj

Taras Hryhorowycz Czubaj (; ur. 21 czerwca 1970 we Lwowie) − ukraiński muzyk rockowy, wokalista, kompozytor, tekściarz. Zasłużony Artysta Ukrainy (2008).
 oraz liderem zespołu "Płacz Jeremiji".

</doc>
<doc id="1182989" url="https://pl.wikipedia.org/wiki?curid=1182989" title="Narzym (przystanek kolejowy)">
Narzym (przystanek kolejowy)

Narzym – przystanek kolejowy w Narzymiu, w województwie warmińsko-mazurskim, w powiecie działdowskim, w gminie Iłowo-Osada.
W roku 2017 przystanek obsługiwał 20–49 pasażerów na dobę.
Przystanek obsługiwany jest przez spółki: PLK, odpowiedzialna za infrastrukturę kolejową, oraz Koleje Mazowieckie odpowiedzialne za przewozy pasażerskie.
Przystanek leży przy linii kolejowej E 65 należącej do IV Europejskiego Korytarza Transportowego (Baltic-Adriatic Corridor) łączącego państwa nadbałtyckie z krajami położonymi nad Morzem Adriatyckim i na Bałkanach

</doc>
<doc id="1182990" url="https://pl.wikipedia.org/wiki?curid=1182990" title="Rektor uniwersytetu">
Rektor uniwersytetu



</doc>
<doc id="1182992" url="https://pl.wikipedia.org/wiki?curid=1182992" title="World Union of Wholesale Markets">
World Union of Wholesale Markets

Światowa Unia (stowarzyszenie) rynków hurtowych (WUWM) (ang."The World Union of Wholesale Markets") organizacja non-profit powstała w Holandii. 
Celem Stowarzyszenia jest międzynarodowa promocja rynków hurtowych i marketów detalicznych. Pomaga rozwijać międzynarodowy handel hurtowy. Organizują targi i spotkania sprzedawców hurtowych żywności.
Zrzeszają Rynki hurtowe, markety detaliczne, dostawców żywności, operatorów rynków hurtowych, oraz osoby indywidualne. 
Strona organizacji: www.wuwm.org.

</doc>
<doc id="1182993" url="https://pl.wikipedia.org/wiki?curid=1182993" title="Oligonukleotyd">
Oligonukleotyd



</doc>
<doc id="1182997" url="https://pl.wikipedia.org/wiki?curid=1182997" title="Port lotniczy Asjut">
Port lotniczy Asjut

Port lotniczy Asjut – port lotniczy położony w Asjucie, w Egipcie.

</doc>
<doc id="1182998" url="https://pl.wikipedia.org/wiki?curid=1182998" title="Kerststol">
Kerststol

Kerststol lub Christstollen – strucla bożonarodzeniowa; rodzaj luksusowego, słodkiego chleba spożywanego tradycyjnie podczas świąt Bożego Narodzenia, głównie w Holandii i Niemczech. 
"Kerststol" zawiera dużą ilość rodzynek oraz migdałowe nadzienie. Ciasto posypuje się cukrem pudrem.
Nadzienie z migdałów, nazywane "amandelspijs", to utarte z cukrem zmielone migdały bez skórki, doprawione do smaku sokiem z cytryny. 
W masowej produkcji fabrycznej często stosuje się tani surogat o nazwie "banketbakkersspijs" lub krótko "banketspijs", w którym prawdziwe migdały zastępuje się zmielonymi nasionami roślin strączkowych zmieszanymi z olejami roślinnymi. Najczęściej do tego celu używane są nasiona białej fasoli oraz pestki moreli. Istnieje prosty test z jodem, który pozwala na szybkie odróżnienie nadzienia z prawdziwych migdałów od surogatu. Test został spopularyzowany w Holandii przez dziennikarza kulinarnego Johannesa van Dama.
W języku staroniderlandzkim wyraz "stol" oznaczał "stut", czyli podpórkę, bowiem przy pieczeniu "kerststol" używa się czasami formy podpierającej chleb w piecu.
Ponad 650 lat temu uczestnicy wypraw krzyżowych na Bliski Wschód zabrali ze sobą, w drodze powrotnej do Europy, nieznane wówczas owoce, przyprawy i orzechy, które potem zaczęto dodawać do ciasta przeznaczonego do wypieku "kerststol".
W skład ciasta wchodzą: mąka, jajko, masło, mleko, brązowy cukier, suszone drożdże, rum, sól, cukier puder kilka rodzajów rodzynek, kandyzowana skórka gorzkiej pomarańczy, scukrzona skórka cytryny, kandyzowane czereśnie.
Nadzienie przygotowuje się z białych migdałów, cukru i jajka.

</doc>
<doc id="1183002" url="https://pl.wikipedia.org/wiki?curid=1183002" title="Armavia">
Armavia

Armavia – armeńskie narodowe linie lotnicze z siedzibą w Erywaniu założone w 1996 roku. Obsługiwały połączenia do Europy, Rosji i na Bliski Wschód. Głównym węzłem był port lotniczy Erywań. 1 kwietnia 2013 zakończyły wykonywanie operacji lotniczych. 
W ostatnim roku działalności we flocie linii znajdowały się samoloty Airbus A319, Airbus A320, Boeing 737-500, Jak-42, Suchoj SuperJet 100 i Bombardier Canadair Regional Jet CRJ-200. 

</doc>
<doc id="1183003" url="https://pl.wikipedia.org/wiki?curid=1183003" title="Circus of Dead Squirrels">
Circus of Dead Squirrels

Circus of Dead Squirrels - amerykański zespół założony w 2001 roku. Gra mieszankę death metalu i industrial metalu. Jego członkowie na koncertach zawsze noszą papierowe maski pozorowane na głowy wiewiórek. 
Skład.
Obecny:
Byli członkowie:

</doc>
<doc id="1183005" url="https://pl.wikipedia.org/wiki?curid=1183005" title="Klonowate">
Klonowate

Klonowate ("Aceraceae" Juss.) – rodzina roślin wyróżniana w niektórych (zwłaszcza dawniejszych) systemach klasyfikacyjnych w obrębie rzędu mydleńcowców ("Sapindales"). Zgodnie ze współczesną wiedzą wyodrębnienie zaliczanych tu dwóch rodzajów (klon "Acer" i "Dipteronia") w randze rodziny, zmienia mydleńcowate w takson parafiletyczny. Dlatego w nowszych systemach rodzina klonowatych nie jest wyróżniana. 
Systematyka.
Nowsze systemy klasyfikacyjne roślin okrytonasiennych nie wyróżniają tej rodziny (np. APG I, APG II, APG III, APweb, system Reveala z 2007). Rodzina była umieszczona w systemie Takhtajana (1997), Cronquista (1981) i Dahlgrena (1989)). 
Rodzaje klon ("Acer") i "Dipteronia" stanowią klad w obrębie podrodziny "Hippocastanoideae" Burnett (siostrzany dla rodzajów wyodrębnianych dawniej jako rodzina kasztanowcowatych "Hippocastanaceae") wchodzącej w skład mydleńcowatych "Sapindaceae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd mydleńcowce ("Sapindales" Dumort.), rodzina klonowate ("Aceraceae" Juss.).
Do rodziny zaliczano dwa rodzaje :

</doc>
<doc id="1183006" url="https://pl.wikipedia.org/wiki?curid=1183006" title="Aceraceae">
Aceraceae



</doc>
<doc id="1183007" url="https://pl.wikipedia.org/wiki?curid=1183007" title="Autostrada A8 (Włochy)">
Autostrada A8 (Włochy)

Autostrada A8, Autostrada Jezior (wł. "Autostrada dei Laghi") – łącząca Mediolan z Varese autostrada w północnych Włoszech.
Historia.
Budowa.
Inicjatorem budowy pierwszej w Europie autostrady był inż. Piero Puricceli, który chciał zbudować drogę przeznaczoną wyłącznie dla samochodów. Wybrano Lombardię, aby połączyć przemysłowy Mediolan z włoskimi jeziorami. Komitet pod patronatem włoskiego Touring Clubu 11 marca 1921 roku podjął decyzję o przystapieniu do budowy autostrady. Koordynacją prac miała zająć się spółka "Autostrade Societa Anonima". Rząd włoski nie był jej udziałowcem, ale wsparł budowę udzielając pozwolenia na budowę, prawa wywłaszczania gruntów i zawarł umowę, że po 50 latach autostrada przejdzie na jego własność (z prawem wykupu w każdej chwili).
26 marca 1923 roku po wykupieniu lub wywłaszczeniu terenu pod budowę, pierwszą łopatę wbił Mussolini. Budowa autostrady odbywała się na zasadzie robót publicznych i została zakończona w ciągu 500 dni. Jednego dnia na budowie pracowało około 4000 robotników. Na jej trasie powstało 35 mostów oraz 71 wiaduktów, w tym wiadukt nad stacją Musocco, most na rzece Olona, tunel w Oligiete (70 m).
Nawierzchnia.
Problemem z którym musiała zmierzyć się budująca autostradę "Societa Anonima Puricelli" była nawierzchnia. Ponieważ brakowało doświadczenia w Europie skorzystano z doświadczeń amerykańskich. Jezdnie pokryto betonem w którego skład metra sześciennego weszło: 0,75 m² tluczonego kamieni, o,50 m² piasku i 350 kg cementu.
Otwarcie.
21 września 1924 otwarto odcinek Mediolan-Varese (49 km).
28 czerwca 1925 odcinek Lainete-Como (25 km).
W sierniu 1925 odcinek Gallarete – Secto Calende (11km).
Eksploatacja przed II wojną.
Na trasie ustawiono budki dróżników, których zadaniem było: kierowanie ruchem na rozjazdach, nadzorowanie drogi, sprzedaż biletów, obsługiwanie stacji benzynowych itd. W każdej budce znajdował się skład części zapasowych, opon i kiszek oraz apteczka.
Na 150 m przed każdym rozjazdem umieszczono semafory:
Koniec i początek trasy oznaczał umieszczony w jej poprzek napis ALT. Przy każdym rozjeździe umieszczono napis "Biforcazione" (rozjazd) biały na czerwonym tle, który w nocy był oświetlony.
Aby pomóc kierowcom trzymać się prawej strony drogi wbudowano w środek jezdni białe linie, a aby nie wypadli z drogi podczas mgły po obu stronach jezdni umieszczono białe cementowe słupki.
Koszt przejazdu autostrad wynosił w 1929 roku:
Powrót był o 50% droższy.
Dodatkowo kierowcy mogli wykupić książeczkę z 24 lub 50 kuponami na przejazd lub abonament na nieograniczoną liczbę przejazdów.
Szybkość.
Nie było ograniczenia szybkości, ale " kierowca w każdej chwili winien być panem szybkości swojego wozu i móc ja regulować". Przekroczenie tego przepisu było karane grzywną od 500 do 1000 lirów.
Eksploatacja.
Trasa, której operatorem jest spółka Autostrade per l'Italia, należy do najbardziej zatłoczonych dróg na Półwyspie Apenińskim. Na odcinku ponad 20 km autostradą biegnie droga europejska E62, a na krótkim fragmencie w rejonie miasta Rho także trasa E35.

</doc>
<doc id="1183011" url="https://pl.wikipedia.org/wiki?curid=1183011" title="Przyczyny schizofrenii">
Przyczyny schizofrenii



</doc>
<doc id="1183014" url="https://pl.wikipedia.org/wiki?curid=1183014" title="Lek anksjolityczny">
Lek anksjolityczny



</doc>
<doc id="1183024" url="https://pl.wikipedia.org/wiki?curid=1183024" title="All the Stuff (And More!) Volume 1">
All the Stuff (And More!) Volume 1

All the Stuff (And More!) Volume 1 – album kompilacjny amerykańskiego zespołu Ramones, wydany 31 maja 1990. Zawiera utwory wydane wcześniej na albumach: "Ramones" i "Leave Home".

</doc>
<doc id="1183025" url="https://pl.wikipedia.org/wiki?curid=1183025" title="David Prutton">
David Prutton

David Prutton (ur. 12 września 1981 roku w Kingston upon Hull) – angielski piłkarz występujący najczęściej na pozycji prawego pomocnika w Sheffield Wednesday.
Kariera klubowa.
David Prutton zawodową karierę rozpoczynał w 1998 roku w angielskiej drużynie Nottingham Forest, gdzie przez sześć lat rozegrał łącznie 143 ligowe spotkania. 31 sierpnia 2003 roku, w ostatni dzień okienka transferowego, Anglik za 2,5 miliona funtów został kupiony przez występujący wówczas w Premier League Southampton. W ekipie popularnych "Świętych" Prutton grywał na pozycji pomocnika bądź też prawego obrońcy. Wbrew wcześniejszym przypuszczeniom Anglik stał się bardzo ważnym ogniwem w drużynie Gordona Strachana.
W sezonie 2004/2005 w meczu z Arsenalem David dostał czerwoną kartkę za faul na Robercie Pirèsie. Anglik w przypływie emocji odepchnął arbitra, w efekcie czego został zdyskwalifikowany na dziesięć spotkań, a do tego musiał zapłacić karę sześciu tysięcy funtów. Prutton do gry powrócił na ostatni mecz sezonu z Manchesterem United, który Southampton musiał wygrać, żeby utrzymać się w Premiership. Pojedynek ten zakończył się zwycięstwem "Czerwonych Diabłów", w efekcie czego Southampton spadł do The Championship.
We wrześniu 2005 roku Anglik złamał kość śródstopia, przez co musiał pauzować przez kilka miesięcy. Po wyleczeniu urazu Prutton stracił miejsce w podstawowej jedenastce i zaczął szukać nowego zespołu. Ostatecznie został wypożyczony do Nottingham w zimowym okienku transferowym. 7 sierpnia 2007 roku Prutton podpisał kontrakt z Leeds United. Swoje pierwsze trafienie dla nowej drużyny Anglik zaliczył w wygranym 2:0 pojedynku przeciwko Swansea City rozegranym 22 września. W sezonie 2007/2008 Prutton wystąpił w 41 spotkaniach i zdobył jedną bramkę. Od początku kolejnych rozgrywek pełnił w Leeds rolę rezerwowego.
26 stycznia 2010 roku Prutton został wypożyczony na miesiąc do Colchesteru United. W swoim ligowym debiucie z Milton Keynes Dons strzelił gola. 1 lutego Anglik rozwiązał swój kontrakt z Leeds i na zasadzie transferu definitywnego przeszedł do Colchesteru.
W maju 2011 roku podpisał kontrakt z Sheffield Wednesday.
Kariera reprezentacyjna.
Jako piłkarz Nottingham Forest Prutton zadebiutował w młodzieżowej reprezentacji Anglii do lat 21. Łącznie zaliczył dla niej 25 występów, jednak nie strzelił w nich ani jednego gola.

</doc>
<doc id="1183027" url="https://pl.wikipedia.org/wiki?curid=1183027" title="Kazimierz Hemerling">
Kazimierz Hemerling

Kazimierz Hemerling (ur. 4 marca 1859 w Przemyślu, zm. 13 stycznia 1939 we Lwowie) – działacz społeczny i sportowy, wydawca i jeden z pierwszych dziennikarzy sportowych.
Życiorys.
Był synem Józefa (profesora gimnazjum w Przemyślu). Jako uczeń gimnazjum w latach 1871–1878 uprawiał wiele dyscyplin sportu (gimnastykę, łyżwiarstwo, pływanie, jeździectwo) i turystykę. W latach 1878–1883 studiował we Lwowie prawo, będąc jednocześnie członkiem grona nauczycielskiego tamtejszego „Sokoła”. Dwa lata później był już inspektorem Dyrekcji Kolei Państwowych w Mielcu (budowa linii kolejowej Dębica-Nadbrzezie). W 1892 powracał do Lwowa, gdzie zakładał oddział kolarski przy „Sokole”. W 1894 zredagował "Podręcznik dla kolarzy". 1 marca 1895 ukazał się pierwszy numer dwutygodnika sportowego "Koło" – jedno z pierwszych polskich czasopism sportowych (pismo wydawano do grudnia 1899). Następnie Hemerling tworzył „Gazetę Sportową” – tygodnik ten wydawany był w okresie od 20 czerwca 1900 do września 1901. W tym okresie zaczynał redagować informacje sportowe na łamach lwowskiego dziennika „Słowo Polskie”. W 1904 był współzałożycielem Towarzystwa Zabaw Ruchowych (TZR), które propagowało wśród młodzieży lwowskiej takie dyscypliny jak: narciarstwo, saneczkarstwo, piłka nożna, koszykówka, tenis ziemny, lekka atletyka, szermierka, łucznictwo, strzelanie i pływanie. W tym okresie Hemerling poznał dra Piaseckiego i prof. Jordana. W 1912 relacjonował wspólnie z Januszowskim V Igrzyska Olimpijskie w Sztokholmie. W tym samym roku lwowskie TZR zorganizowało Pierwsze Polskie Igrzyska Sportowe. Był współzałożycielem Koła Dziennikarzy Sportowych we Lwowie 1924 (wraz z nim Rudolf Wacek).
Hemerling położył ogromne zasługi dla rozwoju idei kultury fizycznej i sportu, szczególnie na polu kolarstwa, narciarstwa i łyżwiarstwa. Był wielkim propagatorem sportu na wolnym powietrzu, dostępnego dla zwykłych ludzi.
Był żonaty ze Stefanią z domu Chomińską. Oboje zostali pochowani na Cmentarzu Łyczakowskim we Lwowie.

</doc>
<doc id="1183028" url="https://pl.wikipedia.org/wiki?curid=1183028" title="Al-Hidżaz">
Al-Hidżaz



</doc>
<doc id="1183029" url="https://pl.wikipedia.org/wiki?curid=1183029" title="Sundarban">
Sundarban



</doc>
<doc id="1183032" url="https://pl.wikipedia.org/wiki?curid=1183032" title="Michał Wituszka">
Michał Wituszka

Michał Wituszka (biał. "Міха́л Віту́шка"; ur. 5 listopada 1907 w Nieświeżu, zm. 27 kwietnia 2006) – białoruski narodowy i emigracyjny działacz polityczny i wojskowy.
Życiorys.
Uczęszczał do gimnazjum w Klecku i Wilnie. Studiował na uniwersytecie w Pradze, a następnie na Wydziale Inżynierii Lądowej Politechniki Warszawskiej. Podczas studiów aktywnie angażował się w działalność białoruskich organizacji politycznych i kulturalnych.
W latach 1939-1940 pełnił funkcję komendanta milicji w Nieświeżu, który po upadku Polski w październiku 1939 znalazł się w granicach ZSRR. Po agresji Niemiec na ZSRR 22 czerwca 1941 zorganizował białoruską samoobronę w zachodniej części Polesia, która współpracowała z ukraińskimi oddziałami Siczy Poleskiej. Następnie współtworzył białoruską policję pomocniczą w Mińsku, zostając zastępcą jej komendanta. W latach 1942-1943 był też organizatorem białoruskiej samoobrony na Smoleńszczyźnie, Brasławszczyźnie i Mohylewszczyźnie. W tym okresie powołał konspiracyjną Białoruską Partię Niepodległościową (Беларуская Незалежніцкая Партыя), przygotowującą antyniemieckie powstanie w celu utworzenia niepodległego państwa białoruskiego. Do jego wybuchu jednak nigdy nie doszło. W 1944 w stopniu majora wstąpił do nowo formowanych oddziałów wojskowych Białoruskiej Obrony Krajowej, podporządkowanej utworzonej 21 grudnia 1943 w Mińsku Białoruskiej Centralnej Radzie. Jednocześnie Wituszka został oficerem batalionu desantowego „Dalwitz” złożonego z Białorusinów wyszkolonych przez Niemców. W połowie listopada 1944 został z niego wydzielony 30-osobowy oddział dywersyjny, zrzucony na spadochronach na Wileńszczyźnie na tyły nacierającej Armii Czerwonej. Według części źródeł Michał Wituszka uczestniczył w tej akcji.
W 1945 otrzymał stopień generała od emigracyjnych władz Białoruskiej Republiki Ludowej. Do 1946 organizował i koordynował białoruski ruch partyzancki w zachodniej i centralnej części Białorusi skierowany przeciw Sowietom.

</doc>
<doc id="1183036" url="https://pl.wikipedia.org/wiki?curid=1183036" title="Creamfields">
Creamfields

Creamfields – angielski festiwal elektronicznej muzyki tanecznej założony i organizowany przez klub nocny Cream. Odbywa się każdego roku w ostatni weekend sierpnia (oprócz pierwszej edycji) od 1998. Od 2006 wydarzenie to ma miejsce w mieście Daresbury.
Jest najstarszym festiwalem muzyki elektronicznej w Wielkiej Brytanii.
Edycje.
Edycje międzynarodowe.
Klub Cream organizuje również edycje w innych państwach. W Polsce festiwal Creamfields jest organizowany od 2003 roku.

</doc>
<doc id="1183046" url="https://pl.wikipedia.org/wiki?curid=1183046" title="Gasherbrum">
Gasherbrum



</doc>
<doc id="1183052" url="https://pl.wikipedia.org/wiki?curid=1183052" title="Gasherbrum III">
Gasherbrum III



</doc>
<doc id="1183053" url="https://pl.wikipedia.org/wiki?curid=1183053" title="Gasherbrum IV">
Gasherbrum IV



</doc>
<doc id="1183055" url="https://pl.wikipedia.org/wiki?curid=1183055" title="Planowanie zdolności produkcyjnych">
Planowanie zdolności produkcyjnych

Planowanie zdolności produkcyjnych (również "planowanie zapotrzebowania na zdolności produkcyjne", ang. "Capacity Requirements Planning", "CRP") – ustalanie, pomiar i dostosowywanie poziomu obciążenia zasobów do dysponowanych zdolności produkcyjnych w poszczególnych okresach czasowych.
Zwykle jest to realizowane jako bilans zestawiający ze sobą plan obciążenia maszyn i urządzeń produkcyjnych (wynikający ze szczegółowego planu produkcji – rozwinięcia algorytmu MRP) oraz dostępnych mocy produkcyjnych (wynikających z kalendarzy prac stanowisk). Bilans taki jest tworzony zwłaszcza dla stanowisk stanowiących wąskie gardło i jest prezentowany planiście produkcji w postaci wykresu na ekranie lub wydruku tabelarycznego przedstawiającego dla grupy stanowisk informacje o planowanym obciążeniu, dostępnych mocach i bilansie (różnicy poprzednich dwu kolumn) w poszczególnych okresach (zwykle w dniach).
W razie wystąpienia przeciążeń planista lub kierownik produkcji może podjąć decyzję o uzupełnieniu mocy produkcyjnych (np. zaplanowaniu pracy w godzinach nadliczbowych), przeplanowaniu produkcji lub rezygnacji z niektórych pozycji harmonogramu głównego (MPS), co w praktyce często oznacza odmowę realizacji niektórych zamówień klientów.
Niektóre nowoczesne systemy MRP II/ERP potrafią na bieżąco w trakcie obliczeń planu produkcyjnego wykonywać kolejkowanie, czyli bilansować obciążenia i w razie wystąpienia przeciążeń od razu dokonywać korekt planu, polegających na takim poustawianiu zadań, aby nigdy nie dochodziło do przeciążenia mocy produkcyjnych.
Planowanie zdolności produkcyjnych jest ważnym elementem systemów MRP II rozszerzającym klasyczny algorytm MRP, w którym planowanie zdolności było realizowane jedynie w postaci planowania zgrubnego na poziomie harmonogramu głównego produkcji (MPS).

</doc>
<doc id="1183063" url="https://pl.wikipedia.org/wiki?curid=1183063" title="Mufka">
Mufka

Mufka (niem. "Muffe") – część garderoby, która chroni ręce przed zimnem; rodzaj tunelu wykonanego z futra lub ocieplanego materiału, do którego wsuwało się dłonie z obu stron.
W Polsce zwana też "rękawem, rękawkiem, zarękawkiem".
Mufki znane były już w XVI wieku, jednak w drugiej połowie wieku XVIII stały się bardzo powszechne i różnorodne. Nosili je zarówno mężczyźni, jak i kobiety. Niekiedy były ozdabiane koronkami, haftami i przeróżnymi aplikacjami; takie zabierano nawet do teatru lub na bal.
W XIX wieku stały się elementem wyłącznie stroju kobiecego, a ponadto przestały być bogato zdobione. Małym dziewczynkom wieszano mufki na sznureczkach, tak jak obecnie rękawiczki, co chroniło je przed zgubieniem. Na ogół w każdej mufce był ukryty jedwabny sznur lub łańcuszek, który można było kupić w sklepie z mufkami. Takie rozwiązanie było przydatne, jeśli kobieta musiała mieć wolne ręce.
Mufka do futra stanowiła z nim komplet; również do płaszcza szyto mufki z tego samego materiału. Elementem dodatkowym mufki była kieszeń, w której można było, zamiast w torebce, przechowywać niezbędne drobiazgi. W wielkich mufkach, które pojawiły się przed I wojną światową, było miejsce nie tylko na ręce, ale i na portmonetkę oraz niewielkie zakupy lub lornetkę teatralną przy okazji wizyty w teatrze. Wytworne, bogate damy widywane były w latach 20. i 30. z wielkimi mufkami ze srebrnych lisów.
Schyłek popularności tego elementu garderoby nastąpił w latach 50. XX w.

</doc>
<doc id="1183074" url="https://pl.wikipedia.org/wiki?curid=1183074" title="Kimpolung">
Kimpolung



</doc>
<doc id="1183076" url="https://pl.wikipedia.org/wiki?curid=1183076" title="Mołdawica Ruska">
Mołdawica Ruska



</doc>
<doc id="1183077" url="https://pl.wikipedia.org/wiki?curid=1183077" title="Grigorij Dołgoruki">
Grigorij Dołgoruki



</doc>
<doc id="1183082" url="https://pl.wikipedia.org/wiki?curid=1183082" title="Program Brady’ego">
Program Brady’ego

Program Brady’ego – układ oddłużeniowy, stworzony przez amerykańskiego sekretarza skarbu Nicholasa F. Brady’ego, powoływany, aby uniknąć repudiacji ogłaszanej przez zadłużone państwa. Jest to rozwiązanie pośrednie między pełną spłatą długu a całkowitym odmówieniem jego spłacania, przy czym często przyjmuje formę nagrody dla krajów zadłużonych.
Program ten zakłada kilka propozycji pomocy krajom zadłużonym i wierzycielom. Dla pierwszej grupy oferuje się udzielanie nowych kredytów, wydłużenie okresu w którym mogą one spłacać zadłużenie, obniżenie stóp procentowych i zmniejszenie na bazie umorzenia część sumy z istniejącego długu.
Wszystkie te operacje mogą zaistnieć najczęściej za pośrednictwem MFW (Międzynarodowego Funduszu Walutowego) i Banku Światowego. Pomoc z ich strony realizuje się w postaci umorzenia części długu. Zdarza się także, że kraje rozwijające udzielają pomocy dla krajów zadłużonych i wierzycieli, oferując pożyczki lub dary zarówno dla pożyczających, jak i krajów które pożyczyły. Do umorzenia części długu stosuje się także obligacje Brady’ego. Pozostałą część długu zamienia się w obligacje, które mogą być obiektem spekulacji na rynku wtórnym.
Meksyk i Plan Brady’ego.
Meksyk we wrześniu 1989 r. jako pierwszy zaczerpnął pomocy w ramach programu Brady’ego. Ramy programu tworzył rząd meksykański i konsorcjum 300 banków komercyjnych, przy założeniu, że udział banków w przedsięwzięciu jest obowiązkowy. Miało to uniemożliwić bankom nieuczestniczącym w programie czerpania korzyści z tytułu nieponoszenia obciążenia.
Podczas miesięcznych negocjacji osiągnięto m.in. spadek inflacji ze 159% w 1987 r. do 20%, zmniejszenie połowy deficytu budżetowego, czy reformacje systemu podatkowego.
Zalety i wady programu.
Program zapobiegł destabilizacji światowego systemu kredytowego. Gdyby nie podjęto działań w kierunku umorzenia części długów, niektórzy dłużnicy ogłosiliby niewypłacalność, a to mogłoby się przyczynić do kolejnego kryzysu gospodarczego. Obligacje, które powstały zaczęły być przedmiotem obrotu giełdowego i pewnym piętnem spoczywającym na dłużnikach. Posiadanie bowiem obligacji Brady’ego świadczyło o posiadaniu długu, obniżając wiarygodność na rynku międzynarodowym i mobilizowało dłużnika do jego szybszego spłacenia.
Program jednak nie przewidywał kontroli nad krajem zadłużonym przez organizacje międzynarodowe, a co za tym idzie dążenie kraju zadłużonego do poprawy sytuacji i wzrostu gospodarczego. Kraj nie był zobowiązany przedstawiać żadnych strategii, które miałyby na celu ulepszenie systemu, który wcześniej zawiódł i doprowadził kraj do ogromnego długu.

</doc>
<doc id="1183087" url="https://pl.wikipedia.org/wiki?curid=1183087" title="Alfred Elton Van Vogt">
Alfred Elton Van Vogt



</doc>
<doc id="1183088" url="https://pl.wikipedia.org/wiki?curid=1183088" title="Polski Komitet Narodowy UNICEF">
Polski Komitet Narodowy UNICEF

Polski Komitet Narodowy UNICEF, właśc. Stowarzyszenie Polski Komitet Narodowy Funduszu Narodów Zjednoczonych na Rzecz Dzieci - UNICEF – polski oddział UNICEF, organizacji humanitarnej i rozwojowej działającej na rzecz dzieci. Ma siedzibę przy ul. Rolnej 175D w Warszawie.
Opis.
UNICEF obecny jest w Polsce od 1962, kiedy to powstał pierwszy Komitet Narodowy UNICEF we wschodniej Europie. Przez wiele lat głównym celem Polskiego Komitetu Narodowego UNICEF była poprawa warunków życia dzieci w Polsce. UNICEF kupował wyposażenie dla ośrodków zdrowia i sprowadzał surowce do produkcji artykułów dziecięcych. Podczas stanu wojennego przekazywał lekarstwa, odzież i odżywki dla dzieci.
W roku 2002 Polska została uznana za kraj wysoko rozwinięty, więc Polski Komitet Narodowy UNICEF zmienił zakres swojej działalności. Do zadań statutowych Komitetu należy reprezentowanie interesów dzieci wobec władz i społeczeństwa, działanie na rzecz respektowania ich praw oraz gromadzenie funduszy na projekty pomocowe realizowane przez UNICEF w krajach rozwijających się. Stowarzyszenie PKN UNICEF skupia swoje działania na gromadzeniu środków na pomoc dzieciom w najuboższych krajach świata, czy też tych dzieci, które znajdują się w krajach w strefach konfliktów czy klęsk. Oprócz tego monitoruje implementację Konwencji o prawach dziecka oraz realizuje programy edukacyjne angażujące tysiące szkół w Polsce, współpracuje z samorządami ze światem biznesu i kultury, zawsze na pierwszym miejscu stawiając potrzeby dzieci. Monitoruje i reaguje, aby prawa dziecka były zawsze przestrzegane, a głos młodych ludzi słyszany i respektowany. Organizacja jest apolityczna i bezstronna, ale nigdy nie pozostaje obojętna, gdy chodzi o obronę praw dzieci i zabezpieczenie ich życia i przyszłości.
UNICEF jest twórcą idei wspierania działań charytatywnych przez osobistości świata kultury i sportu. Jako pierwsza organizacja na świecie, już w latach 50., zaprosił sławne osoby do wspierania działań na rzecz dzieci. Ambasadorowie Dobrej Woli UNICEF z poświęceniem wykorzystują swój talent i sławę, by walczyć o prawa najmłodszych i wspierać misję UNICEF w zapewnieniu każdemu dziecku prawa do zdrowia, edukacji, równości i ochrony przed przemocą. Ambasadorowie Dobrej Woli zawsze działają pro-bono. Do dziś tytuł Ambasadora otrzymały tak znane osobistości, jak Sir Roger Moore, Audrey Hepburn, Orlando Bloom czy David Beckham.
Ambasadorami Dobrej Woli UNICEF w Polsce są: Małgorzata Foremniak, Artur Żmijewski, Majka Jeżowska, Magdalena Różczka, Robert Korzeniowski, Łukasz Nowicki, Agnieszka Radwańska oraz Robert Lewandowski. Wielokrotnie w akcje UNICEF angażują się również inne znane i popularne osoby życia publicznego w tym m.in. Piotr Polk czy Maciej Orłoś.
UNICEF w Polsce prowadzi sprzedaż kartek i produktów charytatywnych poprzez swój sklep internetowy.
Polski Komitet Narodowy UNICEF posiada status organizacji pożytku publicznego, który umożliwia przekazanie na rzecz organizacji 1,5% podatku (KRS 0000107957).

</doc>
<doc id="1183091" url="https://pl.wikipedia.org/wiki?curid=1183091" title="Papieska elekcja 1119">
Papieska elekcja 1119

Papieska elekcja 2 lutego 1119 – odbyła się po śmierci papieża Gelazjusza II i zakończyła wyborem Kaliksta II.
Śmierć Gelazjusza II.
Papież Gelazjusz II krótko po swoim wyborze w styczniu 1118 roku musiał uchodzić z Rzymu w obawie przed cesarzem Henrykiem V, z którym papiestwo od wielu już lat pozostawało w sporze o inwestyturę. Papież uszedł do Francji, gdzie przewodniczył kilku synodom, podczas gdy w Rzymie cesarz wyznaczył antypapieża w osobie arcybiskupa Maurycego Burdinusa z Bragi, który przyjął imię Grzegorz VIII. 29 stycznia 1119 roku Gelazjusz II zmarł w opactwie Cluny, polecając nielicznym towarzyszącym mu kardynałom wybór albo arcybiskupa Vienne Guy de Bourgogne, albo opata Cluny Ponce de Mergueil, albo kardynała Kuno von Urach, biskupa Palestriny.
Kardynałowie elektorzy.
W Cluny towarzyszyło Gelazjuszowi II zaledwie 10 z 41 kardynałów. Oni też po jego śmierci przystąpili do wyboru jego następcy.
Wszyscy elektorzy byli nominatami Paschalisa II.
Nieobecni.
Aż 31 kardynałów nie uczestniczyło w elekcji:
28 spośród tych kardynałów mianował Paschalis II, jednego Gelazjusz II, a jednego jeszcze papież Grzegorz VII.
Wybór Kaliksta II.
Po trzech dniach zwyczajowych modłów i nabożeństw po śmierci Gelazjusza II kardynałowie obecni w Cluny przystąpili do procedowania. Początkowo ich wybór padł na kardynała Kuno z Palestriny, który jednak odmówił przyjęcia tiary. Za jego radą obrano na papieża arcybiskupa Vienne Guy de Bourgogne, który także był jednym z kandydatów wskazanych przez zmarłego papieża. Elekt przyjął wybór jako Kalikst II i 9 lutego został koronowany w swojej dotychczasowej stolicy arcybiskupiej.
Ratyfikacja elekcji w Rzymie.
Wiadomość o wyborze Kaliksta II została niezwłocznie przekazana kardynałom w Rzymie, którzy powołali komisję mającą na celu ratfyfikację tego wyboru. W jej skład weszli kardynałowie-biskupi oraz po jednym przedstawicielu kardynałów prezbiterów i kardynałów diakonów:
Komisja zebrała się w dniu 1 marca 1119 i jednogłośnie ratyfikowała wybór Kaliksta II, przecinając wszelkie spekulacje co do legalności procedury przeprowadzonej w Cluny.

</doc>
<doc id="1183094" url="https://pl.wikipedia.org/wiki?curid=1183094" title="John W. Campbell">
John W. Campbell

John Wood Campbell Jr., publikujący także pod pseudonimem Don A. Stuart (ur. 8 czerwca 1910 w Newark, zm. 11 lipca 1971 w Mountainside) – amerykański wydawca i pisarz science fiction, jedna z ważniejszych postaci w historii gatunku. W latach 1937–1971, – jako redaktor pisma "Astounding Science Fiction" – walnie przyczynił się do rozkwitu "s-f". Krytycy uważają, że w dużej mierze dzięki Campbellowi i jego pismu gatunek miał wtedy swój złoty wiek.
Życiorys.
Studiował na MIT, gdzie zaprzyjaźnił się z Norbertem Wienerem, słynnym później cybernetykiem. Edukację ukończył bakalaureatem na Duke University z fizyki w 1932 r.
Pierwsze utwory s-f napisał i opublikował w wieku 18 lat w magazynie Amazing Stories i szybko zdobył popularność czytelników wydawnictw pulpowych. Były to zwykle space opery. Publikował także pod pseudonimem Don A. Stuart. Najsłynniejszym dziełem literackim autorstwa Campbella jest nowela "Who Goes There?" (1938), znana z ekranizacji Johna Carpentera z 1982 r., pod tytułem "Coś" ("The Thing").
W 1937, w wieku 27 lat, został zatrudniony na stanowisku wydawcy magazynu "Astounding Stories", i pozostał nim aż do śmierci. Pod jego kierownictwem pismo zmieniło nie tylko tytuł, na "Astounding Science Fiction", ale stało się najważniejszym periodykiem publikującym fantastykę i wytyczającym drogę gatunkowi. U Campbella debiutowali m.in. Lester Del Rey, Alfred Elton van Vogt, Robert A. Heinlein, Theodore Sturgeon.
Isaac Asimov nazwał Campbella "Najpotężniejszą siłą jaka pojawiła się kiedykolwiek w science fiction, siłą, która kompletnie zdominowała gatunek przez pierwsze dziesięć lat swojej działalności".
W latach 1939–1943 wydawał także pierwsze pismo poświęcone fantasy – "Unknown".
Nagrody i wyróżnienia.
John W. Campbell był eponimem dwóch nagród literackich: Nagrody im. Johna W. Campbella dla najlepszej powieści science fiction i Nagrody im. Johna W. Campbella dla najlepszego nowego pisarza science fiction.
Podczas ceremonii wręczenia nagród Hugo na Worldconie w Dublinie w 2019 amerykańska pisarka , która otrzymała nagrodę Johna W. Campbella dla najlepszego nowego pisarza wygłosiła przemówienie, w którym m.in. nazwała Campbella – patrona nagrody i jednego z najbardziej wpływowych redaktorów w dziedzinie fantastyki – „faszystą” oraz stwierdziła, że jest odpowiedzialny za „nadanie tonu science fiction, który wciąż prześladuje ten gatunek do dziś. Jałowy. Męski. Biały. Wywyższanie w ambicjach imperialistów i kolonizatorów, osadników i przemysłowców”. Oddźwięk, jaki spowodowało to przemówienie spowodował, że redakcja magazynu „Analog Science Fiction and Fact” poinformowała, że usuwa z nazwy nagrody dla najlepszego nowego pisarza nazwisko Campbella, patronem został w zamian najdłużej ukazujący się magazyn literacki "Astounding Stories of Super-Science" (dziś "Analog Science Fiction and Fact").
Z kolei Centrum Badań Fantastyki Naukowej, przyznające nagrodę dla najlepszej powieści ogłosiło w 2019 plany zmiany nazwy nagrody, ale nie ukazały się żadne nowe informacje o nagrodzie, a wręczenie nagród zostało odwołane w latach 2020–2022 z powodu pandemii COVID-19 oraz zmian organizacyjnych w Centrum.
Był Gościem Honorowym trzech Worldconów – w 1947, 1954 i 1957.

</doc>
<doc id="1183100" url="https://pl.wikipedia.org/wiki?curid=1183100" title="Europejska strategia zatrudnienia">
Europejska strategia zatrudnienia

Europejska strategia zatrudnienia – zbiór naczelnych zasad i priorytetów ukierunkowujących działania Unii Europejskiej na określone cele w zakresie polityki zatrudnienia. ESZ ma swój początek w traktacie amsterdamskim podpisanym przez przywódców krajów ówczesnej piętnastki podczas szczytu luksemburskiego w dniach 20–21 listopada 1997.
Powstanie "Europejskiej strategii zatrudnienia" ma swoje uzasadnienie w 15-milionowym bezrobociu w 1997, wzroście gospodarczym niepowodującym zwiększenia zatrudnienia oraz postępującej marginalizacji społecznej osób bezrobotnych. Została oparta na czterech filarach:
Drugim etapem ewolucji ESZ była jej nowelizacja 22 lipca 2003. Decyzją Rady 2003/578/EC (DzUWE nr L 197/13 z dn. 5.8.2003), nowymi głównymi celami w ramach polityki zatrudnienia UE stały się:
Przyjęto również dziesięć szczegółowych wytycznych, które miały ukierunkować państwa członkowskie na realizację głównych celów:
"Europejska strategia zatrudnienia" musi być przestrzegana przez państwa członkowskie, ponieważ Rada Europejska cyklicznie ocenia postępy każdego z nich we "Wspólnym raporcie zatrudniania", jednocześnie wytyczając ścieżki działań na przyszłość. Na podstawie tych wytycznych kraje UE są zobowiązane do utworzenia swoich planów działań na rzecz zatrudnienia.

</doc>
<doc id="1183107" url="https://pl.wikipedia.org/wiki?curid=1183107" title="Ulica Tadeusza Kościuszki">
Ulica Tadeusza Kościuszki

Ulica Tadeusza Kościuszki – popularna nazwa ulic w Polsce.
Aleje:
Place, rynki, skwery:

</doc>
<doc id="1183112" url="https://pl.wikipedia.org/wiki?curid=1183112" title="Kristin Steira Størmer">
Kristin Steira Størmer



</doc>
<doc id="1183113" url="https://pl.wikipedia.org/wiki?curid=1183113" title="Eckhard Schmittdiel">
Eckhard Schmittdiel

Eckhard Schmittdiel (ur. 13 maja 1960 w Dortmundzie) – niemiecki szachista, arcymistrz od 1995 roku.
Kariera szachowa.
Pierwsze sukcesy zaczął odnosić w drugiej połowie lat 80. XX wieku. W 1986 został mistrzem Nadrenii Północnej-Westfalii, na przełomie 1987 i 1988 triumfował w Augsburgu, w 1988 podzielił I m. (wspólnie z Tiborem Tolnaiem i Gaborem Kallai) w Wiesbaden, w 1989 zwyciężył (wspólnie z Vlastimilem Hortem) w indywidualnych mistrzostwach Niemiec oraz samodzielnie w Budapeszcie (turniej "Noviki"-B), a w 1990 (razem z Romualdem Mainką) – w Pradze oraz samodzielnie w Groningen. Do jego znaczących wyników w kolejnych latach należą m.in. II m. w Dortmundzie (1993, za Nataszą Bojković), I m. (1994, "Arnold Cup") oraz II m. (1994, "Peer Gynt", za Vasiliosem Kotroniasem) w Gausdal, II m. w Wattens (1998, za Henrikiem Teske), II m. we Frankfurcie (1998, za Slavko Cicakiem), dz. I m. w Dortmundzie (1999, wspólnie z Zoltanem Vargą), I m. w Dortmundzie (2000), I m. w Tybindze (2001), dz. I m. w Deizisau (2002, "Neckar Open", wspólnie z m.in. Rustemem Dautowem, Lewonem Aronianem, Ivanem Farago, Janem Gustafssonem i Władimirem Jepiszynem) oraz dz. I m. w Avoine (2005, wspólnie z m.in. Jeanem-Lukiem Seretem i Siergiejem Fiedorczukiem).
Najwyższy ranking w karierze osiągnął 1 lipca 1990 r., z wynikiem 2505 punktów zajmował wówczas 14. miejsce wśród niemieckich szachistów.

</doc>
<doc id="1183114" url="https://pl.wikipedia.org/wiki?curid=1183114" title="Alessio Cerci">
Alessio Cerci

Alessio Cerci (ur. 23 lipca 1987 w Velletri) – włoski piłkarz występujący na pozycji napastnika we włoskim klubie Hellas Verona oraz w reprezentacji Włoch.
Kariera klubowa.
Cerci urodził się w mieście Velletri, leżącym w prowincji Rzym. Piłkarskie treningi rozpoczął w zespole AS Roma. W 2003 roku trafił do składu pierwszej drużyny, a 16 maja 2004 roku zadebiutował w Serie A w ostatniej kolejce ligowej, w zremisowanym 0:0 meczu z Sampdorią. W 77. minucie spotkania zmienił Daniela Corvię. W tamtym sezonie Roma została wicemistrzem Włoch. W sezonie 2004/2005 Cerci występował w młodzieżowej drużynie Primavera i został wówczas młodzieżowym mistrzem kraju. W pierwszym zespole zaliczył dwa spotkania, a rok później (sezon 2005/2006) - jedno. Na sezon 2006/2007 Alessio został wypożyczony do drugoligowej Brescii Calcio, gdzie był rezerwowym. Latem 2007 Roma znów postanowiła wypożyczyć zawodnika, tym razem do Pisy Calcio. 9 września w meczu z Ceseną (2:1) zdobył swojego pierwszego gola w profesjonalnej piłce. W letnim okienku transferowym w 2008 roku Cerci został wypożyczony do Atalanty BC. Sezon 2009/2010 spędził już w Romie, a 26 sierpnia 2010 został sprzedany do Fiorentiny. Natomiast 23 sierpnia 2012 Cerci został sprzedany do Torino FC za 6,5 miliona euro. Latem 2014 odszedł do Atlético Madryt.
Kariera reprezentacyjna.
W latach 2004–2006 Cerci zaliczył 9 meczów i zdobył 1 gola dla reprezentacji Włoch U-19. W 2005 roku jeden razy wystąpił w kadrze U-20, a w 2007 roku został członkiem kadry U-21 prowadzonej przez Pierluigiego Casiraghiego. 16 listopada w debiucie przeciwko Azerbejdżanowi zdobył gola.

</doc>
<doc id="1183116" url="https://pl.wikipedia.org/wiki?curid=1183116" title="All the Stuff (And More!) Volume 2">
All the Stuff (And More!) Volume 2

All the Stuff (And More!) Volume 2 – album kompilacjny amerykańskiego zespołu Ramones, wydany 31 maja 1990. Zawiera utwory wydane wcześniej na albumach: "Rocket to Russia" i "Road to Ruin".

</doc>
<doc id="1183117" url="https://pl.wikipedia.org/wiki?curid=1183117" title="Papieska elekcja 1118">
Papieska elekcja 1118

Papieska elekcja 24 stycznia 1118 – wybór Gelazjusza II na następcę papieża Paschalisa II, który zmarł 21 stycznia 1118 w Rzymie po długim, blisko 19-letnim pontyfikacie.
Lista elektorów.
Zgodnie z dekretem In Nomine Domini z 1059 roku elektorami papieża byli jedynie kardynałowie biskupi, jednak w okresie schizmy antypapieża Klemensa III (1084-1100) do udziału w papieskich elekcjach dopuszczono także kardynałów prezbiterów (po raz pierwszy w 1086) i kardynałów diakonów (po raz pierwszy w 1088). Rozpowszechniana przy tym była sfałszowana wersja dekretu "In Nomine Domini", mówiąca, że wyborcami papieża są "kardynałowie", a nie "kardynałowie biskupi". Mimo to jeszcze w 1099 kardynałowie-biskupi odgrywali dominującą rolę w procedurze wyboru następcy Urbana II. Natomiast w wyborze następcy Paschalisa II nic nie wskazuje, by kardynałowie biskupi odgrywali jakąkolwiek uprzywilejowaną rolę.
Dane odnośnie do liczebności i składu Kolegium Kardynałów w styczniu 1118 roku są bardzo niepewne. Podstawowym źródłem jest spisana kilkanaście lat później relacja Pandolfo Alatrino, który twierdził, że w elekcji uczestniczyło 49 kardynałów (4 biskupów, 27 prezbiterów i 18 diakonów), wymienia jednak imiona tylko 35 z nich (4 biskupów, 20 prezbiterów i 11 diakonów, wliczając elekta). Według Pandolfo, jeden kardynał prezbiter (Hugo z Ss. Apostoli) był nieobecny, do którego należy doliczyć jeszcze dwóch kardynałów-biskupów, o których Pandolfo w kontekście elekcji wprawdzie nie wspomina, ale których istnienie i godność są udokumentowane w sposób nie budzący wątpliwości. Wiarygodność relacji Pandolfo, w tym także jest listy elektorów, jest podważana przez współczesnych historyków; wskazuje się na jej polemiczny charakter wynikający z atmosfery schizmy antypapieża Anakleta II (1130-38). Krytyczna analiza źródeł wykazała, że:
W styczniu 1118 roku Kolegium Kardynałów liczyło najprawdopodobniej jedynie 41 członków, w tym 6 biskupów, 20 prezbiterów i 15 diakonów, z czego 36 (4, 18 i 14) uczestniczyło w elekcji:
Kardynał Giovanni Coniulo został kreowany przez Urbana II, pozostali byli nominatami Paschalisa II.
Ponadto w elekcji uczestniczyli subdiakoni Świętego Kościoła Rzymskiego, z których dwóch jest znanych z imienia: Mikołaj, "primicerius scholae cantorum", oraz Amico, O.S.B.Cluny, opat S. Lorenzo fuori le mura.
Nieobecni.
Prawdopodobnie pięciu kardynałów, w tym dwóch prezbiterów, dwóch biskupów i jeden diakon, było nieobecnych:
Giovanni z Subiaco był nominatem Grzegorza VII, pozostali – Paschalisa II.
Wybór Gelazjusza II.
Paschalis II przez cały swój pontyfikat toczył spór o inwestyturę z cesarzem Henrykiem V, którego popierała rzymska arystokracja. Po jego śmierci kardynałowie musieli schronić się w benedyktyńskim klasztorze na Palatynie w obawie przed zwolennikami cesarza. Tam 24 stycznia, po trzech dniach zwyczajowych modłów i nabożeństw, jednogłośnie obrali starego kardynała Giovanni Coniulo z Gaety, diakona S. Maria in Cosmedin oraz kanclerza Stolicy Apostolskiej. Elekt przyjął wybór jako Gelazjusz II.
Krótko po swoim wyborze papież został aresztowany przez rzymskiego barona Cenzio II Frangipani, zwolennika cesarza. W marcu uwolniło go wprawdzie powstanie ludowe, musiał jednak uchodzić z Rzymu do Francji, gdzie pozostał aż do swojej śmierci na początku następnego roku. W tym czasie cesarz wyznaczył antypapieża w osobie arcybiskupa Maurycego Burdinusa z Bragi, który przyjął imię Grzegorz VIII.

</doc>
<doc id="1183125" url="https://pl.wikipedia.org/wiki?curid=1183125" title="Dolina Kwidzyńska">
Dolina Kwidzyńska

Dolina Kwidzyńska (314.81) – mezoregion fizycznogeograficzny w północnej Polsce, stanowiący północną część Doliny Dolnej Wisły.
Położenie.
Dolina Kwidzyńska graniczy:
Mezoregion leży w większości w obrębie województwa pomorskiego, zaś południowy skrawek w województwie kujawsko-pomorskim. Swą nazwę bierze od miasta Kwidzyna.
Geomorfologia.
Kwidzyńska Dolina Wisły jako segment wiślanego ciągu dolinnego rozpościera się w przedłużeniu Basenu Grudziądzkiego ku północy, sięgając po rozwidleniu Wisły pod Białą Górę, gdzie przechodzi w równinę deltową Żuław Wiślanych.
Dolina odznacza się prostym przebiegiem i równomierną szerokością, mieszczącą się w granicach 7-9 km. Równomierność ta i znaczna szerokość są następstwem intensywnej erozji bocznej przy częstym przemieszczaniu się zakoli meandrującej rzeki. Efektem tego jest dominujące na tym odcinku dolinnym wystromienie zboczy i przy ich erozyjnej regradacji, zniszczenie całego systemu tarasowego, z wyjątkiem tarasu zalewowego i niskiego nadzalewowego. O erozyjnej regradacji zboczy świadczą też stosunkowo liczne zawieszone dolinki zboczowe.
W dolinie występują również deluwia podstokowe, obrywy, pokrywy denudacyjne, wydmy, szczególnie na zboczu wschodnim, większe doliny boczne, a w szerokim dnie aluwialnym liczne starorzecza z jeziorkami, bądź całkowicie wypełnione torfem.
Charakterystyka.
Dolina Kwidzyńska ma około 40 km długości i powierzchnię 401 km². Stanowi ona rodzaj przełomu Wisły przez pas moren Pojezierza Wschodniopomorskiego.
Mezoregion przebiega w osi dawnego lobu lodowca fazy pomorskiej zlodowacenia bałtyckiego i utworzył się po wycofaniu czoła lodowca w obrębie niecki Bałtyku. Stałe obniżanie się podstawy erozyjnej wód proglacjalnych i jednoczesne izostatyczne podnoszenie się lądu, spowodowało intensywne wcinanie się rzeki.
W holocenie, po podniesieniu się zwierciadła wód w niecce Bałtyku, w delcie Wisły i na dnie doliny nastąpiło narastanie aluwiów rzecznych, których miąższość dochodzi do kilkunastu metrów. Obecnie dno doliny obniża się od 15 do 7 m n.p.m., a zbocza wznoszą się ponad nimi o 50 do 60 m.
Pod Gniewem Wisła przyjmuje z lewej strony dopływ Wierzycę. Między Kwidzynem a Białą Górą, równolegle do Wisły, u podnóża prawego zbocza płynie rzeka Liwa, zasilająca swymi wodami Nogat, odcięty jazem od koryta Wisły.
Dno doliny jest dosyć gęsto zasiedlone ze względu na żyzność mad rzecznych, ale około 20% powierzchni zajmują zmeliorowane użytki zielone o dużej wartości produkcyjnej. Lasy zachowały się tylko na zboczach. Po regulacji Wisły (II połowa XIX wieku) i zmeliorowaniu dna doliny, znikły pierwotne lasy łęgowe.
Dolina otrzymuje mniej opadów niż sąsiednie wysoczyzny pojezierne i jest od nich cieplejsza, toteż na nasłonecznionych zboczach występują miejscami zbiorowiska roślinności łąkowo-stepowej, chronione w rezerwatach: Biała Góra i Kwidzyńskie Ostnice na prawym brzegu doliny oraz Opalenie Górne i Wiosło Małe na lewym brzegu, gdzie ochroną objęto również fragment boru mieszanego. Rezerwat Opalenie Dolne obejmuje fragment lasu mieszanego z udziałem buka.
Granica między Doliną Kwidzyńską a Żuławami Wiślanymi przypada pod wsią Piekło, w miejscu dawnego rozgałęzienia Wisły na Nogat i Leniwkę.
Miasta.
Związane z regionem miasta Kwidzyn i Gniew są zlokalizowane na otaczających dolinę wysoczyznach: Gniew na zachodzie, Kwidzyn na wschodzie. Nazwa regionu pochodzi od Kwidzyna. Głównym zabytkiem miasta jest średniowieczny zespół zamkowo-katedralny, składający się z zamku kapituły pomezańskiej i katedry św. Jana Ewangelisty.
Podział na mikroregiony.
T. Gacki i J. Szukalski w pracy „Dolina Dolnej Wisły” wyróżnili w dnie doliny 9 mikroregionów:

</doc>
<doc id="1183129" url="https://pl.wikipedia.org/wiki?curid=1183129" title="Muzeum Budownictwa Ludowego w Olsztynku">
Muzeum Budownictwa Ludowego w Olsztynku

Muzeum Budownictwa Ludowego – Park Etnograficzny w Olsztynku – muzeum na wolnym powietrzu, zwane potocznie skansenem znajdujące się w Olsztynku. Skrót: MBL-PE w Olsztynku.
Historia.
24 września 1909 r. – pierwsza wzmiankowana data utworzenia Dorfmuseum Königsberg (Muzeum Wsi w Królewcu). Muzeum założone zostało jako ekspozycja architektury ludowej z terenów Prus, na obrzeżach ogrodu zoologicznego w Królewcu. Założycielem był dr Richard Dethlefsen – Prowincjonalny Konserwator Zabytków Prus Wschodnich. W 1937 podjęto decyzję o przeniesieniu ekspozycji do Olsztynka, gdzie już znajdowało się mauzoleum Hindenburga. Przenosiny trwały w latach 1938–1942. Nie udało się przenieść wszystkich obiektów. Z 22 prezentowanych w Królewcu 14 przeniesiono, przy czym jedna stodoła spłonęła od pioruna w roku 1945.
Po II wojnie światowej opiekę nad zgromadzonymi w Olsztynku budynkami sprawował Wojewódzki Konserwator Zabytków w Olsztynie. Pod koniec lat 50. XX wieku dr Franciszek Klonowski rozpoczął uzupełniać kolekcję o nowe obiekty architektury wiejskiej. W 1 września 1961 utworzono Park Etnograficzny, funkcjonujący jako Oddział Muzeum Mazurskiego w Olsztynie. Jego pierwszym dyrektorem był dr Józef Wieczerzak. Już 1 stycznia 1969 roku skansen zaczął funkcjonować jako samodzielna i autonomiczna jednostka pod nazwą „Muzeum Budownictwa Ludowego – Park Etnograficzny w Olsztynku”. W 1974 r. Muzeum przejęło fragment gotyckiej zabudowy miasta Olsztynek: ruinę kościoła (XIV/XVII w.) oraz basztę murów obronnych miasta, które wyremontowało i adaptowało do funkcji Salonu Wystawowego i Domu Mrongowiusza.
Obecnie skansen w Olsztynku zajmuje około 100 ha, znajduje się tu 68 obiektów architektonicznych (13 przeniesionych z Królewca) oraz ekspozycje rzadkich gatunków zwierząt gospodarskich polskiego pochodzenia.
30 grudnia 2008 r. Muzeum zostało wpisane do Państwowego Rejestru Muzeów prowadzonego przez Ministra Kultury i Dziedzictwa Narodowego. Muzeum Budownictwo Ludowego – Park Etnograficzny w Olsztynku w prestiżowym Państwowym Rejestrze Muzeów znajduje się pod numerem 99.
Muzeum Budownictwa Ludowego – Park Etnograficzny w Olsztynku jest członkiem założycielem Stowarzyszenia Muzeów na Wolnym Powietrzu w Polsce. W roku 2009 Muzeum otrzymało honorową nagrodę im. Oskara Kolberga, za dorobek w popularyzacji kultury ludowej i folkloru.
Zabytki.
Wśród obiektów muzealnych znajdują się chałupy z Powiśla, Warmii, Mazur, Sambii i Małej Litwy.
Poniżej wykaz obiektów MBL-PE w Olsztynku według kolejności zwiedzania:

</doc>
<doc id="1183135" url="https://pl.wikipedia.org/wiki?curid=1183135" title="Skansen w Olsztynku">
Skansen w Olsztynku



</doc>
<doc id="1183141" url="https://pl.wikipedia.org/wiki?curid=1183141" title="The World Ends with You">
The World Ends with You

The World Ends With You, znana również w Japonii pod nazwą – przygodowa gra akcji na konsolę Nintendo DS.
Gra została wydana przez firmę Square Enix na konsolę Nintendo DS w 2007 roku. W 2012 powstała wersja "The World Ends With: You Solo Remix" na oprogramowanie iOS, a w 2014 na Androida. W 2018 ukazała się wersja na konsolę Nintendo Switch pod tytułem "The World Ends with You: Final Remix". Za wykonanie gry odpowiedzialny jest zespół, który stworzył między innymi grę Kingdom Hearts. Za projekt bohaterów odpowiedzialny jest Tetsuya Nomura, zaś za dodatkowe grafiki Gen Kobayashi.

</doc>
<doc id="1183143" url="https://pl.wikipedia.org/wiki?curid=1183143" title="Papieska elekcja 1124">
Papieska elekcja 1124

Papieska elekcja 13-21 grudnia 1124 – odbyła się po śmierci papieża Kaliksta II i zakończyła wyborem Honoriusza II (1124-30).
Śmierć Kaliksta II.
Papież Kalikst II zmarł w Rzymie 13 grudnia 1124 roku. Najważniejszym wydarzeniem jego pontyfikatu był konkordat w Wormacji podpisany z cesarzem Henrykiem V w 1122 roku, formalnie kończący tzw. spór o inwestyturę, który trwał blisko 50 lat.
Lista elektorów.
W chwili śmierci Kaliksta II było 42 kardynałów, w tym 6 biskupów, 21 prezbiterów i 15 diakonów, jednak w elekcji uczestniczyło prawdopodobnie najwyżej 36:
Dziewiętnastu elektorów mianował Paschalis II, jednego Gelazjusz II, a piętnastu Kalikst II. Kardynał Gregorio Ceccano został pierwotnie mianowany przez Paschalisa II, który jednak później go deponował; godność kardynalską przywrócił mu Kalikst II.
Nie wydaje się, by kardynałowie-biskupi choćby w ograniczonym zakresie odgrywali uprzywilejowaną rolę przewidzianą dla nich w formalnie wciąż obowiązującym dekrecie In Nomine Domini z 1059. Wynikało to prawdopodobnie z faktu, że najpopularniejsze wówczas zbiory prawa kanonicznego (np. zbiór kardynała Deusdedita czy biskupa Anzelma z Lukki) zawierały sfałszowaną wersję tego dekretu, mówiącą, że papieża wybierają kardynałowie, a nie tylko kardynałowie-biskupi.
Nieobecni.
Co najmniej sześciu kardynałów nie uczestniczyło w elekcji:
Pięciu z nich mianował Paschalis II, jednego Kalikst II.
Podziały wśród kardynałów.
Wśród kardynałów wyraźnie ścierały się dwa nurty. Część kardynałów (zwłaszcza tych starszych, mianowanych przez Paschalisa II) była przywiązana do ideałów reformy gregoriańskiej i sporu o inwestyturę nie uważała bynajmniej za zakończony. Konkordat z Wormacji uważali jedynie za rozwiązanie tymczasowe, a do Cesarstwa odnosili się z dużą rezerwą, opowiadając się za sojuszem z Normanami z południa Włoch. Odmiennego zdania byli młodsi kardynałowie, w większości mianowani przez Kaliksta II i skupieni wokół jego kanclerza Aymerica. Uważali konkordat za rozsądny i korzystny dla Kościoła kompromis i dążyli do nawiązania przyjaznych stosunków z Cesarstwem, z niepokojem natomiast obserwowali ekspansjonistyczne zapędy normańskich wasali papiestwa. Byli przy tym powiązani z nowymi ruchami reformatorskimi w Kościele, takimi jak wspólnoty kanoników regularnych, podczas gdy frakcja gregoriańska była związana raczej ze starszymi ośrodkami monastycznymi, jak np. opactwo na Montecassino.
Na powyższy podział nakładały się walki frakcyjne między rzymskimi rodami arystokratycznymi Pierleoni i Frangipani. Pierleoni popierali frakcję gregoriańską, której liderem był zresztą przedstawiciel tego rodu kardynał Pietro Pierleoni, natomiast Frangipani byli sprzymierzeni z kanclerzem Aymericiem. Ponieważ juniorzy byli w mniejszości (było ich najwyżej kilkunastu), kardynał Aymeric wszedł w tajne porozumienie z baronami Robertem i Leonem Frangipani, aby w razie potrzeby siłą przeforsować swojego kandydata Lamberta z Ostii.
Zdecydowanym faworytem elekcji był kardynał Sasso de Anagni, należący do starszych kardynałów, ale cieszący się powszechnym szacunkiem.
Przebieg elekcji.
Przez trzy dni trwały zwyczajowe modły i nabożeństwa upamiętniające zmarłego papieża. 16 grudnia kardynałowie zebrali się w Kościele św. Pankracego, aby dokonać wyboru nowego papieża. Wydaje się, że kandydatura Sasso de Anagni nie została nawet wysunięta. Po krótkiej dyskusji wybór padł na sędziwego kardynała Teobaldo Boccapecora, którego zaproponował kardynał Gionata z Ss. Cosma e Damiano, sojusznik Pierleonich. Elekt przybrał imię Celestyn II. Wówczas jednak do akcji wkroczył baron Roberto Frangipani. Za aprobatą kardynała Aymerica wtargnął on wraz z grupą zbrojnych ludzi na obrady i zmusił elektorów do dokonania wyboru kardynała-biskupa Ostii Lamberto z Bolonii, popieranego przez kanclerza i jego stronników. Przyjął on imię Honoriusz II. Teobaldo Boccapecora, który w wyniku zajścia został ranny, oświadczył, że aby uniknąć schizmy rezygnuje ze swojego wyboru i uznaje Honoriusza II za papieża.
Mimo rezygnacji kardynała Teobaldo nie było wątpliwości, że elekcja Honoriusza II była nielegalna. Następnego dnia grupa kardynałów pod wodzą Pietro z Porto próbowała odzyskać kontrolę nad sytuacją, jednak rychło okazało się, że ród Pierleoni nie zamierza interweniować. Jak później twierdzono, Aymeric i Leo Frangipani przekupili Pierleonich oddaniem pod ich kontrolę twierdz Terracina i Formello. Mimo to, 21 grudnia Honoriusz II zwrócił się o potwierdzenie swojej elekcji w sposób zgodny z prawem, zapowiadając rezygnację, jeśli tego potwierdzenia nie uzyska. W odpowiedzi kardynałowie jednogłośnie uznali go za papieża. Tego samego dnia został on uroczyście koronowany.

</doc>
<doc id="1183146" url="https://pl.wikipedia.org/wiki?curid=1183146" title="Loco Live">
Loco Live

Loco Live – koncertowy album zespołu Ramones, nagrany w marcu 1991 w Barcelonie (Hiszpania) i wydany w dwóch wersjach przez Chrysalis Records i Sire Records.
Lista utworów.
1991 wersja Chrysalis Records
1992 wersja Sire Records

</doc>
<doc id="1183148" url="https://pl.wikipedia.org/wiki?curid=1183148" title="Niels Fleuren">
Niels Fleuren

Niels Fleuren (ur. 1 listopada 1986) – holenderski piłkarz występujący na pozycji obrońcy w FC Oss. Wcześniej występował w drużynach VVV Venlo oraz FC Emmen, a także w młodzieżowym zespole Vitesse'08.
W Eredivisie rozegrał 113 spotkań.

</doc>
<doc id="1183151" url="https://pl.wikipedia.org/wiki?curid=1183151" title="Terje Bakken">
Terje Bakken

Terje "Valfar" Bakken (ur. 3 września 1978, zm. ok. 14 stycznia 2004 w Reppastølen, Norwegia) – norweski muzyk black metalowy. Znany pod pseudonimem "Valfar", którego używał, jako członek zespołu black/folk metalowego Windir.
Z początku Windir był jednoosobowym projektem muzycznym, lecz wraz z wydaniem trzeciej płyty zatytułowanej "1184," liczba członków powiększyła się. W swoich piosenkach Bakken używał norweskiego języka Sognamål, lecz później zaczął śpiewać w języku angielskim. Spowodowane to zostało chęcią zdobycia sławy wśród szerszej publiczności.
Valfar wydał dwa dema – "Sognariket" i "Det gamle riket".
14 stycznia 2004 wyszedł z domu, aby pójść do swoich rodziców. Trzy dni później znaleziono jego ciało w Reppastølen. Gdy wyruszał, występowały opady śniegu – został dotknięty przez hipotermię.
Jego ciało zostało pochowane w kościele Stedje, 27 stycznia roku 2004.

</doc>
<doc id="1183152" url="https://pl.wikipedia.org/wiki?curid=1183152" title="Glory (postać)">
Glory (postać)

Glory, właściwie Glorificus, nazywana także: "The Beast", "The Abomination", "That Which Cannot Be Named" – fikcyjna postać z serialu . Występuje w większości odcinków piątej serii. Jej alter ego to Ben.
Glory.
Glory jest bogiem, wygnanym z piekielnych wymiarów, po tym jak próbowała przejąć w nich władzę. Dzieli ciało z Benem, młodym lekarzem ze szpitala w Sunnydale. Ich transformacja jest nie do zauważenia przez zwykłych ludzi, ale widzi ją np. Spike. Z powodu „magicznej” amnezji, pozostali członkowie Scooby Gangu od razu o tym zapominają. Glory by utrzymać się w swojej własnej postaci musi wysysać energię z ludzi. Jej ofiary wariują, przez co w sezonie piątym szpitale w Sunnydale przeżywają najazd szaleńców. Osoby te też są podatne na rozkazy Glory, i są poniekąd jej sługami. W jednym z odcinków w mieście pojawia się demon zabijający takich ludzi, prawdopodobnie w celu ograniczenia ich ilości. Jedną z osób w ten sposób potraktowanych przez Glory jest Tara Maclay. Inne zdolności Glory to umiejętność rozumienia języków ludzi i demonów, nadludzka siła, szybkość i odporność na rany jak i nawet potężną magię. Jedyną osobą jakiej udało się zranić Glory to Willow Rosenberg. Buffy by z nią walczyć musiała użyć młota Olafa Trolla, inna rzecz która ją osłabia to tzw. Sfera Dagona. Charakter Glory można określić jako rozkapryszona, władcza, ale jednocześnie trochę zagubiona i bardzo zdeterminowana by wrócić do swojego wymiaru. Za wszelką cenę, bo otwarty portal do Piekielnego Wymiaru Glorificus zniszczyłby Ziemię. W Sunnydale poszukiwała Klucza, mistycznej kuli energii zdolnej otworzyć portal, którą mnisi umieścili w ciele fałszywej siostry pogromczyni. Za Glory podążają też Rycerze Bizancjum, którzy poza pokonaniem samej Bogini, chcą też zniszczyć Klucz – czyli zabić siostrę pogromczyni. W ostatecznej walce Glory zostaje pokonana – ale nie jest do końca jasne czy ostatecznie, bo mimo iż ponownie przemienia się w Bena, to Giles zabija chłopaka.
Ben.
Jest alter ego Glory, i prawdopodobnie przez większość czasu jest po prostu Benem. Nie jest zły, ale Glory i jej słudzy starają się go przeciągnąć na swoją stronę, by pomógł im odnaleźć Klucz. Poniekąd mimowolnie Ben im to ułatwia, zawierając znajomość z Buffy, a później na jej prośbę udając się do kryjówki Scooby Gangu na starej stacji benzynowej, wezwany do pomocy rannemu Gilesowi. Tam zmienia się w Glory i ucieka wraz z Dawn już jako Glory. Ben chciał wcześniej zabić dziewczynkę ale nie starczyło mu odwagi by to zrobić. Mimo to próbował jej pomóc w ucieczce. Im bliżej otwarcia portalu tym charaktery Glory i Bena coraz bardziej się przenikały. Ben był prawdopodobnie stażystą w miejscowym szpitalu. Mieszkał w malutkim pokoiku w apartamencie Glory.
Aktorzy.
Glory grana była przez Claire Kramer, zaś Ben przez Charliego Webera.

</doc>
<doc id="1183154" url="https://pl.wikipedia.org/wiki?curid=1183154" title="Biskup Porto e Santa Rufina">
Biskup Porto e Santa Rufina



</doc>
<doc id="1183159" url="https://pl.wikipedia.org/wiki?curid=1183159" title="Heinkel 111">
Heinkel 111



</doc>
<doc id="1183160" url="https://pl.wikipedia.org/wiki?curid=1183160" title="Trailer for a Remake of Gore Vidal’s Caligula">
Trailer for a Remake of Gore Vidal’s Caligula

Trailer for a Remake of Gore Vidal’s Caligula – krótkometrażowy film z 2005 roku w reżyserii Francesco Vezzoli, nakręcony w konwencji trailera do remake′u filmu "Kaligula" w reżyserii Tinto Brassa z 1979 roku. Remake nigdy nie powstał, a fałszywy trailer miał na celu promocję kolekcji Versace.

</doc>
<doc id="1183164" url="https://pl.wikipedia.org/wiki?curid=1183164" title="Jezioro Malicz">
Jezioro Malicz



</doc>
<doc id="1183165" url="https://pl.wikipedia.org/wiki?curid=1183165" title="Jezioro Tatarak">
Jezioro Tatarak



</doc>
<doc id="1183166" url="https://pl.wikipedia.org/wiki?curid=1183166" title="Windir">
Windir

Windir (nor. wojownik) – zespół black/folk metalowy z Sogndal, Norwegia. Grupa ta postanowiła w swojej twórczości dokonać mieszanki blackmetalowych brzmień z muzyką folkową oraz mitologią.
Zespół powstał w roku 1994, lecz nie nagrał on żadnego materiału, aż do roku 1997. Windir był projektem wokalisty i multiinstrumentalisty Valfara. Po śmierci wokalisty w roku 2004, pozostali członkowie zespołu założyli Vreid, aby kontynuować ambicje zmarłego kolegi. 
Windir w przeciągu dziesięciu lat zdołali nagrać zaledwie cztery albumy. Z każdym kolejnym był bardziej kompletny i zadowalający zarówno dla fanów, jak i muzyków.
Dyskografia.
Dema.
Na demach można usłyszeć - Valfar - śpiew, Sorg - gitara, Steingrim - perkusja.

</doc>
<doc id="1183167" url="https://pl.wikipedia.org/wiki?curid=1183167" title="Jezioro Pusty Staw">
Jezioro Pusty Staw



</doc>
<doc id="1183169" url="https://pl.wikipedia.org/wiki?curid=1183169" title="Jezioro Druzno">
Jezioro Druzno



</doc>
<doc id="1183172" url="https://pl.wikipedia.org/wiki?curid=1183172" title="Jezioro Czatkowy">
Jezioro Czatkowy



</doc>
<doc id="1183176" url="https://pl.wikipedia.org/wiki?curid=1183176" title="Jezioro Kamienica">
Jezioro Kamienica



</doc>
<doc id="1183179" url="https://pl.wikipedia.org/wiki?curid=1183179" title="The Bronze">
The Bronze



</doc>
<doc id="1183180" url="https://pl.wikipedia.org/wiki?curid=1183180" title="Jezioro Sarbsko">
Jezioro Sarbsko



</doc>
<doc id="1183182" url="https://pl.wikipedia.org/wiki?curid=1183182" title="Pamięć złotej rybki">
Pamięć złotej rybki

Pamięć złotej rybki (ang. "Goldfish Memory") – film fabularny (komediodramat) produkcji irlandzkiej z 2003 roku w reżyserii Elizabeth Gill.
Premiera filmu miała miejsce na Festiwalu Filmowym w Cannes 17 maja 2003, a na ekranach polskich kin film pojawił się 6 maja 2005 roku. Film opowiada o miłości we współczesnym Dublinie. Bohaterami są młodzi Irlandczycy, różnych orientacji seksualnych, którzy zakochują się, schodzą lub rozchodzą ze swoimi partnerami, obsesyjnie poszukują uczucia, m.in. dziennikarka-lesbijka, kurier rowerowy-gej czy profesor podrywający znacznie młodsze studentki.

</doc>
<doc id="1183183" url="https://pl.wikipedia.org/wiki?curid=1183183" title="Emetofobia">
Emetofobia

Emetofobia (gr. "emetikós" 'stosujący środki wymiotne') – lęk przed wymiotowaniem lub przebywaniem w pobliżu osób wymiotujących. W niektórych przypadkach u osób cierpiących na tę fobię dochodzi do zaniku życia towarzyskiego i nie pojawiania się w publicznych miejscach (ze strachu, że ktoś mógłby niedaleko nich zwymiotować), a także mogą występować zaburzenia w jedzeniu – chorzy mogą bać się, że po zjedzeniu czegoś mogą zwymiotować; dlatego mogą być mylnie diagnozowani jako chorzy na bulimię. Osoby z emetofobią mogą zadawać sobie wiele trudu, aby nie zwymiotować lub nie zobaczyć innych wymiotujących osób.

</doc>
<doc id="1183185" url="https://pl.wikipedia.org/wiki?curid=1183185" title="Jezioro Jamno">
Jezioro Jamno



</doc>
<doc id="1183187" url="https://pl.wikipedia.org/wiki?curid=1183187" title="Jezioro Kopań">
Jezioro Kopań



</doc>
<doc id="1183189" url="https://pl.wikipedia.org/wiki?curid=1183189" title="Lista gwiazd w gwiazdozbiorze Lunety">
Lista gwiazd w gwiazdozbiorze Lunety

Zestawienie to zawiera gwiazdy w gwiazdozbiorze Lunety do jasności 6,5 (gwiazdy widoczne gołym okiem). Dodatkowo uwzględniono w nim także inne ciekawe obiekty gwiazdowe.

</doc>
<doc id="1183191" url="https://pl.wikipedia.org/wiki?curid=1183191" title="Jezioro Wicko">
Jezioro Wicko



</doc>
<doc id="1183193" url="https://pl.wikipedia.org/wiki?curid=1183193" title="Wołżańska Fabryka Samochodów">
Wołżańska Fabryka Samochodów



</doc>
<doc id="1183194" url="https://pl.wikipedia.org/wiki?curid=1183194" title="Jezioro Wicko Wielkie">
Jezioro Wicko Wielkie



</doc>
<doc id="1183201" url="https://pl.wikipedia.org/wiki?curid=1183201" title="FLN">
FLN



</doc>
<doc id="1183203" url="https://pl.wikipedia.org/wiki?curid=1183203" title="Jezioro Modła">
Jezioro Modła



</doc>
<doc id="1183204" url="https://pl.wikipedia.org/wiki?curid=1183204" title="Keith McErlean">
Keith McErlean

Keith McErlean – aktor irlandzki, urodzony w Carndonagh. Jego kariera rozpoczęła się w czerwcu 1998 roku, kiedy ukończył Gaiety School of Acting. Wystąpił w roli Declana Breena w adaptacji noweli Colma Tóibína "The Blackwater Lightship" oraz jako Red w "Pamięci złotej rybki". Najbardziej znany jest z roli Barry'ego w serialu RTE "Bachelors Walk". Był nominowany do Golden Satellite Award za występ w telewizyjnym filmie "The Blackwater Lightship".

</doc>
<doc id="1183205" url="https://pl.wikipedia.org/wiki?curid=1183205" title="Jezioro Bukowo">
Jezioro Bukowo



</doc>
<doc id="1183206" url="https://pl.wikipedia.org/wiki?curid=1183206" title="Koralowce sześciopromienne">
Koralowce sześciopromienne

Koralowce sześciopromienne (Hexacorallia) – podgromada koralowców (Anthozoa), do której należą gatunki żyjące samotnie jak i tworzące kolonie. Charakteryzują się obecnością sześciu (lub wielokrotności) przegród w jamie gastralnej. Należą do nich gatunki w większości osiadłe. Nieliczne wędrują pełzając lub pływając.
Charakterystyka.
Liczba ramion, otaczających otwór gębowy polipa oraz przegród dzielących jamę gastralną jest równa 6 lub wielokrotności 6 (wówczas występują parami), rzadziej (wtórnie) ich liczba wynosi 5, 8 lub 10, a także ich wielokrotność. U większości występuje zewnętrzny szkielet, często bardzo masywny – wapienny, organiczny lub organiczno-wapienny. W odróżnieniu od koralowców ośmiopromiennych (Octocorallia), chorągiewki mięśniowe na przegrodach są zwrócone w różnych kierunkach. Komórki parzydełkowe różnorodne – typu astomoknidy, stomoknidy i spirocysty z wieczkiem zamykającym.
Systematyka.
Podgromada koralowców sześciopromiennych dzieli się na 6 rzędów koralowców żyjących obecnie (około 4300 gatunków) i 2 rzędy koralowców wymarłych:
Większość analiz filogenetycznych opartych na danych molekularnych potwierdza monofiletyzm rzędów współcześnie żyjących. Jedynie relacje pomiędzy Scleractinia i Corallimorpharia są kontrowersyjne.

</doc>
<doc id="1183207" url="https://pl.wikipedia.org/wiki?curid=1183207" title="Jezioro Stobar">
Jezioro Stobar



</doc>
<doc id="1183208" url="https://pl.wikipedia.org/wiki?curid=1183208" title="Tha Doggfather">
Tha Doggfather

Tha Doggfather – drugi solowy album Snoop Dogga. Płyta przez krytyków została uznana za dużo gorszą niż pierwszy album rappera, Doggystyle. Ponadto w czasie wydawania płyty trwał proces Snoopa, był oskarżony o morderstwo, ostatecznie uznano, że Dogg się bronił. Płyta wydana została 2 miesiące po śmierci 2Paca, zdarzenie to przyćmiło premierę krążka, który został przez Snoopa zadedykowany 2Pacowi. Album zdobył status podwójnej platynowej płyty.

</doc>
<doc id="1183210" url="https://pl.wikipedia.org/wiki?curid=1183210" title="Zespół Cockayne’a">
Zespół Cockayne’a

Zespół Cockayne’a, zespół Neill-Dingwall (ang. Cockayne syndrome, Neill-Dingwall syndrome) – choroba genetyczna o dziedziczeniu autosomalnym recesywnym, spowodowana defektem molekularnym upośledzającym mechanizm naprawy DNA. Nieprawidłowa naprawa DNA sprawia, że chorzy z zespołem Cockayne’a są bardzo wrażliwi na światło słoneczne i mutageny.
Zespół Cockayne’a objawia się stopniowym zahamowaniem wzrostu o początku w okresie niemowlęcym, nieprawidłowymi proporcjami ciała, starczym wyglądem twarzy (duże uszy, duży nos, zapadnięte oczy), głuchotą, zaburzeniami neurologicznymi. W zespole Cockayne’a nie ma predyspozycji do raka skóry i innych nowotworów.
Zespół opisał po raz pierwszy Edward Alfred Cockayne w 1936 roku.

</doc>
<doc id="1183213" url="https://pl.wikipedia.org/wiki?curid=1183213" title="ВАЗ-2108">
ВАЗ-2108



</doc>
<doc id="1183214" url="https://pl.wikipedia.org/wiki?curid=1183214" title="ВАЗ-2109">
ВАЗ-2109



</doc>
<doc id="1183215" url="https://pl.wikipedia.org/wiki?curid=1183215" title="ВАЗ-21099">
ВАЗ-21099



</doc>
<doc id="1183216" url="https://pl.wikipedia.org/wiki?curid=1183216" title="Zoantharia">
Zoantharia



</doc>
<doc id="1183217" url="https://pl.wikipedia.org/wiki?curid=1183217" title="Port lotniczy Vagar">
Port lotniczy Vagar



</doc>
<doc id="1183220" url="https://pl.wikipedia.org/wiki?curid=1183220" title="Hexacorallia">
Hexacorallia



</doc>
<doc id="1183221" url="https://pl.wikipedia.org/wiki?curid=1183221" title="Gubernia kaliska">
Gubernia kaliska

Gubernia kaliska (ros. "Калишская губерния") – gubernia Królestwa Polskiego ze stolicą w Kaliszu, istniejąca w latach 1837–1844 i 1867–1918; była najdalej na zachód położoną gubernią Królestwa Polskiego, jej zachodnią granicę stanowiła granica polsko-pruska. 
Została utworzona 23 lutego 1837 w miejsce województwa kaliskiego. W 1882 dzieliła się na 8 powiatów: kaliski, kolski, koniński, łęczycki, sieradzki, słupecki, turecki, wieluński, a te na 142 gminy. W guberni znajdowało się 13 miast, 37 osad miejskich, 2041 wsi, 1672 folwarków i 1116 kolonii.
W latach 1867–1885 wicegubernatorem był Pawieł Rybnikow, a w latach 1883–1902 gubernatorem był Michaił Daragan (w czasie rządów którego nastąpił przyspieszony rozwój Kalisza).
Po zburzeniu Kalisza (1914) i odrodzeniu Rzeczypospolitej Polskiej (1918) jej obszar włączono do województwa łódzkiego ze stolicą w Łodzi, utworzonego w 1919.

</doc>
<doc id="1183223" url="https://pl.wikipedia.org/wiki?curid=1183223" title="Lista gwiazd w gwiazdozbiorze Pegaza">
Lista gwiazd w gwiazdozbiorze Pegaza

Zestawienie to zawiera gwiazdy w gwiazdozbiorze Pegaza do jasności 6,5 (gwiazdy widoczne gołym okiem). Dodatkowo uwzględniono w nim także inne interesujące obiekty gwiazdowe.

</doc>
<doc id="1183225" url="https://pl.wikipedia.org/wiki?curid=1183225" title="ВАЗ-1118">
ВАЗ-1118



</doc>
<doc id="1183227" url="https://pl.wikipedia.org/wiki?curid=1183227" title="ВАЗ-1117">
ВАЗ-1117



</doc>
<doc id="1183228" url="https://pl.wikipedia.org/wiki?curid=1183228" title="Naokoło świata">
Naokoło świata

Naokoło świata – seria książkowa wydawana blisko czterdzieści lat (od lipca 1956 r.) przez redakcję literatury reportażowej Państwowego Wydawnictwa „Iskry”, pod kierownictwem redaktorki i dziennikarki Krystyny Goldbergowej (1930-2017) oraz reportażysty i tłumacza Zbigniewa Stolarka (1920–1988). W cyklu „Iskier”, z charakterystyczną białą obwolutą z kolorowym paskiem i logo serii – globusem (projekt Janusza Grabiańskiego), wydano blisko 200 tytułów – najlepsze książki polskiego i światowego reportażu. Ze względu na powszechne trudności z wyjazdami zagranicznymi w okresie PRL-u, cieszył się bardzo dużą popularnością. Książki były też bogato ilustrowane czarno-białymi fotografiami reporterskimi z całego świata. Seria przestała się ukazywać w pierwszej połowie lat 90.
Od 1995 r. do 1998 kontynuowana w Warszawskim Wydawnictwie Literackim Muza SA pod nazwą „Dookoła świata” (także pod redakcją Goldbergowej; projekt graficzny serii Maciej Sadowski). W czerwcu 2008 r. wznowiona ponownie przez wydawnictwo „Zysk i S-ka”.

</doc>
<doc id="1183229" url="https://pl.wikipedia.org/wiki?curid=1183229" title="Mondo Bizarro">
Mondo Bizarro

Mondo Bizarro – dwunasty studyjny album zespołu Ramones, wydany 1 września 1992 roku przez Radioactive Records.
Lista utworów.
Bonus – Captain Oi Records 2004:
Skład.
Gościnnie:
Produkcja:

</doc>
<doc id="1183231" url="https://pl.wikipedia.org/wiki?curid=1183231" title="ВАЗ-2110">
ВАЗ-2110



</doc>
<doc id="1183232" url="https://pl.wikipedia.org/wiki?curid=1183232" title="Order Korony (Belgia)">
Order Korony (Belgia)

Order Korony (fr. "Ordre de la Couronne", nl. "De Kroonorde") – belgijskie odznaczenie za zasługi cywilne i wojskowe.
Zarys historii.
Order Korony został ustanowiony przez króla Belgii Leopolda II 15 października 1897 jako odznaczenie dla prywatnego państwa tego monarchy, Konga, później zwanego Kongo Belgijskie, ale już w roku 1908, po przejęciu Konga przez państwo jako kolonii belgijskiej, został włączony do systemu odznaczeń Belgii. Nadawany jest przez dekret królewski zarówno obywatelom własnym jak i obcym za osiągnięcia artystyczne, literackie, naukowe oraz w dziedzinach przemysłu i handlu i badań nad kulturą afrykańską. Z przyznaniem orderu wojskowemu niższego stopnia niż oficerski związana jest renta.
Organizacja.
Order stworzony na wzór schematu francuskiej Legii Honorowej, posiada pięć klas, od Wielkiego Krzyża do Krzyża Kawalerskiego, oraz związane z nim dwa dodatkowe odznaczenia, Palmy (złote i srebrne) oraz Medal (złoty, srebrny i brązowy). Nadawany jest dwa razy w roku: 8 kwietnia (dzień narodzin króla Alberta I) i 15 listopada (tzw. Dzień Korony).
Insygnia.
Insygnia orderu, również wzorowane na Legii Honorowej, to pięcioramienna gwiazda z emaliowanymi na biało promieniami w kształcie ramion krzyża maltańskiego, z prostymi promieniami między ramionami oznaki, na awersie z okrągłym, emaliowanym na ciemnoniebiesko medalionem środkowym, ukazującym złotą koronę królewską, zaś na rewersie z monogramem L w medalionie środkowym. Oznaki klasy I do IV są złote, oznaka klasy V srebrna. Zawieszką jest wieniec laurowy. 
Gwiazda I. klasy jest dziesięciopromienna z pięcioma złotymi i pięcioma srebrnymi wiązkami promieni z ostrymi zakończeniami, z nałożonym na nią awersem oznaki orderowej, gwiazda II. klasy to duża srebrna gwiazda z 5 członami o kształcie
ramion krzyża maltańskiego, z nałożonymi na nie 5 wiązkami złotych promieni i z awersem oznaki orderowej. 
Order noszony jest na kasztanowej wstędze według schematu Legii Honorowej.

</doc>
<doc id="1183242" url="https://pl.wikipedia.org/wiki?curid=1183242" title="ВАЗ-2131">
ВАЗ-2131



</doc>
<doc id="1183243" url="https://pl.wikipedia.org/wiki?curid=1183243" title="Korale madreporowe">
Korale madreporowe

Korale madreporowe, korale rafotwórcze, korale kamienne, korale rafowe (Scleractinia) określane też jako koralowce kamienne (Scleractina) lub madreporowce (Madreporaria) – rząd koralowców sześciopromiennych (Hexacorallia), do którego należą drobne, osiadłe, przeważnie kolonijne polipy (antopolipy) wytwarzające zewnętrzne szkielety z węglanu wapnia tworzące zwartą, wapienną masę. Połowa gatunków z tego rzędu to zwierzęta, które są głównym czynnikiem rafotwórczym – dzięki nim powstają rafy i wyspy koralowe. W zapisie kopalnym są znane od środkowego triasu (około 245 mln lat temu) – już wówczas były grupą silnie zróżnicowaną. Wiele gatunków tych korali jest zagrożonych wyginięciem. Przykładowymi przedstawicielami korali madreporowych są gatunki z rodzajów "Madrepora" (rodzaj, od którego wywodzi się nazwa rzędu), "Meandryna", zwana wądolnicą oraz żyjące pojedynczo "Fungia" (grzybniki), o kształcie grzyba kapeluszowego.
Występowanie.
Większość gatunków rafotwórczych żyje na małych głębokościach (do około 50 m p.p.m.), głównie w morzach tropikalnych, czyli tam, gdzie temperatura nie spada poniżej 20 °C. Pozostałe występują we wszystkich strefach oceanów, włącznie z regionami strefy umiarkowanej i polarnej, od płycizn po głębokość 6000 m.
Charakterystyka.
Parzydełkowce z rzędu korali madreporowych tworzą masywne szkielety zewnętrzne o unikalnej wśród parzydełkowców konstrukcji i różnorodnych kształtach. Mogą występować w postaci kilkumetrowej wysokości drzewek, czaszy, półkolistych bloków lub wzgórków o wielometrowej średnicy. Wzgórki powstają w miarę zamierania starych polipów, na których martwym szkielecie tworzą się nowe warstwy, dzięki czemu grubość kolonii szybko wzrasta. U niektórych gatunków przyrost ten może dochodzić do 5 m rocznie. W ten sposób powstają rafy koralowe. Korale madreporowe mogą tworzyć też wyspy zwane atolami. Nieliczne antopolipy żyją pojedynczo. Mogą wówczas osiągać znaczne rozmiary. Największy "Fungia fungites" osiąga 25 cm średnicy. W ciele Scleractinia występują komórki parzydełkowe typu stomoknidy i spirocysty.
Rozmnażanie.
U korali madreporowych występuje rozdzielnopłciowość i dwupłciowość (hermafrodytyzm). U obydwu form najczęściej następuje zapłodnienie wewnętrzne, zwykle w jamie gastralnej. Tam też przebiega wczesny rozwój larwy. Uwolniona planula osiada na podłożu i po upływie doby od zapłodnienia wydziela płytkę bazalną ("tabulae"). Polipy rozmnażają się też bezpłciowo poprzez bardzo intensywnie przebiegające dwa rodzaje pączkowania: ekstratentakularne, (boczne, poza koroną czułków) i intratentakularne (podłużne, wewnątrz korony). Polipy żyjące pojedynczo rozmnażają się przez podział poprzeczny skorelowany z rozmnażaniem płciowym.
Systematyka.
Opisano ponad 1400 gatunków współcześnie żyjących madreporowców zaliczanych do 27 rodzin. Znanych jest też około 5000 gatunków kopalnych. Wśród żyjących wyróżnia się dwie główne grupy ekologiczne. Pierwsza obejmuje około 660 gatunków rafotwórczych występujących w czystych i płytkich wodach tropikalnych. Do drugiej zaliczono prawie 670 gatunków w pozostałych strefach oceanów. Relacje pokrewieństwa pomiędzy nimi nie zostały poznane. W 1956 roku Wells podzielił korale madreporowe na pięć podrzędów:
Koncepcja ta, jak również kilka innych, nie znajduje potwierdzenia w dotychczasowych badaniach. Klady proponowane w oparciu o dane molekularne nie korespondują z kladami wyznaczanymi na bazie cech morfologicznych. Analiza filogenetyczna przeprowadzona przez Kitaharę i współpracowników (2010) – wykorzystująca sekwencje DNA mitochondrialnego – sugeruje, że większość rodzin korali madreporowych żyjących na głębokich wodach jest monofiletyczna, podczas gdy większość rodzin obejmujących madreporowce żyjące w płytkich wodach to grupy polifiletyczne.
Gatunki zagrożone.
Do głównych przyczyn zagrażających tym zwierzętom należy wzrastające zanieczyszczenie i eutrofizacja wód. Do zagrożonych (kategorie CR i EN) należy wiele gatunków z rodzajów "Acanthastrea", "Acropora" (m.in. "Acropora cervicornis"), "Alveopora" i "Montipora", "Siderastrea glynni" oraz "Tubastrea floreana" – rzadki gatunek występujący u wybrzeży wysp Galapagos. Od 1982 r. jego zasięg skurczył się o 80% – przypuszczalnie wskutek wzrostu temperatury wód Oceanu Spokojnego (globalnego ocieplenia) oraz zjawiska El Niño (okresowej zmiany prądów oceanicznych).

</doc>
<doc id="1183245" url="https://pl.wikipedia.org/wiki?curid=1183245" title="Heidi Kozak">
Heidi Kozak

Heidi Kozak-Haddad (ur. 1956 w Wilkes-Barre, stan Pensylwania, jako Heidi Karin Kozak) – amerykańska aktorka.
Filmografia.
Filmy
Seriale telewizyjne

</doc>
<doc id="1183246" url="https://pl.wikipedia.org/wiki?curid=1183246" title="Order Korony">
Order Korony



</doc>
<doc id="1183247" url="https://pl.wikipedia.org/wiki?curid=1183247" title="ВАЗ-2170">
ВАЗ-2170



</doc>
<doc id="1183248" url="https://pl.wikipedia.org/wiki?curid=1183248" title="ВАЗ-2171">
ВАЗ-2171



</doc>
<doc id="1183250" url="https://pl.wikipedia.org/wiki?curid=1183250" title="Gubernia kijowska">
Gubernia kijowska

Gubernia kijowska (, ) – gubernia Imperium Rosyjskiego istniejąca w latach 1708–1781 i 1796–1918 w odmiennym składzie terytorialnym; stolicą guberni był Kijów.
Demografia.
Według pierwszego powszechnego spisu ludności Imperium Rosyjskiego z 1897 roku ludność guberni liczyła 3 559 229 osób, podział etniczny populacji przedstawiał się następująco według kryterium języka deklarowanego przez respondentów:
Miasta.
Największe miasta guberni w 1897 roku na podstawie danych z carskiego spisu powszechnego wraz z przynależnością administracyjną w Rzeczypospolitej przed utratą na rzecz Rosji:

</doc>
<doc id="1183253" url="https://pl.wikipedia.org/wiki?curid=1183253" title="Lista gwiazd w gwiazdozbiorze Liska">
Lista gwiazd w gwiazdozbiorze Liska

Zestawienie to zawiera gwiazdy gwiazdozbioru Liska do jasności 6,5 (gwiazdy widoczne gołym okiem). Dodatkowo uwzględniono w nim także inne ciekawe obiekty gwiazdowe.

</doc>
<doc id="1183254" url="https://pl.wikipedia.org/wiki?curid=1183254" title="ВАЗ-2329">
ВАЗ-2329



</doc>
<doc id="1183259" url="https://pl.wikipedia.org/wiki?curid=1183259" title="Bitwa u brodów na Porosie">
Bitwa u brodów na Porosie



</doc>
<doc id="1183260" url="https://pl.wikipedia.org/wiki?curid=1183260" title="Håvard Bjerkeli">
Håvard Bjerkeli

Håvard Bjerkeli (ur. 5 sierpnia 1977 w Isfjorden) – norweski biegacz narciarski, srebrny medalista mistrzostw świata.
Kariera.
Igrzyska olimpijskie w Salt Lake City w 2002 roku były pierwszymi i zarazem ostatnimi w jego karierze. W swoim jedynym starcie na tych igrzyskach, w sprincie techniką dowolną zajął 13. miejsce.
W 2003 roku wystartował na mistrzostwach świata w Val di Fiemme. Osiągnął tam swój największy sukces w karierze zdobywając srebrny medal w sprincie techniką dowolną, ulegając jedynie Thobiasowi Fredrikssonowi ze Szwecji o zaledwie 0,8 sekundy. Trzecie miejsce an podium zajął kolejny Norweg Tor Arne Hetland, który stracił do Bjerkeliego 0,6 sekundy. Na tych samych mistrzostwach Bjerkeli zajął 30. miejsce na dystansie 50 km stylem dowolnym. Na kolejnych mistrzostwach świata już nie startował.
Najlepsze wyniki w Pucharze Świata osiągnął w sezonie 2003/2004, kiedy to zajął 18. miejsce w klasyfikacji generalnej, a w klasyfikacji sprintu był trzeci. W 2006 roku zakończył karierę.

</doc>
<doc id="1183266" url="https://pl.wikipedia.org/wiki?curid=1183266" title="Skleraktinia">
Skleraktinia



</doc>
<doc id="1183267" url="https://pl.wikipedia.org/wiki?curid=1183267" title="Federalizm fiskalny">
Federalizm fiskalny

Federalizm fiskalny polega na przekazywaniu kompetencji w zakresie polityki fiskalnej od rządu centralnego do niższych poziomów rządu. Taka decentralizacja ma na celu wzrost efektywności w alokacji zasobów, redystrybucję dochodów i stabilizowanie gospodarki, dzięki umożliwieniu podmiotom lokalnym podejmowania decyzji w obszarach, o których dysponują większą ilością wiedzy na temat lokalnych problemów i potrzeb niż poziom rządowy.
W takim systemie, politykę alokacyjną prowadzą poziomy rządu niższe od federalnego, a politykę redystrybucji prowadzi federalny organ polityki fiskalnej. Zgodnie ze stosowaną w federalizmie fiskalnym zasadą subsydiarności, w ten sposób dąży się do pogodzenia interesów lokalnych społeczności z federalnymi celami wyższego poziomu, gdzie traktuje się pieniądz jako dobro wspólne, które musi podlegać regulacji (np. poprzez niezależny Bank Centralny) w interesie ogólnopaństwowym.
Głównym celem współpracy budżetowej pomiędzy państwem i samorządami jest zapewnienie, by strategie różnych podmiotów w sektorze publicznym były zgodne – a przynajmniej nie sprzeczne z państwową polityką gospodarczą. Wymaga to oszacowania wzrostu (lub spadku) wydatków samorządu oraz dopasowania do niego poziomu opodatkowania obywateli przez samorządy (zwłaszcza w odniesieniu do podatku dochodowego). Na przykład, jeżeli państwo zażąda świadczenia dodatkowych usług lokalnych, np. zwiększenia liczby miejsc w przedszkolach, to będzie ono musiało zrekompensować samorządom wzrost wydatków za pomocą zwiększenia subwencji systemowych.
Teoretycy i ich postulaty.
Robert Cooter (2000): optymalna struktura władzy różnych szczebli występuje tam, „gdzie obywatele zaspokajają w największym stopniu swoje oczekiwania”. Jednak w odróżnieniu od konsumentów dóbr i usług dostarczanych przez rynek, którzy mogą stosunkowo łatwo zmieniać dostawców, obywatele dysponują jedynie bardzo ograniczoną możliwością przeniesienia się do innej, bardziej im odpowiadającej jednostki terytorialnej.
Wito Tanzi (2000) analizował rozmiary aparatu władzy w kontekście Federalizmu Fiskalnego. Twierdzi on, iż kwestia, „jakiego rodzaju działania nadają się do sprywatyzowania, a które powinny podlegać decentralizacji” nie została dostatecznie wyjaśniona w literaturze. Wiele usług publicznych może być przedmiotem zarówno decentralizacji, jak i prywatyzacji. Sugeruje on również, że im mniejszy sektor publiczny tym łatwiej zarządzać nim na wyższych szczeblach władzy, ale im więcej szczebli władzy, tym więcej regulacji, gdyż każdy poziom będzie się starał narzucić własne priorytety: „Za każdym razem, gdy dodamy kolejny szczebel władzy – czy to na poziomie lokalnym, czy regionalnym – prawdopodobnie wzrośnie liczba zbędnych regulacji”. Analizując polityki w sektorach publicznych, Tanzi twierdzi, że władze bardziej ograniczone w zakresie przychodów i wydatków zazwyczaj chętniej sięgają po regulacje dla osiągnięcia swych celów. Jego przypuszczenia odnoszą się przede wszystkim do samorządów lokalnych. Obawy Tanziego budzi fakt, że władza zdecentralizowana bywa bardziej podatna na korupcję.

</doc>
<doc id="1183268" url="https://pl.wikipedia.org/wiki?curid=1183268" title="Budynek Komunalnej Kasy Oszczędnościowej w Krakowie">
Budynek Komunalnej Kasy Oszczędnościowej w Krakowie

Budynek Komunalnej Kasy Oszczędnościowej w Krakowie – siedmiopiętrowy gmach, mieszczący się na terenie Starego Miasta w Krakowie, przy placu Szczepańskim 5 u wylotu ulicy Reformackiej, jedyny „wieżowiec” w obrębie plant.
Został zaprojektowany przez Fryderyka Tadaniera i Stefana Strojka. Powstał w miejscu jednopiętrowej kamienicy, do użytku oddano go w 1936 roku. Już podczas budowy wysokość obiektu wzbudzała duże kontrowersje, były podejmowane nawet próby przerwania budowy 6. i 7. kondygnacji, które ostatecznie się nie powiodły.
Bryła budynku charakteryzuje się nawarstwionymi poziomami, osiągającymi swoją kulminację w narożniku z wejściem głównym na dole i są uwieńczone okrągłą wieżycą. Budynek w interesujący sposób zamyka jeden z rogów placu Szczepańskiego. Przed wojną był popularnie zwany „krakowskim drapaczem chmur”.
Po wojnie w budynku została umieszczona Wojewódzka Komenda Milicji Obywatelskiej i znajdowała się tam do końca lat 70. XX wieku, kiedy to została ona przeniesiona do nowego zespołu budynków przy ul. Mogilskiej.
W 2017 roku budynek przeszedł remont w trakcie którego m.in. została odczyszczona elewacja.

</doc>
<doc id="1183269" url="https://pl.wikipedia.org/wiki?curid=1183269" title="Gubernia płocka">
Gubernia płocka

Gubernia płocka (ros. "Плоцкая губерния") – gubernia utworzona w 1837 z województwa płockiego, zachowując jego granice i stolicę (Płock) jako miasto gubernialne. 
(W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na terenie guberni płockiej przywrócono województwo płockie.) 
Na mocy ustawy o reorganizacji urzędów gubernialnych z 31 grudnia 1866 r. unifikujących administrację w Imperium Rosyjskim, w 1867 roku z obszaru guberni augustowskiej oraz płockiej utworzono nowe gubernie: płocką – mniejszą niż poprzednio, suwalską – głównie z obszarów byłej gub. augustowskiej oraz odnowioną łomżyńską, nawiązującą do departamentu łomżyńskiego Księstwa Warszawskiego.
Słownik geograficzny Królestwa Polskiego w 1887 dzieli gubernię na następujące powiaty (ujezdy):

</doc>
<doc id="1183270" url="https://pl.wikipedia.org/wiki?curid=1183270" title="Elise Tamaela">
Elise Tamaela



</doc>
<doc id="1183272" url="https://pl.wikipedia.org/wiki?curid=1183272" title="Arriva RP">
Arriva RP

Arriva RP Sp. z o.o. (identyfikator literowy - ARP) – polski przewoźnik kolejowy z siedzibą w Toruniu, świadczący usługi na terenie województw: kujawsko-pomorskiego, pomorskiego i warmińsko-mazurskiego. Spółka należy do koncernu Deutsche Bahn.
Historia.
Przedsiębiorstwo powstało w 2007 pod nazwą Arriva PCC jako joint venture polskiego przewoźnika kolejowego PCC Rail S.A. i brytyjskiego operatora transportu publicznego Arriva plc. Pod koniec 2007 spółka wygrała przetarg na wykonywanie kolejowych przewozów pasażerskich na liniach niezelektryfikowanych w województwie kujawsko-pomorskim. W 2008 Arriva PCC podjęła próbę rozszerzenia swojej działalności o obsługę kolejnych tras w innych województwach. W 2009 wygrała przetarg na obsługę kilku połączeń kolejowych na terenie województwa pomorskiego. W 2010 rozpoczęła obsługę ruchu pasażerskiego w województwie warmińsko-mazurskim.
W 2010 spółka Arriva PCC stała się własnością niemieckiego koncernu Deutsche Bahn, który w latach 2009–2010 przejął PCC Rail S.A. i Arriva plc. 25 czerwca 2010 spółka zmieniła nazwę na Arriva RP. 15 grudnia 2013 spółka przejęła od Przewozów Regionalnych obsługę części linii zelektryfikowanych w województwie kujawsko-pomorskim (tzw. pakiet A i pakiet B).
16 maja 2013 koncern DB przejął grupę Veolia Transport Polska i dołączył do grupy Arriva.
23 czerwca 2015 siedziba spółki Arriva RP została przeniesiona z Warszawy do Torunia.
9 marca 2016 spółka uruchomiła własny kanał sprzedaży biletów przez Internet, a 13 marca międzywojewódzkie połączenia komercyjne „Multi Region” (które kursowały do 9 czerwca). 20 marca Przewozy Regionalne uruchomiły połączenie Krzyż – Gorzów Wielkopolski – Berlin-Lichtenberg, do którego tabor wypożycza i obsługuje Arriva. 25 czerwca spółka uruchomiła wakacyjne połączenie Bydgoszcz Główna – Hel. 4 lipca przewoźnik udostępnił kolejny kanał sprzedaży biletów – aplikację mobilną "Arriva Rail", a 1 sierpnia Kolporter rozpoczął sprzedaż swoich biletów w kioskach w województwie kujawsko-pomorskim i pomorskim. 1 września rozpoczęto sprzedaż biletów na połączenia Arrivy za pośrednictwem portalu koleo.pl.
Od października 2016 spółka Arriva RP, wraz ze spółkami Arriva Polska i Arriva Bus Transport Polska tworzą jedną strukturę zarządzania pod nazwą Arriva w Polsce.
6 września 2017 do Polski dotarły 3 sztuki SZT serii BR628.4, które przechodziły polonizację w Arrivie i SPS ASO. 2 listopada pierwsza z jednostek wyruszyła na trasy Arrivy.
Na początku października 2017 Koleje Dolnośląskie wypożyczyły od Arrivy jeden spalinowy zespół trakcyjny.
Od stycznia 2018 Arriva wprowadziła nowe logo swojej marki.
30 grudnia 2016 roku do UTK wpłynął wniosek o przyznanie otwartego dostępu do tras:
Prezes UTK wydał decyzję odmowną dla tras: Warszawa Wschodnia – Poznań Główny, Warszawa Wschodnia – Kraków Główny, Warszawa Wschodnia – Łódź Fabryczna, Wrocław Główny – Szczecin Niebuszewo, natomiast na pozostałe trasy została wydana zgoda. 27 grudnia 2017 roku spółka wyraziła gotowość jazdy na trasie Wejherowo- Warszawa Lotnisko Chopina.
Świadczone usługi.
Arriva RP świadczy usługi w zakresie pasażerskich przewozów regionalnych. Od 2007 wykonuje transport osób na trzech liniach kolejowych w województwie kujawsko-pomorskim. Od 2009 do grudnia 2013 obsługiwała ruch pasażerski na linii kolejowej nr 207 na całym odcinku (od 15 grudnia 2013 wyłącznie na odcinku Toruń Główny – Grudziądz) oraz weekendowe pociągi relacji Bydgoszcz Główna – Kościerzyna – Gdynia Główna – Gdańsk Główny, jak również Grudziądz – Malbork – Nowy Dwór Gdański – Sztutowo (wspólnie z PTMKŻ) w czasie wakacji. Od 12 grudnia 2010 obsługuje ruch pasażerski na trasie Bydgoszcz – Chełmża. 25 marca 2013 przewoźnik wygrał przetarg na obsługę (od grudnia 2013 do grudnia 2015) linii Toruń – Kutno, Toruń – Iława (pakiet A przetargu Urzędu Marszałkowskiego Województwa Kujawsko-Pomorskiego) oraz Bydgoszcz – Tczew i Bydgoszcz – Wyrzysk Osiek (pakiet B). Od grudnia 2015 spółka świadczy usługi wyłącznie na pakiecie spalinowym. Od 23 czerwca 2018 roku spółka ponownie wykonywała przewozy na linii Bydgoszcz – Kościerzyna, w weekendy, do 30 września 2018 roku
Połączenia.
Dotowane.
Sieć połączeń Arrivy RP:
Komercyjne „Multi Region”.
13 marca 2016 Arriva uruchomiła następujące połączenia komercyjne:
Komercyjne „Multi Plaża”.
25 czerwca 2016 spółka uruchomiła połączenie "Słoneczny patrol" w relacji Bydgoszcz Główna – Hel, codziennie w okresie wakacji. Uzupełnieniem oferty są pociągi "Parawan" i "Leżak" kursujące ze stacji Władysławowo do stacji Hel.
Obsługiwane w przeszłości.
W sezonie 2010/2011 spółka obsługiwała połączenie z Laskowic Pomorskich przez Czersk i Bąk do Kościerzyny.
W 2010 i 2011 przewoźnik uruchomił wakacyjne połączenie Bydgoszcz – Władysławowo, a w 2014 roku obsługiwane było także weekendowe połączenie z Torunia do Ciechocinka.
W przeszłości Arriva uruchomiła również połączenia „Pociąg na Plażę” (połączenia z Grudziądza i Malborka do Nowego Dworu Gdańskiego, skomunikowane z Żuławską Koleją Dojazdową) oraz „Kolej Nadzalewowa” (pociągi z Grudziądza m.in. do Tolkmicka i Braniewa).
Przejazdy specjalne.
W związku z zapoznaniem szlaku na Hel, Arriva wykonała przejazd specjalny w dniu 11 grudnia 2016 w ramach akcji PKM Północ do Gdyni Obłuża.

</doc>
<doc id="1183274" url="https://pl.wikipedia.org/wiki?curid=1183274" title="Transport kolejowy w Moskwie">
Transport kolejowy w Moskwie

Moskiewski węzeł kolejowy jest największym węzłem kolejowym w Rosji i jednym z największych w świecie. Obejmuje miasto Moskwę i sąsiednie rejony. Ruch pasażerski odbywa się w 11 kierunkach.
Wielki Pierścień Kolei Moskiewskiej.
Wielki Pierścień Kolei Moskiewskiej (ros. "Большое Кольцо Московской Железной Дороги, (БМО)") – pętla kolejowa przebiegająca w odległości 50 – 120 km od Moskwy, ma długość ok. 584 km i łączy ze sobą wszystkie podane powyżej kierunki. Przechodzi przez Obwód Moskiewski i Włodzimierski (okolice Aleksandrowa). Pociągi podmiejskie kursują 1 – 10 razy dzienne (zależy od odcinka, średnio 3-5 razy).
Trasa pętli: Aleksandrow – Aleksandrow–2 – Bielkowo (Wątek na Juriew-Polski) – Kirżacz – Oriechowo-Zujewo – Kurowskaja – Il'inskij Pogost – Jegoriewsk-2 – Woskriesiensk (albo Il'inskij Pogost – Bieriendino – Łopatino – Woskriesiensk) – Niepiecyno – Jaganowo – Malino – Michniewo – Dietkowo – Kriesty – Biekasowo (-Centralnaja, -Sortirowocznaja) – Posiołok Kijewskij – Biekasowo-1 – Kubinka – Kubinka-2 – Manichino-2 – (zajazd do Manichino-1 kier. Ryskiego) – Powarowo (III i II) – Biełyj Rast – Iksza – Jachroma – (czasami zajazd do Dmitrowa) – Iwancewo – Kostino – Żołtikowo – Naugolnaja – Aleksandrow.
Istnieje też wątek Jaganowo – Sotnikowo – Kołycziowo – Szmatowo – Żiliowo kierunku Paweleckiego (do Michniewa 2 przystanki w stronę Moskwy).
Niektóre pociągi mogą zajeżdżać na jeden z kierunków radialnych, jak na Moskwę, tak i w drugą stronę, na przykład Kriesty – dworzec Kijowski, albo Kriesty – Kaługa, Jegoriewsk – dworzec Kazański. Ale większość pociągów nie robi takiego zajazdu, dlatego przy wyjeździe z Moskwy trzeba się przesiadać na stacjach wspólnych dla Pierścienia i kierunku radialnego, takich jak Biekasowo, Kurowskaja albo Kubinka. Pociągi nie objeżdżają cały Pierścień naraz, lecz kursują "nitkami" typu Powarowo III – Aleksandrow, Aleksandrow – Oriechowo-Zujewo, Oriechowo-Zujewo – Kurowskaja itd. Z powodu rzadkiego kursowania pociągów, przed podróżą lepiej jest sprawdzić rozkład w internecie i zmiany. Większość peronów jest niska, kas nie ma, albo są nieczynne, kontrolerów prawie brak, dlatego wielu pasażerów podróżuje bez biletu. Pociągi pasażerskie mają tu częste opóźnienia z powodu dużej ilości pociągów towarowych.

</doc>
<doc id="1183275" url="https://pl.wikipedia.org/wiki?curid=1183275" title="ВАЗ-2114">
ВАЗ-2114



</doc>
<doc id="1183276" url="https://pl.wikipedia.org/wiki?curid=1183276" title="Acid Eaters">
Acid Eaters

Acid Eaters – trzynasty studyjny album zespołu Ramones, wydany w 1993 roku przez Radioactive Records. Płyta składa się z samych coverów.

</doc>
<doc id="1183277" url="https://pl.wikipedia.org/wiki?curid=1183277" title="Vincent Craig Dupree">
Vincent Craig Dupree

Vincent Craig Dupree (ur. 14 lipca 1955)– amerykański aktor filmowy i telewizyjny, znany również jako V.C. Dupree.
Życiorys.
Jako aktor debiutował w 1985 występem w filmie "American Drive-In". Po gościnnych rolach w popularnych serialach telewizyjnych został obsadzony jako Julius Gaw, licealny bokser, w horrorze wytwórni Paramount Pictures "" ("Friday the 13th Part VIII: Jason Takes Manhattan", 1989). Karierę aktora kinowego i telewizyjnego kontynuował do 1993 roku. Po ponad piętnastoletniej przerwie w zawodzie, w 2009 pojawił się w odcinku serialu ABC "Eastwick".

</doc>
<doc id="1183278" url="https://pl.wikipedia.org/wiki?curid=1183278" title="Giuseppe Scurto">
Giuseppe Scurto

Giuseppe Scurto (ur. 5 stycznia 1984 w Alcamo) – piłkarz włoski grający na pozycji środkowego obrońcy.
Kariera klubowa.
Scurto pochodzi z Sycylii, ale piłkarską karierę rozpoczął w Genui, w tamtejszej Sampdorii, gdzie uczęszczał do szkółki piłkarskiej. Następnie wyjechał do Rzymu i podjął treningi w drużynie AS Roma. W 2004 roku został włączony do kadry pierwszej drużyny, a 7 listopada zadebiutował w Serie A w zremisowanym 1:1 wyjazdowym meczu z Milanem. Oficjalny debiut w pierwszej drużynie nastąpił jednak jeszcze 19 października w rozgrywkach Ligi Mistrzów - Roma uległa wówczas 1:3 Bayerowi 04 Leverkusen. Łącznie w Romie wystąpił w 9 spotkaniach, a latem 2005 został wypożyczony do Chievo Werona. 8 lutego 2006 zdobył pierwszego gola w Serie A, a Chievo zremisowało 1:1 z Sampdorią. W klubie z Werony grał także w sezonie 2006/2007, jednak opuścił on Serie A. Latem 2007 Scurto odszedł do drugoligowego Treviso Calcio. W 2009 roku przeszedł do Triestiny Calcio.
Kariera reprezentacyjna.
Scurto ma za sobą występy w młodzieżowych reprezentacjach Włoch w niemal każdej kategorii wiekowej. Grał w kadrze U-15 (9 meczów), U-18 (2 mecze), U-19 (4 mecze), U-20 (4 mecze) oraz U-21 (9 meczów). W 2003 roku zdobył mistrzostwo Europy U-19, a w 2006 roku wystąpił na mistrzostwach Europy U-21.

</doc>
<doc id="1183280" url="https://pl.wikipedia.org/wiki?curid=1183280" title="Beta Pegasi">
Beta Pegasi



</doc>
<doc id="1183281" url="https://pl.wikipedia.org/wiki?curid=1183281" title="Alpha Pegasi">
Alpha Pegasi



</doc>
<doc id="1183283" url="https://pl.wikipedia.org/wiki?curid=1183283" title="Epsilon Pegasi">
Epsilon Pegasi



</doc>
<doc id="1183285" url="https://pl.wikipedia.org/wiki?curid=1183285" title="Jaak Mae">
Jaak Mae

Jaak Mae (ur. 25 lutego 1972 r. w Tapa) – estoński biegacz narciarski, brązowy medalista olimpijski oraz wicemistrz świata.
Kariera.
Jego pierwszą dużą imprezą były igrzyska olimpijskie w Lillehammer, gdzie jego najlepszym wynikiem było 35. miejsce w biegu na 10 km techniką klasyczną. Cztery lata później, na igrzyskach w Nagano zajął 6. miejsce na tym samym dystansie. Największy sukces osiągnął jednak na igrzyskach w Salt Lake City, gdzie zdobył brązowy medal w biegu na 15 km techniką klasyczną. Na tym samym dystansie był szósty podczas igrzysk w Turynie. Ponadto startował też na igrzyskach w Vancouver jednak zajmował odległe miejsca.
Na mistrzostwach świata zadebiutował w 1995 r. podczas mistrzostw w Thunder Bay, gdzie zajmował miejsca w szóstej dziesiątce. Również na mistrzostwach w Trondheim nie osiągnął sukcesów zajmując we wszystkich indywidualnych startach miejsca w trzeciej dziesiątce. Dużo lepiej spisywał się podczas mistrzostw świata w Ramsau, gdzie był piąty w biegu pościgowym 10+15 km oraz siódmy w biegu na 10 km techniką klasyczną. Na mistrzostwach w Lahti jego najlepszym wynikiem było 10. miejsce w biegu na 15 km stylem klasycznym. Mistrzostwa świata w Val di Fiemme przyniosły mu drugi w karierze medal. Zajął tam trzecie miejsce w biegu na 50 km stylem klasycznym. Na mistrzostwach w Oberstdorfie indywidualnie nie mieścił się w pierwszej dziesiątce. Potem jeszcze dwukrotnie zanotował wyniki w pierwszej dziesiątce: 8. miejsce w biegu na 50 km stylem klasycznym na mistrzostwach w Sapporo oraz 5. miejsce w biegu na 15 km stylem klasycznym podczas mistrzostw w Libercu.
Najlepsze wyniki w Pucharze Świata osiągnął w sezonie 2001/2002, kiedy to zajmował 6. miejsce w klasyfikacji generalnej.

</doc>
<doc id="1183287" url="https://pl.wikipedia.org/wiki?curid=1183287" title="Amazulu">
Amazulu



</doc>
<doc id="1183288" url="https://pl.wikipedia.org/wiki?curid=1183288" title="AmaZulu">
AmaZulu



</doc>
<doc id="1183290" url="https://pl.wikipedia.org/wiki?curid=1183290" title="Gubernia kowieńska">
Gubernia kowieńska

Gubernia kowieńska (ros. Ковенская губеpния; lit. Kauno gubernija) – jednostka administracyjna Imperium Rosyjskiego z centrum w Kownie. Gubernia obejmowała 40641,36 km², dzieliła się na 7 ujezdów.
Historia.
Utworzona 18 grudnia 1842 ukazem cara Mikołaja I z zachodniej części guberni wileńskiej. Oficjalnie jej powstanie ogłoszono 1 lipca 1843. Była częścią Kraju Północno-Zachodniego obejmującego dawne Wielkie Księstwo Litewskie. Po rozpadzie Imperium Rosyjskiego i uzyskaniu niepodległości przez kraje Europy Wschodniej prawie w całości znalazła się w składzie Litwy, jedynie niewielką część obszarów przyłączono do Polski i Łotwy.
Podział administracyjny.
Według Słownika geograficznego Królestwa Polskiego w 1883 dzieliła się na następujące powiaty czy też ujezdy:
Demografia.
W 1897 gubernię zamieszkiwało 1 544 564 osób.
Miasta.
Miasta guberni w 1897 roku na podstawie danych z carskiego spisu powszechnego oraz porównanie przynależności administracyjnej przed rozbiorami Polski oraz przynależności państwowej w międzywojniu i współcześnie:

</doc>
<doc id="1183292" url="https://pl.wikipedia.org/wiki?curid=1183292" title="Płód arlekin">
Płód arlekin

Płód arlekin (rybia łuska arlekinowa, płód arlekin, ang. "Harlequin ichthyosis, HI, harlequin fetus, ichthyosis fetalis") – rzadka choroba genetyczna, o dziedziczeniu autosomalnym recesywnym. Rybia łuska arlekinowa należy do genodermatoz i razem z kilkoma podobnymi schorzeniami do grupy autosomalnie recesywnie dziedziczonej wrodzonej rybiej łuski (ang. "autosomal recessive congenital ichthyosis", ARCI). Obraz kliniczny charakteryzuje się pokrywającymi całą powierzchnię skóry łuskami hiperkeratotycznego naskórka o kształcie rombów i wielokątów, o ułożeniu przywodzącym na myśl kostium arlekina – stąd nazwa jednostki chorobowej. Ponadto stwierdza się niską masę urodzeniową, erytrodermię, wywinięcie warg ("eclabium") i powiek (ektropion). Z powodu utraty wody i sepsy oraz nieprawidłowej termoregulacji noworodek umiera zwykle w ciągu tygodnia. Przynajmniej część przypadków wiąże się z mutacjami genu "ABCA12" na chromosomie 2.
Epidemiologia.
W piśmiennictwie przedstawiono do tej pory więcej niż 100 przypadków choroby. Częstość jest wyższa w zamkniętych społecznościach, gdzie dochodzi do związków między blisko spokrewnionymi osobami; wśród Indian Nawaho w Gallup w Nowym Meksyku między 1970 a 1989 urodziło się pięcioro dzieci z tym schorzeniem, co daje częstość rzędu 1:5000 żywych urodzeń.
Etiologia.
Rybia łuska arlekinowa spowodowana jest mutacjami powodującymi utratę funkcji białka transportującego lipidy w ziarnistościach błonowych keratynocytów. Zanim zdefiniowano defekt molekularny leżący u podłoża choroby, wiedziano, że mutacje punktowe genu "ABCA12" są związane z wrodzoną rybią łuską blaszkowatą dziedziczoną autosomalnie recesywnie (OMIM#601277). W rybiej łusce arlekinowej mutacje mają charakter dużych delecji lub mutacji nonsensownych, skutkujących skróceniem łańcucha polipeptydowego ABCA11 (protein truncation). Rybia łuska blaszkowata i rybia łuska typu arlekinowego są zatem schorzeniami allelicznymi.
Mikroskopowo stwierdzono, że ziarnistości błonowe nie są właściwie formowane, a lipidy niezbędne do utworzenia prawidłowej warstwy rogowej naskórka (np. glukozyloceramid) ulegały nieprawidłowej sekrecji.
Mutacje w genach białek o podobnej budowie, ABCA1 i ABCA4, wywołują, odpowiednio, chorobę wyspy Tangier i chorobę Stargardta. Mutacje genu "ABCA3" skutkują letalnym zaburzeniem metabolizmu surfaktantu (ASMDP3, OMIM#610921).
Objawy i przebieg.
Objawy zespołu obecne są od urodzenia. 
Na jego obraz kliniczny składają się:
Leczenie i rokowanie.
Leczenie jest zachowawcze, a rokowanie zwykle bardzo złe. Jedne z dłuższych opisanych okresów przeżycia to 22 miesiące, 2,5 roku u dziecka leczonego etretynatem, 9 lat i 29 lat.
W leczeniu podtrzymującym stosuje się nawadnianie, pielęgnację skóry i błon śluzowych, oraz podaż silnych leków przeciwbólowych (np. opioidów), ponieważ dziecko ma prawidłowo rozwinięty układ nerwowy i odpowiedź bólową na uszkodzenie tkanek.
Rozpoznanie.
Rozpoznanie opiera się na obrazie klinicznym. Niekiedy możliwe jest rozpoznanie prenatalne zespołu; dawniej oparte na fetoskopowej biopsji skóry, obecnie coraz częściej na stwierdzeniu w USG charakterystycznych, chociaż nieswoistych objawów: płaskiego profilu twarzy, dużych ust, hipoplazji nosa, dysplastycznych małżowin usznych, obrzęku ud i stóp, wewnątrzmacicznego zahamowania wzrostu. Dodatni wywiad rodzinny w kierunku HI powinien ukierunkować ultrasonografistę na drobne, ale znaczące objawy zespołu.
Różnicowanie.
W diagnostyce różnicowej powinny być uwzględnione inne choroby z grupy autosomalnie recesywnie dziedziczonej wrodzonej rybiej łuski (ARCI):
Wszystkie choroby z grupy ARCI różnicuje się ponadto z następującymi jednostkami chorobowymi:
Historia.
Pierwszy opis choroby autorstwa wielebnego Olivera Harta z Charleston pochodzi z roku 1750:
W czwartek 5 kwietnia 1750, udałem się zobaczyć najbardziej godne pożałowania dziecko, urodzone ostatniej nocy z Mary Evans w Charleston. Wszyscy którzy je widzieli byli zdumieni, i ja też ledwo wiedziałem jak to opisać. Skóra była sucha i twarda, i wyglądała jak popękana na małe kawałki, nieco przypominając łuski ryby. Usta były duże, okrągłe i otwarte. Nie miało nosa zewnętrznego, ale dwa otwory w miejscu gdzie powinien znajdować się nos. Oczy wydawały się być kawałkami skrzepłej krwi, wybałuszone, wielkości śliwek, stanowiąc przerażający widok. Nie było uszu zewnętrznych, tylko otwory gdzie powinny się znajdować. Dłonie i stopy wyglądały na opuchnięte, były skurczone i dosyć twarde. Tylna część głowy była otwarta. Wydawało dziwny krzyk, bardzo niski, którego nie potrafię opisać. Żyło około 48 godzin i było jeszcze przy życiu gdy je zobaczyłem.
W XIX wieku przedstawiono szczegółowe opisy przypadków dotkniętych chorobą dzieci: Hebra nazwał ją wrodzoną rybią łuską, Ludwik Siewruk – wrodzoną hipertrofią naskórka, Eduard Kyber wprowadził termin "keratoma diffusa", a Vrolik – "cutis formatio prteternatucralis". Autorem terminu "płodu arlekina" był Samuel Wilks.

</doc>
<doc id="1183293" url="https://pl.wikipedia.org/wiki?curid=1183293" title="Kim Kolwiek (magazyn)">
Kim Kolwiek (magazyn)

Magazyn Kim Kolwiek – czasopismo wydawane przez Egmont Polska, na podstawie serialu animowanego o przygodach agentki Kim Kolwiek. Jest przeznaczony dla dziewczynek i chłopców w wieku od 7 lat. Zawiera komiksy, plakat, zagadki, testy na tajnego agenta oraz konkursy z nagrodami. Do każdego numeru dołączany jest gadżet dla superagenta. Pierwszy numer magazynu pojawił się 21 grudnia. Ostatni numer został wydany w 2009 roku.
Linki zewnętrzne.
"Kim Kolwiek" w katalogu Biblioteki Narodowej

</doc>
<doc id="1183294" url="https://pl.wikipedia.org/wiki?curid=1183294" title="Michael Timisela">
Michael Timisela

Michael Elias Timisela (ur. 5 maja 1986 w Venlo) − holenderski piłkarz grający na pozycji obrońcy w Lillestrøm SK.

</doc>
<doc id="1183295" url="https://pl.wikipedia.org/wiki?curid=1183295" title="Staroluteranizm">
Staroluteranizm

Staroluteranie – protestancka wspólnota religijna konfesji ewangelicko-augsburskiej powstała na początku XIX wieku w wyniku sprzeciwu wobec łączenia luteranizmu i kalwinizmu w ramach Kościoła unijnego w Królestwie Prus.
Historia.
Staroluteranizm powstał w Królestwie Prus w 1817 roku w związku ze sprzeciwem części wiernych i duchowieństwa luterańskiego na utworzenie przez króla Fryderyka Wilhelma III Hohenzollerna Pruskiego Kościoła Unijnego.
Początkowo stanowił jedynie ruch religijny w państwie pruskim krytykujący postępowanie władz kościelnych w kwestii reformy doktrynalnej. Należeli do niego konserwatywni pastorzy i teologowie wywodzący się ze środowiska pietystów skupionych na uniwersytecie w Halle, a także część pruskiej szlachty zwłaszcza na Pomorzu, gdzie pod opieką Adolfa von Thaddena organizowane były staroluterańskie Spotkania Trzygławskie. 
Po 1830 ruch ten przekształcił się w organizację separatystyczną i na synodzie we Wrocławiu w 1841 odłączył się od Kościoła państwowego jako Kościół Ewangelicko-Luterański w Prusach.
Staroluteranizm pomimo dotkliwych represji uzyskał legalizację w 1845. Rozwijał się głównie we wschodniej części państwa pruskiego, a później w krajach i prowincjach wschodnich Cesarstwa Niemieckiego. Znaczna część staroluterańskiej wspólnoty w czasie prześladowań ze strony władz państwowych wyemigrowała do Ameryki Północnej i Australii, skąd prowadziła działalność misyjną na resztę świata.
Charakterystyka.
Obecnie staroluteranie mieszkają głównie w Niemczech i Stanach Zjednoczonych Ameryki. Wiernych Kościołów staroluterańskich cechuje pietystyczna pobożność oraz konserwatywne stanowisko w kwestiach luterańskiej liturgii, nauczania moralnego i dyscypliny kościelnej. Stanowczo odrzucają teologię liberalnego chrześcijaństwa. 
Większość Kościołów staroluterańskich zrzeszona jest w Międzynarodowej Radzie Luterańskiej (ILC).
Kościoły staroluterańskie.
Afryka.
Ghana
Kenia
Nigeria
RPA
Ameryka Południowa.
Argentyna
Boliwia
Brazylia
Chile
Paragwaj
Peru
Wenezuela
Ameryka Północna.
Gwatemala
Haiti
Kanada
Meksyk
USA
Australia i Oceania.
Australia
Papua-Nowa Gwinea
Azja.
Chiny
Filipiny
Indie
Japonia
Korea
Sri Lanka
Tajwan (Republika Chińska)
Europa.
Wielka Brytania - Anglia
Belgia
Dania
Francja
Niemcy
Polska
Portugalia
Rosja

</doc>
<doc id="1183296" url="https://pl.wikipedia.org/wiki?curid=1183296" title="Tore Ruud Hofstad">
Tore Ruud Hofstad

Tore Ruud Hofstad (ur. 9 sierpnia 1979 w Eidsvoll) – norweski biegacz narciarski, sześciokrotny medalista mistrzostw świata i trzykrotny medalista mistrzostw świata juniorów.
Kariera.
Pierwszy raz na arenie międzynarodowej Tore Ruud Hofstad pojawił się w 1998 roku, podczas mistrzostw świata juniorów w Sankt Moritz, gdzie był jedenasty w biegu na 10 km techniką dowolną. Na rozgrywanych rok później mistrzostwach świata juniorów w Saalfelden zdobył srebrny medal na dystansie 30 km stylem dowolnym, a w biegu na 10 km stylem klasycznym był dziewiąty. W Pucharze Świata zadebiutował 2 lutego 2000 roku w Trondheim, gdzie zajął 44. miejsce w biegu na 10 km stylem dowolnym. Pierwsze pucharowe punkty zdobył 22 grudnia 2001 roku w Ramsau, gdzie uplasował się na 27. pozycji w biegu na 30 km techniką dowolną. Czterokrotnie stawał na podium zawodów PŚ, pierwszy raz dokonał tego 2 marca 2002 roku w Lahti, gdzie był trzeci w biegu na 15 km stylem dowolnym. W biegu tym wyprzedzili go jedynie Szwed Per Elofsson i kolejny Norweg - Thomas Alsgaard. Na tym samym dystansie był drugi 22 listopada 2003 roku w Beitostølen i 18 listopada 2006 roku w Gällivare, a 27 listopada 2005 roku w Ruce odniósł swoje jedyne zwycięstwo. Najlepsze wyniki w Pucharze Świata osiągnął w sezonie 2006/2007, kiedy to zajął 31. miejsce w klasyfikacji generalnej. W 2003 roku wystartował na mistrzostwach świata w Val di Fiemme, gdzie wraz z Andersem Auklandem, Frode Estilem i Thomasem Alsgaardem zdobył złoty medal w sztafecie. Ponadto wywalczył także srebrny medal w biegu łączonym na 20 km, ulegając jedynie Perowi Elofssonowi. Jednak to mistrzostwa świata w Oberstdorfie w 2005 roku były najbardziej udanymi w jego karierze. Razem z Odd-Bjørnem Hjelmesetem, Frode Estilem i Larsem Bergerem zdobył kolejny złoty medal w sztafecie, a wspólnie z Torem Arne Hetlandem był najlepszy w sprincie drużynowym techniką dowolną. Ponadto wywalczył brązowy medal w biegu na 15 km stylem dowolnym, w którym wyprzedzili go jedynie dwaj Włosi: zwycięzca Pietro Piller Cottrer oraz drugi na mecie Fulvio Valbusa. Rok później razem z kolegami z reprezentacji zajął piąte miejsce w sztafecie podczas igrzysk olimpijskich w Turynie. Był to jego jedyny start olimpijski. Startował także na mistrzostwach świata w Libercu w 2009 roku, gdzie wywalczył swój trzeci złoty medal w sztafecie. Norwegowie tym razem pobiegli w składzie: Eldar Rønning, Odd-Bjørn Hjelmeset, Tore Ruud Hofstad i Petter Northug. Jego najlepszym indywidualnym startem na tych mistrzostwach było 34. miejsce w biegu łączonym na 30 km.

</doc>
<doc id="1183297" url="https://pl.wikipedia.org/wiki?curid=1183297" title="Droga krajowa B416 (Niemcy)">
Droga krajowa B416 (Niemcy)

Droga krajowa 416 () – niemiecka droga krajowa przebiegająca na osi północny wschód – południowy zachód, wzdłuż lewego brzegu Mozeli od drogi B258 w Koblencji do skrzyżowania z drogą B49 w Treis-Karden w Nadrenii-Palatynacie.

</doc>
<doc id="1183298" url="https://pl.wikipedia.org/wiki?curid=1183298" title="Zygmunt Kazanowski (ok. 1563–1634)">
Zygmunt Kazanowski (ok. 1563–1634)

Zygmunt Kazanowski herbu Grzymała, (ur. ok. 1563, zm. 1634) – dworzanin, podkomorzy wielki koronny Stefana Batorego i Zygmunta III Wazy, nauczyciel i marszałek dworu królewicza Władysława Wazy.
Od 1613 r. starosta krośnieński, tenutariusz barcicki 1616 – 1617, od 1617 r. starosta barcicki, od 1633 starosta mukarowski, solecki, kłobucki, feliński, kokenhuski, od 1633 r. podkomorzy nadworny koronny.
Ojcem jego był Marcin Kazanowski (1522-1587), poseł, rotmistrz królewski
Mistrz w sztuce wojennej, uczył młodzież dworską oraz królewicza Władysława Wazę. W wyprawie moskiewskiej (1609-1611) brał udział jako doradca Władysława IV i został obdarowany przez króla wieloma starostwami. Jego synowie dorastali razem z księciem Władysławem (koronowanym w 1633 roku) i mieli wpływ na młodego księcia.
Dowodził on chorągwią husarską w Inflantach. Przyczynił się do zwycięstwa nad Szwedami pod Białym Kamieniem.
Około 1591 poślubił Zofię Warszewicką, z którą miał córkę; Zofię Kazanowską (zm. 1645). W 1615 poślubił Elżbietę Humnicką i miał z nią kilkoro dzieci: Helenę (zona Maksymiliana Ossolińskiego), Katarzynę, Aleksandra, Stanisława (?–1648), Adama (ok. 1599 – 1649).
Podczas pogrzebów króla Zygmunta i królowej Konstancji, niósł królewskie insygnia.
W 1627 r. scedował wsie Grzymałów, Kazanów i Ciepielów na swoich synów.
W 1632 roku był elektorem Władysława IV Wazy z województwa sandomierskiego, Podpisał jego "pacta conventa".
Zygmunt zmarł w 1634 r. i został pochowany, a po rozebraniu kościoła Bernardynek, przeniesiony w 1843 r. do Kolegiaty św. Jana w Warszawie. Tam znajduje się na ścianie pod chórem, tuż obok bocznego wejścia do kruchty, rzeźbiony w marmurze portret Zygmunta Kazanowskiego.

</doc>
<doc id="1183300" url="https://pl.wikipedia.org/wiki?curid=1183300" title="Jörgen Brink">
Jörgen Brink

Per Jörgen Brink (ur. 10 marca 1974 w Delsbo) – szwedzki biegacz narciarski i biathlonista, trzykrotny medalista mistrzostw świata w narciarstwie klasycznym.
Kariera.
Po raz pierwszy na arenie międzynarodowej pojawił w styczniu 1994 roku, startując na mistrzostwach świata juniorów w Breitenwang. Zdobył tam brązowy medal w sztafecie, w biegu na 10 km techniką klasyczną zajął 27. miejsce, a na dystansie 30 km stylem dowolnym uplasował się jedną pozycję wyżej.
25. miejsce w biegu na 10 km techniką klasyczną oraz 32. miejsce w biegu na 30 km stylem dowolnym. Podczas rozgrywanych rok później mistrzostw świata juniorów w Harrachovie zwyciężył w sztafecie, był drugi na 30 km stylem dowolnym oraz czwarty w biegu na 10 km klasykiem.
Jego olimpijskim debiutem były igrzyska w Salt Lake City w 2002 roku, gdzie zajął 24. miejsce w sprincie techniką dowolną. Cztery lata później podczas igrzysk olimpijskich w Turynie zajął 30. miejsce w biegu łączonym na 30 km oraz 51. miejsce na dystansie 50 km stylem dowolnym.
W 2001 roku wystartował na mistrzostwach świata w Lahti zajmując 19. miejsce w sprincie techniką dowolną. Mistrzostwa świata w Val di Fiemme w 2003 roku były najbardziej udanymi w jego karierze. Indywidualnie wywalczył brązowe medale w biegu łączonym na 30 km oraz na dystansie 50 km techniką dowolną. Ponadto wspólnie z Andersem Södergrenem, Perem Elofssonem i Mathiasem Fredrikssonem wywalczył także brązowy medal w sztafecie 4x10 km. Dwa lata później, podczas mistrzostw świata w Oberstdorfie jego najlepszym wynikiem było zaledwie 27. miejsce w sprincie stylem klasycznym.
Startuje także w zawodach cyklu FIS Marathon Cup. W 2010 i 2011 roku wygrywał najstarszy i największy maraton narciarski na świecie, szwedzki Vasaloppet, a w 2007 roku był trzeci. W 2010 roku był drugi w estońskim Tartu Maraton, a w 2011 zajął drugie miejsce w największym norweskim maratonie Birkebeinerrennet. W klasyfikacji generalnej najlepiej wypadł w sezonie 2011/2012, kiedy był trzeci za Czechem Stanislavem Řezáčem i Norwegiem Andersem Auklandem. Ponadto w 2003 roku był wicemistrzem Szwecji w biegu na 10 km techniką dowolną, a na tym samym dystansie techniką klasyczną wywalczył brązowy medal. Rok później był wicemistrzem Szwecji w sprincie stylem klasycznym.
Od 2007 roku uprawiał także biathlon. Jego największym sukcesem w tej dyscyplinie jest piąte miejsce w sprincie rozegranym 13 marca 2009 roku w kanadyjskim Vancouver. W 2008 roku wystartował na mistrzostwach Europy w Novym Měscie zajmując między innymi 12. miejsce w sprincie oraz 14. miejsce w sztafecie. Nie startował na mistrzostwach świata w biathlonie.
Osiągnięcia w biathlonie.
Puchar Świata.
Miejsca na podium.
Brink nie stawał na podium zawodów Pucharu Świata w biathlonie.

</doc>
<doc id="1183301" url="https://pl.wikipedia.org/wiki?curid=1183301" title="Jurand Ciechanów">
Jurand Ciechanów

MKS Jurand Ciechanów — stowarzyszenie działające w Ciechanowie. Klub piłki ręcznej został założony w 1957, przyjmując nazwę od opisanego przez Henryka Sienkiewicza bohatera powieści „Krzyżacy”. Barwami klubu są kolory: niebieski, biały i czerwony, umieszczone w herbie symbolizującym tarczę rycerską. Pomysłodawcami nadania tej nazwy byli Bonifacy Rutkiewicz, zasłużony działacz oraz Witold Rogalski zawodnik piłki nożnej.
Pierwszym Prezesem Juranda był Władysław Żmijewski. W poszczególnych okresach działalności Juranda funkcję Prezesa Klubu pełnili n/w działacze: Stanisław Marciniak, Zdzisław Barwiński, Tadeusz Woźniak, Aleksander Kopka, Bogusław Przyłuski, Grzegorz Grudziński, Ryszard Górecki, Stanisław Malinowski, Wojciech Zdun, Józef Finik, Bogusław Majewski, Zbigniew Moszczyński, Jerzy Niewiadomski, Zbigniew Milewski. Przez wiele lat swojej działalności Jurand prowadził niżej wymienione sekcje sportowe:
Do najbardziej znanych wychowanków klubu należy zaliczyć:
Nową tradycją klubu stało się przyjęcie jego hymnu.
W dniu 11 października przed meczem piłki Ręcznej II ligi w hali sportowej SP 7, wysłuchano premierowego nagrania hymnu klubowego.
Autorem hymnu jest Wojciech Gęsicki a w nagraniu brał udział chór SINE NOMINE.
Głównym celem klubu jest praca z dziećmi i młodzieżą w ramach zajęć pozalekcyjnych oraz podnoszenie poziomu sportowego zespołów biorących udział w zawodach lokalnych i ogólnokrajowych. Obecnie prowadzone jest szkolenie zawodników w dwóch sekcjach:
Klub w 2013 roku ogłosił upadłość, co za tym idzie został rozwiązany. W 2017 został jednak reaktywowany. Swoje mecze rozgrywa w I lidze
Sekcja piłki ręcznej.
Najbardziej znaną dyscypliną seniorów to piłka ręczna, ponieważ Ciechanowscy szczypiorniści zapewnili sobie awans do najwyższej klasy rozgrywkowej piłki ręcznej: PGNiG Superligi. Jest to historyczne osiągnięcie, gdyż jeszcze nigdy zespół z Ciechanowa nie reprezentował miasta w najwyższej lidze.
Kadra zawodnicza na sezon 2011/2012:

</doc>
<doc id="1183310" url="https://pl.wikipedia.org/wiki?curid=1183310" title="Rejencja katowicka">
Rejencja katowicka

Rejencja katowicka (niem. "Regierungsbezirk Kattowitz") − jednostka administracyjna utworzona w większości na okupowanych terenach II RP w 1939 roku, istniejąca do 1945 roku, obecnie część województwa śląskiego i województwa małopolskiego.
Rejencja została utworzona 26 listopada 1939 roku w ramach pruskiej prowincji Śląsk (śląskiej). Złożyły się na nią tereny zarówno polskiego Śląska (bez powiatu lublinieckiego, który przeszedł do rejencji opolskiej) z polską częścią Zaolzia, Kraiku hulczyńskiego, jak i ziem polskich wcześniej ze Śląskiem niezwiązanych, a należących w okresie II RP do województw kieleckiego i krakowskiego. Do rejencji przyłączono też część terenów należących w latach 1922−1939 do Niemiec, by skupić w jednej jednostce administracyjnej wszystkie miasta i powiaty tworzące Górnośląski Okręg Przemysłowy, likwidując przy okazji ślady międzywojennej granicy państwowej. 
W latach 1939−1941 rejencja katowicka stanowiła część prowincji Śląsk (śląskiej, "Provinz Schlesien") z siedzibą we Wrocławiu, a od 18 stycznia 1941 roku wraz z rejencją opolską tworzyła odrębną prowincję Górny Śląsk (górnośląską, "Provinz Oberschlesien") z siedzibą w Katowicach. 
Lista powiatów rejencji katowickiej:

</doc>
<doc id="1183312" url="https://pl.wikipedia.org/wiki?curid=1183312" title="Amazulu (zespół muzyczny)">
Amazulu (zespół muzyczny)

Amazulu – brytyjski zespół ska z lat 80.
W skład zespołu wchodzili wokalistka Annie Ruddock, gitarzystka basowa Clare Kenny, saksofonistka Lesley Beach, perkusistka Sharon Bailey, gitarzystka Margo Sagov oraz perkusista Nardo Bailey.
Pierwszym singlem, który pojawiła się na listach przebojów był "Cairo" z 1983 roku. Jeszcze większym sukcesem okazały się single "Excitable", "Don't You Just Know It", "Too Good to Be Forgotten" oraz "Montego Bay", które zajęły miejsca w pierwszej dwudziestce w latach 1985-1986. Debiutancki album zatytułowany "Amazulu" ukazał się w 1988 roku nakładem Island Records.
Po rozwiązaniu zespołu Clare Kenny związała się z zespołem Coming Up Roses, a następnie Shakespears Sister.

</doc>
<doc id="1183318" url="https://pl.wikipedia.org/wiki?curid=1183318" title="TeraDisc">
TeraDisc

TeraDisc - jest prototypowym, optycznym nośnikiem danych stworzonym przez izraelską firmę informatyczną Mempile. Na jednym takim dysku można zapisać 1 Terabajta danych. Według przewidywań firmy, dyski te miały pojawić się w sprzedaży w roku 2011 i kosztować około 30 dolarów za jeden, zaś nagrywarka do nich od 3000 do około 4000 dolarów - z czasem powinny one znacznie stanieć. W założeniu firmy dyski te miałyby być głównie wykorzystywane do przechowywania filmów, które - produkowane w przyszłości w znacznie większej rozdzielczości niż dzisiaj - miałyby zajmować o wiele więcej miejsca. 
Dysk TeraDisc posiada wymiary standardowej płyty DVD; jego średnica wynosi 12 cm, zaś jego przewidywana grubość to 1,2 mm. Dysk będzie się składał z 200 warstw - na każdej z nich można będzie zapisać 5 GB danych. Technologia opracowana przez firmę Mempile wykorzystuje szczególne właściwości fluorescencyjnych cząsteczek w tworzywie sztucznym podobnym do pleksiglasu, z którego wykonane są nośniki. Nie podano jednak żadnych informacji co do żywotności takich płyt. 
Firma Mempile przewiduje również, że w jeszcze późniejszym terminie wprowadzi również dyski TeraDisc o pojemności zwiększonej do 5 TB.

</doc>
<doc id="1183319" url="https://pl.wikipedia.org/wiki?curid=1183319" title="Anders Aukland">
Anders Aukland

Anders Aukland (ur. 12 września 1972 w Tønsberg) – norweski lekkoatleta i biegacz narciarski, medalista igrzysk olimpijskich i trzykrotny medalista mistrzostw świata i zdobywca FIS Marathon Cup. Dwukrotny zwycięzca klasyfikacji generalnej cyklu biegów długodystansowych Visma Ski Classics.
Kariera.
Anders Aukland dawniej był lekkoatletą, był mistrzem Norwegii w biegu na 5000 metrów (z 1995) i 10 000 metrów (w latach 1996 i 1997), trzykrotnie zdobywał złoto mistrzostw kraju w biegu przełajowym (w 1994 na 20 kilometrów, a w 1996 i 1997 na 3 kilometry). Na mistrzostwach Europy juniorów w Salonikach w 1991 roku zajął 7. miejsce na 5000 metrów.
W Pucharze Świata w biegach narciarskich zadebiutował w sezonie 1992/1993. Pierwszy raz na podium stanął w sezonie 2000/2001 zajmując drugie miejsce w biegu na 50 km stylem klasycznym w norweskim Oslo. W sumie 6 razy zwyciężał w zawodach Pucharu Świata, a 13 razy stawał na podium. Najlepsze wyniki osiągnął w sezonie 2001/2002, kiedy to zajął trzecie miejsce w klasyfikacji generalnej.
W 2001 r. zadebiutował na mistrzostwach świata biorąc udział w mistrzostwach w Lahti. Zajął tam 7. miejsce w biegu na 15 km oraz 9 w biegu na 30 km stylem klasycznym. mistrzostwa świata w Val di Fiemme były najbardziej udanymi w jego karierze. Wraz z Frode Estilem, Tore Ruudem Hofstadem i Thomasem Alsgaardem zdobył złoty medal w sztafecie. Ponadto na tych samych mistrzostwach zdobył srebrny medal w biegu na 30 km techniką klasyczną, ulegając jedynie Thomasowi Alsgaardowi. Dwa lata później, na mistrzostwach świata w Oberstdorfie zdobył srebrny medal w biegu na 50 km stylem klasycznym przegrywając jedynie z Frode Estilem. Na swoich ostatnich mistrzostwach rozgrywanych w Sapporo w 2007 r. wystartował tylko w biegu na 50 km techniką klasyczną, w którym zajął 16. miejsce.
Jego olimpijskim debiutem były igrzyska w Salt Lake City. W startach indywidualnych otarł się o podium zajmując 4. miejsce w biegu na 15 km techniką klasyczną, a w biegu łączonym na 20 km oraz w biegu na 50 km stylem klasycznym był siódmy. Jednak najważniejszym osiągnięciem Auklanda na tych igrzyskach było wywalczenie razem z Estilem, Alsgaardem i Kristenem Skjeldalem złotego medalu w sztafecie 4x10 km. Startował także na igrzyskach olimpijskich w Turynie, ale tam jego najlepszym wynikiem było 20. miejsce w biegu na 15 km techniką klasyczną. Na późniejszych igrzyskach już nie startował.
Startuje także w zawodach cyklu FIS Marathon Cup, najlepsze wyniki osiągając w sezonie 2004/2005, kiedy zajął pierwsze miejsce w klasyfikacji generalnej. 7 marca 2004 r. Anders Aukland wygrał szwedzki bieg Vasaloppet z czasem 3:48:42.2 h. Brat Andersa, Jørgen, zajął wtedy 3. miejsce. Aukland był dopiero drugim Norwegiem w historii, który wygrał ten bieg. Pierwszym był Ole Ellefsæter, zwycięzca z 1971 r.
Aukland obecnie mieszka w Oslo.

</doc>
<doc id="1183322" url="https://pl.wikipedia.org/wiki?curid=1183322" title="Doktor Drakken">
Doktor Drakken



</doc>
<doc id="1183325" url="https://pl.wikipedia.org/wiki?curid=1183325" title="Mark Patton">
Mark Patton

Mark Patton (ur. 22 września 1959 w Riverside) – amerykański aktor filmowy, telewizyjny i teatralny, projektant wnętrz.
Wychował się w Riverside w stanie Missouri, dzielnicy Kansas City. Występował na Broadwayu, jednak najbardziej znany jest z występu w głównej roli w horrorze Jacka Sholdera "" (1985), w którym zmierzył się z okrutnym Freddym Kruegerem.
Patton ujawnił się jako gej. W 40. urodziny wykryto u niego HIV oraz rozpoznano zapalenie płuc, kandydozę i gruźlicę. Jego leki miały niekorzystne interakcje i trafił do szpitala. Po wyzdrowieniu przeniósł się do Meksyku, gdzie poznał, a później poślubił, Hectora Moralesa Mondragona. Obaj są właścicielami sklepu z dziełami sztuki w Puerto Vallarta.

</doc>
<doc id="1183328" url="https://pl.wikipedia.org/wiki?curid=1183328" title="Flaga powiatu lubelskiego">
Flaga powiatu lubelskiego



</doc>
<doc id="1183331" url="https://pl.wikipedia.org/wiki?curid=1183331" title="Martin Koukal">
Martin Koukal

Martin Koukal (ur. 25 września 1978 w Novym Měscie) – czeski biegacz narciarski, brązowy medalista olimpijski, dwukrotny medalista mistrzostw świata seniorów i trzykrotny juniorów.
Kariera.
Po raz pierwszy na arenie międzynarodowej Martin Koukal pojawił się w 1996 roku, podczas mistrzostw świata juniorów w Asiago, gdzie zajął 43. miejsce w biegu na 10 km techniką klasyczną. Na rozgrywanych rok później mistrzostwach świata juniorów w Canmore zdobył brązowy medal na dystansie 30 km stylem dowolnym, przegrywając tylko z Perem Elofssonem ze Szwecji i swym rodakiem Lukášem Bauerem. Brązowy medal zdobył także podczas mistrzostw świata juniorów w Sankt Moritz w 1998 roku. Zajął tam trzecie miejsce w biegu na 10 km stylem dowolnym, za Austriakiem Andreasem Koiserem i Włochem Ivanem Margarolim. Wspólnie z kolegami z reprezentacji zwyciężył też w sztafecie.
W Pucharze Świata zadebiutował 13 grudnia 1997 roku w Val di Fiemme, zajmując 88. miejsce w biegu na 10 km klasykiem. Pierwsze pucharowe punkty wywalczył blisko rok później, 28 listopada 1998 roku w Muonio, gdzie był siódmy w biegu na 10 km stylem dowolnym. Pierwszy raz na podium zawodów pucharowych stanął 28 grudnia 1999 roku w Garmisch-Partenkirchen, zajmując trzecie miejsce w sprincie stylem dowolnym. W zawodach tych wyprzedzili go jedynie Niemiec Peter Schlickenrieder oraz Norweg Håvard Solbakken. W indywidualnych zawodach Koukal na podium stanął jeszcze jeden raz: 25 października 2003 roku w Düsseldorfie był drugi w tej samej konkurencji, ustępując tylko Peterowi Larssonowi ze Szwecji. Ponadto kilkukrotnie zajmował miejsca w pierwszej trójce w biegach sztafetowych, w tym 9 grudnia 2007 roku w Davos wspólnie z Milanem Šperlem, Lukášem Bauerem i Martinem Jakšem zajął pierwsze miejsce. Najlepsze wyniki osiągał w sezonie 2002/2003, kiedy to zajął 23. miejsce w klasyfikacji generalnej.
Wielokrotnie startował na mistrzostwach świata, największy sukces osiągając podczas mistrzostw świata w Val di Fiemme w 2003 roku, gdzie zwyciężył w biegu na 50 km stylem dowolnym. Wyprzedził wtedy bezpośrednio dwóch reprezentantów Szwecji: Andersa Södergrena i Jörgena Brinka. Na tej samej imprezie zajął też piąte miejsce w sprincie stylem dowolnym, szóste w biegu łączonym na 20 km oraz siódme w sztafecie. Na rozgrywanych dwa lata później mistrzostwach świata w Oberstdorfie razem z Dušanem Kožíškiem wywalczył brązowy medal sprincie drużynowym. Dzień wcześniej zajął ósme miejsce w sztafecie. Ponadto był między innymi siódmy na dystansie 50 km techniką dowolną podczas mistrzostw świata w Libercu w 2009 roku.
W 1998 roku brał udział w igrzyskach olimpijskich w Nagano, jednak w obu startach, biegu pościgowym 10+15 km oraz biegu na 10 km klasykiem plasował się w czwartej dziesiątce. Cztery lata później, na igrzyskach olimpijskich w Salt Lake City był dziesiąty w sprincie stylem dowolnym oraz siódmy w sztafecie. Siódme miejsce zajął także w biegu na 50 km techniką dowolną podczas igrzysk w Turynie w 2006 roku. Wystąpił również na igrzyskach olimpijskich w Vancouver w 2010 roku, gdzie wspólnie z Martinem Jakšem, Lukášem Bauerem i Jiřím Magálem zdobył brązowy medal w sztafecie. Na tych samych igrzyskach był też szósty w sprincie drużynowym i osiemnasty w biegu na 15 km stylem dowolnym.
Startuje także w zawodach FIS Marathon Cup. W biegach tego cyklu kilkakrotnie stawał na podium. Po raz pierwszy dokonał tego 9 marca 2003 roku, zajmując drugie miejsce w szwajcarskim Engadin Skimarathon, w którym lepszy był tylko reprezentant gospodarzy Patrik Mächler. Pierwsze zwycięstwo odniósł 25 lutego 2012 roku, kiedy był najlepszy w fińskim maratonie Finlandia-hiihto. Najlepsze wyniki osiągnął w sezonie 2013/2014, który ukończył na drugiej pozycji w klasyfikacji generalnej, ustępując tylko Niemcowi Tomowi Reicheltowi.
We wrześniu 2014 roku zakończył karierę sportową.
Po zakończeniu czynnej kariery został trenerem.

</doc>
<doc id="1183335" url="https://pl.wikipedia.org/wiki?curid=1183335" title="Stanisław Kazanowski (zm. przed 1524)">
Stanisław Kazanowski (zm. przed 1524)

Stanisław Litwos Kazanowski herbu Grzymała (zm. przed 23 stycznia 1524 roku) – podkomorzy lubelski (1506), starosta krośnieński i przedborski, podsędek ziemi sandomierskiej (1505) i sędzia ziemi sandomierskiej (1507). 
Syn Dominika, starosty niepołomickiego i radomskiego, brat Bartłomieja, 
Andrzeja, Jana, Mikołaja, Jakóba, Barbary, wnuk Świętosława Kazanowskiego. 
W 1478 roku studiował na Akademii Krakowskiej. W roku 1504 został podkomorzym lubelskim. Wraz z rozwojem kariery został podsędkiem sandomierskim w roku 1505, i sędzią ziemskim w 1507 roku. W latach 1518 – 1523 był asesorem sądów królewskich w Krakowie, a w 1521 roku komisarzem królewskim do rozgraniczania dóbr królewskich. Około 1522 roku kupił Ciepielów, Miechów i Bogusławice. 
Poseł na sejm piotrkowski 1511 roku z ziemi lubelskiej i łukowskiej, poseł na sejm piotrkowski 1523 roku z województwa sandomierskiego.
Ożenił się z Anną Sieniawską z Sienna. 
Miał z nią dwoje dzieci: Marcina (zm. 1587) - rotmistrza królewskiego, który ożenił się z Katarzyną Tarło i miał z nią m.in. synów Zygmunta, Stanisława i Jana. 
Po ojcu Stanisławie odziedziczył Bogusławice, Ciepielów i Miechów 
Stanisław Kazanowski miał też córkę; Katarzynę, która wyszła za mąż za Stryjkowskiego. Zmarł w 1523 roku.

</doc>
<doc id="1183340" url="https://pl.wikipedia.org/wiki?curid=1183340" title="Andreas Schlütter">
Andreas Schlütter

Andreas Schlütter (ur. 17 sierpnia 1972 w Suhl) – niemiecki biegacz narciarski, dwukrotny medalista olimpijski i trzykrotny medalista mistrzostw świata.
Kariera.
Na igrzyskach olimpijskich zadebiutował w 1998 r. podczas igrzysk w Nagano, gdzie jego najlepszym indywidualnym wynikiem było 12. miejsce w biegu pościgowym 10+15 km. Na igrzyskach w Salt Lake City zdobył swój pierwszy medal zajmując wraz z Jensem Filbrichem, Tobiasem Angererem i René Sommerfeldtem trzecie miejsce w sztafecie 4x10 km. Na tych samych igrzyskach był też czwarty w biegu na 50 km techniką klasyczną. Cztery lata później, na igrzyskach w Turynie razem z Filbrichem, Angererem i Sommerfeldtem zdobył srebrny medal w sztafecie, a w sprincie drużynowym zajął czwarte miejsce. Na kolejnych igrzyskach już nie startował.
Jego pierwszymi mistrzostwami były rozgrywane w 1995 r. mistrzostwa w Thunder Bay. Indywidualnie zajmował tam miejsca poza pierwszą dziesiątką. Podobne wyniki osiągnął na mistrzostwach w Trondheim i mistrzostwach w Ramsau. Swój pierwszy medal zdobył na mistrzostwach świata w Lahti zajmując razem z Filbrichem, Ronem Spanuthem i Sommerfeldtem trzecie miejsce w sztafecie 4x10 km. Dwa lata później, na mistrzostwach w Val di Fiemme Schlütter osiągnął swój najlepszy indywidualny wynik an mistrzostwach zajmując 5. miejsce w biegach na 15 i 30 km techniką klasyczną. Ponadto sztafeta niemiecka ze Schlütterem w składzie wywalczyła srebrny medal. Ten wyniki Niemcy powtórzyli na mistrzostwach świata w Oberstdorfie. Niemieckie mistrzostwa były ostatnimi w karierze Schlüttera.
Najlepsze wyniki w Pucharze Świata osiągnął w sezonie 2001/2002, kiedy to zajął 17. miejsce w klasyfikacji generalnej.
Po zakończeniu czynnej kariery został trenerem w Niemieckim Związku Narciarskim.

</doc>
<doc id="1183342" url="https://pl.wikipedia.org/wiki?curid=1183342" title="Droga krajowa B417 (Niemcy)">
Droga krajowa B417 (Niemcy)

Droga krajowa 417 () – niemiecka droga krajowa przebiegająca na osi północ - południe i łączy ze sobą Nassau w Nadrenii-Palatynacie i Wiesbaden w Hesji przez Limburg an der Lahn.
Warto zobaczyć.
Po opuszczeniu Limburga w okolitach "Taunusstein-Orlen" można zobaczyć odrestaurowane fragmenty rzymskiego systemu umocnień granicznych- tzw. Limesu.
Pomiędzy Kirbergiem a Neuhofem B417 przebiega po historycznej "Hühnerstrasse" obok której znajdują się liczne, pochodzące z VI - V w. p.n.e., celtyckie tumulusy.

</doc>
<doc id="1183349" url="https://pl.wikipedia.org/wiki?curid=1183349" title="Płód Arlekina">
Płód Arlekina



</doc>
<doc id="1183355" url="https://pl.wikipedia.org/wiki?curid=1183355" title="Bartosz Wielgosz">
Bartosz Wielgosz

Bartosz Michał Wielgosz (ur. 23 maja 1973) – polski muzyk, klawiszowiec zespołu Ha-Dwa-O!, muzyk sesyjny współpracujący z zespołem Kombii (do lutego 2013). Jest także kompozytorem, autorem muzyki do takich hitów jak: "Pokolenie", "Awinion" i "Zaczaruj mnie" a także "Chwila" i "Krople" zespołu Kombii oraz "Bezimienni" Papa Dance.

</doc>
<doc id="1183358" url="https://pl.wikipedia.org/wiki?curid=1183358" title="Rycerze Kolumba">
Rycerze Kolumba

Zakon Rycerzy Kolumba – największa na świecie rzymskokatolicka organizacja świecka o charakterze charytatywnym. Obecnie zrzesza ponad 2 mln członków na całym świecie.
Historia.
Zakon rozpoczął oficjalną działalność w roku 1882 z inicjatywy amerykańskiego księdza, Michaela J. McGivneya (w roku 1997 rozpoczął się jego proces beatyfikacyjny). Beatyfikacja ks. McGivneya odbyła się 31 października 2020 roku w katedrze Świętego Józefa w Hartford, w stanie Connecticut. Cud beatyfikacyjny ks. Michaela McGivneya nazywany jest „cudem pro-life”. Na czele zakonu stoi "Najwyższy Rycerz". 1 marca 2021 roku czternastym Najwyższym Rycerzem został .
W 1897 r. Zakon wkroczył do Kanady (dziś 231 tys. rycerzy), w 1905 r. na Filipiny (ok. 250 tys.) i do Meksyku (7 tys.), a w 1909 r. na Kubę. W Polsce działają od roku 2006, licząc obecnie już ponad 6,5 tys. rycerzy.
Założenia.
Nazwa organizacji upamiętnia postać Krzysztofa Kolumba. Członkami mogą zostać jedynie mężczyźni będący praktykującymi katolikami. Natomiast do działań włączają się całe rodziny. Naczelnymi zasadami zakonu są: miłosierdzie, jedność, braterstwo i patriotyzm.
W USA, jak również w innych krajach, jednym ze sztandarowych zadań Rycerzy Kolumba jest ochrona życia ludzkiego od poczęcia do naturalnej śmierci.
Rycerzem Kolumba był biskup Veracruz św. Rafał Guízar Valencia.
Finanse.
Zakon jest też jednym z większych w Stanach przedsiębiorstw ubezpieczeniowych. Centrala w New Haven, poza gronem najwyższych funkcjonariuszy i dyrektorów, zatrudnia 700 osób personelu i 1400 terenowych akwizytorów. Patrick E. Kelly, Najwyższy Rycerz Zakonu, jest także szefem wielkiego przedsiębiorstwa ubezpieczeniowego.
Zakon w 2009 r. prawie 45 mln dolarów przekazał na charytatywne inicjatywy kościelne. Podczas swej wizyty w 2009 r. u papieża Najwyższy Rycerz przekazał Benedyktowi XVI czek na 1,6 mln dolarów.
W Polsce.
W roku 2005, za namową Jana Pawła II i na zaproszenie wystosowane m.in. przez kardynała Józefa Glempa i kardynała Franciszka Macharskiego, Rycerze Kolumba przybyli do Polski i rozpoczęli działalność, zakładając sześć pierwszych rad z końcem 2006 r.
Pierwszą radą w Polsce w 2006 roku była krakowska Rada nr 14000 im. Jana Pawła II, mająca siedzibę przy Sanktuarium Bożego Miłosierdzia w Łagiewnikach.
21 maja 2011 odbyła się pierwsza Konwencja Stanowa Rycerzy Kolumba w Polsce. Delegatem Stanowym, czyli przewodniczącym Rycerzy Kolumba na Polskę, został wybrany Krzysztof Orzechowski, Były Wielki Rycerz Rady Radomskiej nr 14004.
Z początkiem listopada 2012 roku w Polsce było ponad 2000 rycerzy skupionych w 44 radach.
W 2020 roku w Polsce liczba Rycerzy Kolumba sięga ok. 6500 Rycerzy działających w 200 parafiach na terenie 30 diecezji.
Rycerze Kolumba w Polsce wydają czasopismo „Zbroja”.
Każdego roku Rycerze Kolumba wraz z rodzinami udają się na pielgrzymkę do Najświętszej Panienki do Częstochowy.
Rycerze Kolumba peregrynują obrazy i relikwie szczególnie ostatnio połączone z dziełami miłosierdzia:
Rycerze Kolumba obchodzą Dzień Męża i Żony 13 lipca w dzień zawarcia małżeństwa Świętych Małżonków: Zelii i Ludwika Martin, rodziców Świętej Tereski od Dzieciątka Jezus.

</doc>
<doc id="1183359" url="https://pl.wikipedia.org/wiki?curid=1183359" title="Inni">
Inni



</doc>
<doc id="1183361" url="https://pl.wikipedia.org/wiki?curid=1183361" title="Feliks Morawski">
Feliks Morawski

Feliks Morawski (ur. 21 stycznia 1861 w Wielkim Komorsku, zm. 27 grudnia 1929 w Sztumie) – doktor medycyny, działacz społeczno-oświatowy na Powiślu. 
Życiorys.
Gimnazjum ukończył w Chełmie, studia medyczne w Niemczech. W 1891 osiedlił się w Sztumie, gdzie pracował jako lekarz powiatowy. Przez wiele lat odgrywał ważną rolę w ruchu polskim na Powiślu: piastował szereg funkcji społecznych. W okresie międzywojennym był członkiem zarządu i pierwszym kierownikiem Banku Ludowego w Sztumie, prezesem kółka śpiewaczego i oddziału Związku Polaków w Niemczech. Z ramienia ludności polskiej wchodził do rady miejskiej oraz sejmiku powiatowego. Wszystkie swoje dzieci wychował w duchu patriotyzmu, a dom jego był przez wiele lat jednym z ośrodków życia polskiego na Powiślu. Na pamiątkę jego działalności w Sztumie jedna z ulic nazwana jest jego imieniem.

</doc>
<doc id="1183362" url="https://pl.wikipedia.org/wiki?curid=1183362" title="René Sommerfeldt">
René Sommerfeldt

René Sommerfeldt (ur. 2 października 1974 r. w Zittau) – niemiecki biegacz narciarski, dwukrotny medalista olimpijski, trzykrotny medalista mistrzostw świata, zwycięzca klasyfikacji generalnej Pucharu Świata.
Kariera.
Na igrzyskach olimpijskich zadebiutował w 1998 r. podczas igrzysk w Nagano. Jego najlepszym indywidualnym wynikiem było tam 26. miejsce w biegu na 50 km techniką dowolną. Cztery lata później, na igrzyskach w Salt Lake City zdobył wraz z Jensem Filbrichem, Andreasem Schlütterem i Tobiasem Angererem brązowy medal w sztafecie 4x10 km. Był też między innymi dziesiąty w biegu łączonym na 20 km co pozostaje jego najlepszym olimpijskim osiągnięciem indywidualnym. Na igrzyskach olimpijskich w Turynie plasował się w drugiej dziesiątce, jednak w sztafecie 4x10 km wywalczył razem ze Schlütterem, Filbrichem i Angererem srebrny medal. Startował także na igrzyskach olimpijskich w Vancouver zajmował jednak odległe pozycje.
Jego pierwszymi mistrzostwami świata były rozgrywane w 1997 r. mistrzostwa w Trondheim. Jednak podobnie jak na mistrzostwach świata w Ramsau w 1999 r. Sommerfeldt ani razu nie pojawił się w pierwszej dwudziestce zawodów. Mistrzostwa świata w Lahti były najbardziej udanymi w jego karierze. Zdobył tam srebrny medal w biegu na 50 km techniką dowolną przegrywając jedynie z reprezentantem Hiszpanii Johannem Mühleggiem. Na tych samych mistrzostwach zdobył także brązowy medal w sztafecie 4x10 km razem z Filbrichem, Schlütterem i Ronem Spanuthem. Dwa lata później, na mistrzostwach w Val di Fiemme niemiecka sztafeta z Sommerfeldtem w składzie wywalczyła srebrny medal. Podczas mistrzostw w Oberstdorfie i mistrzostw w Sapporo René nie zdołał zająć miejsca w czołowej dziesiątce w żadnym z biegów, w których startował. Jego ostatnimi mistrzostwami były mistrzostwa rozgrywane w Libercu w 2009 r., gdzie jego najlepszym wynikiem było 6. miejsce w biegu na 50 km stylem dowolnym.
Najlepsze wyniki w Pucharze Świata osiągnął w sezonie 2003/2004, kiedy to triumfował w klasyfikacji generalnej oraz w klasyfikacji biegów dystansowych. Ponadto w sezonie 2007/2008 zajął drugie miejsce w klasyfikacji generalnej, a w klasyfikacji dystansów zajął trzecie miejsce. Również w sezonie 2002/2003 zajął drugie miejsce w klasyfikacji generalnej. Ponadto zwyciężył w biegu na 50 km podczas zawodów Holmenkollen ski festival w 2004 r. Zajął także drugie miejsce w drugiej edycji Tour de Ski.

</doc>
<doc id="1183363" url="https://pl.wikipedia.org/wiki?curid=1183363" title="Imanol Arias">
Imanol Arias

Manuel María Arias Domínguez (ur. 26 kwietnia 1956 w Riaño w León) – hiszpański aktor, reżyser, scenarzysta i producent filmowy, telewizyjny i teatralny, czterokrotnie nominowany do nagrody Goya.
Życiorys.
We wczesnej młodości występował z hiszpańską trupą teatralną podróżując po Baskonii. Zadebiutował na ekranie w dramacie "Korea" ("La Corea", 1976) i serialach: "Estudio 1" (1976) i "Cervantes" (1980). Po występie w komedii Pedro Almodóvara "Labirynt namiętności" ("Laberinto de pasiones", 1982) u boku Antonio Banderasa, zwrócił na siebie uwagę rolą Eleuterio Sáncheza, znanego jako „El Lute”. legendarnego hiszpańskiego banity w dramacie "El Lute" ("El Lute: camina o revienta", 1987) i jego sequelu "El Lute II" ("El Lute II: mañana seré libre", 1988), za którą odebrał nagrodę na festiwalu filmowym w San Sebastián oraz zdobył nominację do nagrody Goya. Kolejne nominacje do nagrody Goya przyniosła mu postać Javiera Artabe w thrillerze "Sama z tobą" ("A solas contigo", 1990) i jako Ángel w dramacie "Intruz" ("Intruso", 1993). W 1996 roku zadebiutował jako reżyser filmem "Prywatne wniebowzięcia" ("Un Asunto privado").
Imanol Arias jest ambasadorem dobrej woli UNICEF. 
Był żonaty z Socorro Anadón (ur. 5 czerwca 1956 w Madrycie). W 1984 roku ponownie się ożenił z Pastorą Vegą (ur. 28 maja 1960 w Madrycie). Mają dwóch synów: Jona i Daniela. W 2009 doszło do rozwodu. W 2010 ożenił się z Irene Meritxell.

</doc>
<doc id="1183365" url="https://pl.wikipedia.org/wiki?curid=1183365" title="Droga krajowa B415 (Niemcy)">
Droga krajowa B415 (Niemcy)

Droga krajowa 415 () – niemiecka droga krajowa przebiegająca na osi wschód - zachód i stanowi połączenie drogi B3 z Lahr z drogą B33 w Biberach w Badenii-Wirtembergii.

</doc>
<doc id="1183375" url="https://pl.wikipedia.org/wiki?curid=1183375" title="NOLA">
NOLA

NOLA (New Orleans Louisiana) – wydana w 1995 roku, pierwsza płyta amerykańskiego zespołu Down.
Według danych z kwietnia 2002 album sprzedał się w nakładzie 232,847 egzemplarzy na terenie Stanów Zjednoczonych.

</doc>
<doc id="1183378" url="https://pl.wikipedia.org/wiki?curid=1183378" title="Haavard Bjerkeli">
Haavard Bjerkeli



</doc>
<doc id="1183380" url="https://pl.wikipedia.org/wiki?curid=1183380" title="Joergen Brink">
Joergen Brink



</doc>
<doc id="1183381" url="https://pl.wikipedia.org/wiki?curid=1183381" title="Andreas Schluetter">
Andreas Schluetter



</doc>
<doc id="1183382" url="https://pl.wikipedia.org/wiki?curid=1183382" title="Robert Biela">
Robert Biela

Robert Biela (ur. 16 czerwca 1976 w Nowym Targu) – polski hokeista.
Absolwent NLO SMS PZHL Sosnowiec z 1995 (historycznie pierwszy rocznik). Uczestniczył w turnieju hokejowym na Zimowej Uniwersjadzie 1997. Występował w Podhalu Nowy Targ (1993-1994, 1996-1998), SMS I Sosnowiec (1994-1996) i KTH Krynica (wypożyczony na 2 mecze z Podhala w 1997). 3-krotny mistrz Polski z Podhalem Nowy Targ (1994, 1996 i 1997). W polskiej lidze rozegrał 125 spotkań, strzelił 16 goli, zaliczył 27 asyst i przesiedział 54 minuty na ławce kar. W reprezentacji Polski rozegrał 1 mecz. Zakończył przedwcześnie karierę z powodu postępującej choroby stwardnienia rozsianego. Na rzecz jego wsparcia społeczność Podhala Nowy Targ podjęła organizację charytatywnych meczów hokejowych.

</doc>
<doc id="1183389" url="https://pl.wikipedia.org/wiki?curid=1183389" title="Mistrzostwa Świata w Narciarstwie Klasycznym 2001">
Mistrzostwa Świata w Narciarstwie Klasycznym 2001

Mistrzostwa Świata w Narciarstwie Klasycznym 2001 miały miejsce w dniach 15 – 25 lutego 2001 w fińskim Lahti.
Skoki narciarskie.
Polska drużyna skoczków zajęła 5. miejsce na skoczni normalnej i 8. na dużej.

</doc>
<doc id="1183390" url="https://pl.wikipedia.org/wiki?curid=1183390" title="Droga krajowa B414 (Niemcy)">
Droga krajowa B414 (Niemcy)

Droga krajowa 414 () – niemiecka droga krajowa przebiegająca na osi wschód - zachód od drogi B8 w Altenkirchen (Westerwald) w Nadrenii-Palatynacie do drogi B255 koło Hohenroth w Hesji.

</doc>
<doc id="1183392" url="https://pl.wikipedia.org/wiki?curid=1183392" title="Bitwa pod Plewną">
Bitwa pod Plewną

Bitwa pod Plewną – jedna z najbardziej zaciętych bitew drugiej połowy XIX wieku stoczona pod twierdzą Plewna między armią turecką a połączonymi armiami rosyjską i rumuńską. Bitwa ta stanowiła część toczonej w latach 1877–1878 wojny rosyjsko-tureckiej na Bałkanach. Nieustępliwie broniona od lipca 1877 przez wojska tureckie twierdza skapitulowała dopiero w wyniku czwartego szturmu rosyjsko-rumuńskiego w grudniu 1877 roku.
Pierwszy szturm.
Plewna, znajdująca się na północny wschód od Sofii, stanowiła wówczas najsilniejszą twierdzę turecką w Bułgarii. Po wybuchu wojny rosyjsko-tureckiej uporczywe walki o opanowanie jej trwały prawie pół roku, tj. od 8/20/ lipca do 28 listopada /10 grudnia/ 1877. Po sforsowaniu Dunaju przez wojska rosyjskie dowództwo tureckie 2/14/ lipca skierowało w kierunku Plewny z Widynia korpus Osmana Nuri-Paszy (przybył pod Plewnę 7/19/ lipca) w celu uderzenia w skrzydło wojsk rosyjskich, zerwania natarcia i związania sił armii rosyjskiej na Bałkanach. Dowództwo rosyjskie po zajęciu Nikopola 4/16/ lipca wydzieliło do zajęcia Plewny oddział gen. J. I. Szilder-Szuldnera (ok. 9 tys. żołnierzy), który bez przeprowadzenia rozpoznania podszedł pod Plewnę wieczorem 7/19/ lipca. Podjęte 8/20/ lipca przez rosyjskie pułki rozczłonkowane ataki zostały odparte przez garnizon turecki (15 tys. żołnierzy) z dużymi stratami Rosjan (ok. 2,5 tys. żołnierzy). Pierwszy szturm na silnie bronioną twierdzę zakończył się niepowodzeniem wojsk rosyjskich.
Drugi szturm.
Dowództwo rosyjskie w czasie drugiego szturmu Plewny wydzieliło przeciwko Turkom korpus gen. N. P Kridenera (ponad 26 tys. żołnierzy i 140 dział). Wzmocniony garnizon turecki liczył wówczas 22–24 tys. żołnierzy i 58 dział. Kridener przyjmując, że siły tureckie są trzy razy większe, działał bez zdecydowania. Obrona turecka nie została rozpoznana, ataki prowadzono ze wschodu i południowego wschodu od czoła, na najbardziej ufortyfikowane odcinki obrony. Wojska wprowadzano do walki oddzielnymi oddziałami. W rezultacie szturm był odbity ze stratami po stronie Rosjan ok. 7 tys. żołnierzy. Turcy stracili ok. 4 tys. żołnierzy.
Trzeci szturm.
Dowództwo Naczelne armii rosyjskiej po kolejnym niepowodzeniu zdobycia twierdzy rozpoczęło koncentrację dużych sił. Turcy przygotowywali się do silnej obrony. Utrata Plewny przedstawiała niebezpieczeństwo zdobycia przez Rosjan przepraw na Dunaju. Do trzeciego szturmu Rosjanie skoncentrowali 83 tys. żołnierzy i 424 działa (w tym 32 tys. żołnierzy i 108 dział rumuńskich), przeciw 34 tys. żołnierzy i 78 dział Turków. Naczelnym dowódcą trzeciego szturmu był formalnie książę rumuński Karol I, a faktycznie szef sztabu gen. lejtnant P. D Zotow. W czasie walk pod Plewną był obecny także car rosyjski Aleksander II i wielki książę Mikołaj Mikołajewicz Romanow. Przygotowanie i prowadzenie trzeciego szturmu było niewłaściwe, tak jak i dwóch poprzednich. Szczególnie kierunki głównych uderzeń były wybrane niewłaściwie. Rosyjsko-rumuńskim wojskom 30 sierpnia /11 września/ udało się, z dużymi stratami, opanować tylko jedną redutę obronną na zachód od Plewny. Na południowy wschód od Plewny wojska rosyjskie poniosły olbrzymie straty i nie mogły pokonać obrony tureckiej. Tylko na kierunku pomocniczym, na lewym skrzydle tj. na południowy zachód od Plewny oddziałowi gen. majora M. D Skobielewa udało się zdobyć tureckie pozycje i podejść bezpośrednio pod twierdzę. 31 sierpnia /12 września/ rosyjskie naczelne dowództwo, nie patrząc na to, że w tym czasie na pozostałych odcinkach (wschodnim i płd. wschodnim) nie było prowadzone natarcie nie wzmocniło oddziałów Skobielewa i zmuszony on był pod wpływem silnej obrony wycofać się. Wojska rosyjsko-rumuńskie straciły ok. 16 tys. żołnierzy, a doskonale dowodzeni przez Osmana Nuri-Paszę Turcy ok. 3 tys.
Czwarty szturm i zdobycie Plewny.
1/13/ września 1877 podjęto decyzję o blokadzie Plewny. Z Petersburga, w celu dowodzenia operacją, był skierowany generał inżynier Eduard Iwanowicz Totleben (saper fortyfikator). W październiku utworzono z jednostek gwardyjskich oddział gen. J. W. Romejko-Gurko, który opanował punkty oporu Turków na drodze Plewna – Sofia, w rezultacie czego 36-tysięczny garnizon został okrążony 20 października /2 listopada/. 28 listopada /10 grudnia/ Osman Nuri-Pasza po bezowocnej próbie przebicia w kierunku Sofii i wyjścia z okrążenia (stracił 6 tys. żołnierzy) poddał się wraz z ok. 30 tys. żołnierzy.
Zdobycie Plewny dało możliwość dowództwu rosyjskiemu skierowania ponad 100 tys. żołnierzy do dalszych operacji zaczepnych na Bałkanach.
Konsekwencje.
Bitwa miała rozliczne konsekwencje dla rozwoju wojskowości w Europie. W czasie działań pod Plewną wypracowano nowe formy i sposoby blokady i okrążenia. Armia rosyjska zmodyfikowała taktykę piechoty, m.in. użycie tyraliery w natarciu pod ogniem przeciwnika, łączenie ognia i ruchu w natarciu, a także wykorzystanie okopów w natarciu. Bitwa pokazała znaczenie umocnień polowych, współdziałania piechoty i artylerii, rolę artylerii ciężkiej w czasie przygotowania ataku na pozycje umocnione (po raz pierwszy użyto pocisków burzących) oraz kierowania ogniem artylerii przy strzelaniu z pozycji zakrytych.
Tureccy obrońcy mimo przewagi nacierających byli w stanie zadać im znaczne straty dzięki nowocześniejszej broni strzeleckiej. Doświadczenia wojny w połączeniu z obserwacjami wyniesionymi z bitwy pod Sadową uświadomiły europejskim armiom potencjał nowoczesnych modeli broni strzeleckiej: karabinów odtylcowych oraz powtarzalnych wyposażonych w magazynki.
Podczas gdy Rosjanie wyposażeni byli głównie w przebudowane z broni odprzodowej karabiny Krnka (maksymalny zasięg 850 metrów przy szybkostrzelności 9 strzałów na minutę) oraz powoli zastępujący go karabin Berdana (zasięg efektywny 284 m, 8 s/m). 
Imperium Osmańskie w przededniu wybuchu konfliktu z Rosją zamówiło w zakładach Winchestera 50 tysięcy karabinów M1866. Ten powtarzalny karabin z magazynkiem tubowym (7-14 naboi) był śmiertelną bronią dla oblegających twierdzę wojsk rosyjsko-rumuńskich. To właśnie m.in. użyciu tej broni przypisuje się opóźnienie w zdobywaniu Plewny prawie o pół roku i ogromne straty atakujących. Wojsko tureckie podczas bitwy najpierw używało przeciwko atakującym odtylcowych karabinów dalekiego zasięgu M1872 Peabody – Martini (zasięg efektywny 370 metrów, maksymalny 1700, 12 s/m), a gdy wróg zbliżył się dostatecznie na dystans ok. 200 metrów, obrońcy wykorzystywali szybkostrzelność karabinów Winchester dziesiątkując atakujących.

</doc>
<doc id="1183393" url="https://pl.wikipedia.org/wiki?curid=1183393" title="Karol Radziszewski">
Karol Radziszewski

Karol Radziszewski (ur. 10 stycznia 1980 w Białymstoku) – polski artysta malarz, performer, autor fotografii i filmów wideo, a także projektów interdyscyplinarnych oraz murali. Publicysta, redaktor naczelny i wydawca magazynu "DIK Fagazine."
Laureat Paszportu „Polityki” w 2009 roku w dziedzinie sztuk wizualnych.
Twórczość.
Karol Radziszewski urodził się 10 stycznia 1980 roku w Białymstoku. Absolwent III Liceum Ogólnokształcącego w Białymstoku i Wydziału Malarstwa na Akademii Sztuk Pięknych w Warszawie – dyplom u prof. Jarosława Modzelewskiego, prof. Mirosława Duchowskiego i prof. Grzegorza Kowalskiego.
Dwukrotny stypendysta Ministra Kultury (2002, 2006), laureat nagrody "5, 10 i dalej" im. Marcina Kołodyńskiego w 2006 roku i głównej nagrody III edycji konkursu Samsung Art Master. Otrzymał Paszport „Polityki” w kategorii sztuki wizualne za rok 2009.
Brał udział w wielu wystawach zbiorowych. Ma na swoim koncie również prezentacje indywidualne. Najważniejsze to wystawa "Pedały" prezentowana w prywatnym mieszkaniu w Warszawie, "Biuro" w Zachęcie oraz "Dom – Blok – Ulica" w warszawskiej Galerii Program. Wybór jego polaroidowych fotografii z cyklu "Lubiewo" stanowi ilustrację czwartego, "złotego" wydania powieści Michała Witkowskiego "Lubiewo".
Razem z Piotrem Kopikiem i Ivo Nikiciem założyli w 2001 roku latającą Galerię szu szu – galerię prowadzoną przez samych artystów.
Wspólnie z Tosią Sobolewską tworzył duet Ute &amp; Endi. W 2005 roku Radziszewski założył magazyn "DIK Fagazine", poświęconego sztuce queer.
W listopadzie 2015 roku założył Queer Archives Institute – organizację o charakterze non-profit, prowadzoną przez artystów, zajmującą się badaniami, gromadzeniem, digitalizacją, prezentacją, wystawą, analizą i artystyczną interpretacją queerowych archiwów, ze szczególnym uwzględnieniem Europy Środkowej i Wschodniej.
Mieszka i pracuje w Warszawie.
Wybrane wystawy.
Wystawy indywidualne:

</doc>
<doc id="1183394" url="https://pl.wikipedia.org/wiki?curid=1183394" title="Skoki narciarskie na mistrzostwach świata w narciarstwie klasycznym 2001">
Skoki narciarskie na mistrzostwach świata w narciarstwie klasycznym 2001



</doc>
<doc id="1183396" url="https://pl.wikipedia.org/wiki?curid=1183396" title="Skoki narciarskie na mistrzostwach świata w narciarstwie klasycznym 1993">
Skoki narciarskie na mistrzostwach świata w narciarstwie klasycznym 1993



</doc>
<doc id="1183397" url="https://pl.wikipedia.org/wiki?curid=1183397" title="Skoki narciarskie na mistrzostwach świata w narciarstwie klasycznym 1995">
Skoki narciarskie na mistrzostwach świata w narciarstwie klasycznym 1995



</doc>
<doc id="1183398" url="https://pl.wikipedia.org/wiki?curid=1183398" title="Skoki narciarskie na mistrzostwach świata w narciarstwie klasycznym 1997">
Skoki narciarskie na mistrzostwach świata w narciarstwie klasycznym 1997



</doc>
<doc id="1183400" url="https://pl.wikipedia.org/wiki?curid=1183400" title="Skoki narciarskie na mistrzostwach świata w narciarstwie klasycznym 1999">
Skoki narciarskie na mistrzostwach świata w narciarstwie klasycznym 1999



</doc>
<doc id="1183402" url="https://pl.wikipedia.org/wiki?curid=1183402" title="Skoki narciarskie na mistrzostwach świata w narciarstwie klasycznym 2003">
Skoki narciarskie na mistrzostwach świata w narciarstwie klasycznym 2003



</doc>
<doc id="1183403" url="https://pl.wikipedia.org/wiki?curid=1183403" title="Skoki narciarskie na mistrzostwach świata w narciarstwie klasycznym 2005">
Skoki narciarskie na mistrzostwach świata w narciarstwie klasycznym 2005



</doc>
<doc id="1183405" url="https://pl.wikipedia.org/wiki?curid=1183405" title="Gorączka złota w Klondike">
Gorączka złota w Klondike



</doc>
<doc id="1183408" url="https://pl.wikipedia.org/wiki?curid=1183408" title="Dwór Królowej nad Łabą">
Dwór Królowej nad Łabą



</doc>
<doc id="1183409" url="https://pl.wikipedia.org/wiki?curid=1183409" title="Kiss Unplugged">
Kiss Unplugged

Kiss Unplugged – czwarty album koncertowy amerykańskiej grupy rockowej KISS wydany w 1996 roku. Na koncercie zarejestrowanym na albumie zespół zagrał wszystkie utwory w wersji akustycznej.
Notowania.
Album – Billboard (Ameryka Północna)

</doc>
<doc id="1183410" url="https://pl.wikipedia.org/wiki?curid=1183410" title="Magnetyczna liczba Reynoldsa">
Magnetyczna liczba Reynoldsa

Liczba Reynoldsa magnetyczna – w dynamice plazmy stosunek natężenia pola magnetycznego wzbudzonego w płynącej plazmie formula_1 do natężenia zewnętrznego pola magnetycznego formula_2
Jest to parametr bezwymiarowy określający zachowanie plazmy w przybliżeniu magnetohydrodynamicznym.
Liczba Reynoldsa magnetyczna może służyć jako kryterium wmrożenia pola magnetycznego. W przypadku dużych LRM pole magnetyczne jest wmrożone, w przypadku małych – swobodnie przenika do plazmy.
Liczbę Reynoldsa magnetyczną określa wzór:
gdzie:
Prawdziwa jest też zależność:
gdzie:
Liczba ta nazwę swoją wzięła od Osborne’a Reynoldsa – irlandzkiego inżyniera.
Związkiem wyjściowym do wyprowadzenia liczby Reynoldsa magnetycznej jest jedno z podstawowych równań magnetycznej dynamiki gazów. Równanie dyfuzji pola magnetycznego opisujące odstępstwa od prawa wmrożenia
gdzie:
Następnie, sposobem przyjętym w teorii podobieństwa, analizę równania różniczkowego przeprowadza się poprzez ocenę rzędu wielkości stosunku różnych wyrazów (otrzymane wielkości bezwymiarowe nazywane są liczbami podobieństwa). Zatem pierwszy wyraz prawej strony równania opisuje pole wmrożone i ma rząd wielkości
Drugi wyraz opisuje dyfuzję pola magnetycznego i ma rząd wielkości
Stosunek tych wyrazów to szukany parametr

</doc>
<doc id="1183411" url="https://pl.wikipedia.org/wiki?curid=1183411" title="Teofil Potowski">
Teofil Potowski

Teofil Florian Potowski (ur. 4 maja 1870 w Uśnicach k. Sztumu, zm. 10 lipca 1946 w Sztumie) – działacz polonijny na Powiślu. 
Z zawodu był młynarzem. Przed I wojną światową przebywał 6 lat na emigracji zarobkowej we Francji, potem wrócił do Sztumu i brał aktywny udział w ruchu polskim jako członek Komitetu Plebiscytowego w Kwidzynie (1919) oraz dwukrotny delegat ludności polskiej do Paryża. Po plebiscycie działał w Związku Polaków w Niemczech, kandydował do sejmu pruskiego z ramienia ludności polskiej. Z chwilą wybuchu wojny II wojny światowej został aresztowany przez Niemców. Przeżył wojnę, zmarł w Sztumie, pochowany na cmentarzu przy ul. Domańskiego.

</doc>
<doc id="1183413" url="https://pl.wikipedia.org/wiki?curid=1183413" title="Ligne (ród)">
Ligne (ród)

De Ligne – jeden z najstarszych i najbardziej znanych rodów książęcych w Belgii. Jego korzenie sięgają XI wieku, a jego nazwa pochodzi od nazwy miasteczka między Ath a Tournai (dzisiejsza Belgia). Panowie de Ligne należeli do towarzyszy krzyżowców z hrabstwa Hainaut. Podczas bitwy pod Bouvines (1214), zostali opisani przez kronikarzy jako ludzie wielkiego imienia i honoru. W XII wieku zostali podniesieni do rangi baronów i otrzymali tytuł hrabiów Fauquemberg, a w XVI wieku - książąt Épinoy. Lamoral I otrzymał od cesarza Rudolfa II Habsburga tytuł księcia de Ligne i księcia Świętego Cesarstwa Rzymskiego.
Obecnie książęta de Ligne połączeni są więzami krwi z wieloma rodami królewskimi. Młodszymi gałęziami rodu są rodziny: Barbançon, Barbançon-Arenberg, Moy, Ham i Arenberg.

</doc>
<doc id="1183414" url="https://pl.wikipedia.org/wiki?curid=1183414" title="Nowe Strzelce">
Nowe Strzelce



</doc>
<doc id="1183415" url="https://pl.wikipedia.org/wiki?curid=1183415" title="Droga krajowa B413 (Niemcy)">
Droga krajowa B413 (Niemcy)

Droga krajowa 413 () – niemiecka droga krajowa przebiegająca na osi północny wschód - południowy zachód od drogi B42 w Bendorf do drogi B414 w Nachenburg w Nadrenii-Palatynacie.

</doc>
<doc id="1183417" url="https://pl.wikipedia.org/wiki?curid=1183417" title="Jabłoniec nad Izerą">
Jabłoniec nad Izerą



</doc>
<doc id="1183420" url="https://pl.wikipedia.org/wiki?curid=1183420" title="Jane Kaczmarek">
Jane Kaczmarek

Jane Frances Kaczmarek (ur. 21 grudnia 1955 w Milwaukee) – amerykańska aktorka telewizyjna i filmowa pochodzenia polskiego.
Życiorys.
Jest najstarszym z czworga dzieci Edwarda Kaczmarka, pracownika Departamentu Obrony, i Evelyn Kaczmarek, nauczycielki. Ma dwóch braci, Jima i Billa, oraz siostrę Mary. Mając pięć lat, po raz pierwszy wystąpiła przed publicznością. W 1974 ukończyła Greendale High School, w Greendale w stanie Wisconsin. W 1979 otrzymała dyplom ukończenia wydziału teatralnego na Uniwersytecie Wisconsin w Madison, a w 1982 ukończyła School of Drama na Uniwersytecie Yale (w New Haven).
Debiutowała na szklanym ekranie w komedii romantycznej ABC "Dla kochanków tylko" ("For Lovers Only", 1982) u boku Andy’ego Griffitha. Rok później trafiła na kinowy ekran w filmie sensacyjno-wojennym "Niespotykane męstwo" ("Uncommon Valor", 1983) jako żona weterana wojny wietnamskiej z Gene’em Hackmanem i Patrickiem Swayze. W 1983 wystąpiła gościnnie w serialach: NBC – "St. Elsewhere" jako pielęgniarka Sandy Burns u boku Denzela Washingtona i "Detektyw Remington Steele" ("Remington Steele") z udziałem Pierce’a Brosnana, CBS "Strach na wróble i pani King" ("Scarecrow and Mrs. King") z Kate Jackson i Bruce’em Boxleitnerem oraz 20th Century Fox "W pogoni za papierkiem" ("The Paper Chase").
Pojawiła się potem w teledramacie ABC "Amelia" ("Something About Amelia", 1984) u boku Glenn Close i Teda Dansona, serialu NBC "Posterunek przy Hil Street" ("Hill Street Blues", 1984) jako oficer Clara Pilsky, melodramacie "Zakochać się" ("Falling in Love", 1984) w roli żony głównego bohatera granego przez Roberta De Niro, komedii romantycznej "Facet z nieba" ("The Heavenly Kid", 1985) z Lewisem Smithem i Jasonem Gedrickiem, telewizyjnej adaptacji powieści Judith Krantz CBS "Tylko Manhattan" ("I'll Take Manhattan", 1987) u boku Barry’ego Bostwicka i komedii "Vice versa" (1988) z Judge Reinholdem.
W serialu ABC "Sprawiedliwi" ("Equal Justice", 1990) zagrała postać adwokat Lindy Bauer. Wystąpiła na scenie Off-Broadwayu (1994) i West Hollywood's Tiffany Theater (1996) w sztuce "Przemyt dzieci" ("Kindertransport") jako Żydówka, która wysyła swoją córkę do Anglii dla bezpieczeństwa podczas Holocaustu, a w 1995 zagrała rolę psycholog w South Coast Repertory Theatre w komedii absurdu Nicky’ego Silvera "Dorastać w niewoli" ("Raised in Captivity") oraz przedstawieniu "Kolacja z przyjaciółmi" ("Dinner With Friends") w South Coast Repertory (1998).
W serialu WB "Felicity" (1999–2000) pojawiła się jako rodzona matka Julie Emrick (Amy Jo Johnson). Za kreację zestresowanej supermamy Lois w sitcomie sieci 20th Century Fox "Zwariowany świat Malcolma" ("Malcolm in the Middle", 2000–2006) otrzymała Złotego Satelitę, Family Television Award i dwukrotnie nagrodę krytyków telewizyjnych oraz była siedmiokrotnie nominowana do nagrody Emmy i trzykrotnie do nagrody Złotego Globu. W 2009 została uhonorowana przez Ambasadora Rzeczypospolitej Polskiej w Waszyngtonie tytułem Amicus Poloniae.
Życie prywatne.
15 sierpnia 1992 poślubiła aktora Bradleya Whitforda. Zagrali razem małżeństwo Bellów w serialu CBS "Dotyk anioła" ("Touched by an Angel", 1996). Mają troje dzieci – dwie córki: Frances (ur. w 1997) i Mary Louisę (ur. 25 listopada 2002) oraz syna George’a (ur. 23 grudnia 1999).
Małżeństwo rozpadło się w 2009.
Linki zewnętrzne.
 

</doc>
<doc id="1183423" url="https://pl.wikipedia.org/wiki?curid=1183423" title="Krwawy diament">
Krwawy diament

Krwawy diament (ang. "Blood Diamond") – amerykański dramat wojenny z 2006 w reżyserii Edwarda Zwicka. Główne role zagrali w nim Leonardo DiCaprio, Jennifer Connelly i Djimon Hounsou. Tytuł pochodzi od zjawiska zachodzącego na afrykańskich terenach objętych wojną, gdzie wydobywane diamenty służą do finansowania wojen.
Nagrody i nominacje.
Amerykańska Akademia Sztuki i Wiedzy Filmowej – Oscar 2007
Hollywoodzkie Stowarzyszenie Prasy Zagranicznej – Złoty Glob 2007
Amerykańska Gildia Aktorów Filmowych (SAG) – Aktor 2007
Międzynarodowa Akademia Prasy – Satelita 2007

</doc>
<doc id="1183424" url="https://pl.wikipedia.org/wiki?curid=1183424" title="Lista gwiazd w gwiazdozbiorze Żurawia">
Lista gwiazd w gwiazdozbiorze Żurawia

Zestawienie to zawiera gwiazdy w gwiazdozbiorze Żurawia do jasności 6,5 (gwiazdy widoczne gołym okiem). Dodatkowo uwzględniono w nim także inne ciekawe obiekty gwiazdowe.

</doc>
<doc id="1183427" url="https://pl.wikipedia.org/wiki?curid=1183427" title="Alsen">
Alsen



</doc>
<doc id="1183430" url="https://pl.wikipedia.org/wiki?curid=1183430" title="You Wanted the Best, You Got the Best">
You Wanted the Best, You Got the Best

You Wanted the Best, You Got the Best!! – album kompilacyjny amerykańskiej grupy rockowej KISS wydany w czerwcu 1996 roku.

</doc>
<doc id="1183435" url="https://pl.wikipedia.org/wiki?curid=1183435" title="Woods of Ypres">
Woods of Ypres

Woods of Ypres – kanadyjski zespół grający muzykę black metal i doom metal. Grupa powstała w Toronto, w roku 2002. Ich styl gry określany jest często, jako doom metal z wpływami bardziej mrocznej atmosfery. Wytwórnia, która wydaje ich płyty to Krankenhaus Records, a prowadził ją David Gold (zmarły 22 grudnia 2011 r. niedaleko kanadyjskiego miasta Barrie).
Historia.
Wood of Ypres powstało w roku 2002 z inicjatywy Davida Golda, Arona Palmera oraz Briana McManusa. W tym samym roku nagrali pierwsze demo zatytułowane "Against the Seasons: Cold Winter Songs from the Dead Summer Heat". W roku 2003, David Gold wyruszył do Toronto by zacząć prace nad długogrającym albumem. Dodano również trzech nowych członków, którymi zostali: Jessica Lukawski (instrumenty klawiszowe, Connor Sharpe (gitara basowa) oraz Steve Jones (gitara elektryczna). Po nagraniu swoich partii, Steve i Connor odeszli z zespołu. W roku 2004 wydano pierwszą płytę długogrającą zatytułowaną tak samo, jak ich demo. 
W roku 2005 dokonano kilku poważnych zmian w składzie zespołu. Dan Hulse (gitara basowa, śpiew), Chris Mezz (perkusja), zaś Gold zaczął grać na gitarze elektrycznej. Niedługo po tym rozpoczęto pracę nad trzecim wydawnictwem Wood of Ypres. Zakończyła się niedługo przed końcem roku 2007.
22 grudnia 2011 roku David Gold zginął w wypadku samochodowym.

</doc>
<doc id="1183438" url="https://pl.wikipedia.org/wiki?curid=1183438" title="Gardziec Rugijski">
Gardziec Rugijski



</doc>
<doc id="1183439" url="https://pl.wikipedia.org/wiki?curid=1183439" title="Wkryujście">
Wkryujście



</doc>
<doc id="1183441" url="https://pl.wikipedia.org/wiki?curid=1183441" title="III tysiąclecie p.n.e.">
III tysiąclecie p.n.e.

IV tysiąclecie p.n.e. III tysiąclecie p.n.e. II tysiąclecie p.n.e. XXX wiek p.n.e. XXIX wiek p.n.e. XXVIII wiek p.n.e. XXVII wiek p.n.e. XXVI wiek p.n.e. XXV wiek p.n.e. XXIV wiek p.n.e. XXIII wiek p.n.e. XXII wiek p.n.e. XXI wiek p.n.e.

</doc>
<doc id="1183446" url="https://pl.wikipedia.org/wiki?curid=1183446" title="Microsoft Bob">
Microsoft Bob

Microsoft Bob – oprogramowanie stworzone przez Microsoft celem dostarczenia bardziej przyjaznego interfejsu użytkownika dla systemów Windows 3.1, Windows 95 i Windows NT, mające zastąpić Menedżera programów. Program został wydany 11 marca 1995 roku. Microsoft Bob przedstawiał ekrany pokazujące „dom”, z „pokojami” otwieranymi przez użytkownika i zawierającymi znajome obiekty reprezentujące aplikacje – np. biurko z piórem i papierem, książeczka czekowa i inne. Kliknięcie na pióro i papier powodowało uruchomienie procesora tekstu.
Kreskówkowy pies o imieniu Rover oraz inne rysunkowe postacie udzielały wskazówek i porad poprzez „dymki”. Rover i kilka innych postaci powróciło w Windows XP jako „Asystenci wyszukiwania”.
Po wypuszczeniu na rynek Microsoft Bob był krytykowany w mediach i nie zyskał akceptacji wśród użytkowników, czego skutkiem było zaniechanie dalszego rozwoju na początku 1996 roku.
Historia.
Microsoft Bob wydano w marcu 1995 roku (przed premierą Windows 95), jednak wcześniej pojawiały się informacje na jego temat pod nazwą kodową „Utopia”. Liderem projektu była Karen Fries, pracująca w Microsoft’cie jako researcher. Stylistyka została opracowana na podstawie prac badawczych profesorów Clifforda Nassa i Byrona Reevesa z Uniwersytetu Stanforda. Melinda Gates, ówczesna żona Billa Gatesa, była odpowiedzialna za marketing produktu. Microsoft wykupił domenę bob.com od pochodzącego z Bostonu technika Boba Antia, którą później odsprzedał Bobowi Kersteinowi w zamian za domenę windows2000.com.
Aplikacje.
Bob zawiera różne programy biurowe, takie jak aplikacja do zarządzania finansami oraz edytor tekstu. Interfejs użytkownika został zaprojektowany w sposób upraszczający nawigację dla początkujących użytkowników komputera.
Podobnie jak we wczesnych graficznych powłokach, takich jak Jane, główny interfejs przedstawiany jest jako wnętrze domu z różnymi pomieszczeniami odpowiadającymi wystrojem standardowym wnętrzom, np. kuchni czy pokojowi rodzinnemu. Każdy pokój zawiera dekoracje, umeblowanie i ikony reprezentujące aplikacje. Bob oferuje użytkownikowi całkowite dostosowanie domu – możliwe jest dekorowanie każdego z pomieszczeń, dodawanie, usuwanie lub zmiana położenia wszelkich obiektów. Ponadto użytkownik może również dodawać nowe pomieszczenia lub usuwać już istniejące, a także zmieniać pomieszczenia znajdujące się za drzwiami. Program ma także funkcję oferującą różne motywy wystroju pomieszczeń i dekoracji, takie jak współczesny czy postmodernistyczny. 
Aplikacje wbudowane w Boba są przedstawiane poprzez dopasowane dekoracje – np. kliknięcie na zegar spowoduje uruchomienie kalendarza, podczas gdy pióro i papier symbolizują procesor tekstu. Użytkownik może dodać skróty do zainstalowanych wcześniej programów. Skróty te wyświetlane są pod postacią różnych pudełek i ramek fotograficznych.
Bob umożliwiał instalację nowego oprogramowania, ale z powodu niepowodzenia produktu wydano tylko jeden dodatek – Microsoft Great Greetings.
Oprogramowanie wydane w momencie, gdy popularny zaczynał być Internet, oferowało klienta poczty elektronicznej, w którym użytkownik mógł subskrybować płatną usługę MCI Mail dostępną przez połączenie modemowe. Koszt subskrypcji wynosił 5 dolarów amerykańskich miesięcznie za możliwość wysyłania do 15 e-maili w ciągu miesiąca. Każdy e-mail mógł mieć maksymalnie 5000 znaków, a kolejna wiadomość wysłana po przekroczeniu limitu kosztowała dodatkowe 45 centów. W celu utworzenia konta należało zadzwonić pod bezpłatny numer.
Bob miał „Asystentów” – rysunkowe postacie, których celem było pomóc użytkownikowi w nawigacji po wirtualnym domu, wykonywaniu zadań w głównym interfejsie lub wbudowanych aplikacji.
Wydanie Gateway 2000.
Około 1995 roku do komputera Gateway 2000 dołączono wersję Microsoft Bob. Wydanie Gateway Edition zawierało elementy marki Gateway na ekranie logowania oraz dodatkowe pomieszczenia i tła, nie występujące w wersji detalicznej. Dodatkowym pokojem był strych, wewnątrz którego było pudełko od komputera Gateway 2000. Oprócz dodatkowych pokoi dołączono więcej ikon, pojawiających się domyślnie w nowych pomieszczeniach.
Odbiór i dziedzictwo.
Microsoft Bob był jedną z bardziej widocznych porażek produktów Microsoftu. Mimo zaniechania dalszych prac nad aplikacją jeszcze przed premierą Windows 95, Microsoft Bob nadal był szeroko krytykowany w recenzjach i mediach. W 2017 roku Melinda Gates przyznała, że program „wymagał bardziej wydajnego komputera, niż większość ludzi miała w tamtych czasach”.
Bob otrzymał siódme miejsce w zestawieniu 25 najgorszych produktów technicznych wszech czasów opracowanym przez „PC World”, tytuł najgorszego produktu dekady przyznany przez CNet, a także znalazł się na liście 50 najgorszych wynalazków opublikowanej przez czasopismo „Time”, które określiło Boba mianem „przesadnie ładnego” oraz „systemu operacyjnego ukształtowanego wokół Spinacza”. Steve Ballmer z Microsoftu nawiązał do Boba jako przykładu sytuacji, w której „uznaliśmy, że nie udało się nam i pora się [już] zatrzymać”. 
Pracownik Microsoftu Raymond Chen napisał w jednym z artykułów, że instalacyjne płyty CD z systemem Windows XP zawierały zaszyfrowaną kopię Boba w celu zajęcia dodatkowego miejsca na krążku oraz zapobieżeniu piractwu. Sądzono, że dodanie 30 megabajtów danych (w czasach połączenia typu dial-up) spowolni użytkowników modemów 56k podczas próby nielegalnego pobierania oprogramowania. W listopadzie 2020 roku David Plummer, były inżynier Microsoftu, przyznał się do zamieszczenia zaszyfrowanej kopii Microsoft Bob na nośniku instalacyjnym Windows XP. Instalator miał sprawdzić obecność „drobin Boba” i w przypadku obecności „drobin OEM” na nośniku do aktywacji systemu można było wykorzystać jedynie klucz produktu OEM. Dziennikarz IT Harry McCracken określił to mianem „rozkosznej opowieści w stylu miejskiej legendy”, dostrzegając podobieństwa do prima aprilisowego żartu dotyczącego ukrycia Boba w systemie Windows Vista.
Rover, maskotka oprogramowania, pojawił się ponownie w funkcji wyszukiwania plików w systemie Windows XP.
Popularny krój pisma Comic Sans został stworzony dla Microsoft Bob, ale nie został w nim wykorzystany.

</doc>
<doc id="1183447" url="https://pl.wikipedia.org/wiki?curid=1183447" title="Jacob van Wassenaer Obdam">
Jacob van Wassenaer Obdam

Jacob van Wassenaer Obdam () (ur. 1610, 23 czerwca 1665) – holenderski admirał i naczelny wódz floty holenderskiej.
Pierwsza wojna angielsko-holenderska.
Jacob urodził się w 1610 roku jako najstarszy syn wiceadmirała Jacoba van Wassenaer Duivenvoorde i Anny van Randerode van der Aa. W 1631 roku wstąpił do armii. Dwa lata później, 8 maja (28 kwietnia) 1633 roku, poślubił w Maarssen Agnes Renesse van der Aa. W 1643 roku został politycznym zarządcą ("drost") Heusden, ważnej twierdzy na południu Holandii, a wkrótce po tym został dowódcą garnizonu twierdzy Heusden.
Jako członek szlachty holenderskiej van Wassenaer reprezentował interesy swego stanu w Stanach Holandii ("Staten van Holland en Westfriesland"). Wchodził w skład tzw. "ridderschap" (czyli grupy szlachty noszących typowo holenderski tytuł szlachecki "riddera"). Gdy w roku 1650 zmarł stadhouder Wilhelm II Orański, Jacob sprzeciwił się, by stadhouderem został syn zmarłego. Starał się przekonać do swego stanowiska szlacheckich członków Stanów obiecując im stanowiska w armii holenderskiej. Jego sprzeciw wobec Domu Orańskiego miał podłoże socjalno-ekonomiczne i religijne - dotychczasowi stadhouderzy opierali swą polityką na klasie rzemieślniczej, która składała się przeważnie z purytańskich kalwinistów. Tymczasem wielu członków rodu van Wassenaerów było wciąż katolikami i obawiało się szykan z przyczyn religijnych.
Gdy w 1652 roku wybuchła pierwsza wojna angielsko-holenderska, Jacob jako pułkownik kawalerii ponownie został delegatem, tym razem do Stanów Generalnych. Tam wspierał frakcję Johana de Witta i Cornelisa de Graeffa, który proponował budowę silnej zawodowej floty reprezentującej całe Zjednoczone Niderlandy i finansowanej z budżetu wojskowego. Flota taka jego zdaniem powinna być znacznie skuteczniejsza od dotychczasowej, która składała się z różnych eskadr wystawianych przez poszczególne prowincje. Ze względu na admiralski stopień swego ojca Jacob został mianowany delegatem Stanów Generalnych do floty narodowej, będąc odpowiedzialnym za codzienne relacje między Stanami a marynarką wojenną. Pozycja ta dała Jacobowi bardzo duże wpływy.
Pod koniec wojny podczas bitwy pod Scheveningen zginął naczelny wódz floty holenderskiej admirał-porucznik Maarten Tromp. Jego zastępca wiceadmirał Witte de With był zarówno odważnym, jak i kompetentnym dowódcą morskim, a ponieważ nie był zwolennikiem oranżystów, był także osobą właściwą ze względów politycznych. Był to więc najbardziej naturalny następca Trompa na stanowisku naczelnego wodza floty holenderskiej. Głównym jednak problemem była wielka kłótliwość Wittego, która sprawiła, że na wszystkich szczeblach marynarki miał licznych wrogów osobistych. Z tego powodu mianowanie go na naczelnego dowódcę groziło wybuchem buntu. Trzecią z kolei kandydaturą był wiceadmirał Johan Evertsen, także dzielny i zdolny dowódca morski. Choć w przeciwieństwie do Withego cieszył się powszechną sympatią, jako dowódca floty Zelandii mógł nie uzyskać posłuchu u podwładnych z floty prowincji Holandii, której kapitanowie uważali go za swego przeciwnika. Ponadto jego pozycję osłabiał fakt, że był osobistym przyjacielem niedawno zmarłego stadhoudera i stronnikiem jego syna, którego pragnął także widzieć jako stadhoudera Zjednoczonych Prowincji. Johan de Witt musiał poszukać innego kandydata i zaoferował stanowisko naczelnego wodza marynarki komodorowi Michielowi de Ruyter. De Ruyter jednak odmówił, nie dając de Wittowi innego wyjścia, jak zaproponowanie tego stanowiska van Waasenaerowi. Pułkownik kawalerii na początku zdecydowanie odmówił, przypominając, że nie ma żadnego doświadczenia, jeśli chodzi o walki na morzu i że nie był nawet kapitanem okrętu. Nacisk polityczny na jego osobę okazał się jednak zbyt wielki i w końcu zmusił go do wyrażenia zgody.
Nowa taktyka.
W 1654 roku marynarka wojenna Holandii otrzymała nowego naczelnego dowódcę Jacoba van Wassenaera Obdama, admirała-porucznika prowincji Holandii i Zachodniej Fryzji, który był całkowitym ignorantem w sprawach morskich. Ten niedoświadczony dowódca musiał teraz rozwiązać podstawowy problem holenderskiej marynarki wojennej w tym stuleciu, czyli jak pokonać przeciwnika posiadającego znacznie potężniejsze okręty wojenne. Ponieważ przybrzeżne wody Niderlandów były bardzo płytkie, budowa wielkich okrętów była wykluczona. De Witt w tym okresie przekonał Stany Generalne, by wyłożyć 4 miliony guldenów na sześcioletni program budowy nowych jednostek, które miały być znacznie większe od dotychczas używanych. Nowe holenderskie okręty liniowe miały posiadać przeciętnie około 44 działa, co było uzbrojeniem tylko trochę większym od ówczesnych fregat brytyjskich. Typową taktyką holenderską w czasach wojny 80-letniej, która przyniosła tyle sukcesów w walkach z wielkimi hiszpańskimi galeonami był bezpośredni atak tylko z wiatrem, wykorzystanie przewagi manewrowej i liczebnej, a gdy to zawodziło, zastosowanie branderów i abordażu. Jednak w walkach z flotą brytyjską metoda, która dała tyle zwycięstw nad Hiszpanami, okazała się nieskuteczna, gdyż Anglicy byli równie dobrze wyszkoleni na morzu jak Holendrzy, stosowali podobną, równie agresywną taktykę, oraz mieli zbyt wiele okrętów. Maarten Tromp próbował na własną rękę stosować taktykę linearną, jednak Brytyjczycy odpowiedzieli tym samym. Robert Blake także stosował taktykę linearną, która wobec silniejszego uzbrojenia i lepiej wyszkolonych zawodowych załóg angielskich okrętów bardziej odpowiadała flocie brytyjskiej. Flota holenderska, w której było wiele uzbrojonych statków handlowych, nie mogła się równać z brytyjską pod względem wyszkolenia i siły ognia.
Studiując dzieło Blake'a "Sailing and Fighting Instructions" Van Wassenaer dostrzegł nowe rozwiązanie starego problemu. Ponieważ tworzona była zawodowa flota wojenna Holandii, więc należało oczekiwać, że pod względem wyszkolenia szybko dorówna flocie brytyjskiej. Pozostał więc do rozwiązania już tylko problem przewagi ogniowej. Waasenaer doszedł do wniosku, że lekarstwem na to będzie porzucenie dotychczasowej agresywnej taktyki i zastąpienie jej taktyką obronną. Wassenaer doszedł do wniosku, że żeglując w linii bojowej ustawionej defensywnie od strony zawietrznej, wiatr wiejący od strony nieprzyjacielskiej dałby działom okrętów holenderskich większą wysokość, a przez to większy zasięg. Z tego samego powodu zasięg dział nieprzyjaciela powinien być mniejszy, a do tego luki działowe z dolnych pokładów, gdzie znajdowała się najcięższa, a więc i najgroźniejsza artyleria, ze względu na zbyt mały zasięg pozostałyby zamknięte. Stosując nową taktykę okręty holenderskie miały niszczyć nieprzyjaciela z bezpiecznej odległości i jednocześnie unikać walki z bliskiego dystansu. Według Van Wasseanera, dla którego nowa taktyka stała się ulubionym sposobem walki na morzu, opłacalne było nawet zniszczenie nieprzyjacielskiej floty w równym stopniu jak własnej, gdyż stocznie holenderskie były bardziej wydajne od brytyjskich i mogły szybciej odtwarzać poniesione straty. Van Wassenaer utrzymywał, że wystarczy sprawić, by flota brytyjska straciła swoje zdolności operacyjne, co zapewniłoby pełne bezpieczeństwo dla morskiego handlu Holandii, który był podstawą holenderskiej potęgi.
Wojna północna.
W 1655 roku król Szwecji Karol X Gustaw rozpoczął drugą wojnę północną, której przebieg groził przekształceniem Bałtyku w wewnętrzne morze Szwecji. Stanowiło to poważne zagrożenie dla holenderskiego handlu bałtyckiego. Pomimo znaczących zysków z handlu ze Wschodnimi Indiami handel bałtycki, a w szczególności handel z Gdańskiem, przynosił Holandii największe zyski. Holandia w znacznym stopniu zależna była od skandynawskiego drewna do budowy statków i od polskiego zboża, które pozwalało wyżywić znaczną część ludności Niderlandów.
Gdy Karol Gustaw okupował Polskę, Holandia wysłała w 1656 roku flotę złożoną z 42 okrętów pod wodzą van Wasseanera, by zdjąć blokadę morską z Gdańska. W 1657 roku van Wasseaner blokował Lizbonę, zdobywając w międzyczasie 15 statków portugalskiej "cukrowej floty". W 1658 roku musiał wrócić na Bałtyk, by wspomóc walczącą ze Szwedami Danię.
Gdy Karol Gustaw drugi raz zaatakował Danię, Stany Generalne po długiej debacie postanowiły posłać na pomoc Danii flotę holenderską oraz armię najemną. W bitwie w Sundzie stoczonej 18 listopada (8 listopada) 1658 roku dowodzona przez van Wasseanera flota holenderska pobiła liczniejszą i złożoną z większych okrętów flotę szwedzką i uwolniła Kopenhagę od morskiej blokady. Pomimo odniesionego sukcesu van Wassenaer spotkał się z krytyką, gdyż podczas ataku holenderskiej awangardy zginął dowodzący nią Witte de With. W tym samym czasie dowodzone przez Jacoba centrum zachowywało się pasywnie, pozostawiając awangardę bez wsparcia i ograniczając się jedynie do odpierania szwedzkich ataków. Być może znajdujący się na okręcie flagowym "Eendracht" van Wassenaer usiłował ściśle stosować się do swej nowej doktryny walki na morzu. W rzeczywistości jednak doznał ataku podagry i zmuszony był zdać naczelne dowództwo w ręce kapitana swego okrętu flagowego Egberta Kortenaera, który okazał się rzeczywistym zwycięzcą w bitwie. Polityczni wrogowie van Wasseanera sugerowali, że to nie był żaden atak podagry, ale brak opanowania, który doprowadził do paniki. Gdy w 1659 roku Holendrzy wysłali nową eskadrę i armię dla uwolnienia wysp duńskich, dowódcą był wiceadmirał Michiel de Ruyter.
Druga wojna angielsko-holenderska.
Po restauracji królestwa królem Anglii został Karol II, który usiłował realizować swe dynastyczne interesy, wywierając nacisk na Stany Generalne, by te uczyniły jego siostrzeńca, znanego później jako Wilhelm III Orański, stadhouderem.
Mając nadzieję, że Holendrzy na skutek panujących podziałów politycznych są osłabieni, brytyjski parlament entuzjastycznie przyjął królewskie pomysły wojenne, licząc na przejęcie znacznej części holenderskiego imperium kolonialnego. Początkowo Holendrzy zamierzali uniknąć wojny, przekupując możliwie największą ilość dworzan królewskich. Rychło jednak okazało się, że na próżno wydawano pieniądze, gdyż żadne perswazje nie były w stanie odwieść Karola II od wojny z Holandią. W 1664 roku było już jasne, że wojna jest nieunikniona. W odpowiedzi na to Holendrzy przystąpili do rozbudowy swej floty wojennej.
Holandia przywracała do służby stare okręty, które pamiętały jeszcze poprzednią wojnę. Obok tego Holendrzy przystąpili do programu budowy nowych okrętów. Przeznaczono aż 8 milionów guldenów, by wybudować 60 nowych, cięższych jednostek, które w latach 1665-1667 miały stanowić rdzeń marynarki holenderskiej. Ponadto ściągano z Indii okręty wojenne należące do Holenderskiej Kompanii Wschodnioindyjskiej. Najmowano także duże statki handlowe i przebudowywano je na okręty wojenne.
W marcu 1665 roku Anglicy wypowiedzieli Holandii wojnę, dając początek drugiej wojnie angielsko-holenderskiej. Gdy Johan de Witt nakazał w maju 1665 roku zapobiec drugiej brytyjskiej blokadzie holenderskiego wybrzeża (wcześniejsza pierwsza blokada przerwana została z powodu braku zaopatrzenia, gdyż już na początku wojny brytyjska admiralicja zetknęła się z poważnym problemem braku pieniędzy), van Wassenaer dowodził największą flota wojenną, jaką Holandia dysponowała w swej historii. Van Wassenaer nie był jednak z tego powodu zadowolony i nawet nie chciał wypłynąć z tą flotą w morze. Na spotkaniu z de Wittem stwierdził, że powierzona mu flota jest przypadkowym zbiorowiskiem załóg i okrętów pozbawionym jednolitości.
Ponieważ dowodzona przez de Ruytera flota śródziemnomorska została wysłana do Zachodniej Afryki, tylko połowa spośród stojących u wybrzeży Holandii okrętów była nowa i posiadała zawodowe załogi. Pozostałe okręty były różne, albo przestarzałe, albo nowe i posiadające niedoszkolone załogi, a wiele z nich zatrudniało marynarzy ze Skandynawii, zachodniej Europy i Azji. Van Wasseaner nie wyobrażał sobie, w jaki sposób, mając takie zbiorowisko okrętów, zdoła zastosować swoją ulubioną taktykę walki na dystans. Musiał jednak być posłuszny rozkazom.
Van Wassenaer wkrótce po wyjściu w morze przechwycił brytyjski konwój idący z Hamburga, w którym było 9 statków handlowych. De Witt nie pogratulował jednak van Wassenaerowi zwycięstwa, lecz wyraził w przesłanym liście pretensje, że flota holenderska, zamiast uderzyć na główne siły angielskie, wciąż grzebie się w pobliżu swojego wybrzeża. Głęboko dotknięty admirał pożeglował w kierunku brytyjskiego wybrzeża i 22 czerwca (12 czerwca) napotkał flotę nieprzyjacielską. Pomimo wyraźnych rozkazów i korzystnych warunków pogodowych, van Wassenaer nie zdecydował się na atak. Następnego dnia zmienił się kierunek wiatru, a wtedy van Wassenaer zajmując obronną pozycję od strony zawietrznej sformował linię bojową i rozpoczął bitwę. Jednak tak jak sam wcześniej przewidywał, nierównomiernie wyszkolona flota nie potrafiła odpowiednio realizować jego wyrafinowanych manewrów, i jej szyk szybko stracił właściwą spójność. Bitwa pod Lowestoft zmieniła się w największą klęskę, jakiej kiedykolwiek Holandia doznała na morzu.
Holenderski okręt flagowy "Eendracht" stoczył pojedynek z okrętem flagowym przeciwnika Royal Charles, w trakcie którego eksplodował. Van Wassenaer nie znalazł się wśród pięciu ludzi, którzy przeżyli katastrofę. Według jednej z relacji tuż przed eksplozją admirał holenderski został zmieciony z pokładu swego okrętu przez brytyjską kulę działową.
Jak każdemu admirałowi holenderskiemu, który zginął w trakcie bitwy, Jacobowi van Wassenaerowi Obdamowi wystawiono marmurowy pomnik grobowy. Znajduje się on w starym kościele w Hadze. Jego syn, także zwany Jacob van Wassenaer Obdam, był dowódcą wojskowym podczas hiszpańskiej wojny sukcesyjnej.

</doc>
<doc id="1183454" url="https://pl.wikipedia.org/wiki?curid=1183454" title="Droga krajowa B412 (Niemcy)">
Droga krajowa B412 (Niemcy)

Droga krajowa 412 () – niemiecka droga krajowa przebiegająca na osi północny wschód - południowy zachód od drogi B9 w Brohl-Lützing do drogi B258 w Döttingen w Nadrenii-Palatynacie.
Warto zobaczyć.
Droga przed skrzyżowaniem z drogą B258, mija tor wyścigowy Formuły 1 "Nürburgring".

</doc>
<doc id="1183455" url="https://pl.wikipedia.org/wiki?curid=1183455" title="Stresemann">
Stresemann



</doc>
<doc id="1183456" url="https://pl.wikipedia.org/wiki?curid=1183456" title="1984 Tour (Van Halen)">
1984 Tour (Van Halen)

1984 Tour – szósta trasa koncertowa zespołu Van Halen, promująca album "1984". Trasa oficjalnie rozpoczęła się 18 stycznia 1984 i objęła 103 koncertów.
Muzycy.
Członkowie zespołu, którzy wzięli udział w trasie: David Lee Roth, Eddie Van Halen, Alex Van Halen, Michael Anthony.

</doc>
<doc id="1183458" url="https://pl.wikipedia.org/wiki?curid=1183458" title="Kartki świąteczne">
Kartki świąteczne



</doc>
<doc id="1183459" url="https://pl.wikipedia.org/wiki?curid=1183459" title="Stresemann (garnitur)">
Stresemann (garnitur)

Stresemann, stroller – męski strój dzienny, garnitur nazwany od nazwiska niemieckiego polityka Gustava Stresemanna, noszony wyłącznie w ciągu dnia na uroczyste okazje. Zakładany przez pana młodego do ślubu, noszony podczas pogrzebów, uroczystości państwowych lub bankietów.
Pierwowzorem stresemanna był żakiet męski, nazywany w Polsce „jaskółką”. Stresemann powstał dla wygody niemieckich polityków, którzy musieli zmieniać ubiór przechodząc z biura do Reichstagu. W parlamencie i na uroczystościach obowiązywał bowiem niepraktyczny w biurze żakiet. Nowy wzór garnituru, który polecił zaprojektować Gustav Stresemann, gdy został kanclerzem, różnił się od jaskółki jedynie marynarką: do obu nosiło się sztuczkowe spodnie, dzięki czemu wystarczyło zmienić tylko „górę”, aby być w innym stroju. Stroller miał od żakietu mniej oficjalny charakter.
Stresemann został wprowadzony do użytku w 1925 r.; składa się z: czarno-szarych sztuczkowych spodni, czarnej lub antracytowej marynarki, jasnoszarej (podczas pogrzebów ciemnej) kamizelki, białej koszuli, srebrnoszarego (podczas pogrzebów czarnego) krawatu ze spinką. Marynarka jest jednorzędowa, koszula ma mankiety zapinane na ozdobne spinki. Do stresemanna zakłada się czarne buty.
W pierwszych latach istnienia Republiki Federalnej Niemiec stresemann był noszony w czasie uroczystości państwowych i został nazwany „garniturem bońskim” ("Bonner Anzug").

</doc>
<doc id="1183461" url="https://pl.wikipedia.org/wiki?curid=1183461" title="Milików (ujednoznacznienie)">
Milików (ujednoznacznienie)

1 miejscowość w Polsce:
1 miejscowość poza granicami Polski:

</doc>
<doc id="1183463" url="https://pl.wikipedia.org/wiki?curid=1183463" title="Taylor Dooley">
Taylor Dooley

Taylor Marie Dooley (ur. 26 lutego 1993 w Grosse Pointe, Michigan) – amerykańska aktorka dziecięca.

</doc>
<doc id="1183469" url="https://pl.wikipedia.org/wiki?curid=1183469" title="Mnich nad morzem">
Mnich nad morzem

Mnich nad morzem () – obraz olejny autorstwa niemieckiego malarza okresu romantyzmu Caspara Davida Friedricha namalowany w latach 1808–1810 w Dreźnie. Znajduje się w Alte Nationalgalerie w Berlinie.
Historia powstania.
Dzieło po raz pierwszy zostało publicznie zaprezentowane w 1810 roku na wystawie Akademii Sztuki w Berlinie wraz z pendantem Opactwo w dębowym lesie (niem. "Abtei im Eichwald)". Po wystawie oba obrazy zostały zakupione przez pruskiego następcę tronu Fryderyka Wilhelma III. 
Opis i interpretacja.
Obraz ma orientację poziomą. Kompozycyjnie podzielony jest na trzy części: pas ziemi, morze i niebo. Brzegiem morza idzie mnich. Otaczają go latające nisko mewy. Morze jest ołowiano-czarne, a nad nim unosi się szara zasłona chmur. Tak przedstawiona przestrzeń stwarza wrażenie pustki.

</doc>
<doc id="1183470" url="https://pl.wikipedia.org/wiki?curid=1183470" title="Girls aloud">
Girls aloud



</doc>
<doc id="1183473" url="https://pl.wikipedia.org/wiki?curid=1183473" title="Droga krajowa B411 (Niemcy)">
Droga krajowa B411 (Niemcy)

Droga krajowa 411 () – niemiecka droga krajowa stanowiąca połączenie drogi B49 koło Dieblich z autostradą A61 w Nadrenii-Palatynacie.
Wcześniej jako B411 oznakowana była droga między Losheimergraben i Prüm, obecnie część B265.

</doc>
<doc id="1183476" url="https://pl.wikipedia.org/wiki?curid=1183476" title="Choroby układowe">
Choroby układowe

Choroby układowe - grupa chorób dotykających kilka rodzajów tkanek i narządów lub zajmująca całe ciało. Wiele chorób w swoich końcowych stadiach dotyka różnych narządów (np. niewydolność wielonarządowa), ale tylko choroby, w których dochodzi do zajęcia licznych organów we wczesnym etapie są uważane za choroby układowe.

</doc>
<doc id="1183483" url="https://pl.wikipedia.org/wiki?curid=1183483" title="Ośrodek Kultury Andaluzja">
Ośrodek Kultury Andaluzja

Ośrodek Kultury Andaluzja – dom kultury w Piekarach Śląskich. 
Historia.
Pierwotny Dom Socjalny powstał w latach pięćdziesiątych XX wieku z inicjatywy ówczesnego dyrektora Kopalni Węgla Kamiennego Andaluzja, służył jako kopalniany dom kultury. 1 sierpnia 1997 został przejęty przez Urząd Miasta Piekary Śląskie i przekształcony w Ośrodek Kultury Andaluzja, obecnie jest samodzielną placówką kulturalną. W czasie swojego istnienia Andaluzja wielokrotnie zmieniała nazwę – najpierw był to "Dom Socjalny" przy KWK, potem "Dom Kultury", a obecnie "Ośrodek Kultury". W ostatnich latach na deskach ośrodka występowały takie sławy jak: Eric Bell (Thin Lizzy), Tony Royster Jr., Vernon Reid, Steve Bolton (Atomic Rooster) czy Carl Palmer.

</doc>
<doc id="1183486" url="https://pl.wikipedia.org/wiki?curid=1183486" title="Krzysztof Ogłoza">
Krzysztof Ogłoza

Krzysztof Ogłoza (ur. 29 sierpnia 1979 w Chojnowie) – polski aktor.
Absolwent Akademii Teatralnej w Warszawie z 2003 roku. Od 2003 aktor Teatru Dramatycznego w Warszawie.

</doc>
<doc id="1183489" url="https://pl.wikipedia.org/wiki?curid=1183489" title="Elżbieta Kopocińska-Bednarek">
Elżbieta Kopocińska-Bednarek



</doc>
<doc id="1183490" url="https://pl.wikipedia.org/wiki?curid=1183490" title="Metoda RPI">
Metoda RPI

Metoda RPI-X ("eng. retail price index") - określana też jako metoda pułapu cenowego. Szeroko stosowana metoda regulacji cen w sieciowych sektorach infrastrukturalnych. Stwarza ona szansę usunięcia słabości metody regulacji stopy zwrotu. Metoda pułapu cenowego odchodzi bowiem od zasady trwałego powiązania cen regulowanych z kosztami i zyskami przedsiębiorstwa regulowanego.
RPI - poziom inflacji
X - parametr efektywności (ustalona przez urząd regulacyjny wartość wyrażona w procentach)
Najtrudniejszym elementem procedury w regulacji typu RPI - X, jest uzgodnienie wskaźnika poprawy efektywności X dla każdej z firm. Wynik analizy porównawczej stanowi obiektywny wkład do negocjacji na temat jego wysokości. 
Urząd regulacyjny ustalając wartość X pośrednio ustala również stopę zwrotu (zysków). Firma może mieć tendencje do zwiększania kosztów w celu skłonienia urzędu regulacyjnego do obniżenia X.

</doc>
<doc id="1183493" url="https://pl.wikipedia.org/wiki?curid=1183493" title="(136818) Selqet">
(136818) Selqet

(136818) Selqet – planetoida z grupy Atena należąca do obiektów NEO.
Odkrycie.
Została odkryta 29 czerwca 1997 roku w "Goodricke-Pigott Observatory" przez Roya Tuckera. Nazwa planetoidy pochodzi od Selkhet, bogini magii i opiekunki przed niszczycącym wpływem Apophisa w mitologii egipskiej. Wcześniej planetoida nosiła oznaczenie tymczasowe (136818) 1997 MW1.
Orbita.
(136818) Selqet okrąża Słońce w ciągu 332 dni w średniej odległości 0,93 j.a. Orbita tej planetoidy jest nachylona do płaszczyzny ekliptyki pod kątem 12,77° a jej mimośród wynosi 0,34.

</doc>
<doc id="1183496" url="https://pl.wikipedia.org/wiki?curid=1183496" title="Browar Zodiak">
Browar Zodiak

Browar Zodiak - mały browar regionalny, który mieści się pod Kłodawą w miejscowości Bierzwienna Długa-Kolonia. Zakład należy do przedsiębiorstwa PPHU Jamard i jest członkiem Stowarzyszenia Regionalnych Browarów Polskich.
Browar Zodiak został założony w 1997 roku przez piekarza Jana Kacprzaka i działa w ramach piekarni w Bierzwiennej Długiej-Kolonii. Moce produkcyjne zakładu wynoszą 30 tysięcy hektolitrów piwa rocznie.
Produkty.
Lager

</doc>
<doc id="1183497" url="https://pl.wikipedia.org/wiki?curid=1183497" title="Krzyż w górach">
Krzyż w górach

Krzyż w górach () – obraz autorstwa niemieckiego malarza okresu romantyzmu Caspara Davida Friedricha powstały w 1808. Dzieło zostało namalowane w technice olejnej, a jego wymiary wynoszą 115 × 110 centymetrów. Przechowywany jest w Galerii Nowych Mistrzów w Dreźnie. Rama do obrazu – gotycki łuk z okiem opatrzności oraz symbolami Eucharystii (pszenica i krzew winny) – została zaprojektowana przez Friedricha, a wykonana przez Christiana Gottlieba Kühna.
Obraz stanowi symbol buntu Friedricha przeciwko dotychczasowej ikonografii malarstwa religijnego. Przedstawia kończący się dzień i samotny krzyż stojący na skalistej górze, będący znakiem stałości, niewzruszonej wiary. Otaczające krzyż jodły są symbolem nadziei. Obraz był uwielbiany przez romantyków i znienawidzony przez klasyków (którzy widzieli w nim przejaw zaczadzenia mistycyzmem).

</doc>
<doc id="1183501" url="https://pl.wikipedia.org/wiki?curid=1183501" title="Jacek Hugo-Bader">
Jacek Hugo-Bader

Jacek Aleksander Hugo-Bader (ur. 9 marca 1957 w Sochaczewie) – polski dziennikarz i reportażysta, od początku lat 90. do 2022 związany z „Gazetą Wyborczą”.
Życiorys.
W 1981 ukończył studia pedagogiczne. Pracował jako nauczyciel historii oraz nauczyciel w szkole specjalnej, pedagog szkolny i socjoterapeuta w poradni małżeńskiej. Był również ładowaczem na kolei, wagowym w punkcie skupu trzody chlewnej i sprzedawcą w sklepie spożywczym.
Od 1982 działał w opozycji demokratycznej. Był ostatnim szefem kolportażu Międzyzakładowej Komisji Koordynacyjnej, podziemnej struktury „Solidarności”, wydającej tygodnik „Wola” i drukującej „Tygodnik Mazowsze”.
W „Gazecie Wyborczej” pracował początkowo przy kolportażu. W 1991 po wygranym konkursie dołączył do działu reportażu. W 1992 Jacek Hugo-Bader opublikował na łamach tej gazety reportaż pt. "Mezalians", w którym opisał kulisy związku nastoletniej wówczas Moniki Kern (córki Andrzeja Kerna) ze starszym o kilka lat Maciejem Malisiewiczem. Po latach publicyści oceniali, że reportaż wyznaczył w mediach dominującą wówczas interpretację wydarzeń, według której negatywną rolę miał odgrywać wicemarszałek Sejmu.
Jako reportażysta Jacek Hugo-Bader zajął się w szczególności krajami byłego ZSRR. W 2011 udał się w podróż autostopem z Magadanu do Jakucka. Zapis podróży w postaci tekstów i nagrań ukazywał się na bieżąco w „Gazecie Wyborczej”, po czym wraz z nowymi reportażami trafił do wydanej w grudniu tegoż roku książki "Dzienniki kołymskie".
W 2016 próbował dokonać prowokacji dziennikarskiej podczas Marszu Niepodległości, charakteryzując się na osobę czarnoskórą (blackface). Opublikował później reportaż dotyczący tego wydarzenia. Bawer Aondo-Akaa za pośrednictwem Instytutu na rzecz Kultury Prawnej Ordo Iuris skierował skargę do Rady Etyki Mediów, określając tę publikację jako ksenofobiczną.
W 2022 zaczął prowadzić audycję publicystyczną "Plac na rozdrożu" w internetowej stacji Radio 357. W tym samym roku zakończył pracę w „Gazecie Wyborczej” w związku z przejściem na emeryturę.
Odznaczenia i wyróżnienia.
W 2014 odznaczony przez prezydenta Bronisława Komorowskiego Krzyżem Kawalerskim Orderu Odrodzenia Polski.
Otrzymał nagrody: Grand Press (dwukrotnie – w 1999 i 2003) oraz Nagrodę Bursztynowego Motyla im. Arkadego Fiedlera (w 2010 za książkę "Biała gorączka"). Ponadto "Biała gorączka" została w 2010 nominowana do Nagrody Literackiej Gdynia. Dwukrotnie nominowany do Nagrody Literackiej „Nike” za "W rajskiej dolinie wśród zielska" (2013) i za "Skuchę" (2017). W 2012 za "Dzienniki kołymskie" został uhonorowany nagrodą „Czwarty Żywioł”, przyznawaną głosami publiczności 9. Festiwalu Podróżników Trzy Żywioły w Krakowie.

</doc>
<doc id="1183502" url="https://pl.wikipedia.org/wiki?curid=1183502" title="Kroll 10000">
Kroll 10000

Kroll K-10000 – żuraw wieżowy.
W połowie lat osiemdziesiątych wyprodukowano 15 takich urządzeń, 13 z nich powstało na zamówienie dawnego ZSRR, a 2 dla USA w celu budowy elektrowni atomowych. Używany jest do instalacji wyjątkowo ciężkich obiektów na wysokości, na którą nie byłoby możliwe sięgnięcie innym sposobem, np. reaktor jądrowy.

</doc>
<doc id="1183505" url="https://pl.wikipedia.org/wiki?curid=1183505" title="Dysrafia">
Dysrafia



</doc>
<doc id="1183506" url="https://pl.wikipedia.org/wiki?curid=1183506" title="Anencefalia">
Anencefalia



</doc>
<doc id="1183508" url="https://pl.wikipedia.org/wiki?curid=1183508" title="Bezmózgowiec">
Bezmózgowiec



</doc>
<doc id="1183509" url="https://pl.wikipedia.org/wiki?curid=1183509" title="Marianna Kazanowska">
Marianna Kazanowska

Marianna Kazanowska (Marya Anna) (ur. 27 marca 1643 roku we wsi Fraga, zm. 23 lutego 1687 roku we Lwowie), polska szlachcianka, herbu Grzymała. 
W roku 1658 w wieku lat 15 poślubiła Stanisława Jana Jabłonowskiego, kasztelana krakowskiego i hetmana wielkiego koronnego.
Babka króla Polski Stanisława Leszczyńskiego.

</doc>
<doc id="1183510" url="https://pl.wikipedia.org/wiki?curid=1183510" title="Teoria Harroda-Domara">
Teoria Harroda-Domara

Teoria Harroda – Domara – teoria zrównoważonego wzrostu, która zawiera wyjaśnienie "naturalnej stopy wzrostu gospodarczego". Teoria ta oparta jest na dziełach Roy F. Harroda (1939) i Evseya D. Domara (1946, 1947), których celem było uzupełnienie dzieła Keynesa o ujęcie długookresowe i dynamiczne. Inwestycje są postrzegane nie tylko jako składnik zagregowanego popytu (jak miało to miejsce w krótkookresowej analizie Keynesa), ale również jako czynnik współuczestniczący w tworzeniu zdolności produkcyjnych, a zatem i podaży.
Przez Harroda zostało wprowadzone pojęcie wymaganej stopy wzrostu czyli stopy wzrostu utrzymującej równowagę na rynku towarów. Jeżeli przedsiębiorstwa oczekują, że popyt wzrośnie szybciej niż stopa wymagana to rzeczywista stopa wzrostu będzie większa od oczekiwanej i nastąpi nadwyżka popytu, jeżeli natomiast oczekiwania będą pesymistyczne i stopa rzeczywista będzie niższa od oczekiwanej to nastąpi nadwyżka podaży. Jest to główna zasada funkcjonowania Harrordowskiej niestabilności- brak możliwości zapewnienia przez gospodarkę rynkową dynamicznie stabilnych warunków równowagi podaży i popytu. 
Analiza Harroda uwzględnia również postęp techniczny: Przy braku postępu technicznego rzeczywista stopa wzrostu może być większa niż naturalna stopa wzrostu. Jeżeli uwzględnimy postęp techniczny to stopa wzrostu jest równa:
stopa wzrostu = n + λ
n – stopa wzrostu siły roboczej 
λ- stopa wzrostu produkcji na jednego zatrudnionego będąca wynikiem postępu technicznego
Wzrost gospodarczy zależy od produktywności inwestycji i poziomu oszczędności. 
Im wyższa stopa oszczędności, tym większe inwestycje, a zatem – tym szybszy wzrost. Produktywnością inwestycji nazywamy wzrost PKB dokonany dzięki inwestycjom. Niezbędna stopa oszczędności zależy od wartości współczynnika kapitałochłonności K/Q razy naturalna stopa wzrostu:
s = g × (K/Q)
s – wymagany udział oszczędności w dochodzie
g – naturalna stopa wzrostu
k = K/Q – współczynnik kapitałochłonności
Ten stosunek określa wielkość oszczędności dobrowolnych oraz wielkość inwestycji, niezbędnych do utrzymania w równowadze naturalnej stopy wzrostu.

</doc>
<doc id="1183511" url="https://pl.wikipedia.org/wiki?curid=1183511" title="Zawieszenie postępowania administracyjnego">
Zawieszenie postępowania administracyjnego

Zawieszenie postępowania administracyjnego – wstrzymanie biegu postępowania, z możliwością jego podjęcia, bez potrzeby powtarzania dokonanych czynności procesowych. Zawieszenie postępowania administracyjnego może być obligatoryjne obowiązkowe bądź fakultatywne (nieobowiązkowe). To pierwsze odbywa się z urzędu, drugie zaś na wniosek zainteresowanej strony. Jest całościowo uregulowane w art. 97-103 Kodeksu postępowania administracyjnego (rozdział 6).
Przesłanki zawieszenia postępowania.
Przesłankami obligatoryjnego zawieszenia postępowania przez organ administracji publicznej są:
Zaistnienie choćby jednej z w/w przesłanek, uprawnia organ administracji publicznej do zawieszenia postępowania administracyjnego.
Fakultatywne zawieszenie postępowania jest możliwe, gdy z wnioskiem o to wystąpi strona, na której żądanie postępowanie zostało wszczęte, a wnioskowi temu nie sprzeciwiają się inne strony oraz zawieszenie nie zagraża interesowi społecznemu.
W tym przypadku muszą wystąpić wszystkie przesłanki, aby organ administracji publicznej mógł zawiesić postępowanie.
Forma zawieszenia postępowania.
Zawieszenie postępowania następuje w formie postanowienia, o którym organ winien zawiadomić strony. Na postanowienie to przysługuje zażalenie do organu wyższego stopnia.
W czasie zawieszenia postępowania organ może podejmować jedynie czynności niezbędne w celu zapobieżenia niebezpieczeństwa dla życia lub zdrowia ludzkiego albo poważnym szkodom dla interesu społecznego. Jednocześnie organ powinien poczynić niezbędne kroki w celu usunięcia przeszkody do dalszego prowadzenia postępowania.
Zawieszenie postępowania wstrzymuje bieg terminów przewidzianych w KPA.
Podjęcie postępowania.
W sytuacji obligatoryjnego zawieszenia postępowania, podejmuje się je po ustaniu przyczyny zawieszenia: z urzędu – jeżeli było wszczęte w ten sposób i odpowiednio na wniosek – jeżeli było ono wszczęte na wniosek strony. 
O podjęciu postępowania zawieszonego fakultatywnie zawsze decyduje wyłącznie strona. W tej sprawie organ wydaje postanowienie, które może być w trybie skargi zaskarżone do sądu administracyjnego.

</doc>
<doc id="1183513" url="https://pl.wikipedia.org/wiki?curid=1183513" title="Antagoniści wapnia">
Antagoniści wapnia



</doc>
<doc id="1183516" url="https://pl.wikipedia.org/wiki?curid=1183516" title="Języki indo-tyrreńskie">
Języki indo-tyrreńskie

Języki indo-tyrreńskie – hipotetyczna nadrodzina językowa wywodząca się z prajęzyka indo-tyrreńskiego. W jej skład miałyby wchodzić dwie rodziny językowe: indoeuropejska i tyrreńska. Jej istnienie postulowano na podstawie pewnych podobieństw gramatyczno-słownikowych pomiędzy językami indoeuropejskimi a językiem etruskim, wchodzącym w skład języków tyrreńskich.

</doc>
<doc id="1183520" url="https://pl.wikipedia.org/wiki?curid=1183520" title="Marie Digby">
Marie Digby



</doc>
<doc id="1183521" url="https://pl.wikipedia.org/wiki?curid=1183521" title="Budynek Feniksa w Krakowie (ul. Basztowa)">
Budynek Feniksa w Krakowie (ul. Basztowa)

Budynek Feniksa – kamienica czynszowa i biurowo-usługowa wzniesiona dla wiedeńskiego Towarzystwa Ubezpieczeniowego „Feniks”, znajdująca się w Krakowie w dzielnicy I przy ulicy Basztowej 15 na rogu z Rynkiem Kleparskim, na Kleparzu.
Na przełomie tysiącleci bardziej znany jako budynek PLL LOT.
Budynek został zaprojektowany przez Jerzego Struszkiewicza i Maksymiliana Burstina. Mimo iż starania o budowę nowej kamienicy na tej działce trwały już od 1911, nowy obiekt stanął tu dopiero w 1933, po dwuletniej budowie. Po rozpoczęciu budowy, działkę wraz z powstającym obiektem przejęło Towarzystwo Ubezpieczeń na Życie „Feniks”, które mogło się już wtedy pochwalić awangardowym i supernowoczesnym budynkiem „Feniksa” wzniesionym przy Rynku w Krakowie.
Nowy gmach był najwyższym wysokościowcem w Krakowie. Żelbetowa konstrukcja budynku wznosi się na 7 pięter i jest ukoronowana 2-kondygnacyjną wieżą. Zaprojektowany został jako budynek mieszkalno-użytkowy, mieścił komfortowe mieszkania, ekskluzywną salę kinową oraz sale restauracyjne.
W 1938 w budynku mieścił się konsulat Niemiec.

</doc>
<doc id="1183523" url="https://pl.wikipedia.org/wiki?curid=1183523" title="Dumitru Prunariu">
Dumitru Prunariu

Dumitru Dorin Prunariu (ur. 27 września 1952 w Braszowie) – rumuński kosmonauta, generał major lotnictwa, pierwszy Rumun w kosmosie.
Wykształcenie i praca zawodowa.
Po ukończeniu w 1971 szkoły średniej o profilu matematyczno-fizycznym rozpoczął studia na Politechnice w Bukareszcie, które ukończył w 1976 z tytułem inżyniera w specjalności lotnictwo i kosmonautyka. Po studiach pracował jako inżynier z zakładach lotniczych „IAR (Industria Aeronautică Română) – Brasov” w Braszowie. W 1977 został cywilnym inżynierem w lotnictwie wojskowym i odbył 6-miesięczny kurs w wojskowej szkole lotniczej oficerów rezerwy (Scoala Militara de ofiteri de aviatie „Aurel Vlaicu”). Pod koniec roku został wcielony do lotnictwa wojskowego armii rumuńskiej. Nastąpiło to po wstępnym zakwalifikowaniu go jako kandydata na kosmonautę.
Udział w programie Interkosmos.
W styczniu 1978 Prunariu i drugi rumuński kandydat do lotu w kosmos – pomyślnie przeszli kwalifikacje do dalszego szkolenia w Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą. Obaj rozpoczęli specjalistyczne przygotowania w marcu 1978. Prunariu został przydzielony do podstawowej załogi której dowódcą był Leonid Popow. 13 maja 1981, na dzień przed zaplanowanym startem, specjalna komisja oficjalnie zatwierdziła składy załóg podstawowej i rezerwowej. Dublerami Prunariu i Popowa zostali: Jurij Romanienko oraz Dumitru Dediu. Lot kosmiczny rumuńskiego kosmonauty rozpoczął się na pokładzie statku Sojuz 40 14 maja 1981. 15 maja Sojuz połączył się ze stacją kosmiczną Salut 6, na której przebywała piąta stała załoga: Władimir Kowalonok i Wiktor Sawinych. Po zrealizowaniu wspólnych prac obejmujących m.in. eksperymenty medyczno-biologiczne, technologiczne i obserwacje astrofizyczne załoga radziecko-rumuńska powróciła na Ziemię 22 maja 1981. Była to dziewiąta załogowa misja realizowana w ramach programu Interkosmos. Prunariu został 103 kosmonautą świata.
Po zakończeniu kariery kosmonauty.
Po powrocie do Rumunii został starszym inspektorem ds. lotnictwa i kosmonautyki w Ministerstwie Obrony Rumunii (funkcja ta została utworzona specjalnie dla Prunariu). Poza tym od 1981 był wykładowcą Wydziału Aerokosmicznego Politechniki w Bukareszcie. W 1985 przystąpił do Stowarzyszenia Uczestników Lotów kosmicznych (ASE – Association of Space Explorers) zrzeszającą obecnie ponad 370 astronautów z 33 krajów.
Na początku 1990 został wiceministrem transportu oraz naczelnikiem lotnictwa cywilnego.
W 1992 został członkiem Rady Rumuńskiej Agencji Kosmicznej (ROSA – Romanian Space Agency. Został też członkiem korespondentem Międzynarodowej Akademii Astronautycznej (International Academy of Astronautics) i członkiem rumuńskiego komitetu COSPAR (Committee on Space Research – Komitet do spraw Badań Przestrzeni Kosmicznej).
W okresie od 1993 do 2004 był przedstawicielem Rumunii i ASE w komitecie Organizacji Narodów Zjednoczonych ds. pokojowego wykorzystania przestrzeni kosmicznej (United Nations Committee on the Peaceful Uses of Outer Space – COPUOS). W 2004 został wybrany na dwuletnią kadencję na stanowisko przewodniczącego COPUOS.
Od 1995 został wiceprzewodniczącym rumuńskiej Fundacji EURISC działającej na rzecz integracji Rumunii z Unią Europejską.
Od 1996 przez dwie trzyletnie kadencje był członkiem Komitetu Wykonawczego ASE.
W latach 1998-2004 był przewodniczącym i dyrektorem generalnym ROSA. W 1999 obronił pracę doktorską.
Od lutego 2004 do sierpnia 2005 był ambasadorem Rumunii w Rosji.
W 2006 został przewodniczącym Rady Rumuńskiej Agencji Kosmicznej. Zaczął również pełnić obowiązki dyrektora rumuńskiego biura ds. nauki i techniki (ROST) przy Unii Europejskiej w Brukseli.
W lutym 2007 jako dwugwiazdkowy generał opuścił Ministerstwo Obrony i już jako cywil pracuje dalej na tych samych stanowiskach.
4 marca 2009 został wybrany przewodniczącym działającego przy ONZ – Komitetu do spraw Pokojowego Wykorzystania Przestrzeni Kosmicznej.
Odznaczenia i nagrody.
W 1981 po zakończonym locie otrzymał tytuły: Bohatera Socjalistycznej Republiki Rumunii oraz Bohatera Związku Radzieckiego (22 maja 1981) i medal „Złotej Gwiazdy”. Odznaczony został także Orderem Lenina.
Dekretem Prezydenta Federacji Rosyjskiej Dmitrija Miedwiediewa, № 435 z 12 kwietnia 2011, został odznaczony Medalem „Za zasługi w podboju kosmosu”.
Linki zewnętrzne.
 

</doc>
<doc id="1183528" url="https://pl.wikipedia.org/wiki?curid=1183528" title="Blender">
Blender



</doc>
<doc id="1183532" url="https://pl.wikipedia.org/wiki?curid=1183532" title="FC Tyraspol">
FC Tyraspol



</doc>
<doc id="1183535" url="https://pl.wikipedia.org/wiki?curid=1183535" title="Lucena (Hiszpania)">
Lucena (Hiszpania)

Lucena – miasto w południowej Hiszpanii, w Andaluzji, w prowincji Kordoba.
W mieście rozwinął się przemysł spożywczy, materiałów budowlanych, metalowy, włókienniczy, odzieżowy.
W czasach panowania arabskiego Lucena była głównym ośrodkiem handlu eunuchami, na którym zaopatrywały się dwory świata arabskiego.
W roku 1483 więziony był w wieży "Torre de Moral" Boabdil, ostatni władca muzułmańskiej Grenady, pojmany przez księcia Cabry podczas ataku na miasto.

</doc>
<doc id="1183536" url="https://pl.wikipedia.org/wiki?curid=1183536" title="Football Club Tiraspol">
Football Club Tiraspol



</doc>
<doc id="1183538" url="https://pl.wikipedia.org/wiki?curid=1183538" title="Blender (urządzenie)">
Blender (urządzenie)

Blender – elektryczne urządzenie kuchenne, służące do miksowania lub mieszania. Najczęściej używane jest do przyrządzania koktajli owocowych, warzywnych i alkoholowych.
Istnieją dwa rodzaje blenderów:
Blender bywa częścią robota kuchennego.
Historia.
Pierwszy elektryczny mikser został opracowany w Stanach Zjednoczonych 1922 roku, specjalnie do produkcji koktajli mlecznych w restauracjach. W 1932 roku jego wynalazca, Stephen J. Popławski (wynalazca polskiego pochodzenia), otrzymał patent na maszynę, która rozdrabnia owoce i warzywa do postaci płynnej. Popławski jako pierwszy umieścił wirujące ostrze na dnie pojemnika.
Stephen Poplawski w latach 30. założył firmę "Stephens Electric Company" i w 1940 roku opatentował domowy mikser do rodzinnych kuchni.
Waring Blender stał się ważnym narzędziem w szpitalach do wdrażania diet, a także ważnym narzędziem badawczym. Dr Jonas Salk użył go podczas opracowywania szczepionki na polio.
W 1954 r. Sprzedano milionowy Waring Blender, który jest nadal popularny. Waring Produces są teraz częścią Conair.

</doc>
<doc id="1183540" url="https://pl.wikipedia.org/wiki?curid=1183540" title="Teoria sprawiedliwości Sena">
Teoria sprawiedliwości Sena

Teoria sprawiedliwości Sena - nowoczesna teoria sprawiedliwości powstała w latach ’80 (nagroda Nobla w dziedzinie ekonomii 1998). Z jednej strony istnieją materialne cechy i rezultaty działań jednostek, a z drugiej prawa i wolności. Ilość dobra i jego użyteczność nie są odpowiednim wskaźnikiem dobrobytu jednostki lub wspólnoty. Powodem tego jest fakt, że nie wszyscy mają do tych dóbr dostęp oraz ich użyteczność nie zawsze jest prawidłowo postrzegana przez jednostki.
Istnieje wiele pozapsychologicznych aspektów dóbr, które pozwalają ocenić korzyści dla poszczególnych osób i społeczeństwa. Dobra te pozwalają osiągnąć pewne stany funkcjonowania takie jak bycie zdrowym czy możliwość poruszania się itd... Osiągnięcie tych stanów pozwala korzystać z tak zwanej pozytywnej wolności, czyli „bycia kimś, a nie nikim”, być istotą myślącą, pragnącą, działającą, ponoszącą odpowiedzialność. Ważna jest możliwość realizowania tych wszystkich funkcji nawet jeżeli ich nie potrzebujemy (np. możliwość wyjazdu za granicę, mimo że nie planujemy zagranicznej podróży).
Podobne poglądy reprezentowane są przez:
- Desai (1990)
- Nussbaum (1992)
Teoria Sena i jego kontynuatorów zostaje wykorzystywana w badaniach dotyczących wskaźników ubóstwa i rozwoju ludzkiego. 

</doc>
<doc id="1183545" url="https://pl.wikipedia.org/wiki?curid=1183545" title="Puchar UEFA (2004/2005)">
Puchar UEFA (2004/2005)

Puchar UEFA 2004/2005 () – 34. edycja międzynarodowego klubowego turnieju piłki nożnej Puchar UEFA, zorganizowana przez Unię Europejskich Związków Piłkarskich w terminie 13 lipca 2004 – 18 maja 2005. W rozgrywkach zwyciężyła drużyna CSKA Moskwa.

</doc>
<doc id="1183552" url="https://pl.wikipedia.org/wiki?curid=1183552" title="FATE">
FATE

FATE (Fantastic Adventures in Tabletop Entertainment) – uniwersalna mechanika gier fabularnych oparta na mechanice FUDGE. Nie posiada domyślnego świata gry, cech postaci ani konwencji i została stworzona z myślą o możliwie łatwym przystosowywaniu jej do wymagań graczy. W założeniu przeznaczona dla graczy, którzy nie lubią w czasie sesji często rzucać kośćmi.
Mechanika została stworzona przez Freda Hicksa i Roba Donoghue'a. Zdobyła dużą popularność dzięki mocnemu wsparciu (niezwykłe jak na darmową grę) i wieloma innowacjami w stosunku do „zwykłych” mechanik stosowanych w grach fabularnych.
Różnice między FUDGE i FATE.
Mimo iż FATE używa znanej z Fudge'a opisowej skali cech i czterech specjalnych kostek k6 (tzw. "FUDGE dice" mające na dwóch ściankach znak +, na dwóch znak – i pozostałe dwie ścianki puste), różni się od praktycznie wszystkich innych gier fabularnych tym, że nie posiada ustalonej listy cech postaci (takich jak Siła, Zręczność i Inteligencja) i całkiem inaczej podchodzi do systemu punktów doświadczenia.
FATE zakłada, iż wszystkie postacie są „średnie” i pozwala bohaterom wybić się poza ową przeciętność poprzez tzw. Aspekty (ang. "Aspects"). Gracz może wybrać przykładowo Aspekt „Muskularny” (lub „Siłacz” albo „Paker”) i użyć owego Aspektu, by dostać chwilowy bonus do swoich współczynników w odpowiedniej sytuacji. Specjalne wyposażenie, które posiada bohater gracza także może być wybierane jako Aspekt – przykładowo Indiana Jones mógłby mieć aspekt "Bicz i Fedora". Fakt, że Aspekty mogą być praktycznie wszystkim, co jest związane z daną postacią pozwala na znacznie lepsze "stopienie się" mechaniki i odgrywania postaci niż w większości innych gier fabularnych.
Aspekty to ważny i oryginalny pomysł mechaniki FATE. Nie są one zasadniczo ani dobre ani złe – służą po prostu do opisu bohatera; aż do poziomu, który będzie odpowiadał graczowi. Dodatkowo, by wspomóc ów opis, FATE posiada mechanizm specjalnego nagradzania graczy, których Aspekty czasami przeszkadzają im w czasie sesji. Na przykład gracz wybierający Aspekt "Fajtłapa" dla swojego bohatera, może liczyć na to, że w sytuacji, w której ów aspekt zacznie przeszkadzać (np. postać upuści na ziemię drogocenny artefakt) dostanie od mistrza gry także jakąś nagrodę.
Mechanika dokładniej.
Mechanikę stworzono w ciekawy, oryginalny sposób, główną częścią są:
Aspekty:
Aspekty można czasem podzielić na dobre (np. Siłacz), Pośrednie(np. Niski) i Złe(np. Chciwy). Aspekty to specjalne "umiejki" które pozwalają na ulepszenie sobie losu przez:
Aspektami mogą być również postacie(warunek: muszą mieć znany wpływ na losy postaci i prawie zawsze jej towarzyszyć, przykładem niech będzie koń, wierny towarzysz szermierza Linura), przedmioty(np. u Indiany Jonesa jego bicz) lub wrogowie(np. odwieczny rywal Lorda Bretona – Hrabia Tolur).
Przykłady aspektów:
Nagrody.
W 2003 roku FATE zdobyło kilka nagród Indie RPG Awards:

</doc>
<doc id="1183558" url="https://pl.wikipedia.org/wiki?curid=1183558" title="Dołęża">
Dołęża



</doc>
<doc id="1183559" url="https://pl.wikipedia.org/wiki?curid=1183559" title="Johannes Eccard">
Johannes Eccard

Johannes Eccard (ur. w 1553 w Mühlhausen/Thüringen (Turyngia), zm. w 1611 w Berlinie) – niemiecki kompozytor i muzyk.
Życiorys.
Jako chłopiec był śpiewakiem w kapeli dworskiej w Weimarze. Był uczniem Ludwiga Helmbolda i Joachima a Burck, następnie śpiewał pod kierownictwem Orlando di Lasso w Monachium. Odbył podróż artystyczną do Wenecji, gdzie uczył się u Andrea Gabrieli, Claudio Merulo i Gioseffo Zarlino.
Po krótkim pobycie w rodzinnym Mühlhausen/Thüringen (1573-1574) został powołany przez Jakoba Fuggera jako organista do Augsburga. W 1579 przeniósł się do Królewca, do dworskiej kapeli margrabiego Jerzego Fryderyka von Ansbach. Tu został asystentem Teodoro Riccio, w 1580 zastępcą kapelmistrza, w 1596 objął obowiązki po Riccio, ale dopiero w 1604 oficjalnie uzyskał tytuł kapelmistrza. Do jego uczniów należał Georg Weissel. W 1608 został elektorskim kapelmistrzem i kantorem katedralnym w Berlinie.
Napisał ok. 250 wielogłosowych pieśni religijnych (niektóre do dziś umieszcza się w śpiewnikach protestanckich) i świeckich, często komponował do tekstów Ludwiga Helmbolda. Jego "Preussische[n] Festlieder" zostały opublikowane w 2 częściach w 1642 i w 1644 w Elblągu przez Johanna Stobäusa. Szereg dzieł, w tym kilka mszy nadal pozostaje w rękopisie.

</doc>
<doc id="1183563" url="https://pl.wikipedia.org/wiki?curid=1183563" title="Porozumienie zakładowe">
Porozumienie zakładowe

Porozumienie zakładowe (niem. Betriebsvereinbarung) - porozumienie między pracodawcą i radą zakładową regulujące ich wzajemne prawa i obowiązki oraz stanowiące wiążące normy w zakresie indywidualnych stosunków pracy i innych stosunków między pracownikami a pracodawcą. Do zawarcia porozumienia wymagana jest forma pisemna i złożenie podpisów przez obie strony. Sprawy uregulowane w układzie zbiorowym nie mogą być przedmiotem porozumienia, chyba że układ dopuszcza taką możliwość lub regulacja w porozumieniu jest korzystniejsza dla pracowników.

</doc>
<doc id="1183565" url="https://pl.wikipedia.org/wiki?curid=1183565" title="...Where the Shadows Lie">
...Where the Shadows Lie

...Where the Shadows Lie – pierwszy album fińskiego zespołu epicmetalowego Battlelore, wydany w sierpniu 2002 roku przez wytwórnię Napalm Records. Po jego wydaniu gitarzysta Tommi Havo odszedł z zespołu ze względów osobistych. Zastąpił go Jussi Rautio.
Lista utworów.
(*) Hidden track, nie wspomniany w liście utworów na okładce albumu.

</doc>
<doc id="1183568" url="https://pl.wikipedia.org/wiki?curid=1183568" title="Oblężenie Kandii">
Oblężenie Kandii

Oblężenie Kandii (obecnie Iraklion) – oblężenie, które miało miejsce w latach 1648–1669 podczas wojny wenecko-tureckiej 1645–1669, zwanej z powodu długotrwałych operacji oblężniczych wojną kandyjską.
Wstęp.
W roku 1644 Rycerze Maltańscy zaatakowali konwój turecki zmierzający z Aleksandrii do Konstantynopola, po czym wraz ze zdobytym łupem wylądowali w Kandii na Krecie, która wchodziła w skład Rzeczypospolitej Weneckiej. Wśród zdobyczy znalazła się także część sułtańskiego haremu wracającego z pielgrzymki do Mekki.
Akcja Rycerzy Maltańskich dała Turcji pretekst do rozpoczęcia działań wojennych przeciwko Wenecji. Z tego powodu 24 czerwca/4 lipca 1645 roku wylądowała na Krecie potężna armia turecka licząca 60 000 żołnierzy, którą dowodził Jussuf Pasza. Turcy najpierw opanowali twierdze Canea i Rettimo, a na oblężenie każdej z nich poświęcili dwa miesiące. Do roku 1648 wojska tureckie opanowały całą Kretę i przystąpiły do zdobycia ostatniego i najsilniejszego punktu oporu – głównego miasta na Krecie, czyli Kandii.
Oblężenie.
Blokada twierdzy i bombardowanie 1648–1666.
Oblężenie Kandii rozpoczęło się od założenia 5 maja/15 maja 1648 roku tureckiej blokady. Przez pierwsze trzy miesiące Turcy ograniczyli się jedynie do działań mających na celu odcięcie dostawy wody i przerwanie morskiego połączenia z Wenecją. Następne 16 lat Turcy bombardowali miasto, jednak nie zdołali złamać determinacji mieszkańców i garnizonu.
Będąc morską potęgą Wenecja postanowiła zablokować Dardanele, by odciąć wojska tureckie znajdujące się na Krecie od zaopatrzenia. Doprowadziło to do serii bitew w okolicach Cieśniny Dardanelskiej, których głównym powodem były działania na Krecie. Do roku 1655 włącznie wenecka flota z powodzeniem walczyła z flotą turecką. Także w 1656 roku Wenecjanie, pomimo śmierci swego dowódcy Lorenza Marcello pod Hellespontem, byli zwycięzcy. Wenecka flota pobiła w Dardanelach Turków także 17 lipca 1657, ponownie płacąc za zwycięstwo śmiercią naczelnego wodza Lazzaro Mocenigo.
Po podpisaniu 7 listopada 1659 roku pokoju pirenejskiego między Francją a Hiszpanią, Wenecja otrzymała zwiększoną pomoc od państw zachodnich. Jednak pokój w Vasvár zawarty w sierpniu 1664 roku, który kończył wojnę austriacko-turecką, także Turkom pozwolił skierować więcej sił do walki z Wenecjanami.
Regularne oblężenie 1666–1669.
W II poł. 1666 roku Turcy wzmocnili swe wojska i zamiast jak dotąd jedynie ostrzeliwać miasto przystąpili do regularnego oblężenia. W tym celu do stycznia 1667 roku wybudowali przed wschodnim odcinkiem Kandii łańcuch redut. Gdy 28 maja/7 czerwca 1667 roku przybył pod Kandię wielki wezyr Ahmed Köprülü, armia oblężnicza wzrosła do ok. 70 000 żołnierzy. Garnizon Francesco Morosiniego liczył w tym czasie ok. 20 000 żołnierzy, wśród których znaczną część stanowili Francuzi. Ponieważ blokada turecka nie była zbyt szczelna, oblężonym co jakiś czas przybywały posiłki.
Po przybyciu wielkiego wezyra Turcy rozpoczęli prace oblężnicze naprzeciw południowo-zachodniego odcinka twierdzy. Dla osłony przed wycieczkami połączyli przykopy rowami równoległymi do atakowanego frontu. Prace posuwały się szybko i już po 18 dniach wojska tureckie znalazły się na odległość strzału muszkietowego od rawelinu Montinego, po czym przystąpiły do szturmu, który jednak został odparty.
Wenecjanie bronili się przed tureckimi aproszami za pomocą kontrmin. Wkrótce armia turecka skupiła się na bastionie Panigra, znajdującym się na zachodnim froncie Kandii. Jednak pomimo podejmowanych wysiłków do końca sierpnia nie uzyskali tutaj żadnych efektów. Szereg wycieczek weneckich we wrześniu doprowadziło do wyparcia Turków z pierwszej linii umocnień. Ponadto 2 września/12 września i 19 września/29 września oblężeni wysadzili minami część robót tureckich.
Turcy 28 października/7 listopada opanowali rawelin Montinego, a 12 listopada/22 listopada część bastionu Panigra. W okresie od maja do grudnia 1667 roku na skutek zażartych walk oblężeni stracili 7 000 żołnierzy oraz 2 000 kobiet i dzieci wspomagających obronę twierdzy. Turcy w tym okresie stracili aż 20 000 żołnierzy.
Na skutek nieudanych szturmów i dużych strat Turcy 16 stycznia/26 stycznia 1668 ponownie przystąpili do prac oblężniczych, zwracając tym razem większą uwagę na słabo umocnione nadmorskie bastiony świętego Andrzeja (odcinek zachodni) i Sabionera (odcinek wschodni). W walce stosowane były miny oraz bombardowanie zarówno atakowanych bastionów, jak i miasta.
Na początku marca flota turecka dokonała próby desantu, który uniemożliwiła flota wenecka. Gdy Turkom udało się dokonać wyłomu w bastionie świętego Andrzeja, ruszyli 26 sierpnia/5 września do szturmu, który został jednak odparty. Jesienią i zimą obrońcy wznieśli w obu zagrożonych bastionach wały wewnętrzne.
Wiosną 1669 roku na skutek ciągłego ostrzału artyleryjskiego powstały w obleganej twierdzy potężne wyłomy. By nie dopuścić do szturmu, obrońcy przeprowadzili 15 czerwca/25 czerwca dwie wycieczki. Wielka wycieczka w sile 5 500 żołnierzy wyprowadzona została od bastionu Sabionera, a mniejsza, w sile 300 żołnierzy, od bastionu świętego Andrzeja. Obrońcy zniszczyli kilka tureckich baterii i zasypali znaczną liczbę rowów.
Punktem zwrotnym oblężenia było wycofanie się 8 sierpnia/18 sierpnia 1669 roku posiłkowych wojsk francuskich z Kandii, czego przyczyną były spory Francuzów z weneckim dowódcą garnizonu. W twierdzy został dowódca sił weneckich Francesco Morosini, który miał do dyspozycji tylko 3 600 żołnierzy weneckich. Nie widząc szans na dalszą obronę Wenecjanie skapitulowali 25 sierpnia/4 września 1669 roku przed armią wielkiego wezyra Ahmeda Köprülü.
Jeden z punktów zawartej umowy kapitulacyjnej mówił, że wszyscy chrześcijanie w Kandii mogą opuścić miasto wraz z dobytkiem, który są w stanie udźwignąć. Umowa pokojowa pozostawiła w rękach Wenecji trzy twierdze na leżących w pobliżu wybrzeży Krety wyspach Grambusa, Souda i Spinalonga, które były odtąd naturalną przystanią dla statków weneckich podróżujących na wschód. Utratę Krety zrekompensowało Wenecji zwiększenie stanu posiadania w Dalmacji. Morosini podpisał traktat pokojowy w imieniu Wenecji, choć nie otrzymał upoważnienia do takich rozmów od weneckiego senatu.
Podobno papież Klemens IX rozchorował się w październiku zaraz po otrzymaniu wieści o upadku Kandii – zmarł w grudniu 1669 roku. 
W 1860 roku Richard Harris wydał utwór poświęcony oblężeniu Kandii pt. "The Siege of Candia. An Epic Poem".

</doc>
<doc id="1183569" url="https://pl.wikipedia.org/wiki?curid=1183569" title="Greatest Kiss">
Greatest Kiss

Greatest Kiss – album kompilacyjny amerykańskiej grupy rockowej KISS wydany w kwietniu 1997 roku.
Lista utworów.
Wersja amerykańska
Wersja europejska i australijska
Wersja japońska
Wersja meksykańska
Notowania.
Album – Billboard (Ameryka Północna)

</doc>
<doc id="1183571" url="https://pl.wikipedia.org/wiki?curid=1183571" title="Subsydiowanie krzyżowe">
Subsydiowanie krzyżowe

Subsydiowanie krzyżowe (ang. "cross-subsidization") – zwane też skrośnym, występuje wówczas, gdy przedsiębiorstwo osiąga duży zysk w jednym sektorze gospodarki i przeznacza go na inwestycje w innym sektorze w celu umocnienia swojej pozycji (wtedy wyższe ceny dla jednych odbiorców rekompensują niższe dla innych) lub też, jeśli zysk idzie na pokrycie strat w innej dziedzinie, wynikających na przykład z grabieżczych praktyk cenowych, których celem jest wyeliminowanie konkurencji. 
Opis.
Subsydiowanie krzyżowe oznacza utrzymywanie niskiej ceny na pewien produkt lub produkty w celu odstraszenia konkurencji i pokrywaniu wynikających stąd strat z zysków uzyskiwanych ze sprzedaży innych produktów. Praktyka ta jest oceniana negatywnie z dwóch powodów. Po pierwsze, prowadzi do zbytnio wysokich cen w stosunku do odbiorców, którzy nie posiadają prawa wyboru dostawcy. Po drugie, oznacza zakłócenie w powstawaniu i rozwoju rynków konkurencyjnych. Z tego powodu ten rodzaj subsydiowania skrośnego jest uważany za pogwałcenie przez przedsiębiorstwo zasad działania na rynku regulowanym. W związku z rozszerzaniem się zakresu rynków konkurencyjnych w sektorach, które jeszcze do niedawna miały charakter regulowanego monopolu oraz w związku z nasilającym się zróżnicowaniem działalności przedsiębiorstw regulowanych, które prowadzi do podejmowania przez te przedsiębiorstwa nowych rodzajów działalności na rynkach konkurencyjnych, rośnie niebezpieczeństwo poszerzania się zakresu stosowania tego rodzaju subsydiowania.
Subsydiowanie krzyżowe jest stosowane przede wszystkim przez duże przedsiębiorstwa. Jeżeli na przykład państwo stosuje restrykcyjną politykę pieniężną, ma ona niekorzystny wpływ na małe przedsiębiorstwa, które z reguły płacą wyższe stopy procentowe, mają ograniczony dostęp do kredytu i ograniczony zakres korzystania właśnie z subsydiowania krzyżowego działalności oraz samofinansowania.

</doc>
<doc id="1183572" url="https://pl.wikipedia.org/wiki?curid=1183572" title="Chera">
Chera

Chera, chera australijska ("Cheramoeca leucosterna") – gatunek małego ptaka z rodziny jaskółkowatych (Hirundinidae), jedyny przedstawiciel rodzaju "Cheramoeca". Zamieszkuje Australię. Nie wyróżnia się podgatunków.
Samice jak i samce mają białą głowę, podgardle oraz kark; czarny brzuch, skrzydła oraz ogon. Długość ciała 15 cm, masa ciała 12–16 g.
Ptak ten zamieszkuje tereny suche oraz piaszczyste. Żywi się owadami, na które poluje w locie.
Samica znosi 4–6 jaj, które są wysiadywane przez oboje rodziców przez 15 dni.
IUCN uznaje cherę za gatunek najmniejszej troski (LC, "Least Concern") nieprzerwanie od 1988 (stan w 2020). Liczebność populacji nie została oszacowana, ale ptak ten opisywany jest jako zazwyczaj pospolity. Trend liczebności populacji uznawany jest za rosnący.

</doc>
<doc id="1183573" url="https://pl.wikipedia.org/wiki?curid=1183573" title="(301964) 2000 EJ37">
(301964) 2000 EJ37

(301964) 2000 EJ37 – planetoida okrążająca Słońce po nietypowej orbicie. Została odkryta 8 marca 2000 roku w ramach programu LINEAR. Nazwa planetoidy jest oznaczeniem tymczasowym.
Orbita.
(301964) 2000 EJ37 okrąża Słońce w ciągu 10 lat i 58 dni w średniej odległości 4,69 j.a. po mocno eliptycznej orbicie o mimośrodzie wynoszącym 0,70. W swoim obiegu w peryhelium wynoszącym 1,39 j.a. przecina orbitę Marsa, a w aphelium (7,99 j.a.) znajduje się znacznie dalej od Słońca niż Jowisz. Według danych z dnia 20 maja 2012 roku 2000 EJ37 była jedną z 118 niesklasyfikowanych planetoid.

</doc>
<doc id="1183576" url="https://pl.wikipedia.org/wiki?curid=1183576" title="Tanatocenoza">
Tanatocenoza

Tanatocenoza – kopalny zespół organizmów obumarłych w jednym miejscu i czasie. Aby powstała tanatocenoza, organizmy ją budujące muszą zginąć gwałtownie, na skutek katastrofy (takiej jak klęska żywiołowa, epidemia). Z tego powodu jej skład przypomina skład biocenozy organizmów żywych, gdyż śmierci uległy wszystkie osobniki lub ich losowa reprezentacja (a nie tylko osobniki stare lub słabe).

</doc>
<doc id="1183577" url="https://pl.wikipedia.org/wiki?curid=1183577" title="Sword's Song">
Sword's Song

Sword's Song – drugi album fińskiego zespołu epicmetalowego Battlelore, wydany w lipcu 2003 roku przez wytwórnię Napalm Records. Jak w przypadku pozostałych albumów tego zespołu, teksty utworów oparte są na Śródziemiu J.R.R. Tolkiena.

</doc>
<doc id="1183580" url="https://pl.wikipedia.org/wiki?curid=1183580" title="Berretti">
Berretti

Campionato Nazionale Dante Berretti (lub prościej Campionato Berretti, Berretti) – juniorskie rozgrywki piłkarskie we Włoszech.
Rozgrywki Berretti prowadzone są niezależnie od siebie w dwóch grupach:
W Campionato Berretti grają zespoły młodzieżowe do lat 19 (w przypadku drużyn z Serie A i B) lub do lat 20 (pozostałe drużyny). Drużyny do lat 20 z Serie A i B biorą udział w odrębnych rozgrywkach - Primavera.
Patronem rozgrywek jest Dante Berretti, były wiceprezydent włoskiej federacji piłkarskiej (FIGC).

</doc>
<doc id="1183582" url="https://pl.wikipedia.org/wiki?curid=1183582" title="Donald Johnson">
Donald Johnson

Donald James Johnson (ur. 9 września 1968 w Bethlehem) – amerykański tenisista, reprezentant w Pucharze Davisa, zwycięzca Wimbledonu 2000 w grze mieszanej i Wimbledonu 2001 w grze podwójnej, lider rankingu ATP deblistów.
Kariera tenisowa.
Johnson w latach 1987–1991 występował w rozgrywkach akademickich w USA, broniąc barw University of North Carolina; miał już wówczas na koncie nagrodę amerykańskiej federacji tenisowej USTA za sportową postawę wśród juniorów (1986). Po ukończeniu studiów (z dyplomem ekonomisty) przystąpił w 1992 roku do rywalizacji wśród tenisistów zawodowych. Karierę zakończył w 2004 roku, po US Open.
W 1994 roku Johnson zagrał w kilku imprezach z Francisco Montaną, osiągając m.in. półfinał turnieju ATP World Tour w Barcelonie. W 1996 roku obaj Amerykanie podjęli stałą współpracę, która już w tymże roku zaowocowała 2 zwycięstwami turniejowymi ATP World Tour – w Meksyk i Amsterdamie, a także wielkoszlemowym ćwierćfinałem na kortach Rolanda Garrosa.
W 1997 roku Johnson i Montana triumfowali w turnieju ATP Super 9 w Monte Carlo, pokonując m.in. Jewgienija Kafielnikowa i Daniela Vacka oraz w finale Jacco Eltingha i Paula Haarhuisa. Dalsze 2 finały turniejowe oraz ćwierćfinał Wimbledonu dał Amerykanom pierwszy awans do deblowego ATP World Tour World Championships, który jednak zakończyli na etapie rozgrywek grupowych z 3 porażkami na koncie.
Sezon 1998 był dla obu Amerykanów jeszcze bardziej udany – wygrali 4 turnieje, zaliczyli jeszcze 1 finał, byli w ćwierćfinale French Open, a w turnieju ATP World Tour World Championships doszli do półfinału. Na sezonie 1998 Johnson i Montana zakończyli regularne wspólne występy.
Johnson w 1999 roku wygrał 2 turnieje, w Estoril mając za partnera Tomása Carbonella, w Gstaad – Cyrila Suka.
U progu sezonu 2000 Amerykanin kilka turniejów zagrał w parze z Sukiem, imprezę w Meksyku wygrał z Byronem Blackiem, a najlepsze rezultaty w roku odniósł wspólnie z Pietem Norvalem. Od wiosny do końca sezonu 2000 Norval i Johnson wygrali 4 turnieje i byli w 2 finałach. Wśród turniejowych trofeów najcenniejsze pochodziło z Bangalore, gdzie triumfowali w ATP World Tour World Championships. W finale okazali się lepsi od Leandera Paesa i Mahesha Bhupathiego, rewanżując się tym samym za porażkę w meczu grupowym tej samej imprezy.
Jeszcze większe sukcesy Johnson odnosił z kolejnym partnerem, którym został w 2001 roku Jared Palmer. W tymże roku Amerykanie wygrali 5 turniejów – dwa na kortach trawiastych, w tym Wimbledon. W Londynie już w ćwierćfinale musieli bronić 4 piłek meczowych w spotkaniu z Juanem Balcellsem i Sjengiem Schalkenem, by następnie w półfinale pokonać Maksa Mirnego i Uładzimira Wałczkou, a w finale Davida Rikla i Jiříego Nováka 6:4, 4:6, 6:3, 7:6(6). Johnson i Palmer okazali się pierwszą amerykańską parą od 1990 roku, która wygrała Wimbledon (triumfowali wówczas Jim Pugh i Rick Leach). Swoją dyspozycję utrzymali w kolejnych miesiącach sezonu, dochodząc do finału Tennis Masters Series w Montrealu (gdzie Rikl i Novak wzięli rewanż) oraz drugiego finału wielkoszlemowego – podczas US Open. W Nowym Jorku musieli uznać wyższość Wayne’a Blacka i Kevina Ullyetta.
Start w ATP World Doubles Challenge Cup podsumowującym sezon 2001, który ze względu na kłopoty organizatora odbył się z kilkumiesięcznym poślizgiem już w 2002 roku, Amerykanie zakończyli na półfinale.
Wyniki Johnsona z 2001 roku i 2 wygrane turnieje oraz półfinał Australian Open w styczniu 2002 roku dały Johnsonowi awans na pozycję lidera światowego rankingu deblistów 28 stycznia 2002. Łącznie na szczycie listy znajdował się przez 20 tygodni. W sezonie 2002 Johnson nadal startował w parze z Jaredem Palmerem, na koniec sezonu pozostając najstarszym graczem w czołowej dziesiątce klasyfikacji światowej. Johnson i Palmer w tymże roku byli w półfinale Wimbledonu, ćwierćfinale US Open oraz 2 finałach, w tym Tennis Masters Series w Miami. Zakwalifikowali się także do Tennis Masters Cup jak 4 para na świecie, ale nie mogli wystąpić w turnieju, gdyż Johnson poddał się operacji lewego stawu skokowego.
W 2003 roku Johnson i Palmer doszli do ćwierćfinału Australian Open, a w parze z Leanderem Paesem Johnson był w finale w ’s-Hertogenbosch. Były to ostatnie znaczące osiągnięcia Amerykanina.
Sukcesy Johnson odnosił również w grze mieszanej. W parze z Kimberly Po osiągnął w 1999 roku finał US Open, a rok później z tą samą partnerką triumfował na Wimbledonie. Doświadczona para amerykańska pokonała w wimbledońskim finale Lleytona Hewitta i Kim Clijsters 6:4, 7:6(3).
W reprezentacji w Pucharze Davisa zagrał raz, jesienią 2001 roku w barażu o grupę światową przeciwko Indiom. Johnson i Palmer przegrali wówczas z Leanderem Paesem i Maheshem Bhupathim, ale reprezentacja USA odniosła zwycięstwo dzięki singlistom Andy'emu Roddickowi i Jamesowi Blake.

</doc>
<doc id="1183583" url="https://pl.wikipedia.org/wiki?curid=1183583" title="Krystyna Cholakowa">
Krystyna Cholakowa



</doc>
<doc id="1183584" url="https://pl.wikipedia.org/wiki?curid=1183584" title="Welon teleskopowy">
Welon teleskopowy



</doc>
<doc id="1183585" url="https://pl.wikipedia.org/wiki?curid=1183585" title="Third Age of the Sun">
Third Age of the Sun

Third Age of the Sun – trzeci album fińskiego zespołu epicmetalowego Battlelore, wydany w sierpniu 2005 roku przez wytwórnię Napalm Records. Nagranie przeprowadzono w marcu i kwietniu 2005 roku w Sound Suite Studios. Jak w przypadku pozostałych albumów tego zespołu, teksty utworów oparte są na Śródziemiu J.R.R. Tolkiena.

</doc>
<doc id="1183587" url="https://pl.wikipedia.org/wiki?curid=1183587" title="Nigel Lawson">
Nigel Lawson

Nigel Lawson, baron Lawson of Blaby (ur. 11 marca 1932 w Londynie) – brytyjski polityk, w latach 1983–1989 kanclerz skarbu. Członek Partii Konserwatywnej, jeden z najbardziej wpływowych polityków z ekipy Margaret Thatcher.
Życiorys.
Kariera zawodowa.
Pochodzi z rodziny o żydowskich korzeniach. Wykształcenie odebrał w Westminster School oraz w Christ Church na Uniwersytecie Oksfordzkim. Po studiach oraz służbie wojskowej w Royal Navy (gdzie dowodził małym kutrem torpedowym), podjął karierę dziennikarską. Początkowo specjalizował się w tematyce ekonomicznej. W 1961 r. został szefem działu miejskiego "The Sunday Telegraph", a w latach 1966-1970 był redaktorem naczelnym tygodnika "The Spectator".
Kariera polityczna.
W 1974 r. został wybrany do Izby Gmin, gdzie spędził następne 18 lat. W parlamencie reprezentował okręg wyborczy Blaby. Kiedy Partia Konserwatywna znajdowała się w opozycji Lawson był koordynatorem polityki podatkowej. Po wyborczym zwycięstwie konserwatystów w 1979 r. został tzw. sekretarzem finansowym skarbu (jednym z wiceministrów u boku kanclerza skarbu). W 1981 r. stał się pełnoprawnym członkiem gabinetu jako minister energii.
W 1983 r. objął funkcję kanclerza skarbu, tradycyjnie uważaną za najważniejszą wśród brytyjskich resortów gospodarczych. W pierwszych latach urzędowania skupiał się na prywatyzacji państwowych molochów (np. British Airways) oraz upraszczaniu podatków dla firm. Zredukował rolę podatków bezpośrednich w budżecie, wzmocnił za to znaczenie podatku od towarów i usług. Obniżył też stawki podatkowe, tnąc jednak równocześnie ulgi. Począwszy od roku podatkowego 1986, obniżki podatków objęły także osoby fizyczne. Lawson postawił też na deregulację rynków finansowych i utrzymywanie możliwie sztywnego kursu brytyjskiej waluty na poziomie oscylującym wokół 1 funta za 3 marki niemieckie. Jego reformy przyczyniły się do spadku bezrobocia i przyśpieszenia brytyjskiej gospodarki (tzw. boom Lawsona).
Począwszy od 1988 r. coraz głośniej było o jego ciągłych różnicach zdań, przede wszystkim w kwestiach polityki walutowej, z Alanem Waltersem, głównym doradcą ekonomicznym pani premier. Ostatecznie Lawson uznał, że w tych warunkach dalsze wypełnianie jego misji jest niemożliwe i 26 października 1989 r. odszedł ze stanowiska. Oficjalnie po to, aby „móc spędzać więcej czasu z rodziną”. Zastąpił go John Major.
W 1992 r. został parem dożywotnim jako baron Lawson of Blaby. Zajmował także wiele stanowisk w biznesie (niektóre piastuje do dziś). Od 2004 r. jest aktywnym uczestnikiem publicznej debaty na temat efektu cieplarnianego. Jego zdaniem teoria o występowaniu takiego efektu jest od strony naukowej dyskusyjna. Poza tym uważa, że nawet jeśli zmiany w klimacie występują, to ludzkość powinna starać się do nich zaadaptować, a nie za wszelką cenę im zapobiegać. Z tego powodu krytykuje m.in. protokół z Kioto.
Życie prywatne.
Był dwukrotnie żonaty (z Vanessą Salmon i Thérèse Maclear), dochował się łącznie szóstki dzieci. Najszerzej znana spośród nich jest Nigella Lawson, obecnie należąca do najpopularniejszych w Wielkiej Brytanii prezenterek telewizyjnych programów kulinarnych i autorek książek kucharskich. Z kolei jego syn Dominic jest komentatorem politycznym pisującym dla wielu gazet, obecnie najczęściej gości na łamach "The Independent".

</doc>
<doc id="1183590" url="https://pl.wikipedia.org/wiki?curid=1183590" title="F.I.G.C.">
F.I.G.C.



</doc>
<doc id="1183593" url="https://pl.wikipedia.org/wiki?curid=1183593" title="Merocenoza">
Merocenoza

Merocenoza – część biocenozy, zespół organizmów zasiedlających wycinek środowiska. Przykładem merocenozy jest peryfiton, czyli zespół organizmów zasiedlających powierzchnię zanurzonych makrofitów.
W paleontologii jest to kopalny zespół skamieniałych szczątków organów okresowo zrzucanych przez organizmy, np. liści, poroży, zębów mlecznych lub wylinek.

</doc>
<doc id="1183596" url="https://pl.wikipedia.org/wiki?curid=1183596" title="Jerzy Piotr Majchrzak">
Jerzy Piotr Majchrzak

Jerzy Piotr Majchrzak (ur. 30 września 1940 w Senftenbergu, zm. 2 marca 2011 w Świebodzinie) – polski historyk i historyk literatury, doktor habilitowany.
Absolwent zielonogórskiego Liceum Pedagogicznego oraz Uniwersytetu im. Adama Mickiewicza w Poznaniu. Doktorat obronił na Uniwersytecie Brandenburskim, a habilitację na Uniwersytecie Drezdeńskim. Ukończył germanistykę, historię i etnografię. Był wykładowcą i pracownikiem naukowo-badawczym państwowej służby archiwalnej, a także dyrektorem Archiwum Państwowego w Zielonej Górze z siedzibą w Starym Kisielinie. Przed śmiercią pracował jako profesor Instytutu Turystyki i Rekreacji w Państwowej Wyższej Szkoły Zawodowej w Sulechowie.

</doc>
<doc id="1183597" url="https://pl.wikipedia.org/wiki?curid=1183597" title="Jama gastro-waskularna">
Jama gastro-waskularna



</doc>
<doc id="1183598" url="https://pl.wikipedia.org/wiki?curid=1183598" title="Droga krajowa B410 (Niemcy)">
Droga krajowa B410 (Niemcy)

Droga krajowa 410 (Bundesstraße 410, B 410) – niemiecka droga krajowa przebiegająca na osi wschód - zachód, od granicy z Luksemburgiem koło Dasburgu przez Gerolstein do skrzyżowania z drogą B258 koło Hirten w Nadrenii-Palatynacie.

</doc>
<doc id="1183599" url="https://pl.wikipedia.org/wiki?curid=1183599" title="Evernight">
Evernight

Evernight – czwarty album fińskiego zespołu epicmetalowego Battlelore, wydany w lutym 2007 roku przez wytwórnię Napalm Records. Nagranie przeprowadzono we wrześniu i listopadzie 2006 roku w Music Bros Studios, mastering wykonał Mika Jussila w Finnvox Studios. Jak w przypadku pozostałych albumów tego zespołu, teksty utworów oparte są na Śródziemiu J.R.R. Tolkiena.

</doc>
<doc id="1183605" url="https://pl.wikipedia.org/wiki?curid=1183605" title="Puchar Serie C w piłce nożnej">
Puchar Serie C w piłce nożnej

Puchar Włoch Serie C (włoska nazwa "Coppa Italia Serie C") – to turniej piłkarski dla włoskich zespołów klubowych występujących w Serie C1 i Serie C2 (trzeci i czwarty poziom rozgrywek). Rozgrywany jest systemem pucharowym (przegrywający odpada).
Jedynym klubem, który zdobył trofeum więcej niż 1 raz jest Monza (4 triumfy).

</doc>
<doc id="1183609" url="https://pl.wikipedia.org/wiki?curid=1183609" title="Red Bull (ujednoznacznienie)">
Red Bull (ujednoznacznienie)



</doc>
<doc id="1183610" url="https://pl.wikipedia.org/wiki?curid=1183610" title="(241944) 2002 CU147">
(241944) 2002 CU147

(241944) 2002 CU147 to planetoida okrążająca Słońce po nietypowej orbicie.
Odkrycie.
Została odkryta 10 lutego 2002 roku. Nazwa planetoidy jest oznaczeniem tymczasowym.
Orbita.
(241944) 2002 CU147 okrąża Słońce w ciągu 11 lat i ok. 352 dni w średniej odległości 5,23 j.a. po orbicie o inklinacji wynoszącej ok. 33°. W swoim obiegu w peryhelium wynoszącym 3,59 j.a. krąży wewnątrz pasa głównego planetoid, a w aphelium (6,87 j.a.) znajduje się znacznie dalej od Słońca niż Jowisz. Planetoida ta pozostaje w rezonansie orbitalnym 1:1 z Jowiszem. Według danych z dnia 12 sierpnia 2011 roku (241944) 2002 CU147 jest jedną z 125 niesklasyfikowanych asteroid.

</doc>
<doc id="1183620" url="https://pl.wikipedia.org/wiki?curid=1183620" title="Aleksander Dominik Kazanowski">
Aleksander Dominik Kazanowski

Dominik Aleksander (Aleksander Dominik) Kazanowski herbu Grzymała (ur. 1605, zm. 1648) – wojewoda bracławski w latach 1646–1648, pisarz polny koronny w latach 1637–1648, starosta bohusławski w 1632 roku.
Właściciel miejscowości Bołszowce.
W roku 1640 poślubił Annę Potocką. Mieli córkę Mariannę (1643–1687), która w roku 1658 poślubiła Stanisława Jana Jabłonowskiego, kasztelana krakowskiego i hetmana wielkiego koronnego. Ich córka Anna, która wyszła za Rafała Leszczyńskiego, była matką króla Stanisława Leszczyńskiego.
Dominik Aleksander Kazanowski został pradziadkiem króla Polski Stanisława Leszczyńskiego.
Mężem jego żony został po 1648 r.: Michał Stanisławski h. Pilawa (zm. 1668) chorąży halicki, kasztelan sądecki, wojewoda kijowski i Bogusław Jerzy Słuszka h. Ostoja (ok. 1620–1658) podskarbi nadworny litewski.
Pasierbami jego byli Dominik Michał Słuszka h. Ostoja (ok. 1655–1713) wojewoda połocki i Józef Bogusław Słuszka h. Ostoja (1652–1701) kasztelan wileński, hetman polny lit.
Poseł na sejm nadzwyczajny 1629 roku z ziemi halickiej. Poseł na sejm 1638 roku, sejm 1640 roku, sejm 1642 roku.

</doc>
<doc id="1183625" url="https://pl.wikipedia.org/wiki?curid=1183625" title="Lewi Izaak z Berdyczowa">
Lewi Izaak z Berdyczowa

Lewi Izaak z Berdyczowa (ur. 1740 w Hoszakowie, zm. 1810 w Berdyczowie) – cadyk działający na obszarze I Rzeczypospolitej i Rosji, przywódca chasydyzmu. Urodził się w rodzinie z tradycjami rabinackimi. Był uczniem magida Dow-Bera z Międzyrzeca. Lewi Izaak został rabinem w Ryczywole. W 1772 (lub 1770) roku Lewi Izaak osiadł w Żelechowie, czyniąc z tego miasta ważny ośrodek chasydyzmu. Z powodu konfliktu z misnagdami zmuszony został opuścić miasto. W 1780 roku zostaje rabinem w Pińsku. Ostatnie 25 lat życia spędził w Berdyczowie, gdzie osiągnął największą sławę.
Lewi Izaak był autorem m.in. "Keduszat Lewi" ("Świętość Lewiego").

</doc>
<doc id="1183626" url="https://pl.wikipedia.org/wiki?curid=1183626" title="Salvation By Fire">
Salvation By Fire

Salvation by Fire - pierwszy album fińskiego zespołu epic/powermetalowego Burning Point, wydany w listopadzie 2001 roku przez wytwórnię Limb Music Publishing. Nagranie zostało przeprowadzone w Neo Studio, w Oulu, w Finlandii.
Lista utworów.
Wszystkie utwory skomponowane przez Burning Point, poza utworem "The Burning Point" (Jukka Kyrö).

</doc>
<doc id="1183627" url="https://pl.wikipedia.org/wiki?curid=1183627" title="Giancarlo Judica Cordiglia">
Giancarlo Judica Cordiglia

Giancarlo Judica Cordiglia (ur. 30 września 1971 w San Maurizio Canavese) – włoski aktor filmowy i telewizyjny, komik, reżyser i scenarzysta.

</doc>
<doc id="1183628" url="https://pl.wikipedia.org/wiki?curid=1183628" title="Jonathan Crombie">
Jonathan Crombie

Jonathan David Crombie (ur. 12 października 1966 w Toronto, zm. 15 kwietnia 2015 w Nowym Jorku) – kanadyjski aktor telewizyjny, teatralny i filmowy. Wystąpił w roli Gilberta Blythe’a w filmie telewizyjnym CBC/Radio-Canada "Ania z Zielonego Wzgórza" ("Anne of Green Gables", 1985) i dwóch sequelach.
Wczesne lata.
Urodził się w Toronto w Ontario jako syn Shirley Anne (Bowden) i Davida Edwarda Crombie’a, byłego burmistrza Toronto (1972-78) i ministra (1978–88). Był najmłodszym z trójki rodzeństwa, miał dwie starsze siostry - Robin i Carrie. Nigdy nie wykazywał szczególnej skłonności do aktorstwa, dopóki w Lawrence Park Collegiate Institute nie odkryła go agentka castingu Diane Polley, matka Sarah Polley, podczas występu w przedstawieniu "Czarnoksiężnik z Krainy Oz". 
Kariera.
Był statystą w końcowej scenie audytorium w dramacie sensacyjnym Marka L. Lestera "Klasa 1984" ("Class of 1984", 1982) z udziałem Perry’ego Kinga, Roddy’ego McDowalla i Michaela J. Foxa. W wieku 17 lat dostał rolę Gilberta Blythe’a w ekranizacji powieści Lucy Maud Montgomery "Ani z Zielonego Wzgórza" w reżyserii Kevina Sullivana i jej dwóch kontynuacjach - ' (1987) i ' (2000), co natychmiast przyniosło mu międzynarodowe uznanie. Jego głównym rywalem do tej roli był Jason Priestley. To był dopiero początek kariery, która obejmowała produkcje telewizyjne, filmowe, teatralne i broadwayowskie.
W 1995 ukończył Victoria College przy Uniwersytecie w Toronto. 
Wielokrotnie występował na Stratford Festival Theatre. Cztery sezony spędził na festiwalu szekspirowskim w Stratford w Ontario, występując w spektaklach: "Komedia omyłek", "Hamlet", "Jak wam się podoba", "Poskromienie złośnicy" i "Romeo i Julia" jako Romeo. W 1997 został nominowany do Dora Mavor Moore Award za rolę w sztuce Toma Stopparda "Arcadia", wystawianej przez Canadian Stage Company. 
Śmierć.
Zmarł 15 kwietnia 2015 w wieku 48 lat w Nowym Jorku w wyniku krwotoku śródmózgowego.

</doc>
<doc id="1183633" url="https://pl.wikipedia.org/wiki?curid=1183633" title="Wrębiarka">
Wrębiarka

Wrębiarka – maszyna górnicza, wykonująca wręby w złożu ("np. węgla"), składa się z głowicy z wrębnikiem, silnika (elektrycznego lub pneumatycznego) i ciągnika. Pierwszą maszynę opatentował Michael Menzies z Anglii w 1761 r. według jego projektu wrębiarka miała to być maszyna z kilofami umocowanymi na ramie, poruszała się za pomocą systemu dźwigni i żerdzi. Jednak taki rodzaj maszyny okazał się utopijny. Lepsze perspektywy oferowała maszyna z 1852 r. z dwoma wielkimi, obracającymi się dyskami, na których tkwiły ostrza. Miała być poruszana siłą ludzkich mięśni. W 1864 r. Anglik Baird wynalazł wrębiarkę łańcuchową żłobiącą. W latach 80 XIX w. ten typ maszyny okazał się projektem tak udanym, iż fabrykanci amerykańscy podjęli się produkcji na masową skalę. Od roku 1940 wrębiarka powoli zostaje wypierana przez kombajn górniczy.
Podział.
Rodzaje:

</doc>
<doc id="1183634" url="https://pl.wikipedia.org/wiki?curid=1183634" title="Prawo Walrasa">
Prawo Walrasa

Prawo Walrasa – reguła dotycząca równowagi ogólnej, według której na doskonale konkurencyjnym rynku podaż i popyt na konkretnych mniejszych rynkach sumują się w jedną całość. Innymi słowy, wartość zagregowanej nadwyżki popytu zawsze wynosi 0. Prawo Walrasa implikuje, że jeżeli formula_1 rynków znajduje się w równowadze, to i "n"-ty rynek musi być zrównoważony.
gdzie:
Na przykład jeżeli mamy do czynienia z dwoma rynkami, załóżmy, że jeden to rynek pieniądza, a drugi to rynek dóbr, to jeśli na rynku dóbr zaznacza się nadwyżka popytu, czyli popyt przewyższa podaż, to na rynku pieniądza sytuacja musi wyglądać odwrotnie – podaż przewyższa popyt. Istnieją pieniądze do wydania na dobra, ale niedostatecznie dużo dóbr zostało zaoferowanych, aby zaspokoić popyt na nie.
Prawo Walrasa jest aktualne w dzisiejszych czasach przede wszystkim przy analizie łącznych modeli makroekonomicznych, kładzie także solidny fundament pod wyprowadzanie kluczowych twierdzeń mikroekonomicznych, jak na przykład dowód egzystencji czy stabilność ogólnej równowagi. Na przykład jeśli zajmujemy się planowanymi transakcjami na czterech rynkach w gospodarce zamkniętej, to dzięki prawu Walrasa wystarczy, gdy poddamy analizie tylko trzy z nich.
Równowaga walrasowska oznacza gospodarkę w „stanie spoczynku”, to jest bezczasowo wyraża się w wielkości i strukturze produkcji, czynników produkcji i poziomie cen, w którym popyt na produkcję i czynniki produkcji jest równy ich podaży. Nawiązuje do optimum Pareta, ponieważ nie występują tutaj podmioty zainteresowane zmianą tego stanu. Istnieje również całkowite podporządkowanie
mechanizmowi rynkowemu z wykluczeniem ingerencji zewnętrznej.
Nazwa prawa pochodzi od nazwiska francuskiego ekonomisty Léona Walrasa, który jako pierwszy je sformułował i udowodnił.

</doc>
<doc id="1183635" url="https://pl.wikipedia.org/wiki?curid=1183635" title="Bartłomiej Kazanowski (zm. ok. 1556)">
Bartłomiej Kazanowski (zm. ok. 1556)

Bartłomiej Kazanowski herbu Grzymała (ur. ok. 1482 w Radomiu, zm. ok. 1556 Zawichoście) – dworzanin Króla Zygmunta I, podsędek ziemski łukowski 1520, sędzia ziemski łukowski 1538. 1522 r. dziedzic dóbr Kozirynek (obecnie Radzyń Podlaski), poseł.
Życiorys.
Poślubił 30.11.1521 w Piotrkowie Katarzynę Markuszowską.
Zobacz też.
Rodzina Kazanowskich.

</doc>
<doc id="1183641" url="https://pl.wikipedia.org/wiki?curid=1183641" title="Orłodziobek ciemnosterny">
Orłodziobek ciemnosterny

Orłodziobek ciemnosterny ("Eutoxeres aquila") – gatunek małego ptaka z rodziny kolibrowatych (Trochilidae), występujący w Ameryce Centralnej i północno-zachodniej części Ameryki Południowej.
Wyróżnia się trzy podgatunki "E. aquila":
Szarozielony ptak z czerwonawobrązowym brzuchem i biało nakrapianym ogonem. Cechą charakterystyczną jest długi, zakrzywiony dziób przystosowany do pobierania nektaru z kwiatów.
Brzegi lasów i zarośla.
Nektar.
Ptaki te zapylają rośliny z rodzaju "Heliconia".
Międzynarodowa Unia Ochrony Przyrody (IUCN) uznaje orłodziobka ciemnosternego za gatunek najmniejszej troski (LC – "least concern") nieprzerwanie od 1988 roku. Trend liczebności populacji nie jest znany.

</doc>
<doc id="1183642" url="https://pl.wikipedia.org/wiki?curid=1183642" title="Von (zespół muzyczny)">
Von (zespół muzyczny)

Von - pierwszy amerykański zespół blackmetalowy, założony w San Francisco w 1989 roku. Grupa została reaktywowana w 2010 roku.
Interpretacje utworów grupy Von wykonywały m.in. takie grupy jak: Watain, Burzum, Dark Funeral czy Taake.
Życiorys.
Von założony został w roku 1988 przez Goata, który wtedy używał jeszcze pseudonimu Von, Snake'a oraz basistę Jasona Venture. Po stracie gitarzysty basowego, Goat i Snake zagrali jeden koncert w duecie. W początkach roku 1991, skład zasilił Kill i niedługo po tym nagrali pierwsze demo zatytułowane "Satanic Blood". Pomiędzy 1991 a 1992 Von zagrał na kilku imprezach i przy okazji nagrał kolejne demo pt. "Blood Angel", które nigdy zostało wydane. Niedługo po nagraniu pierwszego dema, czyli jeszcze w roku 92' zespół został rozwiązany.
W roku 2003, Nuclar War Now! Productions wydało album "Satanic Blood Angel". Materiał ten jest kompilacją nagrań z dwóch nagrań demo Von. Dodano również kilka nagrań z ich koncertów. Prócz tego nagrania "Satanic Blood" jest jedynym oficjalnym nagraniem amerykańskiej grupy.
W związku z reaktywacją więcej informacji jest dostępne na temat członków Von. Kill, poprawnie Joe Allen znany również z gry w Abcess oraz Eatmyfuk.
Goat stworzył nowy projekt o nazwie Von Goat. Jason Ventura (pierwszy basista Von) założył projekt o nazwie Von Venien.

</doc>
<doc id="1183646" url="https://pl.wikipedia.org/wiki?curid=1183646" title="Pierre Girard">
Pierre Girard

Pierre Girard (zm. 9 września 1415 w Awinionie) – francuski kardynał okresu wielkiej schizmy, reprezentujący „awiniońską” i „pizańską” obediencję.
Życiorys.
Niewiele wiadomo o jego młodości. Pierwsze beneficja kościelne otrzymał w latach 70. XIV wieku. W latach 1382-1385 był biskupem Lodève, a następnie (1385-90) biskupem Le Puy. Podobnie jak większość francuskich duchownych w początkowym okresie Wielkiej Schizmy Zachodniej popierał „awiniońskiego” antypapieża Klemensa VII, który w 1390 mianował go kardynałem prezbiterem San Pietro in Vincoli. Administrator diecezji Nîmes 1391-1393. Uczestniczył w konklawe 1394, które wybrało Benedykta XIII. Wielki penitencjariusz od 1394. Biskup Tusculum od 1405. W 1408 porzucił obediencję „awiniońską” i przyłączył się do obediencji Soboru Pizańskiego. Pizański Jan XXIII mianował go swoim legatem w Awinionie (1411), gdzie zmarł w trakcie obrad Soboru w Konstancji w 1415.

</doc>
<doc id="1183655" url="https://pl.wikipedia.org/wiki?curid=1183655" title="Grand Prix Sezon 1906">
Grand Prix Sezon 1906

Pierwszy w historii motoryzacji sezon, w którym użyto nazwę Grand Prix. Jedyny wyścig pod tą nazwą został rozegrany we Francji. Rozegrano także 13 innych wyścigów, w tym jeden wyścig eliminacyjny i 5 wyścigów sprinterskich.

</doc>
<doc id="1183656" url="https://pl.wikipedia.org/wiki?curid=1183656" title="Abraham Bzowski">
Abraham Bzowski

Abraham Bzowski, właśc. "Stanisław Bzowski z Proszowic" herbu Ostoja (ur. w 1567 w Proszowicach, zm. 31 stycznia 1637 w Rzymie) – dominikanin, przedstawiciel nurtu kontrreformacji, historyk Kościoła, hagiograf i kaznodzieja.
Życiorys.
Urodził się w Proszowicach koło Krakowa, w młodości stracił obydwoje rodziców (Tomasza i Magdalenę Wężykównę), korzystał z pomocy krewnych (nauki pobierał w Proszowicach i Sycominie). Od 1581 studiował na Akademii Krakowskiej. Wstąpił do zakonu Dominikanów, gdzie wyróżniał się jako zdolny kaznodzieja. Następnie odbył podróż do Włoch w celach naukowych, wysłany na studia do Mediolanu i Bolonii. Wrócił do kraju i ponownie udzielał się jako kaznodzieja w Poznaniu. Przeniesiony do Krakowa wykładał w konwencie teologię i zarządzał szkoła zakonną. Dwukrotnie (1601 i 1606) udawał się do Rzymu w sprawach zakonu. W 1603 trafił do Warszawy, 3 lata później wysłany do Wrocławia, gdzie mianowano go przeorem, komisarzem generalnym Śląska oraz wikariuszem generalnym zakonu w Polsce do 1609. We Wrocławiu, wspierając kontrreformację, popadł w konflikt z ewangelikami i został odwołany (1610) do Watykanu, gdzie spędził resztę życia. Był stronnikiem Akademii Krakowskiej w sporze z jezuitami i służył jej pomocą na terenie Rzymu
Podjął się kontynuacji dzieła kardynała Baroniusza – spisania roczników papieskich. Zaczynając od 1198, doprowadził historię papiestwa do 1534. Praca ta liczy 7 tomów (od 13. do 19.) i pozostaje do dziś materiałem źródłowym dla historyków.

</doc>
<doc id="1183658" url="https://pl.wikipedia.org/wiki?curid=1183658" title="Mikołaj Kazanowski">
Mikołaj Kazanowski

Mikołaj Kazanowski herbu Grzymała (1530 Łuków - 1569) – starosta wieluński. 
Syn Bartłomieja Kazanowskiego i Katarzyny Markuszowskiej, ojciec Marcina Kazanowskiego.

</doc>
<doc id="1183659" url="https://pl.wikipedia.org/wiki?curid=1183659" title="Rejencja opolska">
Rejencja opolska

Rejencja opolska () – niemiecka jednostka administracyjna funkcjonująca w latach 1815−1945 na terenie części Górnego Śląska oraz dawnej części Dolnego Śląska (Nysa, Grodków, Kluczbork). Rejencję opolską zwyczajowo nazywano Górnym Śląskiem ("Oberschlesien"), mimo że nie obejmowała całości ziem górnośląskich (w różnych okresach historii były częścią Austrii, Polski i Czechosłowacji).
Okres 1815-1922.
Rejencja opolska powstała w 1815 roku w wyniku nowego podziału administracyjnego Królestwa Prus. Obejmowała wschodni teren prowincji Śląsk, początkowo złożyły się na nią następujące powiaty ("Kreise"):
W 1818 roku z części terenów powiatów pszczyńskiego, toszecko-gliwickiego i raciborskiego utworzono powiat rybnicki ("Kreis Rybnik") oraz powiększono powiat bytomski kosztem powiatów pszczyńskiego i toszecko-gliwickiego. W 1820 roku do rejencji opolskiej przyłączono dotąd dolnośląski powiat kluczborski ("Kreis Kreuzburg").
W miarę rozwoju przemysłu i miast śląskich zmieniał się wewnętrzny podział administracyjny rejencji. W 1873 roku najbardziej ludny i uprzemysłowiony powiat bytomski podzielono na cztery nowe powiaty ("Kreise"):
Od końca XIX wieku następowało wydzielanie największych miast z powiatów, stąd Bytom (1890), Gliwice (1897), Królewska Huta (1898), Opole (1899), Katowice (1899), Racibórz (1903), Nysa (1911) i Zabrze (1927) zostały samodzielnymi powiatami miejskimi ("Stadtkreise").
Okres tzw. Republiki Weimarskiej i Rzeszy Wielkoniemieckiej.
Po podziale Górnego Śląska w 1922 roku między Polskę a Niemcy od rejencji opolskiej odpadła prawie cała wschodnia część przemysłowa. Do Polski przeszły następujące powiaty:
Do RP odszedł też prawie cały powiat tarnogórski, większość lublinieckiego, a także niewielkie części toszecko-gliwickiego, zabrskiego, raciborskiego i bytomskiego bez ich stolic.
Na mocy traktatu wersalskiego zamieszkana w większości przez ludność czeską i morawską (tzw. Morawców) część powiatu raciborskiego tzw. Kraik Hulczyński przeszła pod jurysdykcję Czechosłowacji.
W wyniku podziału z 1922 roku na terenie rejencji opolskiej powstał nowy powiat dobrodzieński (z części powiatu lublinieckiego); z części powiatów tarnogórskiego i bytomskiego utworzono w 1927 roku powiat bytomsko-tarnogórski.
W 1919 r. rejencję podniesiono do rangi prowincji o nazwie Górny Śląsk, którą zniesiono w 1938 roku. Ponownie powołano w Rzeszy Wielkoniemieckiej w 1941 r., z włączonym nowym terenem i ustanowieniem Katowic miastem prowincjonalnym i miastem rejencyjnym prowincji Górny Śląsk, skąd pełniono władzę. Rejencja opolska weszła w skład powiększonej prowincji jako jedna z jej części.
Skład etniczny.
Spisy ludności w Niemczech, zwłaszcza na terenach o ludności mieszanej narodowościowo podporządkowane były celom politycznym i zmierzały do pomniejszenia roli mniejszości narodowych.
Według pruskiego spisu narodowego z 1828 roku za całkowicie lub prawie całkowicie niemieckie powiaty rejencji uznać można nyski, grodkowski i Nysę (0% ludności polskojęzycznej) oraz głubczycki z niemodlińskim (odpowiednio: 8.6% i 10% mówiących po polsku). Powiat prudnicki miał prawie wyrównane proporcje ludności polsko- i niemieckojęzycznej, .
W powiecie raciborskim jedną trzecią ludności aż do 1914 roku stanowili Czesi.
Według niemieckich spisów z 1900 w rejencji opolskiej było 60% ludności mówiącej po polsku, w 1910 – 57%. W 1925 spis w prowincji górnośląskiej (obejmującej obszar prowincji opolskiej) wykazał 151 tys. osób mówiących w domu po polsku, a 383 tys. po polsku i niemiecku (nie pytano o narodowość) - dla tych ostatnich przywiązanie do Śląska było ważniejsze od narodowości. Spisy przeprowadzane w warunkach presji politycznej, ekonomicznej i administracyjnej, niekiedy przy jawnym i zamaskowanym terrorze, zmierzały m.in. do germanizacji ludności, a nawet miejscowych nazw, poprzez uchwalenie ustawy zmieniającej aż 1330 tutejszych nazw miejscowości i 600 nazw geograficznych na "bardziej niemieckie".
II wojna światowa.
Jesienią 1938 w związku z rozbiorem Czechosłowacji Kraik Hulczyński został przyłączany do powiatu raciborskiego w rejencji opolskiej.
Skutkiem agresji niemieckiej we wrześniu 1939 roku i włączenia polskiej części Górnego Śląska wraz z częścią Małopolski do prowincji Śląsk (od 1941 roku do prowincji Górny Śląsk) rejencja opolska po raz trzeci zmieniła granicę. Do nowo powołanej rejencji katowickiej odeszły miasta Bytom, Zabrze i Gliwice, powiaty bytomsko-tarnogórski i toszecko-gliwicki. Do rejencji opolskiej przyłączono powiat lubliniecki ze zlikwidowanego przez NSDAP dawnego woj. śląskiego, do którego na powrót przyłączono powiat dobrodzieński, oraz małopolskie powiaty zawierciański i blachowniański (utworzony z zachodniej części powiatu częstochowskiego, zlikwidowanego województwa kieleckiego). W tym kształcie rejencja opolska przetrwała do 1945 roku. W trakcie II wojny światowej rejencja była miejscem licznych mordów dokonanych na więźniach obozów koncentracyjnych (głównie podobozów KL Auschwitz), więźniach Polenlagrów (obozów dla Polaków) (zorganizowanych m.in. w Raciborzu, Kietrzu i Otmuchowie) oraz na jeńcach uwięzionych w systemie obozów jenieckich Lamsdorf.
Dalsze losy.
Po II wojnie światowej tereny tej jednostki administracyjnej wcielono prawie w całości do odtworzonego w nowych granicach województwa śląskiego z siedzibą w Katowicach, przesiedlono licznych Zabużan. Kraik Hulczyński na powrót został przyłączony do Czechosłowacji. Od 1950 roku województwo opolskie odpowiada mniej więcej rejencji w granicy z 1945 roku, z wyjątkiem powiatów lublinieckiego, blachowniańskiego i zawierciańskiego, które pozostały w województwie katowickim (obecnie śląskim), jak i włączonych do województwa opolskiego terenów dawnego Dolnego Śląska (powiaty namysłowski i brzeski).

</doc>
<doc id="1183671" url="https://pl.wikipedia.org/wiki?curid=1183671" title="Michał Kwiatkowski (kolarz)">
Michał Kwiatkowski (kolarz)

Michał Kwiatkowski (ur. 2 czerwca 1990 w Chełmży) – polski kolarz szosowy, zawodnik profesjonalnej, brytyjskiej drużyny Team Ineos. Mistrz świata w wyścigu ze startu wspólnego z 2014 roku oraz drużynowy mistrz świata w jeździe na czas w barwach Etixx-Quick Step z roku 2013. Mistrz Europy i świata w kategorii juniorów. Medalista mistrzostw Polski seniorów na szosie i na torze. Olimpijczyk z Londynu (2012), Rio de Janeiro (2016) i Tokio (2020). Zwycięzca Tour de Pologne i Tirreno-Adriático z roku 2018.
Kariera sportowa.
Kariera juniorska i młodzieżowa.
Wczesne lata.
Urodził się w Chełmży, lecz pochodzi z miejscowości Działyń na Ziemi Dobrzyńskiej. Kolarstwo zaczął uprawiać w 2001 roku w klubie Warta Działyń, który jest filią klubu TKK Pacific Toruń, którego jest wychowankiem.
2007.
Pierwsze sukcesy odniósł w 2007 roku. Został wówczas mistrzem Europy juniorów w szosowym wyścigu ze startu wspólnego oraz wicemistrzem Europy juniorów w jeździe indywidualnej na czas. Wygrał także Międzynarodowy Wyścig Kolarski o Puchar Prezydenta Miasta Grudziądza oraz Wyścig Pokoju Juniorów. Ponadto zdobył mistrzostwo Polski juniorów w wyścigu szosowym ze startu wspólnego, wicemistrzostwo Polski juniorów w wyścigu górskim oraz brązowy medal mistrzostw Polski juniorów w jeździe indywidualnej na czas. Triumfował także w klasyfikacji końcowej kolarskiej ProLigi w kategorii juniorów. Sukcesy te przyniosły mu także pierwsze miejsce w rankingu juniorów Międzynarodowej Unii Kolarskiej (UCI). Ponadto został mistrzem Polski juniorów w torowym wyścigu punktowym, wyścigu na 3000 m na dochodzenie i drużynowym wyścigu na 4000 m na dochodzenie.
2008.
W 2008 zdobył juniorskie mistrzostwo Polski, mistrzostwo Europy i mistrzostwo świata w jeździe indywidualnej na czas, ponownie zwyciężył w Wyścigu Pokoju Juniorów, a także zdobył brązowy medal mistrzostw Europy juniorów w torowym wyścigu punktowym i brązowy medal mistrzostw Polski juniorów w szosowym wyścigu ze startu wspólnego, a w drużynowym wyścigu torowym na dochodzenie także mistrzostwo Polski juniorów. Drugie mistrzostwo Polski juniorów na torze zdobył w wyścigu punktowym.
2009.
W 2009 został mistrzem Polski w wyścigu szosowym ze startu wspólnego w kategorii U23. Startował także w mistrzostwach świata w kategorii U23, zajmując 43. miejsce w jeździe indywidualnej na czas i nie kończąc wyścigu szosowego ze startu wspólnego.
2010.
W 2010 w tej samej kategorii wiekowej zajął na mistrzostwach świata 38. miejsce w jeździe indywidualnej na czas oraz 77. miejsce w wyścigu szosowym ze startu wspólnego, a w mistrzostwach Polski zajął drugie miejsce w jeździe indywidualnej na czas (również w kategorii U23).
Sukcesy torowe wśród seniorów.
W 2008 zdobył mistrzostwo Polski seniorów w wyścigu punktowym i wicemistrzostwo Polski seniorów w torowym wyścigu drużynowym na dochodzenie (z Pacific Toruń).
Szosowa kariera seniorska.
Od 2010 startuje w peletonie zawodowym. Jego pierwszą drużyną była hiszpańska Caja Rural . W 2011 występował w zespole Team RadioShack, od 2012 w Omega Pharma-Quick Step.
W 2011 debiutował w mistrzostwach świata w kategorii seniorów, zajmując 48. miejsce w jeździe indywidualnej na czas i 31. miejsce w wyścigu szosowym ze startu wspólnego.
W 2012 został wicemistrzem Polski w jeździe indywidualnej na czas. Sukces odniósł także w Tour de Pologne, zajmując drugie miejsce w klasyfikacji generalnej, tracąc do zwycięzcy pięć sekund (przez dwa etapy tego wyścigu był jego liderem). W tym samym roku wystartował też w Giro d'Italia, zajmując w klasyfikacji końcowej 136. miejsce. Na Igrzyskach Olimpijskich w Londynie (2012) zajął 60. miejsce w wyścigu szosowym ze startu wspólnego.
2013.
W 2013 wywalczył mistrzostwo Polski w wyścigu szosowym ze startu wspólnego, wicemistrzostwo Polski w jeździe indywidualnej na czas oraz mistrzostwo świata w jeździe drużynowej na czas (ten ostatni sukces z drużyną Omega Pharma-Quick Step). Ponadto zajął 11. miejsce w klasyfikacji końcowej Tour de France.
2014.
W 2014 podczas mistrzostw świata w hiszpańskiej Ponferradzie został mistrzem świata w indywidualnym wyścigu szosowym ze startu wspólnego. Został tym samym pierwszym polskim zawodowym mistrzem świata w kolarstwie szosowym. Wcześniej ze swoją ekipą Omega Pharma-Quick Step zdobył brązowy medal w jeździe drużynowej na czas.
2015.
W 2015 zajął drugie miejsce w wyścigu Volta ao Algarve, drugie miejsce w wyścigu Paryż-Nicea, przy okazji wygrywając prolog i klasyfikację młodzieżową. Jechał także w żółtej koszulce lidera w pierwszym, drugim, czwartym i piątym etapie. Zajął także 8. miejsce w Vuelta al Pais Vasco. W wyścigu klasycznym Dwars door Vlaanderen uplasował się na czwartej pozycji. 19 kwietnia wygrał jako pierwszy Polak klasyk Amstel Gold Race. Dzięki temu stał się pierwszym kolarzem od ponad 30 lat, który wygrał ten wyścig w tęczowej koszulce mistrza świata. Ostatnim zawodnikiem który tego dokonał, był Francuz Bernard Hinault.
2016.
W 2016 roku zajął 8. miejsce w klasyfikacji generalnej wyścigu Tirreno-Adriático ze stratą 39 sekund do zwycięzcy, którym został Belg Greg Van Avermaet. Michał Kwiatkowski zajął też trzecie miejsce na 6. etapie z Castelraimondo do Cepagatti.
2020.
Podczas Tour de France 2020 Michał Kwiatkowski wygrał 18 etap, z Méribel do La Roche-sur-Foron, wyprzedzając swojego kolegę z ekipy Richarda Carapaza. Dzięki temu zwycięstwu stał się czwartym polskim zwycięzcą etapu na Tour de France, zaraz za Zenonem Jaskułą, Rafałem Majką i Maciejem Bodnarem.
Podczas Mistrzostw Świata w Kolarstwie Szosowym w wyścigu ze startu wspólnego zajął 4. miejsce, przegrywając nieznacznie z Markiem Hirschim.

</doc>
<doc id="1183672" url="https://pl.wikipedia.org/wiki?curid=1183672" title="Stanisław Budek">
Stanisław Budek



</doc>
<doc id="1183673" url="https://pl.wikipedia.org/wiki?curid=1183673" title="Gubernia kurlandzka">
Gubernia kurlandzka

Gubernia kurlandzka (ros., Курляндская губерния; niem. Gouvernement Kurland; łot. Kurzemes guberņa; lit. Kuršo lub Kurliandijos gubernija) – gubernia rosyjska odpowiadająca historycznej Kurlandii, obejmująca dzisiejsze obszary zachodniej i południowej Łotwy oraz wybrzeże litewskiej Żmudzi. Jej stolicą była Mitawa.
Historia.
Obszar ten został wydzielony w 1795 z terenu Księstwa Kurlandii i Semigalii po III rozbiorze. Przestała istnieć po I wojnie światowej po tym, jak Niemcy zajęły region w 1915.
Do końcowych lat XIX wieku, mimo nastania oficjalnego panowania rosyjskiego, gubernia nie była rządzona przez Rosję, ale przez bałtyckich Niemców reprezentowanych w Radzie Regionalnej (tzw. Landtag).
Podział administracyjny.
Od 1819 dzieliła się na 10 powiatów (ujezdów): bauski, dobleński, frydrychsztacki, goldyński, grobiński, hazenpocki, iłłuksztański, talseński, tukumski, windawski.
Wzmianka z 1883.
Kurlandya. 1. Położenie, rozległość, kształt powierzchni. Kurlandya (po niemiecku Kurland. po łotewsku Kurzemie) od ostatniego rozbioru Polski z cesarstwem rosyjskiem połączona a dawniej lenne księstwo Rzeczypospolitej tworząca, stanowi jednę z trzech nadbałtyckich gubernij cesarstwa i leży między 38° 35' a 45° 4' wsch. dłg. geogr. (podług południka Ferro) i między 55° 40' a. 57° 40' (...)
Demografia.
W 1897 gubernia była zamieszkana przez 674 034 osób.

</doc>
<doc id="1183676" url="https://pl.wikipedia.org/wiki?curid=1183676" title="Etwas Unders">
Etwas Unders

Etwas Unders – ukraińska alternatywna grupa muzyczna z Kijowa. Grupę utworzyli członkowie innych alternatywnych grup. W skład grupy wchodzą: Dana Duszenko (wokal), Ołeksij Szyszkin („Alice”) (gitara-basowa), Jewhen Tiutiunnyk („tearaway_Tea”) (gitara), Ołena Abramowa („Scady”) (instrumenty perkusyjne) i Wadym Szewczenko („Lars”) (instrumenty klawiszowe). Muzyka grupy to połączenie nu metalu, post-grandżu i emo.
Historia Grupy.
Grupa, jaka w przyszłości będzie nazywała się "Etwas Unders" zebrała się w maju – czerwcu 2004 roku. Pierwszymi członkami grupy było troje muzyków z zespołów diametralnie różnych pod względem gatunkowym: gitarzysta – "tearaway_Tea" z grupy "M.O.S.T" grającej alternatywny punk rock, gitarzysta basowy "Alice" i perkusista "Amadeus" z grupy Hefsymanśkyj Sad grającej metal progresywny.
Założono, że grupa będzie grała muzykę łączącą w sobie nu metal i post grandż. Wokal miał obowiązkowo być kobiecy. O ile sytuacja z muzykami była jasna to w ciągu lata grupa rozpoczęła aktywne poszukiwania dziewczyny nadającej się do roli wokalistki.
Na początku września Alice przyjął do grupy Tanię, która spełniała wszystkie wymogi: umiała śpiewać, a co ważniejsze graulować, była też ładna i miała ogoloną głowę. W tym samym czasie podstawowy skład grupy zmienił się. Po jednej próbie opuścił ją perkusista Amadeus. Myślano nad urozmaiceniem składu. Do grupy weszła jeszcze jedna dziewczyna, bardzo oryginalna i ekstrawagancka perkusistka Scady. W tym czasie grała ona też w grupie „Ы” (Y) grającej new-school-hardcore. Choć nie miała ona wielkiego doświadczenia w grze na instrumentach (uczyła się około pół roku) pokazała jednak, że jest wytrwała i ma duże chęci. W rezultacie wszyscy byli więcej niż zadowoleni.
Mając już nowy skład grupa rozpoczęła przygotowywać swój repertuar. Już 23 października Etwas Unders miał okazję zagrać z tak znanymi zespołami jak SkinHate czy Opozycija w kijowskim klubie Shullavka. Właśnie przed tym koncertem przyjęta została ostateczna nazwa grupy. Sam koncert wyszedł całkiem nieźle. Jednak z powodu małej ilości utworów (zagrano takie piosenki jak Dry Kill Logic, przyszłą Smolokurowa Ideja i przyszłą Otruta) wydawał się niedokończony i nieprzekonywujący. Po pewnym czasie drogi grupy i wokalistki rozeszły się. Spowodowane to było rozbieżnością poglądów co do twórczości a także tym, że Tanja miała dużo pracy.
Rozpoczęto poszukiwania nowej dziewczyny, która byłaby nie gorsza od poprzedniej. Tą dziewczyną okazała się Lena, członkini byłej grupy Scream. Została ona zauważona i pozytywnie oceniona podczas koncertu swojej grupy, która w tym czasie jeszcze istniała w budynku kultury Narodowego Technicznego Uniwersytetu Politechnika Kijowska. Jako dziecko Lena była dziewczynką muzykalną. Śpiewała od urodzenia co w rezultacie zaprowadziło ją do szkoły muzycznej a potem do uczelni muzycznej im. Hlijera do klas skrzypiec i wokalu. W tym czasie uczyła się ona też grać na fortepianie, harmonii i wielu innych instrumentach. Ponieważ jednak klasyczna edukacja okazała się nieodpowiednią platformą, poprzez którą można było przekazać światu swoje myśli Lena zaczęła udzielać się najpierw w grupie muzycznej z rodzinnego miasta – w Bazie R, potem w Skrimie a w końcu już w Etwas Unders.
Będąc już w tym składzie Etwas Unders odświeża partie wokalne swoich poprzednich piosenek a także zaczyna przygotowywać nowe piosenki. Przez dwa lata istnienia grupa daje koncerty w prawie każdym mieście obwodowym Ukrainy. Jednym z głównych osiągnięć na festiwalach jest Pierwsza nagroda na "Festiwalu Tarasa Bulby" a także tytuł „Najlepszej alternatywnej grupy muzycznej Ukrainy za rok 2006”. Ten ostatni tytuł grupa uzyskała na festiwalu The Global Battle Of The Bands. Nagroda ta pozwoliła Etwas Unders wystąpić podczas finału tego festiwalu w Londynie na scenie legendarnego klubu "'„Astoria”".
Etwas Unders dziś.
Po zakończeniu okresu, podczas którego zespół dał najwięcej koncertów w swojej historii opuściła go Lena, wokalistka. Nie było to spowodowane żadnymi skandalami czy niedomówieniami. Lena zdecydowała się zmienić kierunek w jakim szła jej twórczość i zrezygnować z tego negatywizmu i agresji jaką częściowo grupa wyrażała w swoich piosenkach. Po całkiem sporej liczbie kastingów do grupy dołączyło dwoje nowych członków: Lora – wokalistka i Lars – klawiszowiec i specjalista od muzyki elektronicznej. Pomysł by do grupy dołączył nowy instrument pojawił się dosyć dawno ale z powodu obciążenia koncertami grafiku grupy nie było czasu by odnowić repertuar. Dzięki okresowi ciszy Etwas Unders miał możliwość nadać nowy sens swojej działalności i na nowo określić się. Na razie grupa uzupełniła swój repertuar nowymi piosenkami i w lecie 2007 roku wróciła do koncertowania. Nagrany zostanie także debiutancki album (wydawnictwo muzyczne).

</doc>
<doc id="1183677" url="https://pl.wikipedia.org/wiki?curid=1183677" title="Morfina (opowiadanie)">
Morfina (opowiadanie)

Morfina, Morfium (ros. "Морфий") – opowiadanie rosyjskiego pisarza Michaiła Bułhakowa, ukończone i wydane w 1927. Zawierała wątki autobiograficzne, odzwierciedlając odczucia autora z pobytu w Wiaźmie, gdzie odbywał praktykę lekarską.
Głównym wątkiem opowiadania jest historia spisana w pamiętniku przez Polakowa i odczytana po jego samobójstwie przez doktora Bomgarda. Opowiada ona o przypadkowym popadnięciu w nałóg, bezskutecznej próbie wyleczenia oraz samobójstwie popełnionym z głodu narkotykowego.

</doc>
<doc id="1183678" url="https://pl.wikipedia.org/wiki?curid=1183678" title="Morfina (ujednoznacznienie)">
Morfina (ujednoznacznienie)



</doc>
<doc id="1183679" url="https://pl.wikipedia.org/wiki?curid=1183679" title="Droga krajowa B408 (Niemcy)">
Droga krajowa B408 (Niemcy)

Droga krajowa 408 (Bundesstraße 408, B 408) – niemiecka droga krajowa przebiegająca na osi wschód - zachód, od granicy z Holandią koło Rütenbrock do skrzyżowania z drogą B70 koło Haren w Dolnej Saksonii.

</doc>
<doc id="1183680" url="https://pl.wikipedia.org/wiki?curid=1183680" title="Gubernia łomżyńska">
Gubernia łomżyńska

Gubernia łomżyńska (ros. "Ломжинская губерния") – jednostka administracji Królestwa Kongresowego.
W 1867 roku z obszaru guberni augustowskiej oraz płockiej utworzono nowe gubernie: płocką – mniejszą niż poprzednio, suwalską – głównie z obszarów byłej gub. augustowskiej oraz odnowioną łomżyńską, nawiązującą do departamentu łomżyńskiego Księstwa Warszawskiego.
Powiaty guberni.
6 lipca 1912, w związku ze zlikwidowaniem guberni siedleckiej, do guberni łomżyńskiej przyłączono zeń powiat węgrowski. Podczas I wojny światowej okupant niemiecki
do terytorium przyłączył miasto Goniądz i gminę Goniądz z obwodu białostockiego.

</doc>
<doc id="1183681" url="https://pl.wikipedia.org/wiki?curid=1183681" title="Johann Anastasius Freylinghausen">
Johann Anastasius Freylinghausen

Johann Anastasius Freylinghausen (ur. 2 grudnia 1670 w Gandersheim, zm. 12 lutego 1739 w Halle) – niemiecki pietystyczny teolog i muzyk luterański
Studiował teologie w Jenie. Pod wpływem Augusta Hermanna Franckego przyłączył się do pietystów. W 1695 roku został wikariuszem Franckego w kościele św. Ulryka, poślubił jego córkę, a po zgonie został następcą i dyrektorem zakładów ("Franckesche Stiftungen") w Halle – domu opieki ("Waisenhaus") i Pedagogium.
Ogromne jest jego znaczenie dla hymnologii protestanckiej. Sam jest autorem 44 utworów religijnych, ale ponadto opublikował kilka większych zbiorów pieśni. Najsłynniejszym kancjonałem jest "Geistreiches Gesangbuch" zawierający 1500 starszych i nowych utworów, znany też jako "Freylinghausensche Gesangbuch" (pierwsze wyd. 1704). Inne popularne dzieło, "Grundlegung der Theologie" miało 14 edycji do roku 1744. Niektóre pieśni Freylinghausena są nadal śpiewane, również w Polsce.

</doc>
<doc id="1183682" url="https://pl.wikipedia.org/wiki?curid=1183682" title="Satanic Blood">
Satanic Blood

Satanic Blood – nagranie demo amerykańskiego zespołu black metalowego Von. Materiał został zarejestrowany na początku roku 1991, wydany zaś w 1992 w nakładzie 200 sztuk. 
Utwory z owego dema można również usłyszeć na kompilacji "Satanic Blood Angel" wydanej w roku 2003.
Wśród fanów można znaleźć wiele CD z rodzaju bootleg z nagraniami z "Satanic Blood". Piosenki z tego nagrania wykorzystano również w splicie z Dark Funeral, zatytułowanym "Devil Pigs", które wydało Karmageddon Media.
Lista utworów.
Strona A:
Strona B:

</doc>
<doc id="1183683" url="https://pl.wikipedia.org/wiki?curid=1183683" title="Koturn">
Koturn



</doc>
<doc id="1183686" url="https://pl.wikipedia.org/wiki?curid=1183686" title="Trójkąt rysunkowy">
Trójkąt rysunkowy



</doc>
<doc id="1183687" url="https://pl.wikipedia.org/wiki?curid=1183687" title="Michał Rusinek">
Michał Rusinek



</doc>
<doc id="1183688" url="https://pl.wikipedia.org/wiki?curid=1183688" title="Gubernia podolska">
Gubernia podolska

Gubernia podolska () – gubernia Imperium Rosyjskiego w latach 1793–1917 i jednostka terytorialna Ukraińskiej Republiki Ludowej 1918-1920 i USRR 1920-1923. Położona na południowo-zachodnim krańcu imperium, graniczącym z Galicją i Bukowiną i miała obszar ok. 42 000 km². Centrum administracyjnym był Kamieniec Podolski, w USRR w latach 1921–1923 – Winnica. W latach 1819–1830 gubernia podolska pozostawała pod naczelnym zarządem administracyjnym wielkiego księcia Konstantego. Od 1832 weszła w skład Kraju Południowo-Zachodniego (generał-gubernatorstwo kijowskie).
W latach 1918–1920 jednostka administracyjna Ukraińskiej Republiki Ludowej, w latach 1921–1923 USRR. W 1923 z guberni podolskiej utworzono 6 okręgów USRR: hajsyński, kamieniecki, mohylowski, płoskirowski, tulczyński i winnicki.
Podział administracyjny.
W roku 1882 dzieliła się na następujące powiaty:
Demografia.
Według pierwszego spisu ludności Imperium Rosyjskiego z 1897 roku gubernię zamieszkiwało 3 018 299 osób. Respondenci zadeklarowali jako język ojczysty:
Według tegoż samego spisu podział wyznaniowy przedstawiał się następująco:
Miasta.
Największe miasta guberni w 1897 roku na podstawie danych z carskiego spisu powszechnego oraz porównanie przynależności administracyjnej przed rozbiorami Polski oraz przynależności państwowej w międzywojniu i współcześnie:

</doc>
<doc id="1183689" url="https://pl.wikipedia.org/wiki?curid=1183689" title="Satanic Blood Angel">
Satanic Blood Angel

Satanic Blood Angel – album-kompilacja amerykańskiego zespołu black metalowego Von.
Na albumie znajdują się dema – "Satanic Blood" i niewydane "Blood Angel" – oraz nagrania z koncertów, które zagrali w rodzimym mieście, czyli San Francisco, USA. 
Materiał wydany został w dwóch wersjach. Nuclear War Now! Productions wydało dwupłytowy album, zaś From Beyond Productions – jednopłytowy. Obie wersje wyszły w roku 2003. Jedynymi oficjalnymi nagraniami Von jest owa kompilacja oraz demo "Satanic Blood".
Lista utworów.
CD1 (piosenki 1-8: "Satanic Blood"; piosenki 9-14: "Blood Angel")
CD2 (koncert w San Francisco)

</doc>
<doc id="1183690" url="https://pl.wikipedia.org/wiki?curid=1183690" title="Rejencja legnicka">
Rejencja legnicka

Rejencja legnicka (niem. "Regierungsbezirk Liegnitz") – pruska jednostka administracyjna obejmująca zachodnią część prowincji Śląsk (w latach 1919-1938 i 1941–1945 prowincji Dolny Śląsk), powstała w 1815 i istniejąca do końca II wojny światowej. Rejencja była zwyczajowo nazywana „Śląskiem Dolnym” ("Niederschlesien"). Obejmowała zachodni kraniec Śląska i część Łużyc Górnych.
Rejencja legnicka objęła przede wszystkim zachodnią część Śląska przyłączonego do Królestwa Prus w wyniku wojen śląskich – państwo stanowe Carolath, księstwa legnickie, jaworskie i żagańskie oraz części księstw głogowskiego i świdnickiego. Tereny te podlegały od 1741 kamerze wojny i domen w Głogowie (od 1809 mieszczącej się w Legnicy). W 1820 i w 1825 przyłączono do rejencji legnickiej skrawki części Królestwa Saksonii nabyte przez Prusy w kongresie wiedeńskim – pruską część Łużyc Górnych. Siedzibą władz było miasto Legnica ("Liegnitz"), innymi znaczącymi miastami były Zgorzelec ("Görlitz"), Zielona Góra ("Grünberg in Schlesien"), Głogów ("Glogau"), Bolesławiec ("Bunzlau"), Hoyerswerda (od 1825) i Jelenia Góra ("Hirschberg im Riesengebirge").
Rejencja legnicka powstała na mocy edyktu z 30 kwietnia 1815. Początkowo objęła powiaty
Po zniesieniu rejencji dzierżoniowskiej w 1820 do rejencji legnickiej włączono powiaty:
W 1825 do rejencji legnickiej włączono powiat Hoyerswerda należący wcześniej do Brandenburgii.
W latach 1873–1874 utworzono dwa powiaty miejskie ("Stadtkreise") – Zgorzelec i Legnica.
Po I wojnie światowej rejencja pozostała w całości w granicach Niemiec. W 1919 rejencja weszła, obok rejencji wrocławskiej, w skład prowincji Dolny Śląsk. W latach 1920–1922 status miast wydzielonych otrzymały Głogów, Zielona Góra i Jelenia Góra.
1 października 1932:
1 października 1933 przywrócono powiaty Freystadt in Niederschlesien (Kożuchów) i Jauer (Jawor) w poprzednich granicach.
1 października 1938 do rejencji legnickiej włączono powiat Fraustadt (Wschowa) ze zniesionej Marchii Granicznej Poznań – Prusy Zachodnie.
Ludność.
W 1945 niemal cały obszar rejencji legnickiej został włączony do Polski jako część Ziem Odzyskanych. Po utworzeniu województw obszary te weszły w skład województw wrocławskiego i poznańskiego (okolice Zielonej Góry). W latach 1975–1998 obszarowi dawnej rejencji odpowiadały w przybliżeniu województwa legnickie i jeleniogórskie wraz z południową częścią zielonogórskiego. Obecnie większość tych terenów należy do województw dolnośląskiego i lubuskiego.
Przy Niemczech pozostały leżące na zachód od Nysy Łużyckiej powiaty Hoyerswerda (w całości), Rothenburg (Rózbork) (niemal cały) oraz skrawki powiatów Görlitz (Zgorzelec) i Sagan (Żagań). Zostały przyłączone do kraju związkowego Saksonii w sowieckiej strefie okupacyjnej w Niemczech, a następnie w NRD. Po reformie administracyjnej w 1952 znalazły się w okręgu Drezno. Obecnie leżą w powiatach Bautzen i Görlitz w kraju związkowym Saksonia.

</doc>
<doc id="1183692" url="https://pl.wikipedia.org/wiki?curid=1183692" title="Brahim Asloum">
Brahim Asloum

Brahim Asloum (ur. 31 stycznia 1979 w Bourgoin-Jallieu) – francuski bokser pochodzący z Algierii, były zawodowy mistrz świata organizacji WBA w kategorii junior muszej (do 108 funtów), złoty medalista z igrzysk olimpijskich w Sydney.
Kariera amatorska.
W 2000 zdobył złoty medal na Igrzyskach Olimpijskich w Sydney w kategorii papierowej. Na turnieju olimpijskim pokonał kolejno Mohameda Rezkallę (12:3), Briana Vilorię (6:4), Kima Ki-suka (12:8) i Maikro Romero (13:12), a w finale Rafaela Zozano (23:10).
Kariera zawodowa.
Na zawodowstwo przeszedł w styczniu 2001. W listopadzie 2003, w swojej czternastej walce, pokonał byłego mistrza świata WBO w kategorii muszej, Jose Lopeza Bueno i zdobył tytuł zawodowego mistrza Europy. 8 listopada 2004, w walce eliminacyjnej WBA, pokonał dwukrotnego mistrza świata tej organizacji w kategorii słomkowej, Noela Arambuleta. W marcu 2005 po raz drugi pokonał Bueno (nokaut w trzeciej rundzie), a w grudniu tego samego roku przegrał na punkty pojedynek z mistrzem świata WBA, Lorenzo Parrą (Francuz w drugiej rundzie był liczony).
W 2006 stoczył dwa zwycięskie pojedynki – m.in. z Rafaelem Lozano, brązowym medalistą z igrzysk olimpijskich w Atlancie i srebrnym z Sydney (w finale tej imprezy Lozano przegrał właśnie z Asloumem).
10 marca 2007 niepowodzeniem zakończyła się dla Aslouma druga próba zdobycia tytułu mistrza świata – przegrał na punkty z mistrzem WBO, Omarem Andrésem Narváezem. 8 grudnia 2007, w swoim trzecim podejściu, udało mu się wywalczyć pas mistrzowski – pokonał na punkty mistrza WBA w kategorii junior muszej, Juana Carlosa Reveco.
Przez ponad szesnaście miesięcy Asloum nie stoczył ani jednej walki, w związku z czym federacja WBA ogłosiła go „mistrzem w zawieszeniu” ("Champion in Recess"). Ostatecznie 27 kwietnia 2009 stoczył pojedynek z Humberto Poolem, nokautując rywala już w trzeciej rundzie. Stawką walki nie był jednak tytuł mistrza świata WBA.
6 września 2009 roku ogłosił zakończenie kariery.

</doc>
<doc id="1183693" url="https://pl.wikipedia.org/wiki?curid=1183693" title="Matejko">
Matejko



</doc>
<doc id="1183699" url="https://pl.wikipedia.org/wiki?curid=1183699" title="Pancerniki typu König">
Pancerniki typu König

Pancerniki typu König – niemieckie pancerniki z okresu I wojny światowej. Na początku Wielkiej Wojny okręty tego typu były najpotężniejszymi jednostkami Kaiserliche Marine. Wzięły udział w bitwie jutlandzkiej. Po I wojnie światowej internowane w Scapa Flow i zatopione przez załogę 21 czerwca 1919 roku.
Historia.
Budowa okrętów była częścią programu zbrojeń, którego celem było zniwelowanie przewagi Royal Navy na Morzu Północnym. Projekt okrętów typu "König" w znacznej części bazował na konstrukcji wyprodukowanych wcześniej pancerników typu "Kaiser". Główną różnicą w porównaniu do jednostek starszego typu było przesunięcie jednej z wież w kierunku dziobu i umieszczenie jej na linii symetrii okrętu. Główną planowaną zmianą miało być zastąpienie jednej z turbin parowych silnikami wysokoprężnymi, jednak z powodu braku odpowiednich silników ostatecznie napęd pozostał bez zmian w porównaniu z pancernikami typu "Kaiser" i składał się z 3 turbin parowych.
Budowę 4 okrętów typu "König" rozpoczęto w 1911 roku, wodowanie 3 jednostek miało miejsce w 1913, czwartej w lutym 1914 roku. Koszt budowy jednego okrętu wynosił około 45 milionów złotych marek niemieckich.
Służba.
Okręty wzięły udział w większości operacji prowadzonych przez Cesarską Marynarkę Wojenną, w tym w bitwie jutlandzkiej, podczas której 3 jednostki odniosły uszkodzenia. Działania wojenne udało się przetrwać wszystkim okrętom typu. Po zakończeniu wojny wszystkie pancerniki typu "König" zostały internowane w brytyjskiej bazie w Scapa Flow, a następnie samozatopione przez załogę 21 czerwca 1919 roku.

</doc>
<doc id="1183701" url="https://pl.wikipedia.org/wiki?curid=1183701" title="A Norwegian Hail to VON">
A Norwegian Hail to VON

A Norwegian Hail to VON - album złożony w hołdzie amerykańskiej grupie blackmetalowej Von.

</doc>
<doc id="1183702" url="https://pl.wikipedia.org/wiki?curid=1183702" title="Vishwanath Pratap Singh">
Vishwanath Pratap Singh

Vishwanath Pratap Singh (hindi विश्वनाथ प्रताप सिंह; ur. 25 czerwca 1931 w Allahabadzie, zm. 27 listopada 2008 w Nowym Delhi) – indyjski polityk, premier.
Był politykiem Janata Dal. W okresie od 2 grudnia 1989 do 10 listopada 1990 pełnił funkcję premiera.

</doc>
<doc id="1183703" url="https://pl.wikipedia.org/wiki?curid=1183703" title="Powiat świętochłowicki">
Powiat świętochłowicki

Powiat świętochłowicki – dawny powiat z siedzibą w Świętochłowicach w województwie śląskim. Istniał w latach 1922–1939.
Historia.
W połowie czerwca 1922 zapadły końcowe decyzje w sprawie obszarów należących do Polski po plebiscycie górnośląskim. Polsce przypadła część powiatu bytomskiego i postanowiono utworzyć nowy powiat z siedzibą w Świętochłowicach. Swoim zasięgiem (83 km²) obejmował on 14 gmin wiejskich i 7 obszarów dworskich. Ewenementem było to, że nie posiadał on na swym terenie żadnego miasta (nawet Świętochłowice, jako jego siedziba, nie posiadały praw miejskich). Poza tym powiat składał się z dwóch rozdzielnych fragmentów, rozdzielonych obszarem Królewskiej Huty. Był to powiat najmniejszy w skali kraju (zajmował zaledwie 2% województwa śląskiego, które było najmniejszym obszarowo województwem ówczesnej Polski). Jednocześnie miał on największą gęstość zaludnienia w kraju: ok. 2700 osób na 1 km² (przy średniej dla całej Polski ok. 70 mieszkańców na 1 km²). Ów wiejski powiat nie miał prawie wcale użytków rolnych. Zamieszkiwany był prawie wyłącznie przez górników, hutników i robotników fabrycznych. W 1932 r. mógł się natomiast poszczycić największym zagęszczeniem kin w całym województwie: 14 sal, w tym 10 udźwiękowionych.
W połowie lat 20. wchłonięto do powiatu tereny po zlikwidowanym powiecie rudzkim. 1 lipca 1934 r. od powiatu odłączono Nowe Hajduki, a 1 kwietnia 1939 r. Wielkie Hajduki. 1 kwietnia 1939 r. zniesiono powiat świętochłowicki przyłączając gminy: Chropaczów, Godula, Lipiny, Łagiewniki, Nowy Bytom, Orzegów, Ruda i Świętochłowice do powiatu katowickiego, a gminy: Brzeziny Śląskie, Brzozowice-Kamień, Dąbrówka Wielka, Piekary Śląskie do powiatu tarnogórskiego.
W 1931 powiat liczył ponad 200 tys. mieszkańców, a sama siedziba powiatu (wieś Świętochłowice) – 26 tys.

</doc>
<doc id="1183704" url="https://pl.wikipedia.org/wiki?curid=1183704" title="Kubalonka (szczyt)">
Kubalonka (szczyt)

Kubalonka (830 m n.p.m.) – zalesiony, niewybitny szczyt o dwóch spłaszczonych wierzchołkach, wznoszący się w Paśmie Baraniej Góry w Beskidzie Śląskim, tuż na północny wschód od przełęczy Kubalonka. Szczyt Kubalonki, wznoszący się w grzbiecie biegnącym równoleżnikowo od Karolówki na zachód, ku Pasmu Stożka i Czantorii, stanowi zwornik dla odchodzącego tu na północny zachód grzbietu Kozińców.
Południowe, zalesione stoki szczytu Kubalonki trawersuje wąska szosa schodząca z przełęczy Kubalonka koło Zameczku Prezydenta RP do Wisły Czarnego. Szosą tą od wymienionej przełęczy po polankę Szarcula biegną znaki czerwonego Głównego Szlaku Beskidzkiego. Przez szczyt Kubalonki wiodą natomiast znaki żółtego szlaku turystycznego z Głębce do Koniakowa.
Na stokach Kubalonki wytyczone są narciarskie trasy biegowe ośrodka narciarskiego na Kubalonce.

</doc>
<doc id="1183706" url="https://pl.wikipedia.org/wiki?curid=1183706" title="Nieodparty urok">
Nieodparty urok

Nieodparty urok (oryg. "Simply Irresistible") jest amerykańsko-niemiecką komedią romantyczną z 1999 roku. W roli głównej występuje Sarah Michelle Gellar.
Opis fabuły.
Amanda Shelton odziedziczyła po swojej matce restaurację, ale nie ma zdolności i umiejętności by poradzić sobie z jej prowadzeniem. Na targu spotyka tajemniczego mężczyznę, który przedstawia się jako stary przyjaciel jej matki Gene O'Reilly. Sprzedaje jej kraby, które mają magiczną moc. Każdy, kto spożyje przygotowane przez nią dania, staje się podatny na jej zaklęcia (czasem wygłaszane przypadkowo).

</doc>
<doc id="1183707" url="https://pl.wikipedia.org/wiki?curid=1183707" title="2007 VW266">
2007 VW266

2007 VW266 – planetoida okrążająca Słońce po nietypowej orbicie.
Odkrycie i oznaczenie.
Planetoida została odkryta w 2007 roku. Nie posiada jeszcze nazwy ani oficjalnej numeracji, a jedynie oznaczenie tymczasowe.
Orbita.
2007 VW266 okrąża Słońce w ciągu 12 lat i 262 dni w średniej odległości 5,45 j.a. po orbicie o wyjątkowo dużej inklinacji wynoszącej 108,34°. Obiekt ten porusza się ruchem wstecznym względem planet Układu Słonecznego. W swoim obiegu wokół Słońca w peryhelium wynoszącym 3,32 j.a. znajduje się wewnątrz pasa głównego planetoid, a w aphelium (7,57 j.a.) orbituje poza orbitą Jowisza.

</doc>
<doc id="1183708" url="https://pl.wikipedia.org/wiki?curid=1183708" title="Przykładnica">
Przykładnica

Przykładnica – przyrząd kreślarski w postaci długiego liniału ze stałą lub ruchomą poprzeczką (poprzeczną listwą) na jednym końcu. Wykorzystując krawędź rysownicy jako prowadnicę, czyli przesuwając wzdłuż krawędzi rysownicy poprzeczkę przykładnicy, można rysować linie równoległe. Z kolei wykorzystując liniał jako prowadnicę trójkąta rysunkowego (lub zestawu trójkątów) można rysować linie prostopadłe lub pod kątem.
Do rysowania linii równoległych i pod kątem służą też: , kątownica rysunkowa

</doc>
<doc id="1183710" url="https://pl.wikipedia.org/wiki?curid=1183710" title="Doustne środki antykoagulacyjne">
Doustne środki antykoagulacyjne



</doc>
<doc id="1183711" url="https://pl.wikipedia.org/wiki?curid=1183711" title="Adam Uziembło">
Adam Uziembło



</doc>
<doc id="1183712" url="https://pl.wikipedia.org/wiki?curid=1183712" title="¡Adios Amigos!">
¡Adios Amigos!

¡Adios Amigos! – czternasty studyjny album zespołu Ramones, wydany 18 lipca 1995 roku przez Radioactive Records.
Lista utworów.
Bonusy:
Skład.
Gościnnie:

</doc>
<doc id="1183713" url="https://pl.wikipedia.org/wiki?curid=1183713" title="ESWL">
ESWL



</doc>
<doc id="1183714" url="https://pl.wikipedia.org/wiki?curid=1183714" title="Adam Uziembło (polityk PRL)">
Adam Uziembło (polityk PRL)

Adam Olgierd Uziembło (ur. 3 maja 1906 w Kimrach, zm. 30 października 1990 w Warszawie) – generał brygady Wojska Polskiego, matematyk.
Biografia.
Pochodził z podlaskiej rodziny związanej z PPS. W 1920 wrócił z rodziną do kraju. Uczęszczał do Gimnazjum im. Tadeusza Reytana w Warszawie i w 1924 zdał w nim maturę. Do 1932 studiował na Wydziale Matematyki Uniwersytetu Warszawskiego. 1925–1928 członek ZNMS „Życie”. Od 1928 był członkiem Komunistycznej Partii Polski. W latach 30. odbył służbę wojskową i został podporucznikiem rezerwy, w 1939 walczył w wojnie obronnej, wzięty do niemieckiej niewoli, więziony w Oflagu II C Woldenberg. W lutym 1945 został przyjęty do Wojska Polskiego i przydzielony do Wydziału Organizacyjnego Głównego Zarządu Polityczno-Wychowawczego WP. W październiku 1945 został zastępcą dowódcy Poznańskiego Okręgu Wojskowego do spraw politycznych, a w grudniu 1947 zastępcą dowódcy Korpusu Bezpieczeństwa Wewnętrznego do spraw politycznych.
W 1948 odszedł z wojska do pracy w oświacie. Jeden z najbliższych przyjaciół generała Józefa Kuropieski. W latach 1949–1954 więziony pod fałszywymi zarzutami.
W latach 1956–1957 członek tzw. Komisji Mazura. W latach 1956–1959 komendant Wojskowej Akademii Politycznej im. Feliksa Dzierżyńskiego. W 1957 mianowany generałem brygady. W latach 1959–1969 sekretarz Rady Wyższego Szkolnictwa Wojskowego. W 1969 został przeniesiony w stan spoczynku. Uczestnik Konwersatorium „Doświadczenie i Przyszłość”. Pochowany na cmentarzu Powązki Wojskowe w Warszawie (kwatera BII-1-4).
Działalność matematyczna.
Zajmował się logiką matematyczną. Po wojnie podjął przerwane studia i w 1956 uzyskał na Uniwersytecie Wrocławskim tytuł magistra matematyki na podstawie pracy "O wzajemnej definiowalności funktorów zdaniowych". W 1962 obronił na Uniwersytecie Wrocławskim pracę doktorską "O jednościach i ideałach symetrycznej półgrupy przekształceń", a w 1968 uzyskał stopień doktora habilitowanego nauk humanistycznych w zakresie logiki na Wydziale Nauk Społecznych Uniwersytetu Warszawskiego na podstawie rozprawy "Dwa modele funkcji wielowartościowych rachunku zdań". W latach 1970–1976, po przejściu w stan spoczynku, pełnił funkcję kierownika Zakładu Matematyki Wyższej Szkoły Pedagogicznej w Kielcach.
Rodzina.
Syn Adama Uziembły i Marii z d. Wierzejskiej; po rozwodzie rodziców był wychowywany przez matkę. Zawarł związek małżeński ze Stanisławą z d. Ryszkiewicz, z którą miał dwoje dzieci: syna Michała (ur. 1935) i córkę Annę (ur. 1937).

</doc>
<doc id="1183715" url="https://pl.wikipedia.org/wiki?curid=1183715" title="Pancerniki typu Konig">
Pancerniki typu Konig



</doc>
<doc id="1183717" url="https://pl.wikipedia.org/wiki?curid=1183717" title="Przełęcz Szarcula">
Przełęcz Szarcula

Szarcula (759 m n.p.m.) – płytkie siodło w Paśmie Baraniej Góry w Beskidzie Śląskim, w głównym grzbiecie wododziałowym Polski, dzielącym dorzecza Wisły i Olzy (Odry). Siodło znajduje się w grzbiecie biegnącym od Karolówki na zachód, w kierunku Pasma Czantorii, między szczytem Kubalonki (830 m n.p.m.) na północnym zachodzie a wzniesieniem Szarculi (803 m n.p.m.) na południowym wschodzie.
Nazwa przełęczy jest pozostałością po istniejącej tu niegdyś polanie, będącej w XVII–XVIII w. żywym ośrodkiem szałaśnictwa. Pochodzi od nazwiska "Szarzec", wymienionego już w spisie osadników Wisły z 1722 r.
Przez przełęcz Szarculę prowadzi szosa z przełęczy Kubalonka do doliny Czarnej Wisełki (koło Zameczku), która tu przewija się z południowej strony grzbietu (dorzecze Olzy) na jego stronę północną (dorzecze Wisły).
Na przełęczy znajduje się skrzyżowanie szlaków turystycznych: znaków czerwonych Głównego Szlaku Beskidzkiego z Kubalonki na Baranią Górę ze znakami żółtymi biegnącymi z Wisły Głębców do Istebnej.

</doc>
<doc id="1183718" url="https://pl.wikipedia.org/wiki?curid=1183718" title="Gorączka powrotna">
Gorączka powrotna



</doc>
<doc id="1183719" url="https://pl.wikipedia.org/wiki?curid=1183719" title="Reinhold Poss">
Reinhold Poss

Reinhold Poss (ur. 11 września 1897, zm. 26 sierpnia 1933) – niemiecki as myśliwski okresu I wojny światowej i pilot sportowy.
Życiorys.
Podczas I wojny światowej służył w niemieckiej marynarce wojennej, uzyskując stopień podporucznika marynarki ("Leutenant zur See"). Wstąpił do niemieckiego lotnictwa morskiego i ukończył szkolenie pilota wojskowego.
Służył najpierw w jednostce myśliwskiej Seefrosta ("Seefrontstaffel") I na wybrzeżu Morza Północnego. Po śmierci w katastrofie jej dowódcy i twórcy Hansa Rolshovena 6 maja 1918, Poss został dowódcą jednostki. Następnie 1 września 1918 został dowódcą nowo utworzonej w jej miejsce eskadry Marinefeldjasta IV, bazującej na lotnisku Jabbeke-Snellegem.
4 maja 1918 zestrzelił dwa pierwsze samoloty (Sopwith Seaplane), do 14 października 1918 zestrzelił łącznie 11 samolotów brytyjskich, w tym 6 myśliwców. Trzy ostatnie z nich, typu Sopwith Camel, zestrzelił 14 października 1918, na myśliwcu Fokker D.VII. 15 października 1918 dostał się do niewoli brytyjskiej, w której pozostał przez miesiąc, do końca wojny.
Po wojnie Poss był pilotem cywilnym i sportowym. Wraz z Hermannem Köhlem odbył pierwszy nocny lot między Warnemünde i Sztokholmem. Uczestniczył w trzech z czterech Międzynarodowych Zawodów Samolotów Turystycznych "Challenge", będąc jednym z najlepszych startujących zawodników: w Challenge 1929 zajął 15. miejsce, w Challenge 1930 2. miejsce i w Challenge 1932 2. miejsce (za polskim pilotem Franciszkiem Żwirko).
Podczas zawodów lotniczych w Niemczech 26 sierpnia 1933 roku wraz z drugim pilotem i obserwatorem Paulem Weirichem miał śmiertelny wypadek, kiedy ich samolot dotknął wieży kościoła Wildberg (Temnitztal) w pobliżu Neuruppin przy słabej widoczności.

</doc>
<doc id="1183721" url="https://pl.wikipedia.org/wiki?curid=1183721" title="Rejencja wrocławska">
Rejencja wrocławska

Rejencja wrocławska (niem. "Regierungsbezirk Breslau") – pruska jednostka administracyjna w środkowej części Śląska, utworzona w 1809, a zlikwidowana w 1945. W 1815 weszła w skład Prowincji Śląskiej. Rejencja wrocławska była potocznie określana „Śląskiem Średnim” ("Mittelschlesien") lub rzadziej, „Śląskiem Centralnym” ("Zentralschlesien"). 
Historia.
W momencie powstania w 1809 r. w skład rejencji wszedł Górny Śląsk oraz Śląsk Środkowy, jednak ten pierwszy wydzielono w 1816 r. w odrębną jednostkę, za to do rejencji dołączono w tymże roku hrabstwo kłodzkie, a w 1820 większość powiatów rozwiązanej rejencji dzierżoniowskiej. Tak ukształtowana rejencja istniała do 1919 r., gdy niewielkie fragmenty leżące w jej północnej i północno-wschodniej części weszły w skład państwa polskiego, zreformowano też wówczas podział rejencji na powiaty i zmieniono nazwę nadrzędnej jednostki administracyjnej na Prowincję Dolnośląską. Siedzibą rejencji był gmach obecnego Muzeum Narodowego we Wrocławiu. Wśród 1,95 mln mieszkańców rejencji w 1938 r. przeważali protestanci (56%) i katolicy (37%). Rejencja obejmowała wówczas obszar blisko 13 tys. km2. 
Na rejencję złożyły się następujące powiaty:
W 1820 powiat Kluczbork przeszedł pod władzę Opola, a po rozwiązaniu rejencji dzierżoniowskiej na terenie wrocławskiej znalazły się powiaty:
W 1854 z części powiatu "Glatz" wyodrębniono powiat Neurode (Nowa Ruda). Na przełomie XIX i XX wieku zaczęto wyodrębniać powiaty miejskie: Świdnica (1899), Brzeg (1907) i Wałbrzych (1924). 
W 1932 nastąpiła komasacja niektórych powiatów: Kłodzko i Nową Rudę złączono w Kłodzko, Ząbkowice Śląskie i Ziębice w Ząbkowice Śląskie, Rychbach i Niemczę w Rychbach, Brzeg i Oławę w Brzeg-ziemski, Świdnicę i Strzegom w Świdnicę, Wołów i Ścinawę w Wołów. 
1 października 1933 ponownie podzielono powiat Brzeg–ziemski na dwa powiaty, brzeski i oławski.
Losy rejencji po 1945.
Tereny rejencji wrocławskiej zostały po 1945 wraz z większą częścią rejencji legnickiej włączone do województwa wrocławskiego. Po 1950 powiaty Brzeg i Namysłów odeszły do województwa opolskiego. 
Obecnie prawie cały obszar rejencji (poza wymienionymi powiatami) należy do województwa dolnośląskiego.

</doc>
<doc id="1183729" url="https://pl.wikipedia.org/wiki?curid=1183729" title="Web Applications">
Web Applications



</doc>
<doc id="1183735" url="https://pl.wikipedia.org/wiki?curid=1183735" title="Monsters of Rock Tour 1984">
Monsters of Rock Tour 1984

Monsters of Rock Tour – siódma trasa koncertowa zespołu Van Halen. Trasa oficjalnie rozpoczęła się 18 sierpnia 1984 i objęła 5 koncertów. Van Halen grał koncerty w Europie w ramach Monsters of Rock.
Muzycy.
Członkowie zespołu: David Lee Roth, Eddie Van Halen, Alex Van Halen, Michael Anthony.

</doc>
<doc id="1183736" url="https://pl.wikipedia.org/wiki?curid=1183736" title="Wiktor III August von Ratibor">
Wiktor III August von Ratibor

Książę Wiktor III August Maria von Ratibor (właśc. "Viktor III. August Maria, 3. Herzog von Ratibor und 3. Fürst von Corvey, Prinz zu Hohenlohe-Schillingfürst-Breunner-Enkervoith, auf Grafenegg-Neuaigen, Asparn, Niederösterreich, auf Kieferstädtel und Zembowitz, Oberschlesien"; ur. 2 lutego 1879 w Rudach, zm. 11 listopada 1945 w Corvey) – został po śmierci ojca księcia Wiktora II Amadeusza von Ratibor 9 sierpnia 1923 r. III księciem raciborskim. 
Życiorys.
Książę Wiktor August po odbyciu studiów prawniczych zdecydował się na karierę urzędniczą i złożył nawet egzaminy na pruskiego referendarza rządowego. Odbyta służba wojskowa przyniosła mu stopień rotmistrza. 19 listopada 1910 r. Wiktor August ożenił się w Monachium z księżniczką Elżbietą (ur. 31 października 1886 w Oettingen), córką księcia Franciszka Albrechta zu Oettingen-Oettingen und Oettingen-Spielberg (1847–1916) i Zofii księżnej von Metternich-Winneburg (1857–1941).
Zmiany polityczne, jakie zaszły po I wojnie światowej, upadek wszystkich monarchii niemieckich, miały pewien wpływ na sytuację niemieckiej magnaterii. Została przede wszystkim pozbawiona wsparcia domu cesarskiego i wpływów na rządzenie krajem. Książę Wiktor III August nie zajmował się w ogóle polityką i nie zasiadał w żadnych organach parlamentarnych czy przedstawicielskich, nawet tych o zasięgu lokalnym. Plebiscyt na Górnym Śląsku i przyłączenie znacznych terenów do Rzeczypospolitej nie miał także wpływu na stan posiadania ks. raciborskich. Jeszcze w 1930 r. ordynacja raciborska posiadała na terenie pow. rybnickiego łącznie 2324 ha. Jedynie siedziba rodowa w Rudach znalazła się w granicach pow. raciborskiego.
Z małżeństwa księcia Wiktora III i ks. Elżbiety wywodziło się pięcioro dzieci, wszyscy urodzeni w Rudach. Jako trzeci urodził się 12 lutego 1916 r. Wiktor IV Albrecht von Ratibor – książę następca (Erbprinz). Jako dowódca plutonu czołgów zginął 18 września 1939 r. w Puszczy Kampinoskiej. Ostatnim, piątym dzieckiem ks. Wiktora III i ks. Elżbiety, był Franciszek I Albrecht von Ratibor (imiona dziadka po kądzieli) Maksymilian, ur. 23 października 1920 r. Ponieważ nie miał on szans na odziedziczenie czegokolwiek z majątków górnośląskich i westfalskich, na mocy układu adopcyjnego, zawartego 6 lipca 1926 r. w Budapeszcie, a potwierdzonego 13 stycznia 1927 r. w Raciborzu, został on adoptowany przez swoją ciotkę – ks. Klementynę von Metternich-Sándor (1870–1963), bezdzietną właścicielkę olbrzymich majętności na Węgrzech i w Austrii, w tym słynnych austriackich winnic "Metternich".
W 1945 r. rodzina książęca opuściła Rudy i udała się do swojej siedziby westfalskiej w Corvey. Tam ks. Wiktor III August zmarł 11 listopada 1945 r. Jego żona Elżbieta zmarła 2 maja 1976 roku w swojej rodowej siedzibie w Oettingen.

</doc>
