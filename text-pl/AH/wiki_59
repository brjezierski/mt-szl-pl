<doc id="1187401" url="https://pl.wikipedia.org/wiki?curid=1187401" title="Jerzy Piskun">
Jerzy Piskun

Jerzy Andrzej Piskun (ur. 4 czerwca 1938 w Pińsku, zm. 16 lipca 2018 w Warszawie) – polski koszykarz, dwukrotny olimpijczyk (1960, 1964), wicemistrz Europy (1963), brązowy medalista mistrzostw Europy (1965), mistrz Polski (1959).
W dzieciństwie został wywieziony z rodziną do Kazachstanu, do Polski wrócił w 1946 i zamieszkał w Łowiczu. Jego pierwszym klubem był Orzeł Łowicz. Od 1955 był zawodnikiem Polonii Warszawa, w ekstraklasie debiutował w sezonie 1956/1957, łącznie w warszawskim klubie grał przez 15 sezonów. W 1959 został mistrzem Polski, w 1957 i 1960 wicemistrzem Polski. W sezonie 1961/1962 został liderem klasyfikacji strzelców (606 punktów), w 1960 został wybrany koszykarzem roku w Plebiscycie "Przeglądu Sportowego". W 1969 zdobył Puchar Polski.
W reprezentacji Polski debiutował w 1958, dwukrotnie wystąpił na igrzyskach olimpijskich (1960 – 7 m., 1964 – 6 m.), czterokrotnie na mistrzostwach Europy: 1959 (6 miejsce), 1961 (9 miejsce), 1963 (2 miejsce), 1965 (3 miejsce). Łącznie w reprezentacji Polski wystąpił 153 razy, zdobywając 1525 punktów. Karierę reprezentacyjną zakończył w 1966.
Znajdował się w składzie Legii Warszawa, kiedy ta podejmowała gwiazdy NBA – 4 maja 1964. W zespole All-Stars znajdowali się wtedy: Bill Russell, Bob Pettit, Oscar Robertson, Tom Heinsohn, Jerry Lucas, Tom Gola, Bob Cousy, K.C. Jones, czyli dziś sami członkowie Galerii Sław Koszykówki. W spotkaniu tym zdobył 22 punkty, wynik okazał się trzecim najlepszym w tym spotkaniu, po obu stronach. Na parkiecie spędził cały mecz wraz z Januszem Wichowskim, Andrzejem Pstrokońskim, Tadeuszem Suskim i Stanisławem Olejniczakiem. Drużyna z Warszawy przegrała to spotkanie 76-96. Różnica punktów okazała się najniższą spośród wszystkich pięciu drużyn, które rywalizowały z NBA All-Stars.
W latach 1971–1975 i drugiej połowie lat 80. pracował jako trener w Auxerre. Grał tam także do 49 roku życia w trzeciej lidze.

</doc>
<doc id="1187402" url="https://pl.wikipedia.org/wiki?curid=1187402" title="Milk River (Alberta)">
Milk River (Alberta)

Milk River – miasto w Kanadzie, w prowincji Alberta, nad rzeką Milk River.

</doc>
<doc id="1187412" url="https://pl.wikipedia.org/wiki?curid=1187412" title="Krzysztof Sitkowski">
Krzysztof Sitkowski

Krzysztof Marek Sitkowski (ur. 21 listopada 1935 w Warszawie, zm. 4 lutego 1988 w Warszawie) – polski koszykarz. Reprezentant Polski podczas igrzysk olimpijskich w Rzymie 1960 oraz igrzysk olimpijskich w Tokio 1964. 4 razy grał w ME 1957, 1959, 1961, 1963. W 1963 we Wrocławiu zdobył srebrny medal. 151 razy grał w reprezentacji, zdobył 981 punktów. Po zakończeniu mistrzostw Europy w Stambule został zaliczony do składu najlepszych zawodników turnieju. Odznaczono go srebrnym Medalem za Wybitne Osiągnięcia Sportowe. Pochowany na cmentarzu Bródnowskim w Warszawie (kwatera 22M-1-27).

</doc>
<doc id="1187413" url="https://pl.wikipedia.org/wiki?curid=1187413" title="Debby Stam">
Debby Stam



</doc>
<doc id="1187414" url="https://pl.wikipedia.org/wiki?curid=1187414" title="Konstytucyjny Ruch Gilan">
Konstytucyjny Ruch Gilan



</doc>
<doc id="1187415" url="https://pl.wikipedia.org/wiki?curid=1187415" title="Juszczyn (przystanek kolejowy)">
Juszczyn (przystanek kolejowy)

Juszczyn – przystanek kolejowy w Juszczynie, w województwie małopolskim, w Polsce. Budynek dworcowy zburzony.
W roku 2017 przystanek obsługiwał 0–9 pasażerów na dobę.

</doc>
<doc id="1187419" url="https://pl.wikipedia.org/wiki?curid=1187419" title="Zbigniew Dregier">
Zbigniew Dregier

Zbigniew Dregier (ur. 17 lipca 1935 w Cumaniu) – polski koszykarz, dwukrotny olimpijczyk (1960, 1964), wicemistrz Europy (1963), dwukrotny brązowy medalista mistrzostw Europy (1965 i 1967), medalista mistrzostw Polski.
Kariera sportowa.
Kariera reprezentacyjna.
Był jednym z czołowych graczy reprezentacji Polski lat 60. Debiutował w kadrze w 1956, był kandydatem do występu na mistrzostwach Europy w 1957 (w ostatniej chwili zastąpił go Zdzisław Skrzeczkowski), chociaż występował wówczas w II lidze. Na mistrzostwach Europy wystąpił łącznie 4. razy, w 1959 zajął z drużyną 6 miejsce, w 1963 został wicemistrzem Europy, w 1965 i 1967 zdobył brązowe medale mistrzostw Europy. Dwukrotnie wystąpił na Igrzyskach Olimpijskich (1960 - 7 m., 1964 - 6 m.), raz na mistrzostwach świata (1967 - 5 m.). W reprezentacji grał do 1968, łącznie wystąpił w 198 spotkaniach, zdobywając 815 punktów.
Kariera klubowa.
Był wychowankiem AZS Gdańsk. z którym w 1954 zwyciężył w rozgrywkach Centralnej Spartakiady, w 1954 zadebiutował w I lidze, w barwach Spójni Gdańsk, w latach 1956–1958 odbywał służbę wojskową i występował wówczas w II-ligowej CWKS (Zawiszy) Bydgoszcz. W sezonie 1958/1959 ponownie występował w Spójni, gdzie uplasował się na dziewiątym miejsce w lidze, pod względem sumy zdobytych punktów. Od 1959 do 1970 (przez 11 sezonów) był graczem Wybrzeża Gdańsk, z którym zdobył wicemistrzostwo Polski w 1970 i dwa brązowe medale mistrzostw Polski (1964, 1968). W 1970 wyjechał do Francji, gdzie występował jako grający trener w zespołach niższych klas Marly i Aulnoye.
12 maja 1964 wziął udział w meczu Gdańsk Wybrzeże (71:117) All-Stars USA. W składzie reprezentacji gwiazd znajdowali się zawodnicy NBA: Bob Pettit (Hawks), Tom Heinsohn (Celtics), Bill Russell (Celtics), Oscar Robertson (Royals), Jerry Lucas (Royals), Tom Gola (Knicks), Bob Cousy, K.C. Jones (Celtics). W spotkaniu tym zanotował 14 punktów.

</doc>
<doc id="1187420" url="https://pl.wikipedia.org/wiki?curid=1187420" title="Kojszówka (przystanek kolejowy)">
Kojszówka (przystanek kolejowy)

Kojszówka – przystanek kolejowy w Kojszówce, w województwie małopolskim, w Polsce. Oddany do użytku w 1987 roku.
W roku 2017 przystanek obsługiwał 0–9 pasażerów na dobę.

</doc>
<doc id="1187421" url="https://pl.wikipedia.org/wiki?curid=1187421" title="Gohatto">
Gohatto



</doc>
<doc id="1187422" url="https://pl.wikipedia.org/wiki?curid=1187422" title="Tate St Ives">
Tate St Ives

Tate St Ives – galeria sztuki współczesnej należąca do sieci galerii Tate (razem z Tate Britain, Tate Modern i Tate Liverpool). Mieści się w St Ives w Kornwalii. Została otwarta w 1993 roku. Prezentuje przede wszystkim dzieła, które są w jakiś sposób powiązane z Kornwalią. Budynek galerii został zaprojektowany przez Eldred Evans and Davida Shalev. Częścią galerii jest także Muzeum Barbara Hepworth.

</doc>
<doc id="1187423" url="https://pl.wikipedia.org/wiki?curid=1187423" title="Wesołów (Zimna Wódka)">
Wesołów (Zimna Wódka)

Wesołów – przysiółek wsi Zimna Wódka w Polsce, położony w województwie opolskim, w powiecie strzeleckim, w gminie Ujazd.
W latach 1975–1998 przysiółek położony był w ówczesnym woj. opolskim.

</doc>
<doc id="1187425" url="https://pl.wikipedia.org/wiki?curid=1187425" title="Dół łokciowy">
Dół łokciowy

Dół łokciowy (łac. "fossa cubitalis") – trójkątny obszar zlokalizowany na przedniej stronie zgięcia łokciowego człowieka.
Ograniczenia.
Dół łokciowy ogranicza:
Od przodu pokrywa go powięź łokciowa (miejsce przejścia powięzi ramienia w powięź przedramienia), wzmocniona przez rozcięgno mięśnia dwugłowego ramienia ("aponeurosis musculi bicipitis brachii"). Dno dołu stanowią mięsień ramienny ("musculus brachialis"), mięsień odwracacz ("musculus supinator") oraz ścięgno mięśnia dwugłowego ramienia ("musculus biceps brachii").
Zawartość.
Ścięgno mięśnia dwugłowego ramienia dzieli dół na dwie bruzdy. W bruździe promieniowej leży nerw promieniowy ("nervus radialis"). Druga z bruzd – łokciowa, pokryta jest od strony przedniej przez rozcięgno mięśnia dwugłowego ramienia. Biegnie tędy tętnica ramienna i jej dwie końcowe gałęzie – promieniowa i łokciowa, oraz nerw pośrodkowy ("nervus medianus"). Pod skórą dołu łokciowego znajdują się żyły powierzchowne: w bruździe łokciowej żyła odłokciowa ("vena basilica"), a w bruździe promieniowej żyła odpromieniowa ("vena cephalica").

</doc>
<doc id="1187426" url="https://pl.wikipedia.org/wiki?curid=1187426" title="Wasił Kołarow">
Wasił Kołarow

Wasił Petrow Kołarow (; ur. 28 lipca 1877 w Szumenie, zm. 23 stycznia 1950 w Sofii) – bułgarski działacz komunistyczny, prawnik i polityk, obok Georgi Dimitrowa i Dimityra Błagojewa, z którymi w 1919 roku założył Bułgarską Partię Komunistyczną, był liderem bułgarskiego ruchu robotniczego w XX-leciu międzywojennym, jednym z pomysłodawców krwawo stłumionego powstania wrześniowego w 1923 roku, po którym musiał wyjechać z kraju. Od początku lat 20. sekretarz generalny Międzynarodówki Komunistycznej, po 1945 roku – obok Dimitrowa – najważniejsza postać w budowaniu nowego, komunistycznego porządku w Bułgarii: po obaleniu monarchii pełnił obowiązki tymczasowego prezydenta (1946–1947), następnie był wicepremierem i ministrem spraw zagranicznych (1947–1949) w rządzie Georgi Dimitrowa, a po jego śmierci – premierem (1949–1950).
Wykształcenie i działalność polityczna w XX-leciu międzywojennym.
W latach 1895–1897 uczył się w gimnazjum państwowym w Warnie, następnie pracował jako nauczyciel w Nikopolu. Wówczas też zapisał się do Bułgarskiej Robotniczej Partii Socjaldemokratycznej. Studiował prawo w Genewie i dzięki temu pod koniec lat 90. XIX wieku nawiązał cenne kontakty z socjalistami europejskimi. Po powrocie do kraju związał się z Dimityrem Błagojewem, który trzy lata później, niezadowolony z nieskuteczności BPS-D, wystąpił z partii i założył własną organizację – radykalną Socjaldemokratyczną Partię Robotników. Oprócz Błagojewa jej liderami byli młodsi od niego Kołarow oraz Georgi Dimitrow. Wszyscy trzej przyczynili się także do utworzenia w 1919 roku Bułgarskiej Partii Komunistycznej.
W latach 1912–1913 Kołarow brał udział w wojnach bałkańskich, a po powrocie do kraju w 1913 dostał się do Zgromadzenia Narodowego. Mandat deputowanego sprawował przez pięć kolejnych kadencji, do 1923 roku.
Na początku lat 20. rozwinęła się jego kariera w międzynarodowych strukturach ruchu komunistycznego. W 1921 i 1922 roku był oficjalnym przedstawicielem Bułgarskiej Partii Komunistycznej na II. i III. Kongresie Międzynarodówki Komunistycznej w Moskwie, gdzie poznał m.in. Włodzimierza Lenina. Podczas drugiego spotkania został wybrany na sekretarza generalnego Międzynarodówki (pełnił tę funkcję do 1924). Od tej pory działalność w kraju łączył z licznymi podróżami po Europie: był współzałożycielem partii komunistycznych we Francji, w Niemczech, Norwegii czy Czechosłowacji.
Kiedy w 1923 roku Aleksandyr Cankow po zamachu stanu wprowadził dyktaturę wojskową, komuniści zorganizowali powstanie. Kołarow, który przybył w 1923 do Bułgarii jako delegat Kominternu, odegrał decydującą rolę w porzuceniu przez komunistów taktyki neutralności wobec rządu Cankowa i organizacji wystąpienia zbrojnego. Na jego czele stanęli Kołarow i Dimitrow, zresztą wbrew woli Błagojewa, który był przeciwny wykorzystywaniu siły w walce o władzę. Powstanie zostało krwawo stłumione, a jego liderzy musieli uciekać z kraju. Początkowo przebywali w Jugosławii, następnie dostali się do Wiednia, by w końcu trafić do Moskwy. W drugiej połowie lat 20. i w latach 30. Kołarow pracował w stolicy Związku Radzieckiego, gdzie cały czas był członkiem prezydium i komitetu wykonawczego Kominternu oraz sekretarzem generalnym Międzynarodówki Chłopskiej. W tym czasie większą aktywność polityczną wykazywał pozostający dotychczas w cieniu Georgi Dimitrow.
Po 1945 roku.
Zajęcie w 1944 roku Bułgarii przez Armię Czerwoną spowodowało obalenie monarchii i ustanowienie zalążków republiki ludowej. Kołarow powrócił do kraju w 1945 roku i był jednym z głównych kreatorów nowego porządku. Podzielił się władzą z Dimitrowem, który był kandydatem Józefa Stalina na dyktatora. Komuniści, aby utrzymać pozory demokracji, postanowili rozpisać wybory i zaproponowali przywódcy największej partii chłopskiej Nikoli Petkowowi wspólną listę wyborczą. Jednak Petkow odmówił i wybory w listopadzie 1945 roku wygrał lewicowy Front Ojczyźniany. Dopiero plebiscyt w sprawie istnienia monarchii zorganizowany z pomocą Rosjan we wrześniu 1946 roku (w którym większość obywateli opowiedziało się za republiką) dał komunistom podstawy do przejęcia władzy.
Kołarow początkowo pełnił obowiązki przewodniczącego Zgromadzenia Narodowego oraz tymczasowego prezydenta; jako najważniejsza osoba w państwie reprezentował Bułgarię na po wojennej paryskiej konferencji pokojowej w 1946 roku. Po uchwaleniu nowej konstytucji w 1947 roku, która największą władzę skoncentrowała w osobie premiera, wszedł do rządu, na którego czele stanął Dimitrow. Był wicepremierem oraz ministrem spraw zagranicznych (1947–1949).
Tymczasem w obozie komunistycznym zaczęła się tworzyć opozycja wobec jednowładztwa Dimitrowa oraz brutalnych metod stosowanych – za przyzwoleniem Moskwy – w zwalczaniu przeciwników politycznych (np. w 1947 roku zamordowany został Petkow, który konsekwentnie odmawiał wejścia do rządu). Dlatego na specjalnie zwołanym plenum KC BPK (11–12 czerwca 1949 roku) Kołarow zarzucił buntownikom, w większości wysokim przedstawicielom własnej partii (w tym wicepremierowi Trajczo Kostowowi) działalność antyradziecką (m.in. wspieranie Jugosławii, która właśnie wystąpiła z bloku sowieckiego) oraz próbę otrucia premiera Dimitrowa. Pół roku później wszyscy oskarżeni zostali skazani na karę śmierci.
Po niespodziewanej śmierci Dimitrowa w lipcu 1949 roku Kołarow został premierem. Pełnił swoje obowiązki przez pół roku, do 23 stycznia 1950 roku, kiedy sam zmarł.
W 1948 otrzymał Order Odrodzenia Polski I klasy.

</doc>
<doc id="1187427" url="https://pl.wikipedia.org/wiki?curid=1187427" title="Azotan strontu">
Azotan strontu

Azotan strontu – nieorganiczny związek chemiczny, sól kwasu azotowego i strontu.
Jest silnym utleniaczem, który barwi płomień na charakterystyczny czerwono-karminowy kolor.
Znalazł zastosowanie w pirotechnice jako składnik sztucznych ogni, flar oraz mieszanek błyskowych spalających się czerwonym płomieniem.
Można go otrzymać w wyniku reakcji węglanu strontu z kwasem azotowym:
Poniżej krystalizuje jako tetrahydrat , powyżej tej temperatury jako sól bezwodna.

</doc>
<doc id="1187429" url="https://pl.wikipedia.org/wiki?curid=1187429" title="Sekt">
Sekt

Sekt – określenie wina musującego stosowane w krajach niemieckojęzycznych od 1900 roku. Pochodzenie słowa nie jest dokładnie znane.
Sekt może być sprzedawany jako "Deutscher Sekt" wyłącznie, jeśli został wyprodukowany w 100 procentach z winogron niemieckich. Domieszki z innych regionów uprawnych są dozwolone. Określenie "Sekt b.A." lub "Qualitätsschaumwein b.A." musi być podane na etykiecie wraz z nazwą obszaru uprawnego z którego zebrano winogrona.
Niemieckie wina musujące stanowią zaledwie około 10 procent całkowitej produkcji. Wina musujące wytwarzane przez niemieckich plantatorów cieszą się dobrą reputacją jako produkty wysokiej jakości, wytwarzane w niewielkich ilościach, ręcznie i z własnych winogron.
Sekt wytwarzany przez plantatorów musi być produkowany zgodnie z tradycyjną metodą fermentacji w butelkach. Na etykiecie konieczne są informacje o roczniku, odmianie winogron oraz dane producenta.

</doc>
<doc id="1187430" url="https://pl.wikipedia.org/wiki?curid=1187430" title="Hałda w Rydułtowach">
Hałda w Rydułtowach

Hałda w Rydułtowach – hałda odpadów pokopalnianych w Rydułtowach w powiecie wodzisławskim na Górnym Śląsku. Powstała przy kopalni Rydułtowy. W 2007, z kilkudziesięciu propozycji społecznych, została jej nadana nazwa „Szarlota”.
Charakterystyka i historia.
Jest jedną z najwyższych hałd w Europie – od podstawy mierzy ok. 134 metry, szczyt znajduje się ok. 403 m n.p.m. Zajmuje powierzchnię 37 hektarów i ma objętość 13,3 mln m³. Do roku 2024 niższa część hałdy ma zostać zlikwidowana (stożek nr 2 o wysokości 367,9 m n.p.m. i zwał płasku nr 3). 
Na hałdzie deponowany przede wszystkim kamień z zakładu przeróbczego kopalni i (w mniejszym zakresie) materiał z robót przygotowawczych. Były to w głównie piaskowce i silnie zwęglone iłowce. W okresie użytkowania hałdy odpady powęglowe były transportowane na szczyty stożków koleją wąskotorową. Taki sposób składowania powodował segregację odpadów (bryły i frakcje kamieniste staczały się i gromadziły się u podnóża, wyżej układała się frakcja żwirowa, a w szczytowych partiach piaskowa i ilasta). Uziarnienie zmieniało się z czasem. Procesy wietrzenia i erozji wywoływały lasowanie się i dezintegrację odpadów. W wyniku tego wzrastała procentowa zawartość frakcji kamienistej i żwirowej. W południowo-zachodniej części hałdy znajduje się materiał przepalony. 
Grawitacyjna segregacja odpadów ułatwiała przenikanie powietrza w głąb hałdy. Wytworzyło to wewnątrz naturalną depresję wymuszającą przepływ powietrza przez zwały z dołu do góry, powodując proces ich podpalenia. W 1992 zlecono wykonanie dokumentacji technicznej dotyczącej rekultywacji składowiska i zabezpieczenia go przed zapaleniem. Wybrano metodę polegającą na wykopaniu rowów chłonnych. 
Jest częściowo pokryta roślinnością, stanowi dominujący element krajobrazu okolicy. Hałda jest doskonale widoczna z pobliskich miejscowości m.in. z Wodzisławia Śląskiego i Radlina i z niektórych szczytów Beskidów np. z Czantorii Wielkiej i Łysej Góry.
W 2015 na szczycie umieszczono oświetlenie, które jest widoczne z odległości do 20 kilometrów.
Z hałdy przy sprzyjających warunkach można zobaczyć: Tatry, Beskid Śląski, Małą Fatrę i Góry Opawskie. 

</doc>
<doc id="1187431" url="https://pl.wikipedia.org/wiki?curid=1187431" title="Karel Mokrý">
Karel Mokrý

Karel Mokrý (ur. 7 lutego 1959 w Prościejowie) – czeski szachista, arcymistrz od 1984 roku.
Kariera szachowa.
Od pierwszych lat 80. do połowy 90. należał do czołówki czechosłowackich, a następnie czeskich szachistów. Czterokrotnie zdobył medale w indywidualnych mistrzostwach kraju: złoty (1995) oraz trzy srebrne (1982, 1985, 1989). Pomiędzy 1984 a 1996 sześciokrotnie wystąpił na szachowych olimpiadach (najlepszy wynik notując w roku 1990 w Nowym Sadzie, gdzie drużyna Czechosłowacji zajęła IV miejsce), natomiast w 1989 – na drużynowych mistrzostwach Europy.
Jeden z pierwszych sukcesów na arenie międzynarodowej odniósł na przełomie 1977 i 1978 roku w Groningen, dzieląc V-VIII miejsce (wspólnie z m.in. Attilą Grószpéterem) na mistrzostwach Europy juniorów do lat 20. W następnym roku triumfował w turnieju juniorów w Decinie. W kolejnych latach odniósł szereg sukcesów w indywidualnych turniejach, m.in. w:
Najwyższy ranking w karierze osiągnął 1 stycznia 1992 r., z wynikiem 2535 dzielił wówczas 3. miejsce wśród czechosłowackich szachistów. W 2000 r. zakończył profesjonalną karierę szachisty.
Od 1991 r. prowadzi własny sklep z literaturą szachową, najpierw w Bratysławie, a od 1993 r. – w Prostějovie.

</doc>
<doc id="1187432" url="https://pl.wikipedia.org/wiki?curid=1187432" title="Karel Mokry">
Karel Mokry



</doc>
<doc id="1187434" url="https://pl.wikipedia.org/wiki?curid=1187434" title="Deutschland, gib mir ein Mic">
Deutschland, gib mir ein Mic

Deutschland, gib mir ein Mic to czternasta płyta rapera Bushido.
CD1:
CD2:

</doc>
<doc id="1187435" url="https://pl.wikipedia.org/wiki?curid=1187435" title="Mummolin">
Mummolin

Święty Mummolin właściwie Mummolinus (data urodzenia nieznana, zm. w 686 r.) - od 660 r. biskup Noyon - Tournai we Francji.
Słynął z miłości do ludzi, zmarł z powodu zapalenia płuc, gdy oddał swój płaszcz żebrakowi.
Kanonizowany przez papieża Konstantyna w 711 r. Jego wspomnienie obchodzone jest 16 października.

</doc>
<doc id="1187436" url="https://pl.wikipedia.org/wiki?curid=1187436" title="Ladakh (dystrykt)">
Ladakh (dystrykt)

Ladakh (tyb.: ལ་དྭགས་ La dwags, hindi: लद्दाख़ [ləd̪.d̪ɑːx], urdu: لدّاخ) – największy dystrykt indyjskiego stanu Dżammu i Kaszmir, zajmujący prawie połowę powierzchni tego stanu. Stolicą dystryktu jest Leh.

</doc>
<doc id="1187438" url="https://pl.wikipedia.org/wiki?curid=1187438" title="Gwara kielecka">
Gwara kielecka

Gwara kielecka ("gwara sandomierska", "gwara świętokrzyska") – zbiór gwar języka polskiego, dialektu małopolskiego charakterystycznych dla mieszkańców ziemi sandomierskiej. Można wyróżnić spośród zbioru gwar, gwary:

</doc>
<doc id="1187439" url="https://pl.wikipedia.org/wiki?curid=1187439" title="Janina Antoniewicz">
Janina Antoniewicz

Janina Joanna Antoniewicz (ur. 14 października 1890 w Zadniszówce, zm. 21 listopada 1956 w Warszawie) – botanik, ogrodnik.
Życiorys.
Urodzona w Zadniszówce pow. Skalski. Córka Karola i Wandy z Kurowskich.
W roku 1910 studiowała na Uniwersytecie Lwowskim. W 1923 na Uniwersytecie Jagiellońskim uzyskała stopień doktora filozofii, broniąc pracę "Przyczynki do badań nad morfologią liścia pierzastego".
W latach 1915–1916 przebywała w Wiedniu, gdzie studiowała oraz pracowała w Instytucie Bakteriologicznym.
W okresie I wojny świat. pracowała jako sanitariuszka do walki z tyfusem i ospą w pow. łańcuckim. W latach 1917–1921 studiowała na Wydziale Ogrodniczym SGGW. Studia zakończyła tytułem inż.
W roku 1918 opracowała dla Akademii Umiejętności bibliografię grzybów. Również prowadziła badania i obserwacje nad roślinami leczniczymi w Państwowej Stacji Doświadczalnej w Bratkowie na Kielecczyźnie.
Była organizatorką ogródków szkolnych, m.in. na Bielanach w Warszawie, w Rabce, w Piotrkowie Trybunalskim.
Okres II wojny światowej spędziła na tajnym nauczaniu.
Po wojnie podjęła pracę w SGGW zostając adiunktem w katedrze łąkarstwa.
Współpracowała z różnymi redakcjami pism ogrodniczych i przyrodniczych.

</doc>
<doc id="1187440" url="https://pl.wikipedia.org/wiki?curid=1187440" title="Von der Skyline zum Bordstein zurück (Ltd. Platinum Edt.)">
Von der Skyline zum Bordstein zurück (Ltd. Platinum Edt.)

Von der Skyline zum Bordstein zurück (Ltd. Platinum Edt.) – piętnasty album rapera Bushido.
Deluxe Edition:
Video:

</doc>
<doc id="1187445" url="https://pl.wikipedia.org/wiki?curid=1187445" title="Michałówka (Jagodne)">
Michałówka (Jagodne)

Michałówka – część wsi Jagodne, położona w Polsce, w województwie mazowieckim, w powiecie garwolińskim, w gminie Garwolin. Leży przy drodze ekspresowej S17.
Michałówka należy do rzymskokatolickiej parafii Podwyższenia Krzyża Świętego w Miętnem.
Historia.
„Michałówka, wieś, powiat garwoliński, gmina Wola Rębkowska, parafia Garwolin. Ma 12 domów, 70 mieszkańców, 27 mórg, posiada szkołę początkową” – Słownik Geograficzny Królestwa Polskiego i innych krajów słowiańskich – stan na 1880 r.
Szkoła w Michałówce tzw. "Zielona" (od koloru ścian zewnętrznych) została zbudowana w 1924 r. (przekaz ustny mówi o tym, że budowniczym tzw. Zielonej Szkoły był inż. Aleksander Wikliński (Koronka) urodzony we wsi Jagodne). Kierownikiem tej szkoły był w latach 1934–1936 Piotr Jaroszewicz (premier rządu Polski w latach 1970–1980). To z jego inicjatywy powstał murowany budynek szkoły. Na początku lat 70 XX wieku Piotr Jaroszewicz odwiedził miejscowość i zwrócił się do mieszkańców, by czynili starania w sprawie budowy nowej szkoły, gdyż stary budynek nie mógł sprostać wymaganiom jakie stawiano przed oświatą. Liczba uczniów w szkole wciąż rosła. Klasy liczyły po 48 uczniów, a liczba uczniów w szkole sięgała do 360 przy zatrudnieniu 12 nauczycieli łącznie z dyrektorem szkoły. Powołano Komitet Budowy Szkoły w Michałówce, w skład którego wchodziło 30 osób. Wśród nich wyróżnić należy Wandę Tudek, dyr. szkoły śp. Krystynę Sasimowską oraz śp. Jana Zielińskiego i śp. Antoniego Zalewskiego. W lipcu 1979 r. uzyskano zgodę Komisji Planowania przy Urzędzie Rady Ministrów na natychmiastowe rozpoczęcie budowy szkoły. W sierpniu 1979 r. do budowy szkoły przystąpiło Przedsiębiorstwo Budowlane w Garwolinie. Prace posuwały się w bardzo szybkim tempie. W roku 1980 w czasie wprowadzenia Stanu Wojennego część dydaktyczna nadawała się do użytku i została zamieszkała przez wojsko. Prace przy dalszym wykonaniu budynku z niewielkimi przerwami trwały nadal. W roku 1982 budowa szkoły została zakończona.

</doc>
<doc id="1187446" url="https://pl.wikipedia.org/wiki?curid=1187446" title="Retro Active">
Retro Active

Retro Active – kompilacyjny album brytyjskiego zespołu Def Leppard. Wydany został w roku 1993.

</doc>
<doc id="1187447" url="https://pl.wikipedia.org/wiki?curid=1187447" title="Bhuwaneśwari">
Bhuwaneśwari

Bhuwaneśwari jest jedną z dziesięciu, a dokładnie czwartą z Mahawidjas. Jest ona królową Iśwari panteonu świata Bhuwan i jedną z najpotężniejszych bogiń hinduistycznych. Jest główną siłą Paraśakti. Jako królowa opiekuje się swymi podanymi, a jej moc tkwi w "sercowej ćakrze". Uważana za matkę bogiń, takich jak Parwati, Lakszmi, Saraswati i Gajatri.
Stworzenie świata.
"Słońce ukazało się na niebiosach. Mędrcy Riszi ofiarowali Somę, świętą roślinę aby świat mógł być stworzony w tym czasie. U władzy była Szodaszi, Szakti, przez którą słońce stworzyło trzy światy. Po tym jak powstał świat bogini przybrała odpowiednią formę do manifestacji świata"'. Łączona i identyfikowana z widzialnym i materialnym aspektem stworzenia. Jest ona ucieleśnieniem cząsteczek i dynamiki, które tworzą świat.
Wygląd.
W Wedyjskich tekstach często wspominany jest wygląd bogini. Posiada ona piękną świetlistą karnację i piękną twarz. Jej uśmiech uzasadnia macierzyński aspekt "Wielkiej Kosmicznej Mocy". Włosy bogini są czarne rozpuszczone i falujące, na głowie znajduje się diadem z Księżycem. Jej oczy szerokie, usta duże i czerwone a nos delikatny. Symbolicznie Bhuwaneszwari jest przedstawiona z trzema oczami, które są znakiem jej wielkiej wiedzy jawnego świata. Na jej piersiach rozsmarowana jest pasta sandałowa z szafranem, piersi jej są bardzo duże ponieważ żywi ona wszystkich swoich wiernych jak i innych bogów, którzy otrzymują ekstrakt esencji życia. Jej talia jest wąska, uda pośladki i biodra kształtne. Szyja jej jest przystrojona bogatą biżuterią. Jedna z legend opowiada o powstaniu trzeciego oka u boga Śiwy pod wpływem przyglądania się jej. Piękno i atrakcyjność są tłumaczone jako ucieleśnienie świata fizycznego. Według niektórych indyjskich tradycji Bhuwaneśwari złączona z Śiwą tworzą formę światła elementu kosmosu fizycznego, co nadaje jej tytuł "Stworzycielki Kosmosu".
Formy.
Znana jest także jako Om Szakti lub Adi Szakti, najwcześniejsza forma Szakti. Bogini jest w stanie zmienić każdą sytuację. Uważa się, że nawet dziewięć ciał niebieskich nawagrahas jakimi są:
nie są w stanie jej zatrzymać.
Siła destrukcji.
Bhuwaneśwari jest także znana jako Tripur-Bhairawi straszliwa bogini śmierci. Jest ona jednym z aspektów Kali i Para-Śakti boskiej mocy, energii stworzenia, iluzji, rozpadu, destrukcji i snów. W jej dobroczynnych formach znana jest jako Durga lub Lakszmi. Jest ona esencją wszystkich bogów i bogiń, którzy są jej cząstką. Bhuwaneśwari jest śmiercią i życiem w tym samym czasie. Jest ona boginią jogi i współczucia. W Wedach Bhuwaneśwari jest znana jako Aditi "Wielka Kosmiczna Matka", nieograniczona, niezniszczalna, stanowi źródło wszelkiej manifestacji pierwotnego kosmosu.

</doc>
<doc id="1187448" url="https://pl.wikipedia.org/wiki?curid=1187448" title="Konfesja dordrechcka">
Konfesja dordrechcka

Konfesja dordrechcka – protestanckie wyznanie wiary przyjęte przez przywódców holenderskich mennonitów na synodzie w Dordrechcie w 21 kwietnia 1632 r. W 18 artykułach wiary podkreślono takie nauki, jak zbawienie przez Jezusa Chrystusa, chrzest, pacyfizm, unikanie odstępców, umywanie nóg, powstrzymywanie się od składania przysięgi. Wyznanie wywarło duży wpływ na ruchy radykalnej reformacji i pozostaje istotnym symbolicznym dokumentem dla wielu współczesnych Kościołów anabaptystycznych, m.in. amiszów.

</doc>
<doc id="1187453" url="https://pl.wikipedia.org/wiki?curid=1187453" title="Wojciech Męciński (generał)">
Wojciech Męciński (generał)

Wojciech Męciński (ur. 1760, zm. 19 września 1839 w Krakowie) – hrabia w Królestwie Kongresowym w 1820 roku, generał brygady armii Księstwa Warszawskiego, członek sejmu i senator Królestwa Polskiego, odznaczony Krzyżem Kawalerskim Orderu Virtuti Militari.
Życiorys.
Służba wojskowa i działalność polityczna.
Wojciech Męciński w 1806 wyznaczony został przez gen. Jana Henryka Dąbrowskiego na organizatora i dowódcę pospolitego ruszenia w części departamentu kaliskiego. Tam utworzył pułk jazdy (późniejszy 3 pułk ułanów) i jako jego dowódca w składzie dywizji gen. Józefa Zajączka walczył w kampanii mazurskiej. Odznaczył się pod Waplewem. W armii Księstwa Warszawskiego był też dowódcą 4 pułku strzelców konnych. Wobec braku przygotowania wojsk wziął w 1808 dymisję w stopniu generała i osiadł w Dukli na gospodarstwie. W 1817 otrzymał tytuł senatora-kasztelana Królestwa Polskiego.
W 1824 przegrał proces z mnichami jasnogórskimi o zwrot majątku oddanego zakonnikom na przechowanie w 1655 przez jego przodków. W 1828 roku był członkiem Sądu Sejmowego, mającego osądzić osoby oskarżone o zdradę stanu. 
11 sierpnia 1831 mianowany został senatorem-wojewodą. Aktywnie występował w obronie sądzonych w warszawie członków Towarzystwa Patriotycznego. Wykazał potem wielką ofiarność na rzecz powstania listopadowego. Jako senator podpisał 25 stycznia 1831 roku akt detronizacji Mikołaja I Romanowa.
Był członkiem loży wolnomularskiej Przesąd Zwyciężony w 1813 roku.
Życie rodzinne.
Ojcem Wojciecha Męcińskiego późniejszego dziedzica Żarek był Adam Albert Męciński z Kurozwęk herbu Poraj, a matką Aniela Stadnicka ze Stadnik herbu Szreniawa.
Związek małżeński zawarł z Heleną Stadnicką ze Stadnik herbu Szreniawa, która w posagu wniosła Duklę.
W małżeństwie urodziło się pięcioro dzieci: Wanda, Cezar, Antonina, Cecylia i Wincenty

</doc>
<doc id="1187455" url="https://pl.wikipedia.org/wiki?curid=1187455" title="Ryszard Olszewski (koszykarz)">
Ryszard Olszewski (koszykarz)

Ryszard Jan Olszewski (ur. 7 czerwca 1932 w Inowrocławiu, zm. 2 lutego 2020 w Toruniu) – polski koszykarz, występujący na pozycji rzucającego obrońcy, reprezentant kraju, po zakończeniu kariery zawodniczej – samorządowiec.
Życiorys.
Wychowanek AZS Toruń. Reprezentant Polski podczas olimpiady w Rzymie 1960. 4 razy grał na ME 1955, 1957, 1959, 1961. 3-krotnie grał w Akademickich Mistrzostwach Świata 1957, 1959, 1961. 120 razy grał w reprezentacji, zdobył 653 punktów.
Także sędzia sportowy i trener. Absolwent Uniwersytetu Mikołaja Kopernika, gdzie otrzymał tytuł magistra geografii. Po studiach przez wiele lat pracował w miejskich i wojewódzkich służbach inwestycyjnych oraz działał w stowarzyszeniach i związkach sportowych. Odznaczony m.in. Krzyżem Kawalerskim Orderu Odrodzenia Polski i Medalem za Wybitne Osiągnięcia Sportowe (brązowym).
Radny Miasta Torunia od 2002. W 2006 uzyskał mandat z listy Komitetu Czas Gospodarzy uzyskując 628 głosów. Poprowadził pierwszą sesję rady jako najstarszy radny. W wyborach w 2010 odnowił mandat. Reprezentował mieszkańców Bydgoskiego Przedmieścia (okręg nr 2). Bezpartyjny. Był członkiem Komisji Gospodarki Przestrzennej i Inicjatyw Gospodarczych oraz Komisji Kultury, Promocji i Turystyki.
Syn Aleksandra i Heleny Wiśniewskiej. Był żonaty, miał syna i córkę oraz 5 wnuczek.
Pochowany na Centralnym Cmentarzu Komunalnym w Toruniu.

</doc>
<doc id="1187456" url="https://pl.wikipedia.org/wiki?curid=1187456" title="(143649) 2003 QQ47">
(143649) 2003 QQ47

(143649) 2003 QQ47 to planetoida z grupy Apollo należąca do obiektów NEO i PHA.
Odkrycie.
Została odkryta 24 sierpnia 2003 roku w programie LINEAR, nazwa planetoidy jest oznaczeniem tymczasowym.
Orbita.
(143649) 2003 QQ47 okrąża Słońce w ciągu 1 roku i 47 dni w średniej odległości 1,08 j.a.
Po jej odkryciu oszacowano prawdopodobieństwo zderzenia z Ziemią w dniu 21 marca 2014 roku na 1:250.000. Planetoida otrzymała 1 punkt w skali Torino. Późniejsze, dokładniejsze wyliczenia orbity wykluczyły możliwość zderzenia z Ziemią. (143649) 2003 QQ47 ma średnicę ok. 1,240 km oraz masę 2,0×1012 kg. Gdyby uderzyła w naszą planetę potencjalna siła wybuchu wyniosłaby 350.000 megaton TNT powodując globalne zniszczenia.

</doc>
<doc id="1187457" url="https://pl.wikipedia.org/wiki?curid=1187457" title="Hamowanie oboczne">
Hamowanie oboczne

Hamowanie oboczne (ang. "lateral inhibition") – proces polegający na hamującym wpływie receptora na inne receptory z nim sąsiadujące. Występuje na różnych piętrach układu wzrokowego, zachodzi również w skórze, jego rezultatem jest wyższa wrażliwość układu nerwowego na różnicę między pobudzeniami sąsiadujących receptorów niż na jednostajną stymulację.

</doc>
<doc id="1187458" url="https://pl.wikipedia.org/wiki?curid=1187458" title="Aleja Kasztanowa w Warszawie">
Aleja Kasztanowa w Warszawie

Aleja Kasztanowa – aleja spacerowa na warszawskim Ursynowie, biegnąca częściowo wzdłuż ulicy K. Jeżewskiego.
Aleja składa się z dwóch części – jedna łączy ulicę Jana Rosoła z aleją Komisji Edukacji Narodowej, fragment drugiej przebiega wśród budynków między aleją a ulicą Stryjeńskich.
Historia.
Według legendy aleja powstała w 1815. Drogę prowadzącą z Góry Kalwarii do Wilanowa obsadzono wtedy kasztanowcami (którym zawdzięcza swą nazwę), aby zapewnić bezpieczeństwo Aleksandrowi I. Aleja po raz pierwszy pojawiała się na mapach w 1875.
W XIX wieku istniała tu cegielnia, dostarczająca cegły dla budowy pałacu Krasińskich i pałacu w Natolinie. W kolejnych latach właściciele gruntów sadzili tutaj kolejne gatunki drzew, dzięki czemu aleja jest ciekawym fragmentem przyrody w sąsiedztwie wielkich osiedli mieszkaniowych. Obecnie rosną tu m.in. kasztanowce zwyczajne, jabłonie, grusze i dęby szypułkowe.
Przy alei postawiono też w 1864 drewniany ok. trzymetrowy krzyż upamiętniający powstanie styczniowe.
W 2000 przy skrzyżowaniu z aleją KEN (w pobliżu ul. Kazimierza Jeżewskiego) odsłonięto pomnik pielgrzymki właściciela Kabat, rycerza Andrzeja Ciołka, do Santiago de Compostela w 1404.

</doc>
<doc id="1187459" url="https://pl.wikipedia.org/wiki?curid=1187459" title="Slang (album)">
Slang (album)

Slang – szósty studyjny album muzyczny brytyjskiego zespołu Def Leppard, wydany w roku 1996 przez Mercury Records. Płyta była odejściem od poprzedniego stylu zespołu i eksperymentowała z grunge i rockiem alternatywnym.

</doc>
<doc id="1187460" url="https://pl.wikipedia.org/wiki?curid=1187460" title="Magdalena Kožená">
Magdalena Kožená

Magdalena Kožená (ur. 26 maja 1973 w Brnie) – czeska śpiewaczka (mezzosopran).
Życiorys.
Pochodzi z południowych Moraw. Ojciec jest matematykiem, a matka biologiem. Uczyła się gry na fortepianie. Po wypadku na lekcji wychowania fizycznego, w trakcie którego doznała złamań obydwu rąk, zarzuciła karierę pianistyczną. Uczyła się w brneńskim konserwatorium u Něvy Megovéj i Jiřího Peši, później u Evy Blahovéj w WSM w Bratysławie.
Jej kariera rozpoczęła się w roku 1995, kiedy to wygrała Międzynarodowy Konkurs Mozartowski w Salzburgu. Występowała na najważniejszych scenach operowych świata, m.in. w nowojorskiej Metropolitan Opera w 2003. W latach 1996–1997 była członkinią wiedeńskiego zespołu Volksoper. W 2003 została Kawalerem Orderu Sztuki i Literatury. Podstawę jej repertuaru stanowią interpretacje muzyki dawnej (zwłaszcza barokowej i klasycznej), ale wykonuje także muzykę innych epok. Pod koniec lat 90. XX wieku związała się z wytwórnią płytową Deutsche Grammophon.
Była żoną francuskiego barytona, Vincenta le Texiera. W październiku 2008 wyszła za mąż za dyrygenta, sir Simona Rattle'a, z którym zamieszkała w Berlinie.

</doc>
<doc id="1187461" url="https://pl.wikipedia.org/wiki?curid=1187461" title="Andrzej Perka">
Andrzej Perka

Andrzej Mieczysław Perka (ur. 16 lutego 1941 r. w Warszawie) – polski koszykarz. Mistrz (1967) i reprezentant Polski, brązowy medalista mistrzostw Europy (1965), olimpijczyk z Tokio (1964).
Kariera sportowa.
Był zawodnikiem AZS-AWF Warszawa, w którego barwach debiutował w ekstraklasie w sezonie 1961/1962. z warszawskim klubem zdobył mistrzostwo Polski w 1967 i wicemistrzostwo Polski w 1962, zakończył ligową karierę w 1971. W latach 1959-1965 wystąpił 78 razy w reprezentacji Polski, m.in. na Igrzyskach Olimpijskich w Tokio (1964), gdzie zajął z drużyną szóste miejsce oraz na mistrzostwach Europy w 1965, gdzie zdobył brązowy medal. W 1961 i 1965 startował na Uniwersjadzie, zajmując z drużyną odpowiednio piąte i jedenaste miejsce.

</doc>
<doc id="1187462" url="https://pl.wikipedia.org/wiki?curid=1187462" title="Sony Ericsson Championships 2008">
Sony Ericsson Championships 2008

Sony Ericsson Championships 2008 – tenisowy turniej z cyklu Sony Ericsson Championships, zamykający sezon rozgrywek kobiecych, w 2008 roku został rozegrany w dniach 4–9 listopada, po raz pierwszy w stolicy Kataru, Dosze.
Do udziału w turnieju zaproszono osiem najlepszych zawodniczek świata według klasyfikacji WTA Champions Race, podsumowującej wszystkie występy tenisistki w danym sezonie. Tenisistki walczyły w dwóch grupach po cztery osoby, po dwie najlepsze z każdej grały ze sobą w półfinałach, a zwyciężczynie tych spotkań rozegrały mecz o decydujące trofeum. Turniej rozgrywany był na kortach Khalifa International Tennis and Squash Complex.
Na starcie turnieju zabrakło obrończyni tytułu, Justine Henin, która w maju tego samego roku ogłosiła zakończenie tenisowej kariery.
Turniej zakończył się zwycięstwem Venus Williams, dla której było to pierwsze zwycięstwo w karierze w turnieju tej rangi. W grze podwójnej tytuł sprzed roku obroniły Cara Black i Liezel Huber.
Gra pojedyncza.
Faza grupowa.
Grupa biała.
Wyniki
Tabela
Grupa kasztanowa.
Wyniki
Tabela

</doc>
<doc id="1187463" url="https://pl.wikipedia.org/wiki?curid=1187463" title="Ryszard Olszewski">
Ryszard Olszewski



</doc>
<doc id="1187464" url="https://pl.wikipedia.org/wiki?curid=1187464" title="Carla Bruni">
Carla Bruni

Carla Bruni-Sarkozy (ur. Carla Gilberta Bruni Tedeschi, 23 grudnia 1967 w Turynie) – włoska supermodelka i piosenkarka, żona 23. prezydenta Francji Nicolasa Sarkozy’ego.
Posiada obywatelstwo włoskie i francuskie.
Życiorys.
Urodziła się w Turynie, ale od piątego roku życia wychowywała się we Francji. Jest córką przemysłowca i kompozytora Alberta Bruniego Tedeschiego oraz pianistki Marisy Borini. Szkołę średnią ukończyła w Szwajcarii. Następnie wróciła do Francji i zaczęła studiować architekturę i historię sztuki w Paryżu. W wieku 19 lat rozpoczęła karierę modelki.
W latach 90. XX wieku należała do ścisłej czołówki modelek na świecie, zarabiając 7,5 miliona dolarów rocznie. Pracowała dla największych projektantów, do których należeli m.in. Christian Dior, Paco Rabanne, Sonia Rykiel, Christian Lacroix, Karl Lagerfeld, John Galliano, Yves Saint Laurent, Chanel, Versace.
W 1997 zakończyła karierę modelki i poświęciła się muzyce. Wydała sześć albumów (do 2017) ze swoimi piosenkami.
Życie prywatne.
Będąc modelką, związana była m.in. z Vincentem Pérezem, Erikiem Claptonem, Donaldem Trumpem i Kevinem Costnerem. Jej bliskim przyjacielem był też Mick Jagger. Ze związku z francuskim filozofem Raphaëlem Enthovenem ma syna Auréliena (ur. 2001).
W grudniu 2007 w mediach pojawiła się informacja o związku Carli Bruni z prezydentem Francji Nicolasem Sarkozym. Para razem spędziła święta w Egipcie. Nicolas Sarkozy i Carla Bruni pobrali się 2 lutego 2008 w Pałacu Elizejskim w Paryżu. Był to pierwszy w historii Republiki Francuskiej przypadek ślubu prezydenta podczas sprawowania urzędu. 19 października 2011 o godz. 20:00 w Paryżu urodziła córkę – Giulię Sarkozy.
Rodzina.
Bruni ma starszą siostrę, aktorkę Valerię. Jej brat, Virginio, zmarł w 2006 na AIDS. Biologicznym ojcem Carli jest Maurizio Remmert, gitarzysta, z którym matka Carli miała romans przez sześć lat. Carla ma przyrodnią siostrę, Consuelę Remmert.

</doc>
<doc id="1187474" url="https://pl.wikipedia.org/wiki?curid=1187474" title="Arquien de la Grange">
Arquien de la Grange

Arquien de la Grange – polski herb szlachecki pochodzenia francuskiego.
Opis herbu.
W polu błękitnym podwójna lilia srebrna trzymana przez dwa jelenie barwy naturalnej. 
Tarcza ukoronowana.
Historia herbu.
Herb przyniesiony do Polski przez brata Marii Kazimiery Sobieskiej (Marysieńki) zatwierdzony w 1685 roku.
Herbowni.
Lagrange.
Bibliografia.
"Encyklopedia Powszechna..." Orgelbranda

</doc>
<doc id="1187475" url="https://pl.wikipedia.org/wiki?curid=1187475" title="Nanowar of Steel">
Nanowar of Steel

Nanowar of Steel (wcześniej Nanowar) – włoska grupa muzyczna wykonująca power metal. Nazwa to parodia innego zespołu - Manowar. Zespół żartuje ze sceny heavy/powermetalowej, np. z tekstów o prawdziwości metalu, inspirowanych także fantasy i z podniosłego klimatu muzyki.
Początkowo zespół miał nazwę Nanowar, ale zmienił ją zainspirowany zmianą nazwy innego włoskiego zespołu - Rhapsody of Fire, która to grupa dodała część „of Fire” po tym, jak się okazało, że nazwa „Rhapsody” jest zastrzeżona. Mimo iż muzycy kpią z tej muzyki, sami są jej fanami.

</doc>
<doc id="1187476" url="https://pl.wikipedia.org/wiki?curid=1187476" title="Ursus 5024">
Ursus 5024

Ursus 5024 – ciężki ciągnik postlicencyjny z napędem na 4 koła produkowany seryjnie w latach 2007-2009 roku firmę ZPC Ursus.

</doc>
<doc id="1187477" url="https://pl.wikipedia.org/wiki?curid=1187477" title="Hathemoda">
Hathemoda

Hathemoda, Hatumoda (niem. "Hathumod", "Hathumoda", "Hadumod") (ur. ok. 840 r.; zm. 29 listopada 874 r. w Bad Gandersheim Dolna Saksonia) – pierwsza opatka klasztoru w Gandersheim od 852 r.
Hatumoda była córką księcia Ludolfa i Ody z dynastii Billungów. Jej ojciec wybrał się z pielgrzymką do Rzymu skąd przywiózł relikwie papieży Anastazego I i Innocentego I otrzymane od papieża Sergiusza II dla planowanej fundacji klasztornej. W 852 r. powstał klasztor w Brunshausen, który w 856 r. został przeniesiony do Gandersheim. Czworo dzieci Ludolfa wstąpiło na służbę Kościoła, z tego trzy córki były opatkami w Gandersheim: Hatumoda, Gerberga i Krystyna. Hatumoda zmarła na nieznaną chorobę, którą zaraziła się pielęgnując swoją chorą siostrę. Wkrótce po jej śmierci mnich Agius z klasztoru Lamspringe napisał jej żywot „Vita obitus Hathumodae".

</doc>
<doc id="1187478" url="https://pl.wikipedia.org/wiki?curid=1187478" title="Józef Adam Feliks Lasocki">
Józef Adam Feliks Lasocki

Józef Adam Feliks Bronisław Lasocki herbu Dołęga (ur. 27 listopada 1861 w Bieżuniu, zm. 8 czerwca 1931 w Krakowie) – polski wojskowy, hrabia, generał major cesarskiej i królewskiej armii, generał dywizji Wojska Polskiego.
Życiorys.
Był synem Bronisława, właściciela ziemskiego, powstańca 1863, i Felicji z Wołowskich. Kształcił się w gimnazjum w Tarnopolu i Rzeszowie. W latach 1878–1879 ukończył dwa semestry na Wydziale Prawa Uniwersytetu Jagiellońskiego oraz jeden semestr na Wydziale Filozoficznym Uniwersytetu w Genewie, po czym przerwał studia i odbył jednoroczną ochotniczą służbę wojskową w 1 Galicyjskim pułku ułanów w Krakowie. W latach 1880–1882 uczył się w szkole kadetów. Od 1882 w armii austriackiej. Ukończył Oficerską Szkołę Kawalerii i jako oficer zawodowy służył w austriackiej kawalerii do 1913 w 1 pułku ułanów w Krakowie. Podpułkownik z 1911. Potem i na froncie dowodził 2 pułkiem ułanów. Pułkownik z 1914. Walczył na froncie rosyjskim. W marcu 1917 objął dowództwo XXIV Brygady Piechoty. 1 maja 1918 awansował na generała majora.
Służba w Wojsku Polskim.
7 stycznia 1919 przyjęty został do Wojska Polskiego i mianowany zastępcą dowódcy Okręgu Generalnego „Łódź”. W marcu 1919 objął dowództwo 2 Brygady Jazdy, a następnie Grupy Zaniemeńskiej, 2 Dywizji Litewsko-Białoruskiej (od 21 października 1919) i 8 Dywizji Piechoty (od listopada 1919). Od 25 lutego 1920 pozostawał w dyspozycji Naczelnego Wodza. W sierpniu 1920 wyznaczony został na stanowisko dowódcy Grupy „Dolnej Wisły”. 17 sierpnia przybył ze swoim sztabem do Łącka. Z uwagi na zakończenie walk na odcinku grupy dowództwa nie objął. 9 września 1920 ponownie przeniesiony został do dyspozycji Naczelnego Wodza, w ramach której otrzymał zadanie przeprowadzenia przeglądu (perlustracji) taborów Armii Czynnej Ukraińskiej Republiki Ludowej.
Z dniem 1 kwietnia 1921 przeniesiony został w stan spoczynku, w stopniu generała podporucznika. 26 października 1923 Prezydent RP, Stanisław Wojciechowski zatwierdził go w stopniu rzeczywistego generała dywizji ze starszeństwem z dniem 1 czerwca 1919 w korpusie generałów. Na emeryturze osiadł w Krakowie, gdzie zmarł 8 czerwca 1931.
Rodzina.
Po ojcu Bronisławie był dziedzicznym hrabią belgijskim, sam uzyskał potwierdzenie tytułu w Austrii 8 kwietnia 1888.
Żonaty z baronówną Marią Teresą z Romaszkanów mieli czworo dzieci: 

</doc>
<doc id="1187481" url="https://pl.wikipedia.org/wiki?curid=1187481" title="Legio campana">
Legio campana

Legio Campana - legion rzymski, złożony głównie, jak sama nazwa wskazuje z Kampańczyków.
Według Polibiusza liczył on 4000 ciężkozbrojnych piechurów pod wodzą Wibeliusza Decjusza. Ich najważniejszą misją, z którą zostali wysłani, było zajęcie miasta Rhegion w czasie wojny Rzymu z Pyrrusem, królem Epiru. Miało to miejsce prawdopodobnie już po bitwie pod Herakleą, czyli po 280 r. p.n.e. Jak głosi legenda, pod pretekstem wydania miasta przez Thuryjczyków Pyrrusowi, wymordowali oni wszystkich mężczyzn, zabierając dla siebie ich żony.
Wibeliusz Decjusz z czasem stał się tyranem Rhegion i nawiązał kontakt z Mamertynami, dawnymi najemnikami tyrana Syrakuz, Agatoklesa. Decjusz panował do 270 r. p.n.e., kiedy to miasto zostało zdobyte po długim oblężeniu przez wojska konsula Gnejusza Korneliusza Bluzona. Z całego "legio Campana" do niewoli dostało się jedynie około 300 żołnierzy, którzy wkrótce złożyli swe głowy pod topór na Forum Romanum.

</doc>
<doc id="1187482" url="https://pl.wikipedia.org/wiki?curid=1187482" title="Nanowar">
Nanowar



</doc>
<doc id="1187483" url="https://pl.wikipedia.org/wiki?curid=1187483" title="Post grunge">
Post grunge

Post grunge – styl muzyki wywodzący się z grunge, który powstał w połowie lat 90. Popularność grunge'u w latach 90. doprowadziła do odrzucenia post grunge'u przez amatorów tradycyjnego 'grunge'u'. Za pierwszy album post-grunge'owy uznaje się Sixteen Stone brytyjskiej grupy Bush.
Brzmienie.
Zespoły post-grunge'owe grają rocka, z wyraźnymi wpływami grunge'u. Wiele grup nie przyznaje się do nich, lecz mówi o wpływach na ich muzykę takich zespołów jak Melvins, Led Zeppelin czy Black Sabbath, które z kolei były inspiracją dla powstania grunge'u (choć nie tylko jego). Post grunge charakteryzuje się dynamizmem, a także tzw. 'loud-quiet' co można interpretować jako gwałtowne zmiany nastrojowości muzyki z głośnej na cichą i odwrotnie.

</doc>
<doc id="1187484" url="https://pl.wikipedia.org/wiki?curid=1187484" title="Józef Kozieł">
Józef Kozieł

Józef Kozieł (ur. 1926 w Schenefeld w Niemczech, zm. 27 października 1994) – rzeźbiarz ludowy.
Tworzył zarówno postaci, kwiaty, płaskorzeźby krajobrazów jak też skrzynie, regały i inne. Rzeźbił przeważnie w drzewie lipowym. Pomysły czerpał z obserwacji życia wiejskiego.
Prace Józefa Kozieła znajdują się w Muzeum Etnograficznym w Warszawie, w muzeach w Toruniu, Siedlcach, Łukowie, w zbiorach prywatnych w kraju, a także poza granicami, we Francji, Australii, Japonii, Niemczech i USA.

</doc>
<doc id="1187486" url="https://pl.wikipedia.org/wiki?curid=1187486" title="Nanowar of steel">
Nanowar of steel



</doc>
<doc id="1187490" url="https://pl.wikipedia.org/wiki?curid=1187490" title="SS Wilno">
SS Wilno

SS Wilno, później Wieluń – polski statek handlowy, jeden z serii tzw. „francuzów” (obok SS Kraków, SS Katowice, SS Poznań i SS Toruń) - pierwszych jednostek tworzonej Polskiej Marynarki Handlowej.
Pierwszym kapitanem statku był kapitan Mamert Stankiewicz, który przyprowadził "Wilno" z francuskiej stoczni Chantiers Navals Français w Blainville-sur-Orne. 4 stycznia 1927 roku nowy masowiec wszedł do wciąż będącego w budowie portu w Gdyni jako pierwszy polski statek w historii. Następnego dnia odbyła się uroczystość poświęcenia i podniesienia polskiej bandery, w czym uczestniczył ówczesny minister przemysłu i handlu, budowniczy Gdyni Eugeniusz Kwiatkowski.
W okresie międzywojennym statek pływał głównie w basenie Morza Bałtyckiego i Północnego wożąc polski węgiel do portów Szwecji i Wielkiej Brytanii. Od chwili pozyskania do roku 1951 właścicielem statku (jak i pozostałych "francuzów") było przedsiębiorstwo armatorskie Żegluga Polska.
W czasie II wojny światowej wsławił się brawurową ucieczką z francuskiego portu Sfax w Tunezji. Potem przyszedł długi okres wojennych rejsów, a w 1946 roku powrót do kraju.
W roku 1949 statek został przejęty przez nowego państwowego armatora Polska Żegluga Morska z siedzibą w Szczecinie. Dotychczasowa nazwa "Wilno" została zmieniona na bardziej w tamtych czasach poprawną politycznie "Wieluń" i nazwę tę statek nosił do wycofania ze służby 7 października 1958 roku. 
Wkrótce potem został pocięty na złom.

</doc>
<doc id="1187491" url="https://pl.wikipedia.org/wiki?curid=1187491" title="Manx2">
Manx2

Manx2 – linia lotnicza, powstała na Wyspie Man po linii EuroManx. Linia rozpoczęła działalność w 2006 roku, a została zlikwidowana w grudniu 2012.
Historia.
Manx2 zaczął działalność 11 maja 2006 roku, a pierwsze loty zaczęły się 15 lipca 2006 roku. Szefem Manx2 był Noel Hayes.
Historia floty zaczęła się od samolotu Let L-410, który został zakupiony 11 lipca 2006 od BASe Air Kft (Budapest Air Services). Samolot miał rejestrację HA-YFG. Od 15 lipca 2006 ten samolot zaczął latać na trasie Blackpool-Belfast. We wrześniu 2006 linia lotnicza Manx2 zaczęła wypożyczać samoloty typu BAe Jetstream 31 od Jetstream Executive Travel.
Na początku 2007 roku Manx2 wykupił samoloty Fairchild Metroliner oraz Dornier 208-202k i skończył korzystać z samolotów BAe Jetstream 31. 3 września 2007 roku Manx2 uruchomił nowe połączenie do Gloucester. Manx2 sprzedał około 1000 biletów z Gloucester w okresie wrzesień-grudzień. Na trasie Gloucester-Wyspa Man zwiększon częstość lotów do dwóch na dzień przez 7 dni w tygodniu. Linia zanotowała wzrost liczby pasażerów po uruchomieniu trasy do Gloucester. 10 lutego 2011 roku jeden z samolotów (numer rejestracyjny EC-GPS) rozbił się podczas lądowania we mgle na lotnisku Cork w Irlandii.

</doc>
<doc id="1187492" url="https://pl.wikipedia.org/wiki?curid=1187492" title="MS Wieluń">
MS Wieluń

MS Wieluń – statek wybudowany w 1980 dla szczecińskiego armatora PŻM. Powstał w ramach porozumienia zawartego pomiędzy tym armatorem, a państwowymi stoczniami brytyjskimi w celu budowy m.in. serii 15 masowców o nośności 4400 ton (typ Bolesławiec).
Z uwagi na konieczność spłaty kredytu zaciągniętego na zakup tej jednostki, od 1982 "MS Wieluń" pływał w wyodrębnionej z macierzystego armatora spółce o nazwie Żegluga Polska. Załogi zapewniał PŻM, same statki były tylko dzierżawione.
Po zmianie bandery na panamską pływał pod nazwą "MS Wielun".
W kwietniu 2008 roku statek został przemianowany na "MS Bereket", a następnie we wrześniu 2010 na "MS Ahmet Yusuf". Zezłomowany w czerwcu 2011 w miejscowości Aliağa.

</doc>
<doc id="1187494" url="https://pl.wikipedia.org/wiki?curid=1187494" title="Judaizanci">
Judaizanci

Judaizanci – pojęcie w chrześcijaństwie dotyczące kontrowersji, opisanej już w Dziejach Apostolskich i w Liście do Galatów, wokół rozumienia jedności i odrębności Kościoła (chrześcijaństwa) i Synagogi (judaizmu). W Nowym Testamencie "judaizanci" to chrześcijanie pochodzenia żydowskiego, którzy chcieli „judaizować” chrześcijan pochodzenia pogańskiego. Judaizanci nowo testamentalni, przyjmując kerygmat apostolski, jednocześnie wierzyli, że uczestniczenie w Przymierzu Ludu Izraela nie jest możliwe bez zachowywania wymogów życia żydowskiego, jak obrzezanie i przepisy rytualne. Twierdzili oni:
Paweł z Tarsu polemizował z nimi w Liście do Galatów i Liście do Rzymian. Głównym tematem było przeciwstawienie zbawienia przez wypełnianie Prawa zbawieniu przez wiarę:
Po raz pierwszy określenia „judaizanci” użył w IV w. Jan Chryzostom w traktacie "Adversus Judaeos" wobec chrześcijan z Antiochii (np. "Homilia" IV,4), którzy będąc chrześcijanami, wyznając wiarę w Jezusa Chrystusa jednocześnie chodzili do synagog i modlili się z Żydami, zachowując ich posty i święta i przepisy rytualne. Do takich wiernych skierował jedną ze swych homilii pod koniec życia także Augustyn z Hippony: "Adversus Judaeos" (ok. 429 r.).
W czasach reformacji w XVI w. i XVII w. określano tak antytrynitarzy, którzy jak Miguel Servet, Mateo Garibaldi i Faust Socyn negowali istnienie Trójcy Świętej i kwestionowali boskość Jezusa.
W XV w. w Rosji pojawiły się grupy tzw. bogomiłów "żidowstwujuszczich", którzy głosili m.in. antytrynitaryzm. Do najbardziej znanych działaczy należeli Abraham ze Smoleńska oraz pop Ezajasz, który po wygnaniu z Moskwy uciekł do Polski i tu przyczynił się do utworzenia grupy „judaizantów” wśród braci polskich.
W Polsce w XVI w. judaizantami lub unitarianami, a najczęściej nowochrzczeńcami czy „nurkami”, nazywano radykalny odłam braci polskich na Lubelszczyźnie i na Litwie, którzy zaprzeczali boskości Jezusa oraz głosili m.in. radykalny pacyfizm chrześcijański, zniesienie poddaństwa chłopów oraz zakaz zabijania ludzi i zwierząt. Do najbardziej znanych judaizantów należeli: Marcin Czechowic, Walenty Krawiec i Jan Niemojewski. Niektórzy z nich jak np. Szymon Budny głosili szacunek dla judaizmu i stawiali tę religię za wzór dla chrześcijaństwa w dziedzinie edukacji religijnej. Należy przy tym wyjaśnić, że zarówno Czechowic, jak i Niemojewski byli długi czas w opozycji wobec Szymona Budnego właśnie przez krytykowany u niego prymat Starego Testamentu, który kazał sprzeciwiać się radykalnemu pacyfizmowi i dopuszczał sprawowanie urzędów. Bracia polscy, postrzegani jako judaizanci przez ich otoczenie, w większości swych odłamów uważali się raczej za prawdziwych chrystian kierujących się ewangelią, a w XVII wieku coraz większy nacisk kładli na zgodność wiary z rozumem. Skojarzenia z judaizmem brały się głównie z poglądów i działalności litewskiej grupy Budnego i popularnego w swoim czasie wśród co radykalniejszych odłamów braci polskich usuwania symboli krzyża jako sprzecznych z przykazaniem bożym symboli bałwochwalstwa.
W XX w. judaizantami lub „Czarnymi Żydami” nazywano Afroamerykanów w Stanach Zjednoczonych, którzy przyjmowali judaizm jako formę protestu przeciwko dyskryminacji rasowej ze strony „białych” chrześcijan.

</doc>
<doc id="1187495" url="https://pl.wikipedia.org/wiki?curid=1187495" title="Układ PCT">
Układ PCT



</doc>
<doc id="1187496" url="https://pl.wikipedia.org/wiki?curid=1187496" title="Gerberga I (opatka w Gandersheim)">
Gerberga I (opatka w Gandersheim)

Gerberga I (ur. 840-850 r.; zm. 5 września 896 lub 897 r.) – opatka klasztoru w Gandersheim.
Gerberga była córką księcia Ludolfa i Ody z dynastii Billungów. Po śmierci starszej siostry Hatumody w 874 r. została opatką w Gandersheim i pełniła ten urząd do śmierci.
Hrotsvitha z Gandersheim w swojej historii klasztoru w Ganderheim pisze, że Gerberga była zaręczona ze szlachcicem Bernardem, ale zerwała zaręczyny, gdy usłyszała zakonne powołanie. Jej narzeczony miał później polec w bitwie. Współcześni badacze nie dają wiary tej historii ze względu na znaczny odstęp czasowy pomiędzy Gerberą a Hrotsvithą.

</doc>
<doc id="1187497" url="https://pl.wikipedia.org/wiki?curid=1187497" title="Masakra cheerleaderek">
Masakra cheerleaderek

Masakra cheerleaderek (ang. "Cheerleader Massacre") – horror produkcji USA z 2003 roku. Reżyserem filmu jest Jim Wynorski, a film jest nieoficjalną kontynuacją slashera "Slumber Party Massacre" (1982).
Pięć cheerleaderek, ich trener i grupa chłopców wybiera się na weekend do lasu. Nikt nie wie, że w lasach czai się psychopatyczny morderca.

</doc>
<doc id="1187499" url="https://pl.wikipedia.org/wiki?curid=1187499" title="Republika Genueńska">
Republika Genueńska



</doc>
<doc id="1187510" url="https://pl.wikipedia.org/wiki?curid=1187510" title="Lista oficjalnych siedzib głów państw Europy">
Lista oficjalnych siedzib głów państw Europy

Poniższa lista przedstawia budynki (lub kompleksy budynków) będące oficjalnymi siedzibami głów państw Europy:

</doc>
<doc id="1187511" url="https://pl.wikipedia.org/wiki?curid=1187511" title="Sorority House Massacre">
Sorority House Massacre

Sorority House Massacre — amerykański slasher z 1986 roku. Pierwotnie planowano, by film był sequelem "Slumber Party Massacre" z 1982 roku. W 1990 roku powstała także kontynuacja filmu: "Sorority House Massacre 2".

</doc>
<doc id="1187514" url="https://pl.wikipedia.org/wiki?curid=1187514" title="Bruno saski">
Bruno saski

Bruno (ur. ok. 830-840, zm. 2 lutego 880) – książę saski ("dux totius Saxonum") w latach 866-880, z dynastii Ludolfingów, syn księcia Ludolfa i Ody z dynastii Billungów. Poległ w walce z wikingami.

</doc>
<doc id="1187516" url="https://pl.wikipedia.org/wiki?curid=1187516" title="Konkani">
Konkani



</doc>
<doc id="1187517" url="https://pl.wikipedia.org/wiki?curid=1187517" title="Virginia Slims Championships 1993">
Virginia Slims Championships 1993

Virginia Slims Championships 1993 - tenisowy turniej z cyklu Virginia Slims Championships, zamykający zawodowy sezon rozgrywek kobiecych, w 1993 roku został rozegrany w dniach 15 listopada - 21 listopada w Nowym Jorku.

</doc>
<doc id="1187518" url="https://pl.wikipedia.org/wiki?curid=1187518" title="Debet (rachunkowość)">
Debet (rachunkowość)

Debet (łac. 'winien' od debēre 'być winnym') – w księgowości debetem nazywa się lewą stronę rachunku rozliczeniowego – czyli miejsce, gdzie wpisuje się aktywa. W rachunku zysków i strat po debecie księgowane są koszty.
Konto księgowe ma dwie przeciwstawne strony:

</doc>
<doc id="1187519" url="https://pl.wikipedia.org/wiki?curid=1187519" title="Debet (bankowość)">
Debet (bankowość)

Debet – (łac. ‘winien’ od "debēre" 'być winnym’) – w bankowości debetem nazywa się ujemne saldo na rachunku bankowym, które powstaje na skutek wypłacenia z tego rachunku więcej środków niż na nim było lub możliwość wypłaty większej ilości środków niż znajduje się na koncie (odnawialna pożyczka w rachunku). Najczęściej występuje wtedy w zwrocie „przyznano debet”. Funkcjonuje podobnie do opcji kredytu. Po wykorzystaniu debetu, na koncie występuje stan ujemny, od którego na ogół naliczane są odsetki.
Maksymalna wysokość debetu, wysokość oprocentowania stałego lub zmiennego, a także możliwy okres posiadania ujemnego stanu konta ustalany jest przez bank indywidualnie dla każdego klienta, najczęściej według takich parametrów jak: wiek, zarobki, rodzaj umowy o pracę, czas zatrudnienia, liczba osób w gospodarstwie domowym na utrzymaniu, historia kredytowa czy posiadanie mieszkania.
W wielu bankach procedura uzyskania debetu odbywa się z wykorzystaniem internetu (bankowość elektroniczna). Wniosek o debet wysyła się przez sieć, wypełniając pola z zapytaniami zawartymi w określonym formularzu. Dzięki automatycznemu rozpatrywaniu wniosków możliwe jest uzyskanie odpowiedzi w ciągu kilku minut.
Oprocentowanie debetów przeważnie uzależnione jest od wysokości stóp procentowych.

</doc>
<doc id="1187521" url="https://pl.wikipedia.org/wiki?curid=1187521" title="Kazimierz Ładoś">
Kazimierz Ładoś

Kazimierz Ładoś (ur. 18 lutego 1877 we Lwowie, zm. 21 sierpnia 1963 w Cieplicach Śląskich) – generał dywizji Wojska Polskiego.
Życiorys.
W piechocie C. K. Armii został mianowany kadetem z dniem 1 września 1895, następnie na stopień porucznika z dniem 1 listopada 1896, na nadporucznika z dniem 1 listopada 1900. Od początku służył w szeregach 93 Morawskiego pułku piechoty w Ołomuńcu, gdzie od około 1899 do około 1903 był adiutantem batalionu. W latach 1903–1905 był słuchaczem na kursie w Szkole Wojennej w Wiedniu (Terezjańska Akademia Wojskowa w Wiener Neustadt, po ukończeniu której uzyskał tytuł oficera Sztabu Generalnego, po czym od około 1905 ponownie służył w 93 p.p.. Stamtąd jako oficer nadkompletowy od około 1907 do około 1909 przydzielony do Sztabu Generalnego, a dalej służbowo przekazany do użycia w C. K. Obronie Krajowej i skierowany do 45 Dywizji Piechoty w Przemyślu. Potem został awansowany na stopień kapitana z dniem 1 maja 1909. Od tego roku był oficerem 45 pułku piechoty, stacjonującego w Przemyślu (i w Sanoku), w którym od około 1911 pełnił funkcję adiutanta pułku
W czasie I wojny światowej pozostawał oficerem 45 pułku piechoty do 1918. Walczył na froncie rosyjskim, gdzie dostał się do niewoli, z której uciekł. Później walczył na froncie włoskim.
W listopadzie 1918 został przyjęty do Wojska Polskiego. Do lutego 1919 był członkiem Komisji Likwidacyjnej WP w Wiedniu. Od lutego 1919 do kwietnia 1920 sprawował funkcję szefa Oddziału V Sztabu Naczelnego Dowództwa WP. Na froncie bolszewickim od 24 kwietnia do 24 czerwca 1920 był dowódcą XXXVI Brygady Piechoty, a następnie oficerem łącznikowym Naczelnego Wodza i dowódcą Grupy Operacyjnej. Został awansowany na pułkownika 22 maja 1920 i zatwierdzony w stopniu z dniem 1 kwietnia 1920.
Od 6 sierpnia 1920 do maja 1927 dowodził 16 Dywizją Piechoty (na jej czele walczył w manewrze zaczepnym znad Wieprza). W 1922 został mianowany generałem brygady ze starszeństwem z 1 czerwca 1919 w korpusie generałów. 1 grudnia 1924 Prezydent RP Stanisław Wojciechowski na wniosek ministra spraw wojskowych, gen. dyw. Władysława Sikorskiego, awansował go na generała dywizji ze starszeństwem z dniem 15 sierpnia 1924 i 13. lokatą w korpusie generałów. Od 1 grudnia 1924 do 20 sierpnia 1925 był słuchaczem II kursu w Centrum Wyższych Studiów Wojskowych w Warszawie. Podczas przewrotu majowego w 1926 wystąpił po stronie rządowej i stanął na czele Grupy Ożarowskiej, organizując odsiecz dla Warszawy. Akcji zaniechał na wyraźny rozkaz rządu. 7 marca 1927 został zwolniony ze stanowiska dowódcy dywizji, a z dniem 31 maja tego roku przeniesiony w stan spoczynku. Mieszkał w Grudziądzu. W owym czasie pełnił wiele funkcji społecznych, m.in. jako organizator i prezes Koła Szybowcowego oraz przewodniczący Wydziału Wojskowego Funduszu Obrony Narodowej. Był także członkiem rady nadzorczej miejscowego browaru „Kuntersztyn”.
We wrześniu 1939 zameldował się do służby. Formalnie został przydzielony do sztabu Armii „Pomorze” na doradcę gen. W. Bortnowskiego, ale wobec beznadziejnego położenia armii nie odegrał żadnej roli. Po kampanii wrześniowej przedostał się do Francji. Od września 1939 do stycznia 1940 był przewodniczącym Wojskowego Trybunału Orzekającego w Paryżu. Od 19 sierpnia 1940, po ewakuacji do Anglii, przebywał w Stacji Zbornej Oficerów Rothesay. 2 stycznia 1942 otrzymał status generała w stanie nieczynnym.
W listopadzie 1946 wrócił do Polski. Początkowo mieszkał w Cieplicach, a następnie w Szczawnicy. Pracował w Funduszu Wczasów Pracowniczych. Zmarł 21 sierpnia 1963 w Cieplicach Śląskich. Został pochowany w Nowym Targu.
Był przyrodnim bratem Aleksandra Ładosia. W 1906 zawarł związek małżeński z Franciszką Kafką de Siettheim, z którą miał troje dzieci: Jana (1906–2005), Konrada (ur. 1908) i Karolinę (ur. 1910).
Ordery i odznaczenia.
austro-węgierskie

</doc>
<doc id="1187522" url="https://pl.wikipedia.org/wiki?curid=1187522" title="Młoda kobieta siedząca przy wirginale">
Młoda kobieta siedząca przy wirginale

Młoda kobieta siedząca przy wirginale – obraz przypisywany Janowi Vermeerowi (autorstwo nie jest jednak pewne) i datowany na ok. 1670–1672.
Dzieło to zostało po raz pierwszy opublikowane w 1904 i przez kolejne lata powszechnie uznawane za obraz Vermeera. Po „sprawie van Meegerena” wyrażono co do tego wątpliwości i "Młoda kobieta siedząca przy wirginale" była pomijana zazwyczaj przez badaczy. A. B. de Vries w 1948 usunął ją ze swojego katalogu dzieł Vermeera. Nie znalazła się na wystawie dzieł Vermeera w 1960. W 1993 rozpoczęto szczegółowe, trwające 10 lat, badania obrazu, na podstawie których zaproponowano, by ponownie włączyć go do oeuvre Vermeera. W 2001 roku został wyeksponowany na wystawie "Vermeer i szkoła z Delftu" w National Gallery w Londynie.
7 lipca 2004 na aukcji w domu aukcyjnym Sotheby’s dzieło zostało sprzedane za 16 245 600 funtów (ok. 110 mln zł) przez spadkobierców barona Frédérica Rolina (zm. 2002); kupił je Steve Wynn z Las Vegas. W tym samym roku dzieło zostało ponownie sprzedane i zakupione przez nowojorską The Leiden Collection (inv./cat.nr JVe-100).

</doc>
<doc id="1187523" url="https://pl.wikipedia.org/wiki?curid=1187523" title="Sorority House Massacre 2">
Sorority House Massacre 2

Sorority House Massacre 2 — amerykański film fabularny (horror) z 1990 roku.
Pięć studentek wynajmuje wspólny dom. Nie wiedzą, do jakich wydarzeń doszło w tej posiadłości przed pięcioma laty.

</doc>
<doc id="1187524" url="https://pl.wikipedia.org/wiki?curid=1187524" title="Herb Koniecpola">
Herb Koniecpola

Herb Koniecpola – jeden z symboli miasta Koniecpol i gminy Koniecpol w postaci herbu.
Wygląd i symbolika.
Herb przedstawia na czerwonej tarczy herbowej, po prawej stronie prawą połowę srebrnej podkowy, barkiem ku górze, ze srebrnym krzyżem kawalerskim na barku, oraz po lewej stronie srebrną wieżę z zaznaczonymi ciosami kamiennymi, na trójstopniowej podstawie, zwieńczoną krenelażem z trzema blankami na szczycie, krytą spiczastym złotym daszkiem zwieńczonym złotą kulą.
Podkowa z krzyżem nawiązuje do herbu Pobóg rodu Koniecpolskich, założycieli miasta. Wieża w herbie jest oznaką miejskości Koniecpola. 
Historia herbu.
Godło herbowe znane jest z odcisków pieczęci miejskich z XV wieku, która musiała być używana przez wiele stuleci, gdyż jej odcisk widnieje jeszcze na dokumencie z 1780 r. Herb ten powtórzono w Albumie Heroldii. Początki tego herbu zbiegają się z okresem dokonania lokacji miasta w XV wieku. Herb został uchwalony 27 kwietnia 2011 na sesji Rady Miejskiej, uchwałą nr VI/42/11.

</doc>
<doc id="1187528" url="https://pl.wikipedia.org/wiki?curid=1187528" title="Lucasfilm Games">
Lucasfilm Games

Lucasfilm Games (w latach 1990–2021 znany jako LucasArts) – amerykański licencjodawca marki "Star Wars" dla producentów oprogramowania komputerowego. Dawniej wydawca i producent interaktywnego oprogramowania na konsole oraz komputery osobiste. Przedsiębiorstwo należy do LucasFilm będącego z kolei własnością Walt Disney Company.
Historia.
Przedsiębiorstwo zostało założone w maju 1982 roku jako część grupy Lucasfilm Limited, zajmującej się produkcją filmów George’a Lucasa. Początkowo spółka nazywała się Lucasfilm Games i produkowała gry dla komputerów Atari.
Pierwsze gry studia powstały w roku 1984 roku – Ballblazer i Rescue on Fractalus! i zostały wydane w 1985 roku na konsolę Atari 5200 oraz 8-bitowe komputery Atari. Pierwszy z tytułów to pierwszoosobowa, futurystyczna gra sportowa, z kolei Rescue on Fractalus! to pierwszoosobowy symulator lotu osadzony w realiach świata Gwiezdnych Wojen, gdzie gracz wciela się w pilota statku wahadłowego, którego celem jest uratowanie zestrzelonych pilotów. Niektóre gry wydane przez LucasArts osiągnęły sukces handlowy. Część z nich została nagrodzona tytułem Game of the Year (np. Grim Fandango), a także nagrody Academy of Interactive Arts &amp; Sciences.
LucasArts była jedną z czołowych firm produkujących gry. Firma współpracowała z the Letterman Digital Arts Center w San Francisco. Najwięcej gier powstało na PC. Studio deweloperskie spółki LucasArts zostało zamknięte 3 kwietnia 2013 roku przez korporację The Walt Disney Company. Od tego momentu przedsiębiorstwo zajmuje się wyłącznie licencjonowaniem marki "Star Wars" dla innych producentów gier komputerowych.
Gry.
Star Wars.
Najsłynniejsze gry, które są także znakiem rozpoznawczym LucasArts, to wszelkie gry osadzone w świecie "Gwiezdnych wojen". Większość z nich to gry zręcznościowe takie jak ', ', ', ', ' ,', ', '. W grach z serii "Star Wars" znajdują się również liczne symulatory lotów, a także kilka gier strategicznych, m.in. gra ', która doczekała się dodatku – '. Powstała także gra na telefony "Tiny Death Star".
Indiana Jones.
Drugą najsłynniejszą serią gier LucasArts są gry, w których gracz może wcielić się w Indianę Jonesa. Obecnie jest ich trzynaście, a najsłynniejsze z nich to ', "Indiana Jones and the Fate of Atlantis", "Indiana Jones and the Infernal Machine", "Indiana Jones and the Emperor’s Tomb" oraz '. Najnowsze gry to: "Indiana Jones and the Staff of Kings" o oryginalnej historii oraz "", czyli druga część gry Lego, która zawiera w sobie poziomy nawiązujące do najnowszego filmu.
Monkey Island.
Trzecią znaną serią LucasArts to gry opowiadające o przygodach młodego pirata Guybrusha Threepwooda, które uznawane są za jedne z najlepszych gier przygodowych tamtych czasów. Największym atutem tych gier był humor, wspaniała grafika i ciekawa fabuła.
LucasArts wydało cztery gry: "The Secret of Monkey Island", "", "The Curse of Monkey Island" oraz "Escape from Monkey Island" (jedyna część z trójwymiarową grafiką). Kolejną grą z serii jest składająca się z pięciu epizodów "Tales of Monkey Island", stworzona przez Telltale Games przy współpracy z LucasArts.
Ukazały się również specjalne edycje dwóch pierwszych gier z serii o poprawionej grafice i muzyce oraz dodanych głosach postaci: "The Secret of Monkey Island: Special Edition" (2009) oraz "Monkey Island 2 Special Edition: LeChuck's Revenge" (2010).
Star Wars 1313.
"Star Wars 1313" miała być przygodową grą akcji. Po zamknięciu studia LucasArts przez The Walt Disney Company prace nad projektem zostały przerwane. Podczas gdy gra była opracowywana w filii LucasArts, nowa produkcja przechodziła zintegrowaną koncepcję rozwoju, którą zajmowały się: Industrial Light &amp; Magic, Lucasfilm Animation oraz Skywalker Sound. Tytuł gry został zastrzeżony w maju 2012, a miesiąc później gra została zaprezentowana na targach E3.
Gracz miał wcielić się w łowcę nagród poruszającego się po podziemnym poziomie 1313, w którym złoczyńcy i szmuglerzy próbują ukryć prawdę o swoich brudnych sprawkach. Gra miała posiadać dojrzałą fabułę, skierowaną tylko do dorosłych odbiorców. Rozgrywka miała się skupiać na dynamicznej walce przeplatanej z momentami skrytego eliminowania przeciwników. Główny bohater mógł używał wyłącznie broni, gadżetów i umiejętności zarezerwowanych dla łowców nagród, natomiast nie mógł korzystać z Mocy i miecza świetlnego.

</doc>
<doc id="1187532" url="https://pl.wikipedia.org/wiki?curid=1187532" title="Artocarpus heterophyllus">
Artocarpus heterophyllus



</doc>
<doc id="1187535" url="https://pl.wikipedia.org/wiki?curid=1187535" title="Pałac Belém">
Pałac Belém

Pałac Belém (port. "Palácio Nacional de Belém", dosłownie "Narodowy Pałac Betlejemski") – pałac w Lizbonie, oficjalna siedziba prezydentów Portugalii.
Pałac znajduje się na przedmieściach Lizbony, w dzielnicy Belém (co po portugalsku oznacza Betlejem), od której czerpie swoją nazwę. Został wzniesiony w XV wieku przez króla Manuela I. Później stał się własnością książąt Aveiras. Na początku XVIII wieku król Jan V odkupił pałac i przywrócił go rodzinie panującej. Przeprowadził także gruntowną renowację. Za czasów królowej Marii I przy pałacu powstał ogród zoologiczny, gdzie trzymano zwierzęta przywiezione z Afryki. 
Po zmianie ustroju Portugalii na republikański w 1912, pałac stał się siedzibą prezydentów. Osoby pełniące ten urząd mają możliwość mieszkania w pałacu, jednak część z nich (np. Jorge Sampaio) używała go jedynie jako biura, woląc nadal korzystać ze swoich prywatnych domów. W dawnej ujeżdżalni przy pałacu działa Narodowe Muzeum Powozów, posiadające jedną z bogatszych na świecie kolekcję karet i konnych zaprzęgów.

</doc>
<doc id="1187538" url="https://pl.wikipedia.org/wiki?curid=1187538" title="Tymbark (przedsiębiorstwo)">
Tymbark (przedsiębiorstwo)

Tymbark – polskie przedsiębiorstwo przemysłu spożywczego, producent soków, nektarów i napojów.
Tymbark posiada przetwórnię owocowo-warzywną (uruchomioną w 1936 jako Spółdzielnia Owocarska, w 1950 upaństwowioną, a w 1995 przekształconą w jednoosobową spółkę Skarbu Państwa, obecnie pod nazwą Podhalańskie Przedsiębiorstwo Przemysłu Spożywczego „Tymbark” S.A. W 1967 w Tymbarku opracowano pierwszą w Polsce recepturę soku z czarnej porzeczki. Jest znaczącym w Polsce producentem soków owocowych i warzywnych, nektarów i napojów. Przedsiębiorstwo od 1999 należy do grupy Maspex.
W 1998 przedsiębiorstwo został sponsorem klubu hokeja na lodzie Podhale Nowy Targ.
Według „Rankingu Najbardziej wartościowych polskich marek” Dziennika „Rzeczpospolita” Tymbark od kilku lat jest najsilniejszą marką napojową w Polsce.
Produkty Tymbarku są znane w ponad 30 krajach na świecie. W 2016 roku Tymbark obchodził jubileusz 80 lat istnienia.
Tymbark jest sponsorem głównym turnieju dla dzieci „Z podwórka na Stadion” o Puchar Tymbarku.
Kapsel Tymbark.
Charakterystyczne dla marki są napoje w szklanych butelkach z charakterystycznym kapslem. Pod kapslem lub nakrętką soku marki Tymbark w butelkach znajduje się napis – pierwszy, umieszczony w 1993 roku, brzmiał „Uszy do góry”. Powstało ok. 1000 haseł.

</doc>
<doc id="1187544" url="https://pl.wikipedia.org/wiki?curid=1187544" title="John Carl Buechler">
John Carl Buechler

John Carl Buechler (ur. 18 czerwca 1952 w Belleville, zm. 17 marca 2019) – amerykański twórca efektów specjalnych, reżyser, charakteryzator, aktor, producent filmowy i scenarzysta, trzykrotnie nominowany do Saturn Award. Zdobywca nagrody Festival Trophy na festiwalu filmowym Screamfest. W jego twórczości dominowały filmy science fiction, horrory i fantasy.
Życiorys.
Urodził się w Belleville w stanie Illinois. Podobnie jak setki innych młodych utalentowanych filmowców, zaczął od niskobudżetowych filmów Rogera Cormana. Założył własną firmę Mechanical Imageries Inc. 
W 1982 w studiu New World Pictures uczestniczył w tworzeniu efektów specjalnych do filmu fantasy "Czarownica" ("Sorceress"). Zdobywał kolejne doświadczenie pracując przy filmach: "Android" (1982) z Klausem Kinski oraz "Łowca śmierci" ("Deathstalker", 1983) z Laną Clarkson i Richardem Brookerem. Na późniejszym etapie był sporadycznie zaangażowany we współpracę z Rogerem Cormanem, tworząc filmy, takie jak "Dinosaur Island" (1994) w reżyserii Freda Olena Raya i Jima Wynorski oraz "Carnosaur 3: Primal Species" (1996) ze Scottem Valentine.
W 1984 jako pierwszy stworzył efekty specjalne będąc na fotelu reżysera filmu "Władca podziemi" ("Ragewar") z Richardem Mollem i Blackie Lawlessem. Dla swojej firmy, Empire Pictures, a później Full Moon Pictures, wyreżyserował potem także kolejne trzy produkcje: "Troll" (1986) z Shelley Hack, "Mieszkaniec podziemi" ("Cellar Dweller", 1988) z Yvonne De Carlo, Vince’em Edwardsem, Brianem Robbinsem i Pamelą Bellwood oraz "Ghoulies w koledżu" ("Ghoulies III: Ghoulies Go to College", 1991), a w ciągu następnych dwudziestu lat stworzył efekty specjalne, m.in. dla filmu "Cyborg 3" ("Cyborg 3: The Recycler", 1994) z Malcolmem McDowellem czy serialu "Nowe przygody Tarzana" ("Tarzan: The Epic Adventures", 1996) z Joe Larą w roli tytułowej. Jego najbardziej znaną pracą reżyserską jest film "" ("Friday the 13th Part VII: The New Blood", 1988). 
W 2006 wyreżyserował filmową adaptację powieści Roberta Louisa Stevensona "Tajemniczy przypadek doktora Jekylla i pana Hyde’a" ("The Strange Case of Dr. Jekyll and Mr. Hyde") z Vernonem Wellsem, Tonym Toddem i Tracy Scoggins.
W 2019, po zdiagnozowaniu IV stadium raka gruczołu krokowego, jego żona założyła stronę GoFundMe, aby pomóc w pokryciu kosztów leczenia. Zmarł 17 marca 2019 w wieku 66 lat.

</doc>
<doc id="1187545" url="https://pl.wikipedia.org/wiki?curid=1187545" title="Droga wojewódzka nr 580">
Droga wojewódzka nr 580

Droga wojewódzka nr 580 (DW580) – droga wojewódzka łącząca Warszawę z Sochaczewem. Biegnie równoleżnikowo przez zachodnią część województwa mazowieckiego.
19 września 2019 roku na terenie Warszawy skrócono jej przebieg i od tego dnia biegnie tylko do Alei Prymasa Tysiąclecia.
Miejscowości leżące przy trasie DW580.
Na terenie Warszawy prowadzi ulicami Górczewską i Leszno.

</doc>
<doc id="1187546" url="https://pl.wikipedia.org/wiki?curid=1187546" title="Ornella Vanoni">
Ornella Vanoni

Ornella Vanoni (ur. 22 września 1934 w Mediolanie) – włoska piosenkarka, jedna z najbardziej znaczących postaci we włoskiej muzyce rozrywkowej. W jej stylu wykonawczym zawarte są rozmaite gatunki muzyczne, począwszy od specyficznego dla północnych Włoch folkloru miejskiego (tzw. Canzoni della mala) po bossa novę i jazz. Zwyciężczyni Festiwalu Piosenki Neapolitańskiej w 1964 roku z piosenką „Tu si 'na cosa grande”, wykonaną w parze z Domenico Modugno.
Życiorys.
Ornella Vanoni urodziła się jako córka producenta lekarstw. Uczęszczała do szkoły prowadzonej przez siostry urszulanki, a później do różnych college'ów w Szwajcarii, Francji i Brytanii mając zamiar zostać kosmetyczką. Po powrocie do Włoch wstąpiła w 1953 roku do szkoły teatralnej przy Piccolo Teatro di Milano; dyrektorem szkoły był Giorgio Strehler. On to zachęcił młodą adeptkę teatru do śpiewania. Wczesny repertuar Ornelli Vanoni tworzyły songi Brechta a także piosenki w stylu mediolańskiego folkloru miejskiego, tzw. „canzoni della mala vita” (pol. „pieśni o odwrotnej stronie życia”), które Strehler pisał dla niej razem Fiorenzo Carpim, Gino Negrim i Dario Fo. Piosenki te Ornella Vanoni zaprezentowała na festiwalu Festival dei Due Mondi, w Spoleto w 1959. Dwa lata wcześniej zadebiutowała jako aktorka teatralna w sztuce "I Giacobini", Federico Zardiego.
W owym czasie muzyka rozrywkowa przeżywała swój boom we Włoszech; powstawała włoska piosenka autorska. W 1960 roku Ornella Vanoni spotkała Gino Paolego. Zaowocowało to ich bliższą znajomością, a także współpracą artystyczną. Ornella Vanoni włączyła do swojego repertuaru kilka piosenek Paolego, w tym znany „Senza fine”. W najbliższych latach artystka dzieliła życie zawodowe pomiędzy teatr a estradę.
W 1961 Ornella Vanoni zdobyła nagrodę S. Genesio jako najlepsza aktorka w sztuce "L'idiota" Marcela Acharda. W tym samym roku wyszła za mąż za impresario teatralnego Lucio Ardenziego; rok później urodził im się syn Cristiano.
W 1963 zdobyła po raz kolejny nagrodę S. Genesio za udział w sztuce "La fidanzata del bersagliere" Edoardo Antona.
w 1964 wygrała Festiwal Piosenki Neapolitańskiej z piosenką „Tu si 'na cosa grande”, zaśpiewaną w parze z Domenico Modugno.
W 1968 zajęła drugie miejsce na Festiwalu Piosenki Włoskiej w San Remo piosenką „Casa Bianca” Don Backy’ego. Inne znane piosenki Ornelli Vanoni z tego okresu to: „La musica è finita”, „Una ragione di più”, „Domani è un altro giorno”, „Tristezza”, „Mi sono innamorata di te”, „L'appuntamento”, „Dettagli”. 
W 1973 Ornella Vanoni założyła własną wytwórnię fonograficzną, la Vanilla i przeniosła się do Rzymu. Rozpoczęła owocną, długoletnią współpracę z autorem tekstów Sergio Bardottim.
W 1976 Ornella Vanoni zainteresowała się muzyką brazylijską a zwłaszcza bossa novą. Rezultatem jej nowych poszukiwań był album "La voglia, la pazzia, l'incoscienza e l'allegria", nagrany wspólnie z czołowymi muzykami brazylijskimi, Viniciusem de Moraes i Toquinho.
W 1977 artystka dokonała kolejnego zwrotu nawiązując współpracę z rockowym zespołem New Trolls i odbywając z nim tournée, udokumentowane albumem "Io dentro, io fuori".
W latach 1978–1983 artystka mieszkała w rodzinnym Mediolanie. Wydane w tym okresie albumy "Ricetta di donna", "Duemilatrecentouno parole" i "Uomini" utwierdziły jej pozycję na rynku fonograficznym. Nawiązała współpracę z innymi artystami (Loredana Bertè, Caterina Caselli, Gerry Mulligan, Lucio Dalla), odnowiła również starą znajomość z Gino Paolim, z którym w 1984 odbyła wspólne tournée udokumentowane albumem "Insieme". Znalazła też czas na teatr – w 1985 wystąpiła w sztuce "Commedia d'amore" Bernarda Slade’a.
W 1986 Ornella Vanoni i Sergio Bardotti podjęli się ambitnego zadania, postanawiając rozpropagować szerzej piosenkę włoską, która przeżywała wtedy głęboki kryzys: wywiesili narodową flagę na Manhattanie, pod którą Ornella Vanoni zaśpiewała włoskie przeboje przy akompaniamencie sław światowego jazzu.
Wydała następnie album "Ornella e..." nagrany z takimi muzykami jak: George Benson, Herbie Hancock, Steve Gadd, Gil Evans, Michael Brecker i Ron Carter.
W latach 90. nawiązała współpracę z kompozytorem i producentem Mario Lavezzim, który przyczynił się do wypracowania jej nowego stylu.
Do najpopularniejszych albumów tej dekady oraz I dekady XXI wieku należą: "Stella nascente" (1992), "Sheherazade" (1995), "Argilla" (1997, owoc współpracy z producentem i aranżerem Beppe Quiricim i jazzmenem Paolo Fresu), "La tua bocca da baciare" (2001) a także kolejny album nagrany ze starym przyjacielem, Gino Paolim, "Ti ricordi? No, non mi ricordo" (2005).
Występy na Festiwalu w San Remo.
Uczestniczyła 8 razy w Festiwalu Piosenki Włoskiej w San Remo.
Odznaczenia.
Ornella Vanoni otrzymała Order Zasługi Republiki Włoskiej na wniosek Rady Doradczej premiera Republiki Włoskiej z 2 czerwca 1993.

</doc>
<doc id="1187547" url="https://pl.wikipedia.org/wiki?curid=1187547" title="Barry Watson">
Barry Watson

Barry Watson, właściwie Michael Barrett „Bucky” Watson (ur. 23 kwietnia 1974 w Traverse City w stanie Michigan) – amerykański aktor, scenarzysta i reżyser telewizyjny i filmowy, najbardziej znany jako Matt Camden z serialu CBS "Siódme niebo" ("7th Heaven").
Życiorys.
Wczesne lata.
Urodził się w Traverse City w stanie Michigan jako trzecie z czworga dzieci Karen, asystentki prawnej, i Michaela Watsona, prawnika. Dorastał z dwójką braci – starszym Scottem i młodszym Kipą oraz starszą siostrą Christie. Kiedy miał osiem lat jego rodzina przeprowadziła się do Dallas w stanie Teksas, gdzie rozpoczął karierę jako model. Studiował aktorstwo w Dallas Young Actors Studio. W 1988, gdy miał czternaście lat jego rodzice rozwiedli się. W 1992 ukończył Richardson High School w Richardson, w stanie Teksas. W wieku dziewiętnastu lat osiedlił się w Los Angeles, gdzie podjął pracę na parkingu samochodowym przy nocnym klubie House of Blues.
Kariera.
Mając piętnaście lat przeniósł się do Burbank w stanie Kalifornia i sześć miesięcy później zadebiutował na małym ekranie w operze mydlanej NBC "Dni naszego życia" ("Days of Our Lives", 1990) jako Randy. Powrócił na mały ekran w filmach telewizyjnych – teledramacie Warner Bros. "Historia Mariny" ("Fatal Deception: Mrs. Lee Harvey Oswald", 1993) z Heleną Bonham Carter oraz telewizyjnym remake’u sci-fi z 1958 roku HBO "Atak kobiety o 50 stopach wzrostu" ("Attack of the 50 Foot Woman", 1993) z Daryl Hannah i Danielem Baldwinem. Następnie pojawił się gościnnie w sitcomie CBS "Pomoc domowa" ("The Nanny", 1994) z Fran Drescher, sitcomie ABC "Jak dwie krople czekolady" ("Sister, Sister", 1995), serialu "Słoneczny patrol" ("Baywatch", 1996) u boku Davida Hasselhoffa, Pameli Anderson, Yasmine Bleeth i Davida Chokachi, serialu CBS "Nash Bridges" (1996) z Donem Johnsonem i serialu Aarona Spellinga NBC "Plaże Malibu" ("Malibu Shores", 1996) z Keri Russell, Randy Spellingiem, Susan Ward, Gregiem Vaughanem i Charismą Carpenter.
Zagrał w dramacie telewizyjnym CBS "Dziewczyna do towarzystwa" ("Co-ed Call Girl", 1996) z Tori Spelling i Jeri Ryan oraz produkcjach kinowych – czarnej komedii "Jak wykończyć panią T.?" ("Teaching Mrs. Tingle", 1999) z Helen Mirren i Katie Holmes, dreszczowcu "Gdy zjawią się obcy" ("When Strangers Appear", 2001) z Radhą Mitchell i Joshem Lucasem, komedii "Fajna z niego babka" ("Sorority Boys", 2002), komedii romantycznej "Miłość na stronie" ("Love on the Side", 2004) u boku Jennifer Tilly i horrorze "Boogeyman" (2005) z Emily Deschanel.
Jednak prawdziwą popularność zdobył jako Matt Camden w serialu CBS "Siódme niebo" ("7th Heaven", 1996-2006), którego był także reżyserem i scenarzystą, a w trzecim sezonie i 14. odcinku wykonał utwór „Love is All Around”. Spodobał się także telewidzom w roli Briana Davisa w serialu ABC "Czas na Briana" ("What About Brian", 2006-2007).
Życie prywatne.
21 listopada 1997 poślubił Laurę Payne-Gabriel. Jednak w 2002 doszło do rozwodu. Od 2004 roku spotykał się z Tracy Hutson, którą poślubił w dniu 14 lipca 2006. Mają dwóch synów: Olivera (ur. 2005) i Felixa (ur. 13 listopada 2007). We wrześniu 2011 rozwiódł się.
W maju 2011 związał się z Natashą Gregson Wagner, z którą ma córkę Clover Clementyne Watson (ur. 2012). Pobrali się 21 grudnia 2014.
W maju 2002 rozpoznano u niego ziarnicę złośliwą. Jednak w grudniu 2003 nastąpiła remisja choroby.

</doc>
<doc id="1187548" url="https://pl.wikipedia.org/wiki?curid=1187548" title="Henryk Zorski">
Henryk Zorski

Henryk Stanisław Zorski (ur. 30 czerwca 1927, zm. 26 grudnia 2003) – profesor nauk technicznych, pracownik naukowy Instytutu Podstawowych Problemów Techniki PAN, wieloletni kierownik Zakładu Teorii Ośrodków Ciągłych, kierownik Katedry Aerodynamiki Wojskowej Akademii Technicznej, członek koresp. PAN.
Praca naukowa.
Studia inżynierskie ukończył w 1951 na Wydziale Lotniczym Politechniki Warszawskiej, a studia magisterskie w roku 1954 w Wojskowej Akademii Technicznej. Na tej uczelni w 1955 roku na podstawie rozprawy "Niektóre zagadnienia brzegowe teorii płyt cienkich" uzyskał stopień doktora nauk technicznych, a w roku 1960 na podstawie rozprawy "Sformułowanie projekcyjne równań ruchu ośrodka ciągłego" w Instytucie Podstawowych Problemów Techniki uzyskał stopień naukowy doktora habilitowanego.
Pracę naukowo-dydaktyczną rozpoczął w 1951 roku jako asystent na Politechnice Warszawskiej. W latach 1950-1957 pracował jako oficer zawodowy w Wojskowej Akademii Technicznej na szeregu stanowiskach, od laboranta do Szefa Katedry Aerodynamiki i Konstrukcji Samolotów. W 1957 roku przeszedł do IPPT PAN na stanowisko adiunkta. Tytuł docenta otrzymał w 1960 roku, a profesora nadzwyczajnego w 1962. Przez szereg lat był kierownikiem Zakładu Teorii Ośrodków Ciągłych, a następnie – aż do przejścia na emeryturę w roku 1997 - kierował Zakładem Mechaniki Cieczy i Gazów IPPT PAN.
W roku akademickim 1958/59 przebywał na stypendium naukowym PAN w Dublinie; w latach późniejszych przebywał wielokrotnie w USA, gdzie wykładał na Uniwersytetach w Cansas, Connecticut, Cornell, Lehigh. W Europie wykładał na Uniwersytetach w Stuttgarcie, Dreźnie, Paryżu, Udine i Berlinie. Prowadził liczne seminaria w byłym ZSRR, Anglii, Irlandii, we Włoszech, w Indiach, Jugosławii i Kanadzie. Brał udział w wielu konferencjach i zjazdach naukowych w kraju i zagranicą.
Był laureatem Nagrody Wydziału IV PAN im. M.T. Hubera. Główne kierunki działalności naukowej prof. Henryka Zorskiego dotyczyły: teorii płyt i powłok (lata 50. i 60.), teorii dyslokacji (lata 60., 70. i ostatnie), podstaw teorii ośrodków ciągłych (lata 70. I 80.), mechaniki nieliniowej (lata 80. i 90.), biopolimerów, w tym mechaniki i termomechaniki łańcuchów dyskretnych i ciągłych (lata 90. Biuletyn Informacyjny PTMTS 401 i ostatnie). Większość tych prac dotyczy podstaw teorii, zarówno matematycznych jak i fizycznych.
Brał aktywny udział w krajowym i międzynarodowym życiu naukowym. Był członkiem wielu towarzystw naukowych, w tym:
Był członkiem kolegiów wydawniczych czasopism krajowych i międzynarodowych:
Praca dydaktyczna.
Profesor Henryk Zorski miał bardzo bogaty dorobek dydaktyczny. Swą działalność dydaktyczną rozpoczął na Politechnice Warszawskiej w roku 1950, w latach 1950-57 prowadził ćwiczenia i wykładał w Wojskowej Akademii Technicznej następujących przedmiotów: wytrzymałość materiałów, statyka i dynamika konstrukcji lotniczych, aerodynamika, dynamika gazów. Prowadził także prace kursowe i magisterskie z zakresu konstrukcji samolotów. W latach późniejszych prowadził cykle wykładów na Politechnice Warszawskiej i Politechnice Poznańskiej oraz w Instytucie Podstawowych Problemów Techniki PAN.
Był promotorem 19 przewodów doktorskich, recenzentem ponad 40 przewodów habilitacyjnych. W pracowni i w zakładach, którymi kierował, powstało 15 habilitacji, 10 osób uzyskało tytuły profesorów, a dwie członkostwo Polskiej Akademii Nauk. Profesor Henryk Zorski został wyróżniony Nagrodą Naukową Wydziału Nauk Technicznych PAN im. M.T. Hubera, został również wybrany na członka Akademii Nauk w Bolonii. Jego 70-lecie urodzin zostało uhonorowane dwoma konferencjami międzynarodowymi, a mianowicie Continuum Models of Discrete Systems w 1997 roku oraz Current Problems in Mechanics and Physics w 1998.

</doc>
<doc id="1187550" url="https://pl.wikipedia.org/wiki?curid=1187550" title="Räucherkegel">
Räucherkegel



</doc>
<doc id="1187552" url="https://pl.wikipedia.org/wiki?curid=1187552" title="Daryl Haney">
Daryl Haney

Daryl Haney, znany również jako Darel Haney (ur. 21 czerwca 1963 w Charlottesville) – amerykański scenarzysta i aktor filmowy. Zdobywca nagrody First Prize na Rhode Island International Film Festival w 2001 roku za film "Mockingbird Don't Sing".

</doc>
<doc id="1187553" url="https://pl.wikipedia.org/wiki?curid=1187553" title="Artocarpus altilis">
Artocarpus altilis



</doc>
<doc id="1187554" url="https://pl.wikipedia.org/wiki?curid=1187554" title="Radość (cnota)">
Radość (cnota)

Radość – chrześcijańska cnota, polegająca na drobnym wysiłku, by opanować szorstkość w zachowaniu, by uniknąć niegrzecznego słowa, aby się uśmiechać, kiedy jesteśmy zmęczeni lub brak nam siły. Radość jest owocem miłości. Radość to także jeden z .
"Radości nie należy bowiem mylić z przelotnym doznaniem zaspokojenia i przyjemności, które często upaja zmysły i uczucia, później jednak pozostawia w sercu niedosyt, a czasem gorycz. Radość rozumiana po chrześcijańsku jest o wiele trwalsza i przynosi głębsze ukojenie: (...) w pewnym sensie jest «cnotą», którą należy rozwijać."
Św. Josemaria pisał: "Prawdziwa cnota nie jest nigdy smutna i przykra, przeciwnie, jest uprzejmie radosna". (Droga, 657)

</doc>
<doc id="1187555" url="https://pl.wikipedia.org/wiki?curid=1187555" title="Wstrzemięźliwość">
Wstrzemięźliwość



</doc>
<doc id="1187556" url="https://pl.wikipedia.org/wiki?curid=1187556" title="Charlottesville">
Charlottesville

Charlottesville (C-Ville, Hoo-Ville) jest niezależnym, prowincjonalnym miastem, leżącym wewnątrz hrabstwa Albemarle w stanie Wirginia. Populacja miasta wynosi ok. 40 tys. mieszkańców. Jest siedzibą University of Virginia. 
W dniach 11 i 12 sierpnia 2017 roku odbył się skrajnie prawicowy marsz Unite the Right, szeroko komentowany i mocno krytykowany przez media oraz marsz kontrdemonstrantów. 12 sierpnia doszło do zamieszek, podczas których jeden z demonstrantów wjechał w tłum samochodem. Zginęła 1 osoba a 19 zostało rannych.
Sport.
W mieście rozgrywany jest kobiecy turniej tenisowy, pod nazwą "Boyd Tinsley Clay Court Classic", zaliczany do rangi ITF, z pulą nagród 80 000 $.

</doc>
<doc id="1187557" url="https://pl.wikipedia.org/wiki?curid=1187557" title="Mistrzostwa Polski w Łyżwiarstwie Figurowym 2008">
Mistrzostwa Polski w Łyżwiarstwie Figurowym 2008

Mistrzostwa Polski w łyżwiarstwie figurowym na sezon 2007/2008 rozegrano :
Rozdzielenie imprezy miało na celu umożliwienie zawodnikom, którzy z racji wieku są do tego uprawnieni, startu w dwóch kategoriach wiekowych.
Medaliści.
Seniorzy.
W kategorii par sportowych wystąpił "poza konkursem" duet brytyjski Stacey Kemp i David King, trenujący w klubie "MKS Axel Toruń" z Dorotą i Mariuszem Sidkami. Para zdobyła w sumie 128,84 punktu (w obu programach pokonali Polaków).
Novice.
W kategorii par sportowych wystąpiła "poza konkursem" inna polska para; rodzeństwo Natalia i Michał Kaliszek, będący krajowym "objawieniem sezonu". Duet – trenowany w Toruniu przez małżeństwo Siudków – zdobył w sumie 77,70 punktu, plasując się w obu układach przed zawodnikami z Oświęcimia.

</doc>
<doc id="1187558" url="https://pl.wikipedia.org/wiki?curid=1187558" title="Stanisław Słonina">
Stanisław Słonina

Stanisław Słonina (ur. 11 kwietnia 1936 w Krzczonowie) – polski rzeźbiarz, pedagog.
Życiorys.
W roku 1956 ukończył Państwowe Liceum Technik Plastycznych w Zakopanem. W latach 1956 – 1962 studiował na Wydziale Rzeźby Akademii Sztuk Pięknych w Warszawie. Pracę dyplomową wykonał w pracowni Mariana Wnuka. Od roku 1964 jest członkiem grupy Rekonesans. W 1995 został mianowany profesorem zwyczajnym. Od roku 1978 do 1981 był prorektorem uczelni. W latach 1981 – 1984, oraz 1996 – 1999 był dziekanem Wydziału Rzeźby. Uprawia rzeźbę, medalierstwo i rysunek. Zajmuje się również eseistyką.

</doc>
<doc id="1187561" url="https://pl.wikipedia.org/wiki?curid=1187561" title="Paradoks Leontiefa">
Paradoks Leontiefa

Paradoks Leontiefa (ang. "Leontief’s paradox") – zaprzeczenie twierdzeniu Heckschera-Ohlina (znanemu także jako teoria obfitości zasobów), które postulował Wassily Leontief w latach czterdziestych XX wieku, stosując metodę przepływów międzygałęziowych w celu weryfikacji empirycznej wyżej wspomnianego twierdzenia. Leontief starał się sprawdzić, czy w strukturze handlu zagranicznego USA teoria Heckschera-Ohlina znajduje odbicie, czyli prościej rzecz ujmując, czy w eksporcie tego kraju dominują wyroby kapitałochłonne, a w imporcie pracochłonne, jako że USA to państwo o gospodarce dysponującej dobrami kapitałowymi, a nie siłą roboczą.
Leontief dysponował danymi empirycznymi tylko odnośnie do kapitało- i pracochłonności eksportu amerykańskiego, natomiast w stosunku do importu posiłkował się danymi statystycznymi.
Wyniki analizy Leontiefa wskazały na to, że eksport amerykański w 1947 roku okazał się o około 1/3 bardziej pracochłonny niż produkcja w branżach konkurujących z importem. Wydawało się, że wbrew założeniom teorii obfitości zasobów Stany Zjednoczone eksportują produkty, dla których produkcji potrzeba stosunkowo więcej zasobów pracy, a importują te, do których zużywa się relatywnie więcej czynnika produkcji, którego państwo to ma pod dostatkiem – kapitału. Powtórne badania na początku lat pięćdziesiątych także wskazały na tę właściwość gospodarki amerykańskiej, choć z mniejszą intensywnością.
Zważywszy na to, że teoria obfitości zasobów Heckschera-Ohlina była w owym czasie powszechnie akceptowana przez środowiska naukowe, wyniki badań empirycznych Leontiefa spowodowały dwie czynności: po pierwsze, próbowano jakoś wyjaśnić ten paradoks, a po drugie, rozpoczęły się kolejne badania empiryczne. W literaturze ekonomicznej zaproponowano kilka możliwych wytłumaczeń paradoksu. Należą do nich: różnice w technologii stosowanej w porównywanych gospodarkach; ograniczenie analizy do dwóch czynników produkcji; heterogeniczność siły roboczej pod względem stopnia skomplikowania wykonywanej pracy ("skilled/unskilled labor"); ograniczenia w handlu międzynarodowym (cła).

</doc>
<doc id="1187562" url="https://pl.wikipedia.org/wiki?curid=1187562" title="Ficus benghalensis">
Ficus benghalensis



</doc>
<doc id="1187566" url="https://pl.wikipedia.org/wiki?curid=1187566" title="Klauzula derogacyjna">
Klauzula derogacyjna

Klauzula derogacyjna (łac. "derogatio" – uchylać) – norma prawna uchylająca odpowiedni przepis, bądź cały akt. Stosowana w celu uniknięcia sprzeczności lub kolizji w prawie. 
Najczęściej przybiera postać następującą: "Traci moc rozporządzenie z dn. 27 sierpnia 1997".
Zwrot "traci moc" oznacza, iż dany przepis/akt traci moc obowiązującą w systemie prawa. Żaden przedmiot ani podmiot już mu nie podlega i nikt nie może się na niego powoływać
W sytuacji, gdy normy nie zostaną uchylone (pomyłka prawodawcy), stosuje się reguły kolizyjne:

</doc>
<doc id="1187567" url="https://pl.wikipedia.org/wiki?curid=1187567" title="Snuff the Punk">
Snuff the Punk

Snuff the Punk – pierwszy album studyjny amerykańskiego zespołu P.O.D. Wydany został w roku 1994.

</doc>
<doc id="1187569" url="https://pl.wikipedia.org/wiki?curid=1187569" title="Ak 47">
Ak 47



</doc>
<doc id="1187573" url="https://pl.wikipedia.org/wiki?curid=1187573" title="Survivor Amazon">
Survivor Amazon



</doc>
<doc id="1187575" url="https://pl.wikipedia.org/wiki?curid=1187575" title="Ficus benjamina">
Ficus benjamina



</doc>
<doc id="1187576" url="https://pl.wikipedia.org/wiki?curid=1187576" title="Katanga">
Katanga



</doc>
<doc id="1187577" url="https://pl.wikipedia.org/wiki?curid=1187577" title="Warunek Marshalla-Lernera">
Warunek Marshalla-Lernera

Warunek Marshalla-Lernera – warunek wyznaczający efektywność wpływu aprecjacji lub deprecjacji waluty krajowej na poprawę bilansu obrotów bieżących. Nazwa pochodzi od nazwisk ekonomistów Alfreda Marshalla i Abby P. Lernera. Zgodnie z tym, co zauważyli
Warunek Marshalla-Lernera wymaga poczynienia odpowiednich założeń, które w rzeczywistości mogą wywoływać różnorakie zakłócenia funkcjonowania modelu. Do założeń tych należą:

</doc>
<doc id="1187578" url="https://pl.wikipedia.org/wiki?curid=1187578" title="Tory Lane">
Tory Lane

Tory Lane (ur. 30 września 1982 w Lauderdale) – amerykańska aktorka i reżyserka filmów pornograficznych polskiego i włoskiego pochodzenia.
Życiorys.
Wczesne lata.
Urodziła się w Lauderdale na Florydzie. Od szóstego roku życia trenowała balet klasyczny. Po ukończeniu szkoły średniej, uczyła się w Broward Community College. Pracowała jako barmanka w klubie The Elbo Room na Ft. Lauderdale Beach, a także w sex shopie i jako striptizerka w nocnych lokalach na Florydzie.
Kariera.
Na Florydzie poznała aktora, producenta i reżysera filmów porno Petera Northa. Wkrótce przeniosła się do Kalifornii i podpisała kontrakt z agencją LA Direct Models.
W wieku 22 lat zadebiutowała w produkcji New Sensations "Double Teamed 4" (2004) w scenie seksu z Benem Englishem i Marco Banderasem, a następnie w wzięła udział w filmie Suze Randall "Młode i urocze" ("Young and the Raunchy", 2004).
W latach 2005–2007 i 2015 pracowała dla Kink.com, biorąc udział w scenach sadomasochistycznych, takimi jak uległość, głębokie gardło, rimming, cunnilingus, kobieca ejakulacja, fisting analny i pochwowy, pegging, plucie i bicie. Były to serie "Fucking Machines", "Men in Pain", "Ultimate Surrender", "Whipped Ass", "Wired Pussy" z Katją Kassin, Julie Night, Isis Love, Nadią Styles, Holly Wellin, Satine Phoenix, Claire Adams i Wolfem Lotusem.
Dorabiała też jako striptizerka, jeżdżąc po nocnych klubach znajdujących się w Zachodniej Ameryce. Prowadziła własną stronę internetową, na której czatowała z fanami i udostępnia im własne ekskluzywne zdjęcia oraz filmy.
W 2006 była finalistką drugiego sezonu pay-per-view programu Playboy TV "Jenna's American Sex Star" z Roxy Jezel, Jenną Presley i Daisy Marie, ale w finale straciła nagrodę.
W maju 2007 Lane podpisała dwuletni kontrakt z Sin City jako wykonawczyni i reżyserka.
W 2017 została przyjęta do honorowej Alei Sław AVN Hall of Fame.
Życie prywatne.
W 2005 wyszła za mąż za reżysera filmów porno, Ricka Shamelessa i postanowiła występować tylko w scenach z udziałem kobiet. Cztery miesiące po ślubie rozwiodła się z Shamelessem i powróciła do kręcenia scen heteroseksualnych.
Lane była przyjaciółką Jennifer Ketcham i w 2012 pojawia się w jej wspomnieniach "Jestem Jennie" ("I Am Jennie"). Ketcham oświadczyła, że Lane wykorzystała pieniądze, które zarobiła w branży, aby zapewnić dobry byt jej siostrze, dalszej rodzinie i sobie i określiła ją jako „jedną z niewielu odpowiedzialnych dziewcząt w branży”.
W lutym 2015 roku była aresztowana i wycofana z lotu samolotu Delta Air Lines za rzekome ataki na członków załogi lotniczej i innych pasażerów. Później została pozwana przez stewardesę ws. urazów z tego zdarzenia.

</doc>
<doc id="1187579" url="https://pl.wikipedia.org/wiki?curid=1187579" title="Józef Rybak (generał)">
Józef Rybak (generał)

Józef Artur Rybak (ur. 7 kwietnia 1882 w Delatynie, zm. 8 maja 1953 w Krakowie) – generał dywizji Wojska Polskiego, inspektor armii, kawaler Orderu Virtuti Militari.
Życiorys.
Urodził się 7 kwietnia 1882 w Delatynie, w ówczesnym powiecie nadwórniańskim Królestwa Galicji i Lodomerii, w rodzinie Leona, lekarza, i Emilii z Goeblów. Był wyznania ewangelicko-reformowanego.
W 1897 ukończył niższe gimnazjum niemieckie w Bielsku, a w 1901 Szkołę Kadetów Artylerii w Wiedniu. Razem z Rudolfem Prichem został mianowany na stopień kadeta-zastępcy oficera ze starszeństwem z 1 września 1901 i wcielony do Pułku Artylerii Korpuśnej Nr 1 w Krakowie. Na stopień porucznika został mianowany ze starszeństwem z 1 listopada 1902 w korpusie oficerów artylerii.
Jako oficer zawodowy artylerii przeszedł kolejne szczeble dowódcze i sztabowe w Krakowie i Sarajewie. W latach 1905–1907 był słuchaczem Szkoły Wojennej w Wiedniu. Na stopień nadporucznika został mianowany ze starszeństwem z 31 października 1907 (awans z wyboru). W tym samym roku, po ukończeniu studiów i otrzymaniu tytułu oficera przydzielonego do Sztabu Generalnego, został skierowany do Dyrekcji Artylerii Komendy Wojskowej w Zadarze, pozostając oficerem nadetatowym Pułku Artylerii Korpuśnej Nr 1. Później pełnił obowiązki szefa sztabu twierdzy Mostar. W 1908 został przydzielony do Biura Kolejowego Sztabu Generalnego w Wiedniu, które zajmowało się sprawami transportu i zaopatrzenia armii. Przydział do Sztabu Generalnego generał Rybak uważał za wyróżnienie z tytułu jego kwalifikacji i wyników pracy. W Biurze Kolejowym pełnił służbę przez sześć miesięcy, a jego przełożonym był kpt. SG Józef Schneider. W międzyczasie (6 kwietnia 1908) jego oddział macierzysty został przemianowany na Pułk Haubic Polowych Nr 1.
1 marca 1909 mianowany został szefem Oddziału II Komendy I Korpusu w Krakowie. W maju 1911 awansowany na kapitana i przeniesiony na stanowisko szefa Oddziału III w tej samej komendzie korpusu. 20 lipca 1914 powierzono mu funkcję delegata Sztabu Generalnego i Naczelnej Komendy Armii przy oddziałach strzeleckich. 2 sierpnia 1914 r. za zgodą przełożonych J. Rybak jako oficer prowadzący agenta wywiadu Józefa Piłsudskiego wydał mu zgodę na przeprowadzenie mobilizacji Związku Strzeleckiego i Polskich Drużyn Strzeleckich. J. Rybak 15 sierpnia 1914 r. wyznaczony został na stanowisko szefa Oddziału II Komendy 1 Armii. Następnie pełnił funkcje zastępcy szefa sztabu 57 Dywizji Piechoty i szefa sztabu 59 Dywizji Piechoty. Na stopień majora został mianowany ze starszeństwem z 1 lutego 1916. 1 sierpnia 1917 został zastępcą szefa sztabu generalnego gubernatora lubelskiego. 1 maja 1918 awansował na podpułkownika. Od września do listopada 1918 był szefem sztabu 58 Dywizji Piechoty na froncie włoskim nad Piawą.
W Wojsku Polskim od listopada 1918. Listopad – grudzień 1918 szef Polskiej Wojskowej Komisji Likwidacyjnej przy c. i k. Ministerstwie Wojny w Wiedniu. 10 grudnia 1918 powrócił do Warszawy i objął stanowisko szefa Oddziału VI Informacyjnego Sztabu Generalnego. 10 marca 1919 mianowany został szefem Departamentu I Mobilizacyjno-Organizacyjnego Ministerstwa Spraw Wojskowych. 10 marca 1920, w ramach reorganizacji ministerstwa, powierzono mu stanowisko szefa Oddziału I Organizacyjno-Mobilizacyjnego Sztabu MSWojsk. Odegrał istotną rolę w czasie wojny z bolszewikami 1920. Był dowódcą Grupy Operacyjnej w 3 Armii (kwiecień – lipiec) i szefem sztabu 4 Armii (lipiec – październik). 29 maja 1920 został zatwierdzony z dniem 1 kwietnia 1920 w stopniu pułkownika, w artylerii, w grupie oficerów byłej armii austriacko-węgierskiej. 10 października 1920 został szefem delegacji Wojska Polskiego w Komisji Porozumiewawczej w Baranowiczach i Rozjemczej w Mińsku.
30 stycznia 1921 roku został szefem Biura Ścisłej Rady Wojennej – II zastępcą szefa Sztabu Generalnego. 13 grudnia 1921 wyznaczony został na stanowisko I zastępcy szefa Sztabu Generalnego w Warszawie. 3 maja 1922 roku został zweryfikowany w stopniu generała brygady ze starszeństwem z 1 czerwca 1919 roku i 34. lokatą w korpusie generałów. 4 czerwca 1924 roku mianowany został dowódcą Okręgu Korpusu Nr IX w Brześciu. Na tym stanowisku 1 grudnia 1924 roku awansował na generała dywizji ze starszeństwem z 15 sierpnia 1924 roku i 10. lokatą w korpusie generałów. 31 lipca 1926 roku Prezydent RP Ignacy Mościcki zwolnił go ze stanowiska dowódcy okręgu korpusu i mianował inspektorem armii z siedzibą w Warszawie. 10 sierpnia 1930 roku prezydent RP zwolnił go ze stanowiska inspektora armii i przeniósł do dyspozycji ministra spraw wojskowych z zachowaniem dotychczasowego dodatku służbowego. Z dniem 31 grudnia 1930 roku przeniesiony został, na własną prośbę, w stan spoczynku.
Zamieszkał pod Brześciem, gdzie gospodarował na zakupionym folwarku. W czasie okupacji nie brał udziału w ruchu oporu, mimo to krótko więziło go gestapo. W 1945 zgłosił się do służby w ludowym Wojsku Polskim. Nie został przyjęty ze względu na wiek. Prowadził w Krakowie warsztat ślusarski. Zmarł 8 maja 1953 roku w Krakowie. Został pochowany na cmentarzu Rakowickim.
21 maja 1940 w Zborze Ewangelicko-Reformowanym w Warszawie zawarł związek małżeński z Ireną Marią z Matułów Rustowską (1895–1987).
Wspomnienia.
Autor sygnowanych przez niego wspomnień, napisanych przez inną osobę, odsłaniających kulisy współpracy kierownictwa polskich organizacji niepodległościowych z wywiadem Austro-Węgier. W 1992 roku Piotr Stawecki przeprowadził analizę porównawczą „Pamiętników generała Rybaka” z odnalezionymi przez niego w Centralnym Archiwum Wojskowym pięcioma protokołami przesłuchania generała Rybaka w charakterze świadka, przeprowadzonymi w Warszawie, w dniu 27 września przez podprokuratora Zbigniew Witkowskiego oraz w dniach 7 października, 8 października (dwukrotnie) i 12 listopada 1949 roku przez Gustawa Auscalera, wówczas wiceprokuratora Sądu Apelacyjnego w Krakowie, delegowanego do Ministerstwa Sprawiedliwości w Warszawie. Piotr Stawecki zwrócił się do Jana Kancewicza, autora posłowia „Pamiętników” z prośbą o wyjaśnienie wątpliwości, co do ich autorstwa. W odpowiedzi uzyskał informację, że „przed śmiercią Rybak był aresztowany przez władze bezpieczeństwa, ale ze względu na zły stan zdrowia wkrótce go zwolniono. Na polecenie Jakuba Bermana, dziennikarz Arnold Mostowicz spisywał wspomnienia Rybaka, który będąc ciężko chory mógł jedynie je dyktować”.
Wspomnienia ukazały się w tygodniku „Świat”, w roku 1954 zostały wydane przez wydawnictwo „Czytelnik”. To wydanie zawiera następujące rozdziały:

</doc>
<doc id="1187581" url="https://pl.wikipedia.org/wiki?curid=1187581" title="Mica Penniman">
Mica Penniman



</doc>
<doc id="1187590" url="https://pl.wikipedia.org/wiki?curid=1187590" title="Chappelle's show">
Chappelle's show



</doc>
<doc id="1187592" url="https://pl.wikipedia.org/wiki?curid=1187592" title="Nadleśnictwo Kwidzyn">
Nadleśnictwo Kwidzyn

Nadleśnictwo Kwidzyn - położone jest w województwie pomorskim na terenie 14 gmin, wchodzących w skład powiatów: sztumskiego, kwidzyńskiego i malborskiego. Nadzoruje obszar 144308 ha.
Obejmuje powierzchnię 26071 ha, z czego lasy zajmują 24987 ha. Nadleśnictwo w obecnych granicach utworzone zostało w latach 1972-73 z połączenia 3 nadleśnictw: Ryjewo, Ośno i Kwidzyn. Obszar lasów nadleśnictwa rozciąga się na 48 km w linii prostej z północy na południe (Malbork-Gardeja) i 30 km ze wschodu na zachód (Dzierzgoń-Biała Góra). Podzielone jest na 18 leśnictw, działające w 3 obrębach leśnych.
Podstawowym gatunkiem lasotwórczym jest sosna pokrywająca ponad 70% powierzchni leśnej. Duże znaczenie gospodarcze ma także buk, brzoza i dąb. Dominującymi siedliskami leśnymi są LMśw, Lśw, BMśw. Położenie na styku wpływów klimatu atlantyckiego i kontynentalnego powoduje dużą zmienność pogody.

</doc>
<doc id="1187595" url="https://pl.wikipedia.org/wiki?curid=1187595" title="Waldemar Tomaszewski">
Waldemar Tomaszewski

Waldemar Tomaszewski (ur. 3 marca 1965 w Wilnie) – litewski inżynier, samorządowiec, polityk, działacz polskiej mniejszości narodowej na Litwie, przewodniczący Akcji Wyborczej Polaków na Litwie – Związku Chrześcijańskich Rodzin (od 1999) oraz Związku Polaków na Litwie (od 2021), w latach 2000–2009 poseł na Sejm Republiki Litewskiej, deputowany do Parlamentu Europejskiego VII, VIII i IX kadencji.
Życiorys.
W latach 1983–1990 studiował inżynierię w Wileńskim Instytucie Inżynierii Budownictwa. Od 1992 do 1996 pracował w sekretariacie frakcji poselskiej Związku Polaków na Litwie.
Od 1994 należy do Akcji Wyborczej Polaków na Litwie. Na III zjeździe tej organizacji w 1999 został wybrany jej przewodniczącym (wybór potwierdzano na zjazdach IV i V). W 1995, 1997, 2000 i 2007 był z jej ramienia wybierany do rady rejonu wileńskiego. W latach 2000–2003 zajmował stanowisko zastępcy mera tej gminy.
W 2000 został wybrany na posła w okręgu Wilno-Soleczniki. Kilkakrotnie w tej kadencji zmieniał kluby parlamentarne, zasiadał m.in. we frakcji Związku Ojczyzny, frakcjach łączonych, ostatecznie znalazł się wśród stronników odwołanego prezydenta Rolandasa Paksasa. W 2004 bez powodzenia kandydował do Parlamentu Europejskiego. W wyborach w tym samym roku odnowił mandat, przystąpił do frakcji Litewskiego Ludowego Związku Chłopskiego Kazimiry Prunskienė. W wyborach w 2008 po raz trzeci dostał się do parlamentu, wygrywając w swoim okręgu już w I turze większością 61,33% głosów. Wraz z dwoma innymi posłami AWPL wstąpił do frakcji partii Porządek i Sprawiedliwość.
Przez część litewskich Polaków krytykowany jest za autorytarny styl sprawowania władzy w partii.
W marcu 2009 zgłosił swoją kandydaturę na urząd prezydenta Litwy w wyborach przewidzianych na 17 maja. W kampanii wyborczej zaproponował m.in. wprowadzenie prawa umożliwiającego odbieranie politykom nieuczciwie zdobytego majątku, rozwiązanie problemu pisowni polskich nazwisk i nazw, zwrot właścicielom ziemi w Wilnie i w rejonie wileńskim w ramach reprywatyzacji. Otrzymał 4,7% głosów w I turze głosowania.
Był liderem listy Akcji Wyborczej Polaków na Litwie w wyborach do Parlamentu Europejskiego w czerwcu 2009. Według wstępnych wyników otrzymał 26 165 głosów i uzyskał mandat posła do Parlamentu Europejskiego. 17 czerwca 2009 zdecydował o jego przyjęciu, w związku z czym na jesieni odbyły się wybory uzupełniające w okręgu Wilno-Soleczniki. W PE przystąpił do grupy Europejskich Konserwatystów i Reformatorów w Parlamencie Europejskim. W 2012 ponownie wybrany do Sejmu, zrezygnował jednak z objęcia mandatu.
W 2014 ponownie wystartował w wyborach prezydenckich, w I turze otrzymując 8,2% głosów i zajmując 5. miejsce wśród 7 kandydatów. W tym samym roku z powodzeniem ubiegał się o reelekcję do Europarlamentu, uzyskując mandat deputowanego do PE VIII kadencji.
W 2019 po raz kolejny kandydował w wyborach prezydenckich, w I turze otrzymując około 4,0% głosów ważnych (zajmując 6. miejsce wśród 9 kandydatów). W majowych wyborach do Parlamentu Europejskiego został wybrany na swoją trzecią kadencję. W czerwcu 2021 zastąpił Michała Mackiewicza na funkcji prezesa Związku Polaków na Litwie. W wyborach samorządowych w 2023 bez powodzenia kandydował na mera Wilna, zajmując w pierwszej turze 5. miejsce z wynikiem 8,5% głosów.
Odznaczenia.
Odznaczony Krzyżem Komandorskim Orderu Zasługi Rzeczypospolitej Polskiej (2009). W 2018 otrzymał Krzyż „Golgota Wschodu”.
Życie prywatne.
Żonaty (żona Wioleta), ma dwóch synów (Władysława i Pawła). Jego imię i nazwisko na Litwie było zapisywane w formie Valdemar Tomaševski; po uchwaleniu w 2022 ustawy o zapisie nielitewskich nazwisk dokonał urzędowej zmiany zapisu imienia i nazwiska.

</doc>
<doc id="1187599" url="https://pl.wikipedia.org/wiki?curid=1187599" title="Genetta piscivora">
Genetta piscivora



</doc>
<doc id="1187600" url="https://pl.wikipedia.org/wiki?curid=1187600" title="Jezioro Kot">
Jezioro Kot



</doc>
<doc id="1187603" url="https://pl.wikipedia.org/wiki?curid=1187603" title="P.O.D. (demo)">
P.O.D. (demo)

Snuff the Punk – demo amerykańskiej grupy muzycznej P.O.D. Wydany został w 1994.

</doc>
<doc id="1187607" url="https://pl.wikipedia.org/wiki?curid=1187607" title="Inga Habiba">
Inga Habiba

Inga Habiba (ur. 25 marca 1973 w Warszawie) – polska wokalistka i autorka tekstów.
Pochodzi z rodziny muzułmańsko–katolickiej. Mając 16 lat zaczęła śpiewać w nowofalowym zespole Nizam. Później przewinęła się przez składy takich grup jak: Monev czy Ahimsa. Od 1996 do chwili obecnej jest wokalistką zespołu Lorien. Od 2003 do 2009 nagrywała i występowała z zespołem One Million Bulgarians. Udzielała się również gościnnie na koncertach i płytach wielu innych wykonawców. Zajmuje się także własnym projektem muzycznym Habiba Project oraz jest wokalistką zespołu HabiArJan.

</doc>
<doc id="1187610" url="https://pl.wikipedia.org/wiki?curid=1187610" title="Narodowy System Innowacji">
Narodowy System Innowacji

Narodowy System Innowacji (NSI) – zbiór instytucji, które wspólnie bądź indywidualnie działają dla rozwoju i rozprzestrzeniania się nowych technologii oraz tworzą pewną strukturę. Dzięki licznym sprzężeniom zwrotnym, które między nimi występują możliwe jest sprawne tworzenie, selekcjonowanie, absorpcja i dystrybucja innowacji. NSI jest narzędziem służącym do analizy krajowej specyfiki innowacji w procesach globalizacyjnych.
NSI stanowi system gwarantujący efektywne powiązania pomiędzy tymi, którzy generują nową wiedzę oraz tymi, którzy mogą ją z pożytkiem wykorzystywać. Efektywne współdziałanie systemu możliwe jest w sytuacji istnienia efektywnej sieci współzależności, która generowana jest poprzez szereg instrumentów oraz elementów infrastruktury.
Przegląd najważniejszych definicji.
Pojęcie narodowego systemu innowacji zostało wprowadzone w połowie lat 80. XX w. przez dwóch ekonomistów: Christophera Freemana i Bengt-Ake Lundvalla. Wśród najważniejszych definicji NSI można wymienić:
Instytucje odpowiedzialne.
Do instytucji odpowiedzialnych za wspieranie rozwoju innowacyjności należą:
Czynniki wpływające na sprawny rozwój NSI.
Sprawnie i efektywne funkcjonowanie NSI zależy od wielu czynników. Do najważniejszych z nich można zaliczyć:
Niektóre elementy NSI można ukształtować w krótkim czasie np. przyjęcie właściwego dla danego poziomu rozwoju gospodarczego prawa własności intelektualnej może potrwać tylko kilka miesięcy. Natomiast niektóre zmiany, szczególnie w obszarze społecznym, zajmują pokolenia, gdyż wymagają przebudowania systemu edukacji i wytworzenia nowych wzorców społecznych, a czasami wręcz obalenia dotychczasowych sposobów tradycyjnego postępowania. Warto wziąć pod uwagę, że nazbyt rewolucyjne próby zmiany dotychczasowego systemu społeczno-gospodarczego mogą doprowadzić do wystąpienia znacznych podziałów społecznych, niepokojów społecznych, aktów terroru, a nawet wybuchu wojny domowej.

</doc>
<doc id="1187611" url="https://pl.wikipedia.org/wiki?curid=1187611" title="Katanga (państwo)">
Katanga (państwo)

Katanga – historyczne państwo w Afryce, istniejące w latach 1960–1963.
Po uzyskaniu niepodległości przez Demokratyczną Republikę Konga 30 czerwca 1960 prowincja Katanga ogłosiła 11 lipca niezależność od nowo powstałego państwa kongijskiego. Prezydentem Katangi został Moïse Tshombe.
Niepodległość Katangi uznała oficjalnie jedynie Belgia. Kraj ten liczył na tanie dostawy surowców naturalnych z Katangi (głównie miedzi i złota). W Katandze stacjonował liczący 6000 żołnierzy kontyngent belgijski.
Separatyści uzyskali wsparcie ze strony rządu Belgii i górniczych firm tj. Union Minière. Konflikt doprowadził do interwencji zbrojnej Belgii. Lumumba zwrócił się o pomoc do USA w transporcie wojska do stłumienia secesji. Kiedy otrzymał odmowę, skierował prośbę do ZSRR, który odpowiedział pozytywnie i przysłał samoloty transportowe, broń, żywność, materiały medyczne i ciężarówki mające przewozić kongijskich żołnierzy do Katangi.
We wrześniu 1960 pułkownik Joseph Mobutu obalił premiera Konga Patrice Lumumbę. 17 stycznia 1961 Mobutu wysłał Lumumbę do Katangi, gdzie ten został zamordowany. Śmierć Lumumby wywołała wstrząs na arenie międzynarodowej. 21 lutego 1961 Rada Bezpieczeństwa ONZ przyjęła rezolucję o wysłaniu sił zbrojnych do Konga w celu zapobieżenia wojnie domowej. Rezolucja, przyzwalająca de facto na interwencję zbrojną w Katandze, spowodowała opuszczenie kraju przez większość Europejczyków oraz wojsko belgijskie.
W marcu rząd Demokratycznej Republiki Konga zaproponował przełamanie kryzysu poprzez wprowadzenie autonomii dla prowincji. Propozycja ta została przez Katangę odrzucona, wskutek czego na przełomie lipca i sierpnia rozpoczęły się działania zbrojne. Początkowo wojska ONZ ponosiły klęski w starciach z siłami katangijskimi. Nie powiodły się wielokrotnie podejmowane próby negocjacji z władzami Katangi. Dopiero w grudniu 1962 zdecydowano się na przeprowadzenie ostatecznej ofensywy. 15 stycznia 1963 siły ONZ zajęły Elisabethville, co de facto oznaczało koniec secesji Katangi.
Secesję Katangi wsparli biali najemnicy z Europy, którzy stanowili operacyjne zaplecze samozwańczego generała Moïse Tshombe. Jednym z owych najemników był Jan Zumbach (1915-1986), pilot i dowódca 303 Dywizjonu Myśliwskiego RAF, któremu powierzono utworzenie i dowodzenie lotnictwem Katangi. Innym był Rafał Gan-Ganowicz.

</doc>
<doc id="1187614" url="https://pl.wikipedia.org/wiki?curid=1187614" title="Węże nitkowate">
Węże nitkowate

Węże nitkowate, wężyki (Leptotyphlopidae) – rodzina węży z nadrodziny Typhlopoidea w rzędzie łuskonośnych (Squamata).
Zasięg występowania.
Węże nitkowate występują w Afryce, Azji na Półwyspie Arabskim oraz w Ameryce Południowej, Ameryce Środkowej i Ameryce Północnej. Zasiedlają tereny od półpustynnych po lasy.
Charakterystyka.
Do rodziny tej należy około 100 gatunków. Mierzą od 10 cm do 40 cm, jednak niektórzy podają, że górna granica wielkości to 30 cm. Charakteryzują się cienkim, czasami nitkowatym ciałem. Są podobne do przedstawicieli ślepuchowatych – różnią się od nich bezzębną szczęką i uzębioną żuchwą.
U węży należących do tej rodziny w budowie anatomicznej stwierdzamy brak lewego płuca, tchawicy i lewego jajowodu.
Systematyka.
Do rodziny należą następujące podrodziny: 

</doc>
<doc id="1187616" url="https://pl.wikipedia.org/wiki?curid=1187616" title="Leokadia Poczykowska">
Leokadia Poczykowska

Leokadia Poczykowska, lit. Leokadija Počikovska-Janušauskienė (ur. 24 września 1955 w Krewie) – litewska polityk i samorządowiec, działaczka mniejszości polskiej na Litwie, w latach 2004–2008 posłanka na Sejm Republiki Litewskiej, wiceminister rolnictwa.
Życiorys.
W wieku 3 lat przeniosła się z rodziną do Wilna, gdzie w 1992 na Uniwersytecie Wileńskim ukończyła studia ekonomiczne. Wcześniej od 1972 do 1993 pracowała w instytucji naukowo- badawczej wzornictwa technicznego.
Przystąpiła do Związku Polaków na Litwie. Od 1995 działała w Akcji Wyborczej Polaków na Litwie, była m.in. wiceprzewodniczącą tej organizacji. Z jej ramienia sprawowała w latach 1995–2004 mandat radnej rejonu wileńskiego, pełniła w tym okresie funkcję jego starosty.
W 2004 wybrano ją do Sejmu w okręgu Wilno-Szyrwinty, w parlamencie związała się z frakcją ludową Kazimiery Prunskienė. W grudniu 2007 odeszła z AWPL, krytykując autorytarny w jej ocenie styl sprawowania władzy przez Waldemara Tomaszewskiego. W wyborach do Sejmu w 2008 startowała bez powodzenia z ramienia Litewskiego Ludowego Związku Chłopskiego, uzyskując w okręgu Wilno-Szyrwinty 4,11% głosów w I turze. W rządzie Algirdasa Butkevičiusa została wiceministrem rolnictwa. Funkcję tę pełniła przez dwa lata. W 2017 powołana na doradcę ministra w tym resorcie.

</doc>
<doc id="1187617" url="https://pl.wikipedia.org/wiki?curid=1187617" title="Leptotyphlopidae">
Leptotyphlopidae



</doc>
<doc id="1187626" url="https://pl.wikipedia.org/wiki?curid=1187626" title="Tęczowcowate">
Tęczowcowate

Tęczowcowate (Xenopeltidae) — monotypowa rodzina węży obejmująca rodzaj "Xenopeltis" z gatunkami: 

</doc>
<doc id="1187629" url="https://pl.wikipedia.org/wiki?curid=1187629" title="Efektywna stopa protekcji">
Efektywna stopa protekcji

Efektywna stopa protekcji "(eng. effective rate of protection)" - stopień ochrony zapewniany krajowym czynnikom produkcji (pracy i kapitałowi) przez obowiązującą w danym kraju strukturę ceł. Chodzi więc nie tylko o cła nakładane na produkty importowane, konkurencyjne do rodzimych wyrobów, ale także o cła nakładane na produkty i półprodukty niezbędne z zagranicy do produkcji w kraju.
Żeby obliczyć efektywna stopę protekcji, najpierw musimy zająć się nominalną stopą protekcji, którą otrzymujemy z następującego wzoru:
formula_1
C - cło na dany towar w ujęciu pieniężnym
P - cena światowa danego towaru
A więc jeśli jakiś towar kosztuje 200 zł, a cło pobierane przy jego imporcie wynosi 50%, to nominalna stopa protekcji wynosi SPn = 100/200 = 0,5 czyli w wyrażeniu procentowym 50%. Przy obliczaniu realnej stopy protekcji należy zwrócić uwagę na różnicę pomiędzy realną stopą protekcji na dobra finalne a dobra pośrednie. Obydwa wskaźniki oblicza się według wyżej podanego wzoru.
Teraz czas na obliczenie efektywnej stopy protekcji:
formula_2
W - krajowa wartość dodana w warunkach wolnego handlu
Wc - krajowa wartość dodana w warunkach istnienia ceł
A więc na przykład, jeśli krajowa wartość dodana, czyli inaczej dochód krajowych czynników produkcji, w warunkach wolnego handlu wynosi 100zł, to przy wprowadzeniu 50% cła na zagraniczny produkt przy braku cła na materiał potrzebny to jego wytworzenia producenci krajowi uzyskują efektywną stopę protekcji na poziomie SPe = (200-100)/100 = 1 czyli 100%, a zatem efektywna stopa protekcji jest dwukrotnie wyższa od stopy nominalnej. A teraz, jeśli cła na towar zostałyby zniesione, a zostałby wprowadzony podatek celny 50% od materiałów potrzebnych do produkcji, to efektywna stopa protekcji wynosiłaby SPe = (50-100)/100 = -0,5, a więc stałaby się ujemna. A więc sytuacja producentów krajowych jest gorsza, niż sytuacja producentów z zagranicy.
Wnioski jawią się następująco: o efektywnej stopie protekcji nie decyduje tylko stawka celna nakładana na dobra finalne oraz dobra pośrednie pochodzące z zagranicy, ale także udział tych drugich w ogólnej wartości wyprodukowanego dobra finalnego. Wraz ze wzrostem tego udziału większy wpływ na wielkość efektywnej stopy protekcji ma cło nakładane na dobra pośrednie sprowadzane z zagranicy. Tym samym można by też się pokusić o zastosowanie wzoru na wskaźnik efektywnej stopy protekcji:
formula_3
SPnf - nominalna stopa protekcji dobra finalnego
SPnk - nominalna stopa protekcji dobra pośredniego
Akf - udział dobra pośredniego w jednostce dobra finalnego w cenach światowych
Wskaźnik efektywnej stopy protekcji jest wygodnym i pożytecznym narzędziem analizy taryf celnych, pomaga wychwytywać błędy oraz różnicować protekcję celną w zależności od stopnia rozwoju danej branży.

</doc>
<doc id="1187632" url="https://pl.wikipedia.org/wiki?curid=1187632" title="Will Parry">
Will Parry

Will Parry jest drugim, po Lyrze Belacqua, głównym bohaterem powieści Philipa Pullmana pt. "Mroczne materie". Poznajemy go w drugim tomie zatytułowanym "Magiczny nóż", jako młodego, dwunastoletniego chłopca, półsierotę (stracił ojca, Johna Parry, gdy ten wyruszył w ekspedycję w rejony Arktyczne, z której nigdy nie powrócił), wychowywanego przez chorą psychicznie matkę, Elaine Parry, którą musi się opiekować by nie trafić do domu dziecka.
Wygląd.
Will przedstawiany jest jako młody, czarnowłosy dwunastolatek o prostych brwiach, dużych, orzechowych oczach, wystających kościach policzkowych i wydatnej szczęce. Walcząc o magiczny nóż stracił dwa palce lewej dłoni - mały i serdeczny.
Charakter.
Opiekowanie się chorą matką spowodowało, że chłopiec musiał przedwcześnie dorosnąć. Jest on bardzo zaradny i opiekuńczy, niestety także oschły i samotny. Wielokrotnie pokazuje swoją nieprzeciętną rozwagę, przewidując wszelkie możliwe okoliczności wyprawy i przygotowując się na nie odpowiednio. Pomimo tego, iż wpierw wydaje się niezwykle odważny, wciąż dręczą go wyrzuty sumienia i strach po tym jak pozostawia matkę samą. Ostatecznie jednak przezwycięża wszelkie przywary dzięki swoim przyjaciołom - Lyrze, Serafinie Pekkali, Dr. Mary Malone i Iorkowi Brynisonowi. Po powrocie ze swej pełnej przygód wyprawy jest on już zupełnie innym człowiekiem.
Historia.
Po tym jak przypadkowo zabija jednego z dwóch agentów rządowych, którzy wtargnęli nielegalnie do jego domu w poszukiwaniu listów wysyłanych przez jego ojca (w których to ponoć miały być zawarte tajne informacje), Will pozostawia swoją matkę w bezpiecznym miejscu pod opieką byłej nauczycielki gry na pianinie, a sam wyrusza w poszukiwaniu ojca, w którego odnalezieniu widzi rozwiązanie wszelkich problemów.
Wędrując trafia przez przypadek na wrota do innego wymiaru - Cittàgazze - w którym poznaje Lyrę Belacqua. Dziewczynka trafiła tam podążając za swoim ojcem, Lordem Asrielem, przez utworzone przez niego wrota, w celu znalezienia informacji o Pyle.
Od tego momentu dzieci podróżują razem poszukując informacji o Pyle i ojcu Willa uzbrojeni w "Magiczny nóż" zdobyty podczas pobytu w Cittàgazze (w czasie zdobywania którego chłopiec stracił dwa palce prawej ręki - mały i serdeczny). Ostatecznie udaje się spełnić wszystkie wyznaczone cele - Lyra dowiaduje się interesujących rzeczy na temat Cząsteczek Rusakowa, a Will odnajduje swojego ojca - Johna Parry - który od czasu swego zaginięcia uwięziony był w świecie Lyry bez możliwości powrotu. Niestety ginie on prawie natychmiast po spotkaniu syna, zastrzelony przez jedną z wiedźm, której miłość niegdyś odrzucił.
Tej samej nocy gdy ginie John Parry, Lyra zostaje porwana i uwięziona w stanie śpiączki przez swoją matkę, panią Coulter, w jaskini, której położenia nie możemy dokładnie określić (prawdopodobnie Azja Środkowa świata Lyry).
Ostatecznie Will ratuje Lyrę z jej więzienia. Dzieci wyruszają w dalszą podróż, trafiając między innymi do zaświatów, z których uwalniają uwięzione tam dusze, które pomagają im po stronie armii Lorda Asriela w walce z armią Autorytetu i Metartona. 
Po wędrówce po zaświatach, w trakcie której Will musiał pozostawić część swojej duszy wraz z Pantalaimonem (dajmonem Lyry), gdyż dajmony nie mają wstępu do samych zaświatów, część ta oddziela się od jego ciała. Sama przybiera postać dajmona, a dokładniej kotki niezwykłych rozmiarów, o zielonych oczach, gęstym i lśniącym futerku mieniącym się wszelkimi odcieniami czerni. Nazwana zostaje Kirjava przez Serafinę Pekkalę.
Ważnym aspektem powieści jest miłość Willa i Lyry, którzy niczym biblijni Adam i Ewa, stają się przyczyną wielkich zmian w całym multiwersum, uwalniając Pył otaczający inteligentne istoty.

</doc>
<doc id="1187633" url="https://pl.wikipedia.org/wiki?curid=1187633" title="Thomas Blake Glover">
Thomas Blake Glover

Thomas Blake Glover (ur. 6 czerwca 1838, zm. 13 grudnia 1911) – szkocki kupiec i przemysłowiec. Osiedlił się w Nagasaki z początkiem okresu Meiji, jego działania przyczyniły się do znaczącego rozwoju Japonii po ponad dwustuletnim okresie izolacji.
Glover przyjechał do Nagasaki w 1859 i pozostał tu do końca życia. Najpierw zarządzał kopalnią węgla, później zbudował pierwszą w Japonii nowoczesną stocznię, którą potem kupił koncern Mitsubishi. Glover handlował także bronią, m.in. uzbroił Satsumę w walce przeciw siogunom. W 1863 zbudował w Nagasaki swój dom w stylu kolonialnym tzw. Ogród Glovera. Glover był żonaty i miał dwoje dzieci z Japonką Tsuru, która była pierwowzorem postaci Cio-cio-san z opery "Madame Butterfly" Giacomo Pucciniego (chociaż życie Tsuru nie było tak tragiczne jak w wersji operowej). 
Odznaczony japońskim Orderem Wschodzącego Słońca.

</doc>
<doc id="1187636" url="https://pl.wikipedia.org/wiki?curid=1187636" title="Tęczowiec">
Tęczowiec

Tęczowiec ("Xenopeltis unicolor") – gatunek węża z rodziny tęczowcowatych.
Występuje w Indiach i południowo-wschodniej Azji.
Osiąga długość do 1 m. Ma obłe ciało, pokryte błyszczącymi łuskami. Posiada szczątkowy pas miednicowy i szczątkowe kończyny tylne oraz 2 płuca, przy czym jedno jest mniejsze. Kości żuchwy są ze sobą luźno połączone.
Żywi się żabami, innymi wężami oraz gryzoniami. Prowadzi podziemny tryb życia.

</doc>
<doc id="1187639" url="https://pl.wikipedia.org/wiki?curid=1187639" title="Linzangi">
Linzangi

Linzangi (Prionodontidae) – monotypowa rodzina drapieżnych ssaków z podrzędu kotokształtnych (Feliformia) w rzędzie drapieżnych (Carnivora). 
Zasięg występowania.
Rodzina obejmuje gatunki występujące w Azji Południowo-Wschodniej. 
Morfologia.
Długość ciała (bez ogona) 31–45 cm, długość ogona 30–39,9 cm; masa ciała 550–1220 g. Wzór zębowy: I formula_1 C formula_2 P formula_3 M formula_4 = 38.
Systematyka.
Podział systematyczny.
Dawniej "Prionodon" był zaliczany do podrodziny Viverrinae i uważany za najbliższego krewnego pojany (linsanga afrykańskiego, "Poiana richardsonii") na podstawie podobieństw w budowie. Badania DNA, wsparte danymi kopalnymi wykazały jednak, że rodzaj "Prionodon" jest bliżej spokrewniony z kotowatymi i jest najbliższym żyjącym krewnym tej grupy (rozdzielenie linii ewolucyjnych prowadzących do tych dwóch grup nastąpiło ok. 33,3 mln lat temu). Te same badania potwierdziły przynależność afrykańskich linsangów do łaszowatych, w obrębie których pojany spokrewnione są najbliżej z żenetami (rozejście się linii ewolucyjnych ok. 11,2 mln lat temu). Podobieństwa między "Prionodon" a "Poiana" są przykładem skrajnej konwergencji. Do rodziny zaliczany jest jeden rodzaj linzang ("Prionodon") z dwoma gatunkami:

</doc>
<doc id="1187642" url="https://pl.wikipedia.org/wiki?curid=1187642" title="Xenopeltidae">
Xenopeltidae



</doc>
<doc id="1187645" url="https://pl.wikipedia.org/wiki?curid=1187645" title="Johannes Daniel Falk">
Johannes Daniel Falk

Johannes Daniel Falk (ur. 28 października 1768 w Gdańsku, zm. 14 lutego 1826 w Weimarze) – teolog luterański, pisarz i filantrop.
Życiorys.
Był synem ubogiego perukarza i wbrew jego woli, z pomocą rozmaitych dobroczyńców ukończył miejscowe gimnazjum. Już tam zaznaczyły się jego uzdolnienia lingwistyczne i cięte poczucie humoru skierowane przeciwko anomaliom życia społecznego i religijnego. Osobista pobożność kierowała go jednak również w stronę krytyki przerostów filozofii oświeceniowej. Dzięki stypendium Rady Miasta Gdańska udał się do Halle na studia teologiczne, by powrócić jako pastor, jednak studiów nie ukończył. Osiadł w Weimarze, w którego intelektualnej atmosferze działał jako publicysta, wydając szereg pism satyrycznych. W latach 1797-1806 wydawał "Taschenbuch für Freunde des Scherzes und der Satyre", w 1817 opublikował zebrane w 7 tomach "Satirische Werke".
Po zajęciu Weimaru przez wojska francuskie w 1806, pełnił funkcje administracyjne, zmierzające do zmniejszenia ciężarów okupacji.
W pierwszej połowie 1813 założył charytatywne chrześcijańskie "Stowarzyszenie Przyjaciół w Potrzebie" (niem. "Gesellschaft der Freunde in der Not"), które w wyniku Bitwy Narodów pod Lipskiem i jej następstw stało się centrum pracy socjalnej w Weimarze. Działalność i publicystyka Falka w tym okresie była skierowana przede wszystkim na pracę z młodzieżą, pozbawioną przez wojnę domów. Po śmierci czworga z siedmiorga własnych dzieci wskutek epidemii tyfusu, założył dom opieki dla młodocianych "Lutherhof" (późniejszy "Falksches Institut"). Kładł nacisk na zawodowe wykształcenie podopiecznych, połączone z wychowaniem religijnym. W tym czasie opublikował szereg pism, utrzymanych w duchu pietystycznym.
Na Boże Narodzenie 1816 podyktował dzieciom "Pieśń na 3 główne święta" (niem. "Allerdreifeiertagslied"), wysławiającą kolejno w poszczególnych zwrotkach, rozpoczynających się słowami "O du fröhliche" ("O błogosławiony..."), Narodzenie Pańskie, Wielkanoc i Zesłanie Ducha Świętego. W 1829 r. po przeróbce przez Heinricha Holzschuhera (1798-1847), który pozostawił pierwszą zwrotkę oryginału i dodał do niej dwie swoje, pieśń ta stała się jedną z najpopularniejszych w świecie kolęd. Śpiewana jest – w kościołach protestanckich i katolickich – na melodię prawdopodobnie sycylijską, katolickiego hymnu maryjnego "O Sanctissima", w opracowaniu Johanna Gottfrieda Herdera z 1807.
Współczesny polski przekład 1. zwrotki brzmi: "O błogosławiony, radością natchniony, Pełen łaski godowy czas! Na ten świat zgubiony Chrystus narodzony; Cieszcie, cieszcie się, chrześcijanie wraz!"
Mniej popularna jest jego pieśń o Opatrzności Bożej, "Wie mit grimmgem Unverstand Wellen sich bewegen!".
Falk wywarł wpływ na działalność Johanna Hinricha Wicherna i jego hamburski zakład opiekuńczy "Rauhe Haus". Imię Jana Daniela Falka nosi szereg przedsięwzięć o charakterze socjalnym, m.in.:

</doc>
<doc id="1187646" url="https://pl.wikipedia.org/wiki?curid=1187646" title="Prionodontinae">
Prionodontinae



</doc>
<doc id="1187650" url="https://pl.wikipedia.org/wiki?curid=1187650" title="Paweł Potocki (inżynier)">
Paweł Potocki (inżynier)

Paweł Potocki (ur. w 1879 w Sankt-Petersburgu, zm. 15 marca 1932 w Baku) – polski inżynier, specjalista przemysłu naftowego, szczególnie wydobycia ropy naftowej, pracował głównie w Baku. Jest autorem i wykonawcą projektu osuszenia zatoki Bibi-Ejbat. W 1929 Potocki otrzymał pierwszą nagrodę za najlepsze prace budowlane na Ogólnounijnej Wystawie Osiągnięć Gospodarki Narodowej ZSRR, a w 1931 został odznaczony najwyższą nagrodą w Związku Radzieckim – Orderem Lenina.
Życiorys.
Paweł Potocki urodził się w 1879 w Petersburgu w rodzinie szlacheckiej. Ojciec, Mikołaj Potocki, był generałem i wykładał w Akademii Wojskowej im. Michajłowskiego w Petersburgu. Miał nadzieję, że Paweł pójdzie w jego ślady, ponieważ był absolwentem Korpusu Paziów. Jednakże młody Paweł chciał zostać inżynierem. Paweł Potocki został przeniesiony do Instytutu Dróg i Komunikacji Korpusu Paziów i otrzymał wyższe wykształcenie. Po otrzymaniu dyplomu z wyróżnieniem w 1901 Paweł Potocki udał się do Holandii, aby poznać zawiłości wykopalisk.
Po powrocie z Holandii Potocki rozpoczął prace nad budową kanału u ujścia Dniepru w Chersoniu. Tam Paweł przedstawił swój projekt. W wyniku realizacji zaproponowanego przez niego projektu czas pracy skraca się 2 razy. Tutaj możesz odczytać imię Potockiego na ścianach zapory, które jest widoczne przy pobieraniu wody. Pracował tu do 1910, kiedy został zaproszony do kierowania zatoką Bibi-Ejbat.
W 1910 przemysł naftowy w Baku zaprosił Pawła Potockiego, dobrze wykształconego i wykwalifikowanego inżyniera wykopalisk, do kierowania wypełnieniem zatoki Bibi-Ejbat. Został zaproszony do kontynuowania pracy Witolda Zglenickiego, innego polskiego inżyniera, który zmarł przedwcześnie w 1904 i studiował pola naftowe w Baku. Do tego czasu żadna część świata nie wypełniła mokradeł glebą. Już w latach 90. XIX wieku przemysł naftowy Azerbejdżanu poprosił carski rząd o pozwolenie na eksploatację wód zatoki Bibi-Ejbat.
Główną istotą tych prac była budowa pól naftowych na sztucznie utworzonych ziemiach i wiercenie w morzu. W tym celu, pod naciskiem P. Potockiego, w 1910. Zakład w Sormowie otrzymał zlecenie na produkcję przyczepy kempingowej z wiertarkami. Karawana została ukończona w 1916. Karawana składała się z 2 wywrotek o mocy 1100 koni mechanicznych, 5 holowników o mocy 1100 koni mechanicznych, 10 barek o pojemności 1100 metrów sześciennych i innych urządzeń. Aby wypełnić zatokę, robaki zostały usunięte z dna morskiego. Lokalne kamienie sprowadzone z Przylądka Szychow i wyspy Nargin zostały użyte do wzmocnienia brzegów i budowy tam. Karawana została jednak wysłana do krajów bałtyckich w celach wojskowych, gdzie prace jeszcze się nie rozpoczęły. W 1918 tylko 193 hektary powierzchni wodnej zostało wypełnionych ziemią. Wojna domowa w Rosji utrudniła pracę w zatoce Bibi-Ejbat.
W sierpniu 1919 Paweł Potocki stracił jedno oko. Później drugie oko zaczęło stopniowo tracić zdolność widzenia. W czerwcu 1920 Potocki miał wyjechać do Moskwy, by leczyć oko, które utraciło już 90% wzroku. Lekarze nie mogli sprowadzić Potockiego, cierpiącego na atrofię nerwu wzrokowego, do jasnego świata, ponieważ w tym czasie nie było lekarstwa na tę chorobę. W rezultacie w wieku 41 lat stracił zdolność widzenia w obu oczach.
Potocki i jego żona Nadieżda Anatolijewna mieszkali wówczas na ulicy Boyuk Minaret 23 w Baku. W tym czasie naprzeciwko domu powstała Spółdzielnia Robotnicza – Związek Robotniczy. A ten związek wymagał księgowego. Potocki, który stracił wzrok, pracował tu przez pewien czas jako księgowy.
Po otrzymaniu rozkazu kontynuowania pracy w zatoce Bibi-Ejbat szef Aznieftu Serebrowski zaprosił Potockiego do przejęcia kontroli nad zatoką. Choć niewidomy, opracował projekt w 1922, aby wypełnić 27 hektarów obszaru morskiego ziemią. Wkrótce Potocki pracuje nad nowym projektem, który ma wypełnić zatokę. Zgodnie z tym projektem miało zostać wylanych 79 hektarów ziemi. Prace trwają z powodzeniem, a 18 kwietnia 1923 w Zatoce Ilicz (3 warstwa) uruchomiono studnię o głębokości 82,5 metra. Pierwsza fontanna olejowa z nowego obszaru – zadaszonego – uderzyła w cały świat i wzbudziła duże zainteresowanie na międzynarodowych konferencjach naftowych.
W sumie całkowicie objęty obszar Zatoki Bibi-Ejbat został zwiększony do 300 hektarów od 1910. Potocki prowadził projekt przez ostatnie 10 lat swojego życia, chociaż nie widział. Został odznaczony Orderem Lenina za osiągnięcie swojego pięcioletniego planu dwa i pół roku przed terminem.
Paweł Potocki zmarł 15 marca 1932. Zgodnie ze swoją ostatnią wolą został pochowany na miejscu swej pracy – na sztucznie utworzonym lądzie Bibi-Ejbat, nad brzegiem Morza Kaspijskiego. Projekt, kierowany przez Pawła Potockiego, został ukończony w 1932 roku po jego śmierci.
Upamiętnienie.
Postać inżyniera stała się inspiracją dla poetki Margarity Aligier, która poświęciła mu poemat „Starzec”.
Ramiz Heydar, znany poeta azerbejdżański, poświęcił mu wiersz.
W latach 70. XX wieku reżyser Eldar Gulijew w filmie „Zatoka Ilicza” mówił o wypełnieniu zatoki niezwykłym planem Potockiego.
Maksim Gorki, który przybył do Baku w 1928, powiedział o Pawle Potockim:
Potocki został pochowany z własnej woli w Bibi-Ejbat, nad brzegiem morza, które stworzył, otoczony pompami naftowymi i platformami wiertniczymi. Pod koniec 2004 nagrobek nie był w dobrym stanie. Nagrobek został złamany, a ogrodzenie grobowca zostało prawie zniszczone. W wyniku starań Ambasady Rzeczypospolitej Polskiej w Baku grobowiec został zrekonstruowany ze środków przekazanych przez Radę Ochrony Pamięci Męczeństwa i Walki. Autorem projektu jest Rizvan Babaev, rzeźbiarz, który łączy elementy polskie i orientalne. Odsłonięcie przywróconego nagrobka nastąpiło 9 listopada 2005.

</doc>
<doc id="1187653" url="https://pl.wikipedia.org/wiki?curid=1187653" title="Jan Daniel Falk">
Jan Daniel Falk



</doc>
<doc id="1187654" url="https://pl.wikipedia.org/wiki?curid=1187654" title="Gmina Clearcreek">
Gmina Clearcreek

Gmina Clearcreek (ang. "Clearcreek Township") – gmina w USA, w stanie Ohio, w hrabstwie Warren. Według danych z 2000 roku gmina miała 20 974 mieszkańców.

</doc>
<doc id="1187658" url="https://pl.wikipedia.org/wiki?curid=1187658" title="Małgorzata Prokopiuk">
Małgorzata Prokopiuk



</doc>
<doc id="1187661" url="https://pl.wikipedia.org/wiki?curid=1187661" title="Cynogale bennettii">
Cynogale bennettii



</doc>
<doc id="1187662" url="https://pl.wikipedia.org/wiki?curid=1187662" title="Cylindrowcowate">
Cylindrowcowate



</doc>
<doc id="1187663" url="https://pl.wikipedia.org/wiki?curid=1187663" title="Pentenkontera">
Pentenkontera



</doc>
<doc id="1187664" url="https://pl.wikipedia.org/wiki?curid=1187664" title="Aniliidae">
Aniliidae



</doc>
<doc id="1187665" url="https://pl.wikipedia.org/wiki?curid=1187665" title="Kunołazy">
Kunołazy

Kunołazy (Hemigalinae) – podrodzina ssaków drapieżnych z rodziny wiwerowatych (Viverridae).
Zasięg występowania.
Podrodzina obejmuje gatunki występujące w południowo-wschodniej Azji.
Systematyka.
Do podrodziny należą następujące rodzaje:

</doc>
<doc id="1187666" url="https://pl.wikipedia.org/wiki?curid=1187666" title="Hemigalinae">
Hemigalinae



</doc>
<doc id="1187668" url="https://pl.wikipedia.org/wiki?curid=1187668" title="Artur Płokszto">
Artur Płokszto

Artur Płokszto, lit. Artur Plokšto (ur. 16 lipca 1961 w Wilnie) – litewski polityk i fizyk polskiego pochodzenia, w latach 1992–2004 poseł na Sejm Republiki Litewskiej, sekretarz Ministerstwa Obrony Narodowej.
Życiorys.
W 1984 ukończył studia na wydziale fizyki Uniwersytetu Wileńskiego, gdzie następnie (do 1989) pracował jako inżynier. W latach 1989–1992 zajmował stanowisko redaktora wileńskiej „Naszej Gazety”.
W 1992 został wybrany do Sejmu z ramienia Związku Polaków na Litwie. W 1996 odnowił mandat z listy Litewskiej Demokratycznej Partii Pracy, a cztery lata później jako kandydat tworzonej przez postkomunistów koalicji socjaldemokratycznej Algirdasa Brazauskasa. Od 2001 związany z Litewską Partią Socjaldemokratyczną.
Od maja do lipca 2004 był eurodeputowanym w Parlamencie Europejskim V kadencji. W tym samym roku bezskutecznie ubiegał się o reelekcję w wyborach krajowych.
W sierpniu 2007 został mianowany sekretarzem Ministerstwa Obrony Narodowej w rządzie Gediminasa Kirkilasa.

</doc>
<doc id="1187672" url="https://pl.wikipedia.org/wiki?curid=1187672" title="Lista gwiazd w gwiazdozbiorze Malarza">
Lista gwiazd w gwiazdozbiorze Malarza

Zestawienie to zawiera gwiazdy w gwiazdozbiorze Malarza do jasności 6,5. Dodatkowo uwzględniono w nim także inne interesujące, lecz słabsze obiekty gwiazdowe.

</doc>
<doc id="1187679" url="https://pl.wikipedia.org/wiki?curid=1187679" title="Elizbar Ubiława">
Elizbar Ubiława

Elizbar Ubiława, ros. Элизбар Элизбарович Убилава (ur. 27 sierpnia 1950 w Tbilisi) – gruziński szachista i trener szachowy ("FIDE Senior Trainer" od 2004), reprezentant Hiszpanii od 2005, arcymistrz od 1988 roku.
Kariera szachowa.
W 1967 r. jedyny raz w swojej karierze wystąpił w finale indywidualnych mistrzostw Związku Radzieckiego, zajmując 39. miejsce w stawce 126 zawodników. W latach 1974 i 1986 zdobył tytuły mistrza Gruzińskiej Republiki Radzieckiej.
Wielokrotnie startował w turniejach międzynarodowych, sukcesy odnosząc m.in. w:
Najwyższy ranking w karierze osiągnął 1 stycznia 1999 r., z wynikiem 2561 punktów zajmował wówczas 5. miejsce wśród gruzińskich szachistów.
Spore osiągnięcia odnotował również jako trener szachowy, współpracował m.in. z mistrzami świata Anatolijem Karpowem i Viswanathanem Anandem.

</doc>
<doc id="1187681" url="https://pl.wikipedia.org/wiki?curid=1187681" title="Przesyłanie strumieniowe">
Przesyłanie strumieniowe

Przesyłanie strumieniowe − technologia przesyłania multimediów umożliwiająca odtwarzanie danego pliku audio/wideo w tym samym momencie, w którym dane są wysyłane, lub tuż po ich otrzymaniu, by zapobiec przerwom w odtwarzaniu. Przesyłanie strumieniowe eliminuje konieczność pobierania pliku przed jego odtworzeniem. Pliki przesyłane strumieniowo nie są zapisywane na dysku i ich kolejne fragmenty znikają z pamięci tuż po ich odtworzeniu. Technologia ta jest wykorzystywana najpowszechniej w radiu internetowym i telewizji internetowej.

</doc>
<doc id="1187682" url="https://pl.wikipedia.org/wiki?curid=1187682" title="Rzymachowo">
Rzymachowo

Rzymachowo – część wsi Polanowo w Polsce położona w województwie wielkopolskim, w powiecie słupeckim, w gminie Powidz, nad jeziorem Powidzkim.
W latach 1975–1998 miejscowość administracyjnie należała do województwa konińskiego.
historia:
Jan Kunkel s. Ernesta z Białężyna i Huty k.Czarnkowa [1727-1809] w roku 1761 kupił 450 mórg lasu koło Powidza w pow.Witkowo, w starostwie Pobiedziska, i założył folwark Rzymachowo (Rzemiechów) albo Kąkolewo (Kunklewo); na co otrzymał 8 marca 1768 w Powidzu od starosty powidzkiego Michała Radonskiego przywilej osadniczy zatwierdzony 12 maja 1781 r. przez króla Stanisława Augusta (Arch.Woj. w Poznaniu, Ks. Grodzkie Pozn. 1197, k.1053-1054) 

</doc>
<doc id="1187687" url="https://pl.wikipedia.org/wiki?curid=1187687" title="Tarczogonowate">
Tarczogonowate

Tarczogonowate (Uropeltidae) – rodzina węży z infrarzędu Alethinophidia w rzędzie łuskonośnych (Squamata). 
Zasięg występowania.
Do rodziny należą endemity dla południowych Indii (głównie Ghatów Zachodnich) i Cejlonu. Prowadzą naziemny tryb życia.
Charakterystyka.
Przedstawiciele rodziny mają szczątkowy pas miednicowy. Głowa jest przystosowana do drążenia chodników w ziemi. Ogon jest krótki, zakończony charakterystyczną, silnie rozwiniętą, pokrytą kolcami łuską, która umożliwia zakotwiczenie się w czasie drążenia tuneli w ziemi oraz może zasłaniać wejście do nory. Oczy są małe i przykryte okularem. Osiągają od 20 do 75 cm długości.
Ich dieta składa się przeważnie z bezkręgowców, zwłaszcza dżdżownic.
Z powodu nietypowej dystrybucji geograficznej (tereny rozdzielone łańcuchami górskimi) i endemiczności uważane za analogiczne do zięb Darwina jako przypadek oddziaływania radiacji adaptacyjnej.
Podział systematyczny.
Do rodziny należą następujące rodzaje:
Bibliografia.
"Podrząd:Węże Serpentes" w: W.Zamachowski, A.Zyśk "Strunowce Chordata", Wydawnictwo Naukowe WSP, Kraków, 1997 

</doc>
<doc id="1187688" url="https://pl.wikipedia.org/wiki?curid=1187688" title="Wieki średnie">
Wieki średnie



</doc>
<doc id="1187690" url="https://pl.wikipedia.org/wiki?curid=1187690" title="Uropeltidae">
Uropeltidae



</doc>
<doc id="1187693" url="https://pl.wikipedia.org/wiki?curid=1187693" title="Haselünne">
Haselünne

Haselünne − miasto w północno-zachodniej części Niemiec, w kraju związkowym Dolna Saksonia, w powiecie Emsland, nad rzeką Hase. Leży ok. 15 km na wschód od miasta Meppen.
Historia.
Około roku 1000 miejscowość pojawia się po raz pierwszy w rejestrach benedyktyńskich pod nazwą "Lunni". W 1252 r. Haselünne staje się własnością biskupa z Münster. W 1272 r. potwierdza on nadane wcześniej prawa miejskie. W 1803 r. miasto jako część okręgu Meppen zostaje przekazane księciu von Arenberg jako odszkodowanie za utracone ziemie na lewym brzegu Renu. W 1810 r. miasto zostaje przyłączone do Cesartwa Francuskiego, a w 1826 staje się własnością Królestwa Hanowerskiego, które w 1866 r. stało się częścią Prus. W 1894 r. uruchomiono linię kolejową pomiędzy Haselünne a Meppen. W 1946 r. miasto zostaje wcielone do Dolnej Saksonii. W wyniku reformy w 1974 r. połączono gminy Andrup, Bückelte, Dörgen, Eltern, Flechum, Hamm, Huden, Hülsen, Lage, Lahre,Lehrte, Lohe, Lotten i Westerloh w jedną gminę Haselünne. W 1977 w wyniku kolejnej reformy połączono powiaty Lingen, Meppen i Aschendorf-Hümmling w jeden powiat Emsland.

</doc>
<doc id="1187696" url="https://pl.wikipedia.org/wiki?curid=1187696" title="Lista gwiazd w gwiazdozbiorze Pompy">
Lista gwiazd w gwiazdozbiorze Pompy

Zestawienie to zawiera gwiazdy w gwiazdozbiorze Pompy do jasności 6,5. Dodatkowo uwzględniono w nim także inne interesujące, lecz słabsze obiekty gwiazdowe.

</doc>
<doc id="1187697" url="https://pl.wikipedia.org/wiki?curid=1187697" title="Nikołaj Asiejew">
Nikołaj Asiejew

Nikołaj Nikołajewicz Asiejew (ur. 9 lipca 1889 we Lgowie, zm. 16 lipca 1963 w Moskwie) – rosyjski poeta, teoretyk literatury, tłumacz.
Jeden z twórców rosyjskiego futuryzmu i jeden z najbliższych przyjaciół Władimira Majakowskiego. Poświęcił mu poemat "Zaczyna się Majakowski" ("Majakowskij naczinajetsia"), 1937, wyróżniony Nagrodą Państwową.
Został odznaczony m.in. Orderem Lenina oraz Orderem Czerwonego Sztandaru Pracy.

</doc>
<doc id="1187698" url="https://pl.wikipedia.org/wiki?curid=1187698" title="The Mercury Phoenix Trust">
The Mercury Phoenix Trust

The Mercury Phoenix Trust jest światową organizacją zwalczającą AIDS.
Po śmierci Freddiego Mercury na AIDS w Londynie w 1991 pozostali członkowie grupy Queen oraz ich menedżer Jim Beach zorganizowali The Freddie Mercury Tribute Concert for AIDS Awareness. Dochody z koncertu zostały przeznaczone na utworzenie "The Mercury Phoenix Trust". Organizacja od 1992 przekazała ponad 8 milionów funtów brytyjskich na walkę z AIDS i jest nadal aktywna od początku swojej działalności.

</doc>
<doc id="1187700" url="https://pl.wikipedia.org/wiki?curid=1187700" title="Agyness Deyn">
Agyness Deyn

Agyness Deyn (właściwie Laura Hollins; ur. 16 lutego 1983 w Littleborough) – brytyjska modelka i aktorka.
Jako modelka zadebiutowała w 2005 roku w wieku 22 lat na pokazie Henry'ego Hollanda w Londynie. Po tym pokazie podpisała kontrakty międzynarodowe w: Paryżu, Nowym Jorku, Mediolanie. Pracowała dla takich domów mody jak: Chanel, Christian Dior, D&amp;G, DKNY, Dolce &amp; Gabbana, Giles Deacon, Hermès, Burberry i Giorgio Armani. Uzyskała tytuł "Modelki Roku" na British Fashion Awards w 2007 roku. Dwukrotnie znalazła się na okładce "Vogue Italia", w maju 2007 – na okładce wydania amerykańskiego, a w czerwcu 2008 jej zdjęcie trafiło na okładkę brytyjskiej edycji czasopisma. Odbywała również sesje zdjęciowe dla międzynarodowych edycji: Elle, Numero i Harper's Bazaar.

</doc>
<doc id="1187702" url="https://pl.wikipedia.org/wiki?curid=1187702" title="Szyplin jedwabisty">
Szyplin jedwabisty

Szyplin jedwabisty ("Lotus germanicus" (Gremli) Peruzzi) – gatunek rośliny należący do rodziny bobowatych. Występuje w Europie środkowej i południowej. W Polsce jest bardzo rzadki i występuje tylko koło Pińczowa i Przemyśla.
Siedlisko.
Rośnie na glebach ubogich, ciepłych i wapiennych, m.in. na wrzosowiskach i w lasach od nizin do 1300 m n.p.m.
Zagrożenia i ochrona.
Gatunek objęty ścisłą ochroną.
Kategorie zagrożenia gatunku:

</doc>
<doc id="1187710" url="https://pl.wikipedia.org/wiki?curid=1187710" title="Bee Gees Sing and Play 14 Barry Gibb Songs">
Bee Gees Sing and Play 14 Barry Gibb Songs

Bee Gees Sing and Play 14 Barry Gibb Songs – pierwszy studyjny album grupy Bee Gees. Wydany został w listopadzie 1965 przez australijską wytwórnię Leedon.
To kompilacja najlepszych singli z poprzednich trzech lat (wydanych tylko w Australii) zawierająca wiele stylów muzycznych. W roku 1964 utwory takie jak "Peace of Mind", "Claustrophobia" i "Could It Be" zostały rozsławione przez, popularny wtedy, magazyn muzyczny "Mersey Beat". Późniejsze single "Follow the Wind" i "And the Children Laughing" pokazały "folkowy styl" lata roku 1965. Trzy pozostałe utwory zostały nagrane specjalnie na album "Be Or Not To Be". Album był innowacją w stylistyce grupy Bee Gees, gdyż było to połączenie hard rocka z bluesem.
Long Play nie został wydany w wersji CD w pierwotnym formacie. Bardzo trudno jest znaleźć oryginalne wydanie tego LP.

</doc>
<doc id="1187711" url="https://pl.wikipedia.org/wiki?curid=1187711" title="Shudō">
Shudō

 – słowo japońskie oznaczające: (1) męski homoseksualizm; (2) miłość homoseksualną w klasie wojowników w okresie Edo (1603–1868) i wcześniej, wynikająca z tradycji praktyki młodego samuraja u starszego i bardziej doświadczonego. Starszy partner w związku określany był terminem "nenja" (念者), młodszy – "wakashu" (若衆). 
Słowo "wakashu" łączy się często ze słowem kabuki w formie "wakashu-kabuki". W 1629 roku siogunat rodu Tokugawa, ze względów moralnych, zabronił kobietom występów teatralnych. Aktorki często bowiem były dostępne jako prostytutki. Zastąpili je wówczas młodzi chłopcy (wakashu). Z podobnych powodów ich udział został zakazany w 1652 roku.
Pochodzenie.
Pojęcie "shudō" pojawiło się w Japonii dopiero w XVII wieku, jednak tradycja relacji homoseksualnych między mistrzami a nowicjuszami (określanymi jako "chigo") była dużo starsza. Za prekursora męskiej miłości uważany bywa Kūkai (Kōbō Daishi), założyciel buddyjskiej sekty shingon (zwanej "sektą prawdziwego słowa"). Góra Kōya, gdzie wciąż znajduje się siedziba sekty, była utożsamiana z męską miłością aż do schyłku czasów przednowożytnych.
Pomimo przypisywania upowszechnienia męskiej miłości Kūkaiowi, nawiązania do niej można znaleźć już w najstarszych zachowanych japońskich tekstach, pochodzących z VIII wieku: "Kojiki" (古事記) i "Nihon shoki" (日本書紀).

</doc>
<doc id="1187713" url="https://pl.wikipedia.org/wiki?curid=1187713" title="Shudo">
Shudo



</doc>
<doc id="1187715" url="https://pl.wikipedia.org/wiki?curid=1187715" title="Cornélius Castoriadis">
Cornélius Castoriadis



</doc>
<doc id="1187716" url="https://pl.wikipedia.org/wiki?curid=1187716" title="Dworzec MDA w Krakowie">
Dworzec MDA w Krakowie

Dworzec MDA w Krakowie – dworzec autobusowy znajdujący się w Krakowie przy ul. Bosackiej 18, w bezpośrednim sąsiedztwie dworca kolejowego Kraków Główny. 
Dworzec ma 39 stanowisk (37 odjazdowych, 2 wysiadkowe) na konstrukcji dwupoziomowej, z niezależnymi wjazdami oraz budynek stanowiący zaplecze dworcowe. Główne wejście do budynku dworca znajduje się od strony ulicy Bosackiej.
Opis.
Dworzec został otwarty w listopadzie 2005 r., zastępując dotychczasowy dworzec autobusowy przy ul. Pawiej, na miejscu którego powstała Galeria Krakowska. Budowę dworca realizowała firma Budimex Dromex SA jako część Krakowskiego Centrum Komunikacyjnego. Koszt inwestycji wyniósł ponad 24 mln zł.
Dworcem zarządza spółka Małopolskie Dworce Autobusowe S.A. Większościowym udziałowcem jest Województwo Małopolskie. Do 1 lipca 2013 nazwa spółki brzmiała: Regionalny Dworzec Autobusowy w Krakowie, po połączeniu spółek RDA w Krakowie sp. z o.o. i PKS w Krakowie S.A. spółka zmieniła nazwę na „Małopolskie Dworce Autobusowe” S.A. Pod zarządem spółki pozostaje również Dworzec Autobusowy MDA w Nowym Sączu. Prezesem spółki od 2019 r. jest Witold Słomka.
Wewnątrz budynku dworca znajdują się kasy, toalety, przechowalnia bagażu, punkty gastronomiczne. Dworzec nie jest dostępny całodobowo. Główna poczekalnia zlokalizowana w środkowej części budynku jest nieczynna w godzinach od 22.00 do 6.00 oraz w weekendy i święta. Rolę pomieszczenia, w którym mogą schronić się pasażerowie, spełnia w tym czasie boczna poczekalnia nocna z całodobowym dostępem do toalet. Przemieszczanie się między poziomami dworca umożliwiają przejścia zlokalizowane wewnątrz i na zewnątrz budynku.
Komunikacja.
Dworzec jest skomunikowany z Dworcem PKP (przejście z Dolnej Płyty Dworca MDA przez podziemną halę Dworca PKP Kraków Główny) oraz tunelem Krakowskiego Szybkiego Tramwaju. W pobliżu Dolnej Płyty, przy ulicy Wita Stwosza znajduje się przystanek autobusowy Dworzec Główny Wschód, z którego odjeżdżają autobusy, m.in. na Lotnisko Kraków-Balice. Komunikacja tramwajowa dostępna jest z przystanków przy ulicy Pawiej (przejście przez Galerię Krakowską) i Lubicz (przejście przez Dworzec PKP).

</doc>
<doc id="1187717" url="https://pl.wikipedia.org/wiki?curid=1187717" title="Brodawkowcowate">
Brodawkowcowate

Brodawkowcowate (Acrochordidae) – monotypowa rodzin węży z nadrodziny Acrochordoidea w rzędzie łuskonośnych (Squamata).
Zasięg występowania.
Rodzaj obejmuje gatunki występujące w Indiach, Bangladeszu, Mjanmie, Kambodży, Malezji, Filipinach, Singapurze, Indonezji, Tajlandii, Wietnamie, na Sri Lance, Timorze Wschodnim, Nowej Gwinei i Australii. 
Charakterystyka.
Brodawkowcowate żyją wyłącznie w wodzie. Są jajożyworodne. Rozmnażają się raz na kilka lat. Ich ciało jest pokryte drobnymi łuskami przylegającymi do siebie. Łuski brzuszne są mniejsze od grzbietowych. Na zewnętrznej powierzchni łuski mają guzki, które nadają skórze szorstkości i umożliwiają przytrzymywanie złowionej ryby, w czasie jej duszenia. Brodawkowcowate żywią się rybami i skorupiakami.
Są łowione w celach spożywczych oraz w celu pozyskania skóry.
Systematyka.
Podział systematyczny.
Do rodziny należy jeden rodzaj z następującymi gatunkami: 

</doc>
<doc id="1187718" url="https://pl.wikipedia.org/wiki?curid=1187718" title="Wydział Lingwistyki Stosowanej Uniwersytetu Warszawskiego">
Wydział Lingwistyki Stosowanej Uniwersytetu Warszawskiego

Wydział Lingwistyki Stosowanej Uniwersytetu Warszawskiego (WLS UW) – wydział Uniwersytetu Warszawskiego kształcący w trybie dziennym, wieczorowym i zaocznym. Istnieje też możliwość podjęcia studiów doktoranckich.
Języki.
Wydział oferuje studiowanie następujących języków:
Poprzednia nazwa: Wydział Lingwistyki Stosowanej i Filologii Wschodniosłowiańskich.

</doc>
<doc id="1187720" url="https://pl.wikipedia.org/wiki?curid=1187720" title="Acrochordidae">
Acrochordidae



</doc>
<doc id="1187727" url="https://pl.wikipedia.org/wiki?curid=1187727" title="Farerska Partia Unii">
Farerska Partia Unii

Farerska Partia Unii (far. "Sambandsflokkurin") – farerska partia polityczna reprezentująca poglądy liberalne. Prócz klasycznego podziału na lewicę i prawicę na Wyspach Owczych różnicują się także dwie inne grupy - będąca za zależnością od Danii oraz przeciwni temu poglądowi. Nazwa Sambandsflokkurin wskazuje jasno, jest to partia produńska. Jej przewodniczącym jest dawny zawodnik klubu piłkarskiego HB Tórshavn, reprezentant Wysp Owczych - Kaj Leo Johannesen.
Historia i wyniki.
Odkąd powstała w 1906 roku aż do czasów nam współczesnym Partia Unii zdobywa miejsca w lokalnym parlamencie oraz stołek w którymś z sześciu farerskich ministerstw (od 2004 jest to Ministerstwo Rybołówstwa i Gospodarki Morskiej, urząd sprawuje pan Bjørn Kalsø). Pierwszym liderem, a także jednym z twórców partii był do 1917 roku pastor Fríðrikur Petersen, ówczesny proboszcz całego archipelagu. Pierwszym premierem Wysp Owczych z ramienia Sambandsflokkurin został Andrass Samuelsen w 1948.
Ludzie Sambandsflokkurin.
Przywódcy:
Premierzy z ramienia Sambandsflokkurin:
Aktualni posłowie Sambandsflokkurin w Løgting

</doc>
<doc id="1187729" url="https://pl.wikipedia.org/wiki?curid=1187729" title="Zeuglodon">
Zeuglodon



</doc>
<doc id="1187730" url="https://pl.wikipedia.org/wiki?curid=1187730" title="Cornelius Castoriadis">
Cornelius Castoriadis

Cornelius Castoriadis ("Κορνήλιος Καστοριάδης") (ur. 11 marca 1922 w Stambule - zm. 26 grudnia 1997 w Paryżu) – francuski filozof i psychoanalityk pochodzenia greckiego. W 1946 zamieszkał na stałe w Paryżu. Stał się jedną z ważniejszych postaci francuskiego życia intelektualnego. Był jednym z twórców lewicowego pisma "Socialisme ou Barbarie". Obok swojego głównego dzieła – "L’Institution imaginaire de la société", opublikował wiele pism o wielkim znaczeniu, zebranych w cykl "Les Carrefours du Labyrinthe". Współpracował m.in. z Edgar Morin nad kwestiami społecznymi.

</doc>
<doc id="1187733" url="https://pl.wikipedia.org/wiki?curid=1187733" title="Andrzej Żarnecki">
Andrzej Żarnecki

Andrzej Stanisław Żarnecki (ur. 1 czerwca 1935 w Łodzi, zm. 30 stycznia 2014 w Nałęczowie) – polski aktor i reżyser teatralny.
Życiorys.
W 1956 ukończył studia na Wydziale Aktorskim PWST w Warszawie, w latach 1972-1976 studiował na tej samej uczelni na Wydziale Reżyserii Dramatu. W 1999 otrzymał tytuł profesora sztuk teatralnych. Przez wiele lat był aktorem Teatru Polskiego w Warszawie. Wykonywał m.in. tytułową piosenkę filmu "Jak rozpętałem drugą wojnę światową", czy też utwór „Zabawa w Sielance” ze słowami Agnieszki Osieckiej.
Był synem profesora Tadeusza Żarneckiego i bratem operatora dźwięku Michała Żarneckiego.

</doc>
<doc id="1187736" url="https://pl.wikipedia.org/wiki?curid=1187736" title="Papieska elekcja 1292–1294">
Papieska elekcja 1292–1294

Papieska elekcja 5 kwietnia 1292 – 5 lipca 1294 – ostatnia papieska elekcja niebędąca konklawe. W jej wyniku papieżem został Celestyn V, który przywrócił moc obowiązującą konstytucji "Ubi Periculum" z 1274 (zawieszonej w 1276) ustanawiającej instytucję konklawe. Była to jedna z najdłuższych elekcji w historii papiestwa (dwa lata i trzy miesiące).
Śmierć Mikołaja IV.
Papież Mikołaj IV, pierwszy papież z zakonu franciszkanów, zmarł 4 kwietnia 1292 w Rzymie. W 1289 zatwierdził on praktykę przekazywania połowy dochodów Stolicy Apostolskiej na Kolegium Kardynalskie jako wynagrodzenie za pracę. W konflikcie między rzymskimi rodami arystokratycznymi Colonna i Orsini wyraźnie faworyzował Colonnów. Za jego pontyfikatu upadły ostatnie bastiony chrześcijan w Ziemi Świętej. Karol II Andegaweński, mimo że otrzymał od papieża koronę królestwa Neapolu, uchylił się od wzięcia udziału w nowej krucjacie.
Lista uczestników.
W chwili śmierci Mikołaja IV Święte Kolegium liczyło 12 kardynałów, jednak jeden z nich, Jean Cholet, zmarł w Rzymie 2 sierpnia 1292 w trakcie sediswakancji. W wyborze nowego papieża uczestniczyło zatem 11 kardynałów:
Pięciu elektorów mianował Mikołaj IV, trzech Mikołaj III, po jednym Urban IV, Honoriusz IV i Marcin IV. Wśród nich było dziesięciu Włochów (w tym pięciu przedstawicieli rzymskiej arystokracji) i dwóch Francuzów (z czego jeden zmarł).
Podziały wśród kardynałów.
Święte Kolegium było podzielone na dwie frakcje:
Przebieg elekcji.
Elekcja rozpoczęła się 5 kwietnia 1292 w Rzymie po pogrzebie Mikołaja IV. Przewodniczący Kolegium Kardynałów, Latino Malabranca Orsini, zgromadził kardynałów w bazylice S. Maria Maggiore, jednak później obrady przeniesiono do pałacu koło kościoła S. Sabina, a w końcu do bazyliki S. Maria sopra Minerva. Wskutek silnego antagonizmu między Colonnami i Orsinimi przez kilka miesięcy głosowania nie dawały żadnego rezultatu. Oba stronnictwa były wystarczająco silne, by blokować kandydatów rywali, a jednocześnie nie były skłonne do kompromisu. Wzajemną nieufność potęgowała otwarta wojna na ulicach Rzymu między zwolennikami obu stronnictw.
Latem wybuchła w Rzymie epidemia, której ofiarą 2 sierpnia 1292 padł francuski kardynał Jean Cholet, dotychczasowy protoprezbiter (jego następcą został Hugues Aycelin). Chorowali także inni kardynałowie (m.in. Caetani), toteż zadecydowano o odroczeniu obrad. Rzymscy kardynałowie pozostali wówczas w mieście, ale Caetani wyjechał do Anagni, a Gerardo Bianchi, Matteo d’Acquasparta i Hugues Aycelin wyjechali do Rieti. Obrady wznowiono dopiero w połowie września 1292, gdy powrócili kardynałowie Caetani i d’Acquasparta, jednak nie posunięto się naprzód. W międzyczasie próbowano uspokoić sytuację w Rzymie. Około Wielkanocy 1293 w Rzymie wybrano dwóch senatorów, po jednym z rodu Colonna i Orsini, licząc, że doprowadzi to do pokoju między zwaśnionymi frakcjami. Niestety, obaj senatorowie padli szybko ofiarą epidemii, zaś kardynałowie, z nastaniem lata ponownie rozjechali się nie podjąwszy żadnej decyzji w sprawie wyboru papieża; w Rzymie pozostało tylko trzech z nich (Pietro i Giacomo Colonna oraz Boccamazza). Powszechnie obawiano się schizmy.
Kardynałowie zebrali się ponownie dopiero 18 października 1293, tym razem w Perugii, nadal jednak nie byli zdolni do wypracowania kompromisu. W tym samym czasie w Rzymie i na terytoriach papieskich narastała anarchia. Walki uliczne, rabunki, zabójstwa i czyny świętokradcze były na porządku dziennym. Walczyć między sobą zaczęły też poszczególne miasta i komuny. Kardynał Matteo d’Acquasparta zmuszony był do czasowego opuszczenia obrad celem stłumienia buntu w Narni.
W marcu 1294 roku do Perugii przybył król Neapolu Karol II Andegaweński, któremu zależało na wyborze papieża, gdyż potrzebował wsparcia Stolicy Apostolskiej dla swych planów odzyskania Sycylii. Ingerencja króla wywołała ostry sprzeciw kardynała Caetaniego, wówczas sprzymierzeńca Colonnów, i w konsekwencji zakończyła się fiaskiem. Wydawało się, że tylko jakaś nowa kandydatura spoza Kolegium Kardynalskiego może przynieść zakończenie ponad dwuletniej sediswakancji.
Wybór Celestyna V.
Impas został przełamany dopiero latem 1294, kiedy kardynał biskup Ostia e Velletri Latino Malabranca Orsini zaproponował kandydaturę 84-letniego benedyktyńskiego eremity z Monte Majella Pietro del Murrone, cieszącego się wielką popularnością we Włoszech jako świątobliwy asceta i uzdrowiciel. Propozycja ta została przyjęta przez zmęczonych kardynałów z wielką ulgą i 5 lipca 1294 Pietro del Murrone został jednogłośnie wybrany na papieża.
Elekt przyjął wiadomość o swoim wyborze ze łzami, niemniej zaakceptował go i przybrał imię Celestyn V. Zamiast jednak udać się do Perugii nakazał kardynałom przybyć do Aquila, pogranicznego miasta w królestwie Neapolu. Tam 29 sierpnia został koronowany w obecności króla Karola II Andegaweńskiego.
Wybór Celestyna V spotkał się z dużym poparciem i entuzjazmem zwłaszcza w środowisku spirytuałów, którzy dopatrywali się w nim „anielskiego papieża” z przepowiedni Joachima z Fiore. W rzeczywistości nowy papież okazał się całkowicie nieprzygotowany do pełnienia najwyższego urzędu w Kościele, którego zresztą nigdy nie pragnął, i łatwo stał się marionetką w rękach króla Karola II. Zdając sobie sprawę z własnej niekompetencji i pragnąc powrócić do pustelniczego trybu życia, po kilku miesiącach dobrowolnie abdykował. Zanim jednak to uczynił, przywrócił konstytucję Ubi periculum ustanawiającą instytucję konklawe.

</doc>
<doc id="1187738" url="https://pl.wikipedia.org/wiki?curid=1187738" title="Alice Miller">
Alice Miller

Alice Miller (ur. 12 stycznia 1923 w Piotrkowie Trybunalskim, zm. 14 kwietnia 2010 w Saint-Rémy-de-Provence) – polsko-szwajcarska psycholożka, psychoterapeutka i filozofka pochodzenia żydowskiego. Autorka wielu książek o tematyce z zakresu psychologii dziecięcej.
Autorka bestsellerowej książki "Dramat udanego dziecka" wydanej w 1979.
Życiorys.
Urodziła się 12 stycznia 1923 w Piotrkowie Trybunalskim jako Alicja Englard, w rodzinie żydowskiej. Była najstarszą córką Gutty i Meylecha Englardów. Miała też miała młodszą o pięć lat siostrę Irenę. W latach 1931–1933 rodzina przeniosła się do Berlina, gdzie dziewięcioletnia Alicja uczyła się języka niemieckiego. W związku z dojściem do władzy w Niemczech narodowych socjalistów w 1933, rodzina Englardów wróciła do Piotrkowa Trybunalskiego. Jako młoda kobieta Miller zdołała uciec z żydowskiego getta w Piotrkowie Trybunalskim. Później udało jej się przemycić matkę i siostrę z getta. W 1941 jej ojciec zginął w getcie. II wojnę światową przeżyła w Warszawie pod przybranym nazwiskiem Alicja Rostowska. 
W 1946 wyemigrowała do Szwajcarii, gdzie zdobyła stypendium umożliwiające studia na Uniwersytecie w Bazylei. Zachowała swoje przybrane imię Alice Rostovska. W 1949 poślubiła szwajcarskiego socjologa Andreasa Millera, pierwotnie polskiego katolika, z którym przeprowadziła się z Polski do Szwajcarii. Para rozwiodła się w 1973 roku. Mieli dwoje dzieci: syna Martina (ur. 1950) i cókę Julikę (ur. 1956). 
W 1953 uzyskała doktorat z filozofii, psychologii i socjologii. W latach 1953–1960 Miller studiowała psychoanalizę, którą później praktykowała w latach 1960–1980 w Zurychu.
W 1980 po 20 latach swojej pracy jako psychoanalityk i trener analityków, Miller podjęła decyzję o zaprzestaniu psychoanalizy i skupieniu się na systematycznym badaniu dzieciństwa. Stała się wówczas krytyczna zarówno wobec prac Sigmunda Freuda, jak i Carla Gustava Junga. Jej pierwsze trzy książki powstały z badań, które podjęła w odpowiedzi na to, co uważała za główne słabe punkty w dziedzinie psychoanalitycznej. Do czasu opublikowania swojej czwartej książki, nie wierzyła już, że psychoanaliza jest realna pod jakimkolwiek względem. W 1985 opuściła Szwajcarię i przeniósł się do Saint-Rémy-de-Provence w południowej Francji.
Alice Miller zmarła 14 kwietnia 2010 wieku 87 lat w swoim domu w Saint-Rémy-de-Provence. Popełniła samobójstwo niedługo po zdiagnozowaniu u niej zaawansowanego raka trzustki.

</doc>
<doc id="1187740" url="https://pl.wikipedia.org/wiki?curid=1187740" title="Wadi al-Hitan">
Wadi al-Hitan

Wadi al-Hitan (arab. وادي الحيتان, "Wādī al-Ḥītān", dosł. dolina wielorybów) – wadi na Pustyni Zachodniej w północno-zachodnim Egipcie, w muhafazie Fajum, około 70 kilometrów na południowy zachód od oazy Fajum.
Dolina obfituje w skamieniałości wymarłych zwierząt morskich, przede wszystkim prawaleni – znajduje się tu ponad 400 skamieniałych szkieletów, w tym wiele zachowanych w całości, które dokumentują etap ewolucji związany za zmianą środowiska życia z lądowego na morskie.
Dolina jest częścią utworzonego w 1989 roku obszaru chronionego Wadi ar-Rajjan. W 2005 roku dolinę wraz ze znaleziskami wpisano na listę światowego dziedzictwa UNESCO.
Nazwa.
Na początku XX w. dolina nazywana była "Zeuglodon Valley" od znalezionych tu szczątków rodzaju eoceńskiego prawalenia – bazylozaura, wówczas nazywanego "zeuglodonem". Po przyjęciu nazwy "bazylozaur", nazwa "Zeuglodon Valley" wyszła z użycia, spotykana jest jeszcze czasem w publikacjach popularnych.
W późnych latach 80. XX w., badający dolinę Philip Gingerich nadał jej nazwę "Whale Valley" (tłum. dolina wielorybów) z uwagi na znalezione to liczne skamieniałości wymarłych ssaków morskich. Jej arabskie tłumaczenie Wadi al-Hitan zostało wkrótce uznane przez władze egipskie za oficjalną nazwę doliny.
Położenie.
Wadi al-Hitan leży w północno-zachodnim Egipcie, około 150 km na zachód od Kairu i około 70 kilometrów na południowy zachód od oazy Fajum w muhafazie Fajum, w obrębie obszaru chronionego Wadi ar-Rajjan.
Geografia.
Dolina znajduje się na Pustyni Zachodniej. Góruje nad nią Karat Dżahannam (tłum. góra piekła). Krajobraz doliny obfituje w charakterystyczne formy skalne powstałe w wyniku erozji wiatrowej: wzgórza, bajeczne kominy oraz formy "battich" (dosł. arbuzy). Formy "battich" powstały w jeziorze Karun utworzonym 5000 lat temu po wylaniu Nilu, którego powierzchnia ulega systematycznemu zmniejszaniu. Punktem charakterystycznym doliny jest wzgórze "Al-Achawat as-Salas" (dosł. trzy siostry) z trzema szczytami.
Klimat.
Dolina leży w klimacie suchym – opady roczne nie przekraczają 10 mm i występują głównie w okresie zimowym, kiedy temperatury średnie wynoszą 13,7 °C i w ciągu doby mogą spadać do 1,2 °C. Lata są gorące i suche o średniej temperaturze 28,5 °C, przy czym temperatury dzienne dochodzą do 48,4 °C. Przeważają tu wiatry północne, nawiewając piasek i powodując erozję.
Geologia.
Geologicznie, Wadi al-Hitan znajduje się w obniżeniu Fajum uformowanym w jurze i ostatecznie ukształtowanym w procesie subsydencji zakończonym w późnym eocenie. Najstarsze skały z eocenu – bartonu lub priabonu – sprzed 40–41 milionów lat temu występują w formacji Dżahannam. Są to przede wszystkim białe wapienie i glina. Występuje w nich wiele skamieniałości kręgowców. Najmłodszą formacją w dolinie jest Kasr as-Sagha z późnego eocenu – górnego priabonu – sprzed 39 milionów lat temu. Występuje w nich wiele skamieniałości bezkręgowców.
Paleontologia.
W dolinie odkryto ponad 400 skamieniałości wymarłych prawaleni, a także skamieniałości innych zwierząt, m.in. rekinów, ryb piłokształtnych, krokodyli, żółwi, płaszczek i brzegowców. Znajduje się tu największe na świecie nagromadzenie skamieniałych szczątków prawaleni z eocenu.
Odkryto tu cztery nowe gatunki prawaleni:
Skamieniałości prawaleni w Wadi al-Hitan, przede wszystkim kilka zachowanych w całości ich szkieletów, pozwoliły na ustalenie wielkości oraz proporcji ciała, w tym kończyn, przedstawicieli "Basilosaurus" i "Dorudon". W 1989 roku zespół badaczy pod kierownictwem Gingericha odkrył, że zarówno "Basilosaurus isis", jak i "Dorudon atrox" zachowały stopy z palcami. Skamieniałości w Wadi al-Hitan stanowią świadectwo etapu ewolucji w obliczu zmiany środowiska życia z lądowego na morskie.
W okresie eocenu, ok. 40 milionów lat temu, obszar doliny Wadi al-Hitan tworzył płytką zatokę Oceanu Tetydy przy ujściu paleorzeki Dżilf. Najprawdopodobniej, miejsce to było celem corocznych wędrówek samic prawaleni, by wydać tu na świat potomstwo. W Wadi al-Hitan występują również szczątki lasów namorzynowych porastających w eocenie południowe wybrzeże Oceanu Tetydy.
Historia.
Pierwsze opisy skamieniałości z regionu Fajum sporządził w 1845 roku A.B. Orlebar.
W 1884 roku oraz w 1886 roku niemiecki botanik Georg Schweinfurth (1836–1925) działający na terenie Egiptu i Sudanu od 1863 roku, badając tereny Kasr as-Sagha odkrył liczne skamieniałe szkielety wymarłych ssaków morskich, m.in. z rodzaju "Zeuglodon" z okresu eocenu. Podczas drugiej ekspedycji od Wadi al-Hitan dzieliło go kilka kilometrów, jednak do samej doliny nie dotarł z uwagi na problemy organizacyjne. Swoje doświadczenia opisał w artykule "Reise in das Depressionsgebiet im Umkreise des Fajum im Januar 1886" opublikowanym w 1886 roku w "Zeitschrift der Gesellschaft für Erdkunde zu Berlin". Zebrane przez Schweinfurtha skamieniałości zostały przekazane do Muzeum Historii Naturalnej przy Uniwersytecie Humboldtów w Berlinie, gdzie badał je Wilhelm Dames (1843–1898).
Kolejne wyprawy w regionie prowadzili badacze niemieccy Max Blanckenhorn (1861–1947), który sporządził m.in. opisy stratygraficzne formacji ze skamieniałościami prawaleni, Ernst Stromer von Reichenbach (1871–1952) oraz Eberhard Fraas (1862–1915), który współpracował z Richardem Markgrafem (1856–1916) – odkrywcą wielu gatunków wymarłych zwierząt.
Następnie okolice Fajum badał brytyjski geolog Hugh Beadnell (1874–1944) w celu sporządzenia ich szczegółowych map, który odkrył dolinę Wadi al-Hitan. Dokonał tu kilku przełomowych odkryć skamieniałości, m.in. znalazł fragment dolnej szczęki "Zeuglodon isis" (obecnie "Basilosaurus isis") oraz czaszkę "Prozeuglodon atrox" (obecnie "Dorudon atrox"). Pomimo tych znalezisk, w dolinie nie prowadzono żadnych szczegółowych badań przez prawie 80 lat.
W 1907 roku amerykański paleontolog Henry Fairfield Osborn (1857–1935) z Amerykańskiego Muzeum Historii Naturalnej w Nowym Jorku przyjechał wraz z rodziną na tereny Kasr as-Sagha. Dolinę, gdzie Beadnell dokonał swoich odkryć, nazwał "Zeuglodon Valley", jednak nie prowadził tu żadnych większych badań i szybko powrócił do Ameryki.
W 1947 roku dolinę odwiedził na krótko podczas wyprawy afrykańskiej Uniwersytetu Kalifornijskiego jej główny paleontolog – Robert H. Denison (1911–1985), któremu asystował Paul Deraniyagala. Deraniyagala opublikował w 1948 roku raport wyprawy, w którym wspomniał wypad do doliny, gdzie miało w promieniu 1–2 km od obozowiska odnotował dwadzieścia szkieletów (co Gingerich uznaje za prawdopodobne) i ocenił ich wiek na oligocen (co Gingerich podkreśla jest błędem). Deraniyagal wysunął również teorię, że takie nagromadzenie szkieletów świadczy o zbiorowym samobójstwie prawaleni 35 milionów lat temu (według Gingericha teoria ta wymaga lepszej dokumentacji znalezisk).
Kolejne prace w regionie prowadził w latach 60. XX w. amerykański paleozoolog Elwyn L. Simons (1930–2016), którego ekipa przeprowadziła dwie wyprawy do doliny. W 1983 roku do ekipy Simonsa dołączył amerykański paleontolog Philip D. Gingerich, który przez 10 lat przeprowadził szeroko-zakrojone badania Wadi al-Hitan. Zlokalizowano wówczas ok. 500 szkieletów (w tym szkieletów częściowych) prawaleni, z przewagą szczątków przedstawicieli "Basilosaurus isis" i "Dorudon atrox". Odkryto tu także szkielety nowego gatunku – "Ancalecetus simonsi".
W 1997 roku Wadi al-Hitan stał się częścią utworzonego w 1989 roku obszaru chronionego Wadi ar-Rajjan.
W 2004 roku międzynarodowy zespół z udziałem badaczy egipskich, m.in. Moustafy M. Foudy i amerykańskich, m.in. Gingericha przeprowadził kolejne prace, które przyczyniły się do lepszego udokumentowania doliny przed wpisaniem jej na listę światowego dziedzictwa UNESCO. Dolina wraz ze znaleziskami została wpisana na listę UNESCO w 2005 roku.
Muzeum Skamieniałości Wadi al-Hitan i Zmian Klimatycznych.
W 2016 roku w pobliżu doliny otwarto Muzeum Skamieniałości Wadi al-Hitan i Zmian Klimatycznych zbudowane przez rząd Egiptu ze wsparciem rządu Włoch oraz Programu Narodów Zjednoczonych ds. Rozwoju. W zbiorach muzeum znajduje się m.in. największy zachowany w całości szkielet "Basilosaurus isis" na świecie.

</doc>
<doc id="1187741" url="https://pl.wikipedia.org/wiki?curid=1187741" title="Dolina Wielorybów">
Dolina Wielorybów



</doc>
<doc id="1187742" url="https://pl.wikipedia.org/wiki?curid=1187742" title="Wadi Al-Hitan">
Wadi Al-Hitan



</doc>
<doc id="1187746" url="https://pl.wikipedia.org/wiki?curid=1187746" title="Bitwa pod Jezierną">
Bitwa pod Jezierną

Bitwa pod Jezierną – starcie zbrojne do którego doszło w dniach 10–12 listopada 1655 podczas wojny polsko-rosyjskiej (1654–1667). 
W czasie odwrotu spod Lwowa, cała armia rosyjsko-kozacka Bohdana Chmielnickiego, Wasyla Buturlina i Piotra Potemkina została otoczona przez potężną armię chana krymskiego Mehmeda IV Gireja i wspomagające ją wojska koronne wojewody Piotra Potockiego. 
Geneza.
Podczas oblężenia Lwowa sytuacja wojsk polsko-litewskich w regionie była bardzo zła, ponieważ po klęsce hetmana wielkiego koronnego Stanisława „Rewery” Potockiego w bitwie pod Gródkiem Jagiellońskim wojska rosyjsko-kozackie dotarły aż pod Lublin, a w tym czasie rozpoczął się już potop szwedzki. Sytuacja zmieniła się, gdy 27 października okazało się, że chan wraz z Tatarami krymskimi, nogajskimi, białogrodzkimi i oczakowskimi najechał terytoria opanowane przez Kozaków zaporoskich, a wkrótce polski oddział wojewody Piotra Potockiego połączył siły z oddziałami chana. 
Z uwagi na fakt, że główne siły armii rosyjsko-kozackiej znajdowały się w pobliżu Lwowa, stworzono realne zagrożenie dla ziem ukraińskich. Hetman Chmielnicki i bojar Buturlin postanowili zakończyć oblężenie Lwowa zadowalając się okupem i wyruszyć w kierunku oddziałów tatarsko-polskich. Do pierwszego starcia doszło 8 listopada, gdy wojska rosyjsko-kozackie były jeszcze w drodze i Tatarzy próbowali bez powodzenia zaatakować oddziały kniazia Grigorija Romodanowskiego. 9 listopada 1655 armia rosyjsko-kozacka zbliżyła się do Jeziernej i zaczęła przeprawę na drugą stronę rzeki. Pierwsze przekroczyły ją kozackie oddziały Chmielnickiego.
Bitwa.
W dniu 10 listopada, kiedy Kozacy już przeszli i Buturlin zaczął przeprawę, zaatakowali Tatarzy, którzy po całodziennych walkach zostali odparci. W dniu 11 listopada wojska rosyjsko-kozackie stanęły w pobliżu miasteczka Jezierna. Chan wysłał parlamentariuszy do Chmielnickiego, żądając zerwania sojuszu z Carstwem Rosyjskim i poddania mu wojsk rosyjskich. Wobec odmowy wojska tatarskie zaatakowały ponownie 12 listopada, jednak walki nie przyniosły rozstrzygnięcia wobec czego ponownie rozpoczęto rozmowy. W rezultacie wojska rosyjskie wypuszczono za okupem, a Bohdan Chmielnicki został zmuszony 23 listopada 1655 do podpisania traktatu, zobowiązującego go do udzielenia pomocy zbrojnej Rzeczypospolitej oraz do zerwania związków z Rosją. Wszystkie zdobyte przez Rosjan i Kozaków łupy, także te z Lubelszczyzny, dostały się w ręce Tatarów.

</doc>
<doc id="1187751" url="https://pl.wikipedia.org/wiki?curid=1187751" title="Andrzej Chrzanowski">
Andrzej Chrzanowski



</doc>
<doc id="1187752" url="https://pl.wikipedia.org/wiki?curid=1187752" title="Andreas Matzbacher">
Andreas Matzbacher

Andreas Matzbacher (ur. 7 stycznia 1982 w Grazu, zm. 24 grudnia 2007 koło Grazu) – austriacki kolarz. Zaczynał karierę w amatorskiej austriackiej drużynie Seaco. W 2004 roku przystąpił do pierwszej profesjonalnej drużyny kolarskiej – Lampre, a w 2006 przeszedł do Volksbank. Zginął tragicznie 24 grudnia 2007 w wypadku samochodowym w wyniku utraty panowania nad samochodem.

</doc>
<doc id="1187758" url="https://pl.wikipedia.org/wiki?curid=1187758" title="Figa karyjska">
Figa karyjska



</doc>
<doc id="1187759" url="https://pl.wikipedia.org/wiki?curid=1187759" title="Cyclorana platycephala">
Cyclorana platycephala



</doc>
<doc id="1187761" url="https://pl.wikipedia.org/wiki?curid=1187761" title="Rana latastei">
Rana latastei



</doc>
<doc id="1187765" url="https://pl.wikipedia.org/wiki?curid=1187765" title="Teoria kumulatywnych procesów okrężnych">
Teoria kumulatywnych procesów okrężnych

Teoria kumulatywnych procesów okrężnych – teoria zakładająca, że zainicjowanie procesu wzrostu i rozwoju gospodarczego w krajach słabo rozwiniętych jest możliwe dzięki aktywnej ingerencji państwa. Według Ragnara Nurske w kraju słabo rozwiniętym gospodarczo występują procesy kumulacyjne, które powodują, że stan zacofania utrwala się w nim i uniemożliwia zaistnienie samoczynnego, przyspieszonego wzrostu gospodarczego. Przerwanie tych procesów wymaga aktywnej roli państwa, skoncentrowanej na tworzeniu sektora przemysłowego. Nurske sugeruje istnienie w kraju słabo rozwiniętym gospodarczo okrężnego układu sił, które wzajemnie na siebie oddziałują, dzięki czemu kraj biedny utrzymuje się w stanie ubóstwa. Taką sytuację określił stwierdzeniem "kraj jest biedny, ponieważ jest biedny".

</doc>
<doc id="1187766" url="https://pl.wikipedia.org/wiki?curid=1187766" title="Droga krajowa B29 (Niemcy)">
Droga krajowa B29 (Niemcy)

Droga krajowa 29 () – niemiecka droga krajowa przebiegająca na osi wschód – zachód od skrzyżowania z drogą B14 na wschód od Stuttgartu w Badenii Wirtembergii do skrzyżowania z drogami B25 i B466 w Nördlingen w Bawarii.
Historia.
Droga była wirtemberską drogą krajową nr 36 i była drugą co do wielkości drogą w Wirtembergii. W 1932 r. pomiędzy Waiblingen a Nördlingen wyznaczono przebieg "Reichsstrasse 29". Czteropasmowy fragment z Waiblingen do węzła z autostradą A7 był planowany jako autostrada A87.

</doc>
<doc id="1187768" url="https://pl.wikipedia.org/wiki?curid=1187768" title="Slumpflacja">
Slumpflacja

Slumpflacja – zjawisko makroekonomiczne, polegające na jednoczesnym, paradoksalnym występowaniu w gospodarce państwa zarówno znaczącej inflacji, jak i spadku produkcji i dochodu narodowego w ujęciu bezwzględnym.

</doc>
<doc id="1187769" url="https://pl.wikipedia.org/wiki?curid=1187769" title="Conraua goliath">
Conraua goliath



</doc>
<doc id="1187770" url="https://pl.wikipedia.org/wiki?curid=1187770" title="Koprodukt">
Koprodukt

Koprodukt – pojęcie w teorii kategorii będące uogólnieniem sumy rozłącznej zbiorów i zewnętrznej sumy prostej przestrzeni liniowych. Koprodukt jest konstrukcją dualną do produktu.
Definicja.
Koproduktem obiektów formula_1 nazywamy obiekt oznaczany formula_2 (niekiedy też formula_3) wraz z morfizmami formula_4 i formula_5 taki, że dla każdego obiektu formula_6 i morfizmów formula_7 i formula_8 istnieje dokładnie jeden morfizm formula_9 taki, że formula_10 i formula_11

</doc>
<doc id="1187773" url="https://pl.wikipedia.org/wiki?curid=1187773" title="Teoria ludnościowa T.R. Malthusa">
Teoria ludnościowa T.R. Malthusa

Teoria ludnościowa T.R. Malthusa – wyraźny wzrost populacji w czasach Malthusa, szczególnie w Irlandii związany był ze wzrostem ilościowego spożycia tanich ziemniaków uprawianych na stosunkowo niewielkim areale, co w porównaniu z „ignorancją i nędzą ludzi, które ich skłaniają do ulegania swym instynktom, mimo braku innych perspektyw poza samym utrzymaniem się przy życiu, zachęcały w takim stopniu do małżeństwa, że liczba ludności znacznie przekroczyła możliwości gospodarki i zasobów kraju”. Malthus uważał, że liczba ludności ograniczana jest przez środki utrzymania, a ponadto rośnie w tempie geometrycznym, gdy przyrost żywności – w tempie najwyżej arytmetycznym. Różnica ta nie może być zniwelowana poprzez dobroczynność ani podobnego typu działalność.

</doc>
<doc id="1187778" url="https://pl.wikipedia.org/wiki?curid=1187778" title="Żelazne prawo płac D. Ricardo">
Żelazne prawo płac D. Ricardo

Żelazne prawo płac D. Ricardo – David Ricardo płace uważał za niezbędną cenę utrzymania równowagi na rynku pracy bez wzrostu ani spadku ich liczby. Ta zależność została określona jako „żelazne prawo płac”. Miało ono dostosowywać poprzez wysokość płac wahania popytowo-podażowe na rynku pracy. Z tego „obiektywnego” prawa miała wynikać nieuchronność utrwalanych od wieków stosunków społecznych. Co więcej, jakiekolwiek korekty uważał za niedopuszczalne, twierdząc, że „płace, podobnie jak wszystkie inne umowy, należy pozostawić działaniem lojalnej i wolnej konkurencji na rynku, a ustawodawstwo nie powinno ich nigdy regulować”.

</doc>
<doc id="1187780" url="https://pl.wikipedia.org/wiki?curid=1187780" title="Integracja gospodarcza">
Integracja gospodarcza

Integracja gospodarcza – proces polegający na zacieśnianiu współpracy gospodarczej przez co najmniej dwa państwa, poprzez stopniową eliminację barier ograniczających współpracę gospodarczą. Proces prowadzi do scalania gospodarek narodowych poszczególnych krajów i powstania jednego organizmu gospodarczego.
Proces integracji gospodarczej odbywa się przede wszystkim dzięki działaniu mechanizmu rynkowego, dlatego też rola państwa może sprowadzać się jedynie do tworzenia warunków umożliwiających rozszerzenie działania mechanizmu rynkowego w skali międzynarodowej. W takim przypadku, gdy dochodzi do scalenia gospodarek poszczególnych krajów bez tworzenia przez państwo organizacyjnych ram porozumienia integracyjnego, mamy do czynienia z integracją realną.
Integracja ekonomiczna oprócz wymiaru gospodarczego, ma także wiele innych, przede wszystkim wymiar polityczny, społeczny, kulturalny.

</doc>
<doc id="1187785" url="https://pl.wikipedia.org/wiki?curid=1187785" title="Amanda Wyss">
Amanda Wyss

Amanda Wyss (ur. 24 listopada 1960 r.) – amerykańska aktorka, znana przede wszystkim z drugoplanowego występu w kultowym "Koszmarze z ulicy Wiązów" w reżyserii Wesa Cravena.

</doc>
<doc id="1187786" url="https://pl.wikipedia.org/wiki?curid=1187786" title="Miyavizm">
Miyavizm

Miyavizm (雅-miyavizm-主義) – trzeci album Miyaviego, wydany 1 czerwca 2005 roku. W wersji limitowanej zawiera piosenkę "Shakespeare ni Sasagu" (シェイクスピアに捧ぐ) zamiast utworów 11 i 12.

</doc>
<doc id="1187787" url="https://pl.wikipedia.org/wiki?curid=1187787" title="Zamek Caerphilly">
Zamek Caerphilly

Zamek Caerphilly (wal. "Castell Caerfili", ang. "Caerphilly Castle") – normański zamek położony w mieście Caerphilly w południowej Walii. Jest największym zamkiem w Walii i drugim co do wielkości (po Zamku Windsorskim) w Wielkiej Brytanii. Zamek zajmuje obszar 12 ha i otoczony jest sztucznym jeziorem.

</doc>
<doc id="1187789" url="https://pl.wikipedia.org/wiki?curid=1187789" title="Zasady podatkowe">
Zasady podatkowe

Zasady podatkowe – zestaw zaleceń formułowanych przez teorię ekonomii i finansów pod adresem państwa, tzn. parlamentu, rządu, partii politycznych itp. Wykształciły się one na skutek historycznego rozwoju państwa, budżetu i podatków.
Pierwsze zasady podatkowe zostały stworzone przez Adama Smitha, a w ich skład wchodziły cztery podstawowe kanony: równość, pewność, dogodność, taniość.
W XIX w. zasady podatkowe zostały rozszerzone i uporządkowane przez Adolpha Wagnera i od tamtej pory nie uległy one większym zmianom.
Przegląd zasad podatkowych.
Do zasad podatkowych należą:

</doc>
<doc id="1187793" url="https://pl.wikipedia.org/wiki?curid=1187793" title="Galeria Zaspa">
Galeria Zaspa

Galeria Zaspa – jedno z pierwszych centrów handlowych w Gdańsku. Znajduje się na Zaspie, przy al. Rzeczypospolitej 33.
Historia.
Budynek był do roku 1974 jednym z hangarów nieistniejącego dziś lotniska Gdańsk-Wrzeszcz. Mieściły się tu m.in. biura PLL "LOT" oraz obecnie nieistniejąca wieża kontroli lotów. Następnie znajdowała się w nim baza taksówek wraz z warsztatem. Obiekt przez lata był nieużytkowany, w 1994 roku otwarto w nim po kapitalnym remoncie – centrum handlowe ETC. Jego powierzchnia w chwili otwarcia wynosiła około 11 000 m², co czyniło je największym centrum handlowym w Gdańsku. Budynek był wielokrotnie remontowany, włącznie z dobudowaniem nowych pomieszczeń. Przed rozpoczętym w 2015 r. remontem powierzchnia ETC wynosiła 1,5 ha, w tym obiekt handlowy o powierzchni 8700 m² oraz parking naziemny na 215 pojazdów. Po przebudowie w latach 2015-16 powierzchnia użytkowa wzrosła do ok. 8800 m², zaś nazwę centrum zmieniono na Galeria Zaspa.
Lokalizacja.
Galeria Zaspa jest położona przy jednej z głównych ulic Gdańska – al. Rzeczypospolitej na osiedlu Zaspa-Rozstaje, przy granicy z Wrzeszczem Dolnym. Obiekt jest łatwo dostępny komunikacją miejską w postaci tramwajów linii 2, 8 oraz autobusu linii 127. Jest największym centrum handlowym tej części miasta.
Handel.
W Galerii znajduje się łącznie 50 sklepów i punktów usługowych, m.in. supermarket Intermarché, kawiarnia oraz centrum medyczne.
Rekomercjalizacja.
W 2015 roku inwestorzy, Capital Park oraz Akron Group, rozpoczęli modernizację obiektu w ramach "strategii 4RE", obejmującej: przeprojektowanie obiektu, jego przebudowę, repozycjonowanie z ewentualnym rebrandingiem oraz rekomercjalizację. Strategia 4RE wcześniej została z powodzeniem zastosowana w innym obiekcie handlowym w Gdańsku – CH Manhattan.
Otwarcie obiektu, pod nową nazwą Galeria Zaspa, nastąpiło 6 kwietnia 2016 r.

</doc>
<doc id="1187798" url="https://pl.wikipedia.org/wiki?curid=1187798" title="Zbigniew Siemienowicz">
Zbigniew Siemienowicz

Zbigniew Siemienowicz, lit. Zbignev Semenovič (ur. 26 września 1958 w Wilnie) – litewski lekarz i polityk narodowości polskiej, działacz polskiej społeczności na Litwie, poseł na Sejm Republiki Litewskiej (1992–1996).
Życiorys.
W 1984 ukończył Państwowy Instytut Medyczny w Grodnie. Specjalizował się w chirurgii, pracował w szpitalach rejonowych w Słonimie i Zdzięciole, od 1987 w Wilnie, a od 1991 w Solecznikach.
W 1988 zaangażował się w powstający w Litewskiej SRR polski ruch narodowy, zostając członkiem Związku Polaków na Litwie.
W 1992 wybrano go na posła do Sejmu litewskiego z ramienia Związku Polaków na Litwie w okręgu Wilno-Soleczniki, mandat sprawował do 1996. W latach 1993–1994 był delegatem Litwy do Zgromadzenia Parlamentarnego Rady Europy. Kierował polską frakcją parlamentarną (1995–1996). W 1995 został członkiem Akcji Wyborczej Polaków na Litwie.
Od 1999 stał na czele Wileńskiej Orkiestry Kameralnej. W latach 2000–2003 był radnym rejonu solecznickiego. Pełnił funkcję prezesa Polskiego Stowarzyszenia Medycznego na Litwie.
W 2000 odznaczony Złotym Krzyżem Zasługi.

</doc>
<doc id="1187799" url="https://pl.wikipedia.org/wiki?curid=1187799" title="Ficus elastica">
Ficus elastica



</doc>
<doc id="1187800" url="https://pl.wikipedia.org/wiki?curid=1187800" title="Człowiek, który płakał">
Człowiek, który płakał

Człowiek, który płakał (ang. "The Man Who Cried") – europejska koprodukcja filmowa z 2000 roku. Światowa premiera filmu miała miejsce na Venice Film Festival 16 listopada 2000 roku.
Fabuła.
Rosja, rok 1927 – w małej wiosce żyje żydowska społeczność. Ojciec małej Fegele wyjeżdża do Ameryki, aby zarobić pieniądze i sprowadzić małą do siebie. Dziewczynka zostaje pod opieką babci. Kiedy Żydzi nie są już bezpieczni w Rosji, babcia wysyła dziewczynkę do ojca, do Ameryki. Po wielu perypetiach dociera ona w końcu do portu i wsiada na statek, który dowozi ją do Anglii. Zupełnie sama, w obcym kraju trafia do przybranej rodziny, która odbiera jej jedyne pamiątki jakie posiada: złotą monetę i zniszczone zdjęcie ojca. Otrzymuje tu też nowe imię: Suzie. Zamknięta w sobie i milcząca dziewczynka ucieka w świat śpiewu, ucząc się jednocześnie języka angielskiego. W latach trzydziestych dorosła już Suzie dostaje się do Paryża, gdzie zaczyna śpiewać w chórze. Przed odjazdem dostaje z powrotem monetę i zdjęcie. Młoda dziewczyna, która nic nie pamięta o swoich korzeniach, w zupełnie obcym kraju poznaje Lolę, tancerkę, która uciekła od panującej biedy z Moskwy. Odkładając na bilet do Ameryki Suzie poznaje przystojnego cygańskiego jeźdźca, Lola natomiast zakochuje się we włoskim tenorze Dante Dominio, a raczej widzi w nim tylko pieniądze i luksusy. Dante widząc niedostępność Suzie postanawia ją zdobyć, ta jednak darzy odwzajemnionym uczuciem Cygana. Rok 1939, Niemcy napadają na Polskę, wkrótce i Francja jest zagrożona, a Żydzi i Cyganie stają się obiektem prześladowań.

</doc>
<doc id="1187802" url="https://pl.wikipedia.org/wiki?curid=1187802" title="Papieska elekcja 1287–1288">
Papieska elekcja 1287–1288

Papieska elekcja 4 kwietnia 1287 – 22 lutego 1288 – odbyła się po śmierci Honoriusza IV i zakończyła się wyborem Mikołaja IV, pierwszego papieża z zakonu franciszkanów.
Lista uczestników.
Honoriusz IV zmarł 3 kwietnia 1287 w Rzymie na malarię. W wyborze jego następcy początkowo brało udział trzynastu z szesnastu kardynałów, jednak aż sześciu zmarło w trakcie tej elekcji. Ostatecznie w wyborze nowego papieża wzięło więc udział siedmiu kardynałów (sześciu Włochów i Francuz):
Pięciu elektorów mianował Mikołaj III, sześciu Marcin IV, dwóch Urban IV.
Nieobecni.
Trzech kardynałów (dwóch Włochów i Francuz) było nieobecnych:
Boccamazza był nominatem Honoriusza IV, Gerardo Bianchi Mikołaja III, a Jean Cholet Mikołaja IV.
Przebieg elekcji.
13 kardynałów zebrało się w pałacu koło kościoła S. Sabina w Rzymie następnego dnia po śmierci Honoriusza IV. Z uwagi na silny antagonizm między rodami Orsini i Colonna przez kilka miesięcy głosowania nie przynosiły rezultatu a żadna ze stron nie wydawała się skłonna do kompromisu. Jednocześnie przez cały czas w mieście szalała epidemia malarii, która zbierała żniwo także wśród elektorów. Od 8 kwietnia do września zmarło aż sześciu kardynałów, a więc 1/3 stanu osobowego Świętego Kolegium. W tym stanie rzeczy pozostali kardynałowie podjęli decyzję o zawieszeniu obrad, a następnie wszyscy (z wyjątkiem Girolamo Masci) wyjechali z Rzymu.
Wybór Mikołaja IV.
Wznowienie obrad nastąpiło dopiero w połowie lutego następnego roku z udziałem zalewie siedmiu kardynałów. Tym razem elektorzy szybko doszli do porozumienia i 15 lutego 1288 jednogłośnie wybrali w pisemnym głosowaniu biskupa Palestriny Girolamo Masci, który jako jedyny nie opuścił Rzymu po zawieszeniu obrad we wrześniu poprzedniego roku. Kardynał Girolamo Masci początkowo odmówił wprawdzie przyjęcia tiary, ale kardynałowie unieważnili jego odmowę i 22 lutego wybrali go ponownie. Tym razem elekt uległ i zaakceptował wybór, stając się pierwszym papieżem z zakonu franciszkanów. Przyjął imię Mikołaj IV, na cześć Mikołaja III, który mianował go kardynałem. Jeszcze tego samego dnia nowy papież został uroczyście intronizowany.

</doc>
<doc id="1187803" url="https://pl.wikipedia.org/wiki?curid=1187803" title="Lotnisko Katowice-Pyrzowice">
Lotnisko Katowice-Pyrzowice



</doc>
<doc id="1187807" url="https://pl.wikipedia.org/wiki?curid=1187807" title="Saldo budżetowe">
Saldo budżetowe

Saldo budżetowe – nadwyżka lub deficyt w budżecie państwa, tj. nadwyżka dochodów względem wydatków budżetu w danym roku lub odwrotnie- nadwyżka wydatków nad dochodami. 
Salda budżetu państwa nie można jednak sprowadzać wyłącznie do rachunkowego wyliczenia różnicy między dochodami a wydatkami budżetowymi. 
Rodzaje salda budżetowego.
Pełna interpretacja treści salda budżetu wymaga spojrzenia na nie z różnych punktów widzenia. W związku z tym, można wyróżnić kilka jego rodzajów:
W przypadku "salda kredytowego", budżet uważa się za zrównoważony, gdy w trakcie trwania jego okresu obrachunkowego państwo nie zaciągnęło nowych pożyczek publicznych. Zgodnie z tą koncepcją, do dochodów budżetowych nie mogą być zaliczane środki pochodzące z poprzednich okresów, a także pożyczki. Jednocześnie wydatki na obsługę długu publicznego nie mogą być ujmowane w wydatkach budżetowych.
"Majątkowe saldo" budżetu jest różnicą między dochodami budżetowymi, pomniejszonymi o dochody ze sprzedaży majątku publicznego i o pożyczki zaciągane w celu sfinansowania określonych inwestycji, a wydatkami bieżącymi budżetu.
Istota "salda ogólnego" pokrywa się z koncepcją salda kredytowego, natomiast "saldo krajowe" uzyskuje się poprzez skorygowanie salda ogólnego o budżetowe rozliczenia zagraniczne.
Podział salda na "realne" i "nominalne" związane jest z występowaniem inflacji w gospodarce, która wpływa w różnych stopniu na kształtowanie się dochodów i wydatków budżetowych.
Zaprezentowane rodzaje sald nie wykluczają się nawzajem, lecz uzupełniają, stwarzając dobre podstawy do prowadzenia analiz obrachunkowych. Niemniej jednak ich interpretacja stwarza pewne kontrowersje wokół treści i znaczenia budżetu państwa.

</doc>
<doc id="1187808" url="https://pl.wikipedia.org/wiki?curid=1187808" title="Tim Yeung">
Tim Yeung

Tim Yeung (ur. 27 listopada 1978 w Nowym Jorku) – aktualnie zamieszkujący w Los Angeles, perkusista metalowy, znany również jako "The Missile". Naukę gry na perkusji rozpoczął w wieku 11 lat.
Do roku 1995 uczęszczał do szkoły muzycznej Hochstein School of Music w Rochester. Swoją karierę na scenie zaczął od gry w Hate Eternal, a dokładniej na debiutanckim albumie "Conquering the Throne", po czym stał się znaną osobistością na scenie metalowej. Gdy opuścił Hate Eternal, zaczął rozwijać swoje umiejętności i zdobywać doświadczenie będąc sesyjnym czy koncertowym perkusistą zespołów takich jak Vital Remains i Nile. Zagrał również w studiu, podczas nagrywania "...And Time Begins", kalifornijskiego zespołu brutal death metalowego Decrepit Birth. W latach 2006-2012 grał w zespole Divine Heresy. W 2010 roku Tim Yeung dołączył do zespołu Morbid Angel, w którym zastąpił borykającego się z problemami zdrowotnymi Pete'a Sandovala. W 2012 roku dołączył na krótko do zespołu Pestilence.
W 2015 roku ze względów finansowych muzyk opuścił skład Morbid Angel.

</doc>
<doc id="1187814" url="https://pl.wikipedia.org/wiki?curid=1187814" title="Ládví">
Ládví

Ládví – stacja linii C metra praskiego (odcinek IV.C1). Leży w północnej dzielnicy Pragi – Kobylisach.
W latach 2004–2008 pełniła funkcję stacji końcowej linii, do czasu otwarcia drugiej części odcinka IV.C.

</doc>
<doc id="1187817" url="https://pl.wikipedia.org/wiki?curid=1187817" title="Große Zirnbergschanze">
Große Zirnbergschanze



</doc>
<doc id="1187820" url="https://pl.wikipedia.org/wiki?curid=1187820" title="Ziemnice Małe">
Ziemnice Małe



</doc>
<doc id="1187823" url="https://pl.wikipedia.org/wiki?curid=1187823" title="Polityka współpracy gospodarczej">
Polityka współpracy gospodarczej

Polityka współpracy gospodarczej (polityka współpracy z zagranicą) – polega na kształtowaniu, za pomocą środków pośrednich i bezpośrednich, stosunków ekonomicznych z zagranicą. W ramach tej polityki dokonywana jest wymiana towarowa, wymiana usług oraz obroty kapitałowe. Polityka współpracy z zagranicą może być realizowana pod różnymi postaciami: polityki autonomicznej (bazującej na samodzielności, kraj sam określa cele i narzędzia jej osiągania) polityki konwencyjnej (opierającej się na porozumieniach z innymi krajami) polityki wolnego handlu oraz polityki protekcyjnej.
Cele polityki współpracy gospodarczej.
Do celów polityki współpracy z zagranicą można zaliczyć zwiększenie udziału gospodarki narodowej w międzynarodowym podziale pracy, nadanie stosunkom ekonomicznym z zagranicą odpowiedniego charakteru i zakresu, osiągnięcie pożądanej wielkości i struktury (geograficznej, rzeczowej) obrotów, zapewnienie korzystnych warunków transakcji, zwiększenie dochodów z tytułu obrotów usługami, poprawa bilansu płatniczego itp.
Niektóre z tych celów mają charakter długoterminowy np. zmiana miejsca danego kraju w międzynarodowym podziale pracy czy zmiana struktury obrotów, a inne mogą być osiągane zarówno w długim, jak i w krótkim okresie jak np. poprawa bilansu płatniczego czy zmiany w bilansie obrotów kapitałowych. Dlatego wybór celów polityki współpracy gospodarczej z zagranicą jest ważnym elementem ogólnej polityki ekonomicznej państwa.
Instrumenty polityki handlowej, którą należy traktować jako element polityki współpracy gospodarczej, pobudzając wymianę z zagranicą, mogą wpływać np. na wzrost zatrudnienia (przez wzrost produkcji eksportowej) lub zmniejszać presję inflacyjną na rynku wewnętrznym (przez zwiększenie importu). Polityka ta dlatego w dłuższym okresie wpływa na tempo i strukturę wzrostu gospodarczego, może też być pomocna w tłumieniu inflacji, w walce z bezrobociem i w działaniach mających na celu ochronę środowiska.
Polityka współpracy gospodarczej państwa z otoczeniem jest ściśle powiązana z ogólną polityką zagraniczną państwa, gdyż za pomocą narzędzi służących regulacji stosunków ekonomicznych kraju z otoczeniem można osiągnąć określone cele polityczne. Na przykład stosowanie embarga (tj. zakazu wywozu pewnych towarów do jakiegoś kraju lub do grupy krajów), ograniczeń ilościowych czy wysokich ceł na towary pochodzące z innych krajów jest zwykle narzędziem nacisku politycznego; ponieważ powoduje utrudnienia w rozwoju gospodarczym dyskryminowanego kraju czy grupy krajów.
Typy polityki współpracy gospodarczej.
Polityka autonomiczna polega na tym, że rząd danego kraju sam, bez uzgodnień z rządami innych krajów, prowadzi działania w dziedzinie stosunków ekonomicznych z zagranicą. Do operacji przeprowadzanych w ramach tej polityki zalicza się:
Polityka konwencyjna (umowna) sprowadza się do międzynarodowej lub ponadnarodowej współpracy między poszczególnymi krajami. Jej istotą jest to, że stosunki z zagranicą regulowane są na podstawie umów dwustronnych lub wielostronnych. Polityka ta realizowana jest, gdy kraj zawiera porozumienia regulujące wymianę z zagranicą i prowadzi politykę, która służy realizacji zobowiązań wynikających z tych umów.
Polityka wolnego handlu bazuje na liberalizmie, zakładając ograniczenie roli państwa oraz swobodną działalność przedsiębiorców, także w wymianie z zagranicą. Zakłada więc bierny stosunek państwa w wymianie zagranicznej towarów, usług i czynników wytwórczych oraz usunięcie wcześniej ustalonych ograniczeń ilościowych, dewizowych i celnych. Ponadto nie stosuje środków ułatwiających ekspansję na rynki zagraniczne.
Polityka protekcyjna, polega na szerokim wykorzystaniu roli państwa w stosunkach zagranicznych – w popieraniu eksportu, ochronie rynku wewnętrznego i rodzimej produkcji. Jej celem jest zapewnienie danemu krajowi jak największych korzyści ekonomicznych z wymiany międzynarodowej. Według zwolenników tej polityki panuje przekonanie, że dzięki działaniom protekcyjnym możliwe jest zapewnienie w gospodarce odpowiedniej struktury produkcji, rozwój gałęzi przemysłu przetwórczego oraz wysoki poziom zatrudnienia.
Za ograniczeniami w wymianie międzynarodowej w ramach tej polityki przemawiają:
Jedną ze skrajnych odmian tej polityki jest polityka autarkii (antyimport).
Narzędzia regulacji stosunków ekonomicznych z zagranicą.
Regulacja stosunków gospodarczych może odbywać się poprzez narzędzia bezpośrednie (cła, narzędzia pozataryfowe) oraz pośrednie (kurs walutowy).
Narzędzia bezpośrednie.
Bariery pozataryfowe.
Bariery pozataryfowe oddziałują na handel z zagranicą przez podwyższanie ceny towaru importowanego. Do barier tych zalicza się:
Narzędzia pośrednie.
Narzędzie pośrednie obejmują politykę kursu walutowego. Kurs waluty krajowej wpływa na wysokość cen towarów w eksporcie i cen towarów z importu na rynku krajowym. Celem polityki kursu walutowego jest więc ustalenie jego optymalnego poziomu z punktu widzenia potrzeb bilansu płatniczego i gospodarki wewnętrznej. Głównym narzędziem jest tu zmiana kursu walutowego, która polega na jego obniżeniu (dewaluacja) lub podwyższeniu (rewaluacja). Państwo może wpływać na kurs walutowy również w sposób pośredni, oddziałując na popyt i podaż na rynku dewizowym przez interwencyjne zakupy lub sprzedaż przez bank centralny. Ogólne zalecenia polityki kursu walutowego daje Międzynarodowy Fundusz Walutowy.
Ważnym elementem w procesie prowadzenia międzynarodowych stosunków gospodarczych jest bilans handlowy, czyli zestawienie wszystkich wpływów i płatności kraju wynikających z jego stosunków z zagranicą.

</doc>
<doc id="1187825" url="https://pl.wikipedia.org/wiki?curid=1187825" title="Sorry, Blame It on Me">
Sorry, Blame It on Me

"Sorry, Blame It on Me" - utwór Akona z gatunku R&amp;B nagrany w 2007 roku oraz umieszczony na płycie Konvicted. Jej współautorem oraz producentem był Clinton Sparks. 4 sierpnia 2007 roku piosenka zadebiutowała na Billboard Hot 100 na 7. pozycji.
Treść.
Raper przeprasza w niej przede wszystkim za incydent podczas swego koncertu w jednym z klubów dla dorosłych w Trynidadzie i Tobago, gdzie zaprosił na scenę 15 letnią córkę pastora, po czym udawał z nią stosunek płciowy. Przeprasza także Gwen Stefani, jako że kontrowersje związane z Akonem przyczyniły się do zerwania kontraktu przez jednego ze sponsorów, przez co straciła 3 miliony dolarów oraz przeprasza swych synów, żonę i matkę.

</doc>
<doc id="1187827" url="https://pl.wikipedia.org/wiki?curid=1187827" title="Ryszard Maciejkianiec">
Ryszard Maciejkianiec

Ryszard Maciejkianiec (lit. "Ryšard Maceikianec", "Ryšardas Maceikianecas"; ur. 28 czerwca 1947 w Koniuchach) – litewski prawnik, polityk, w latach 1990–1996 poseł na Sejm Republiki Litewskiej, były lider nieistniejącej już Polskiej Partii Ludowej.
Życiorys.
Pochodzi z rodziny rolniczej od co najmniej 250 lat zamieszkałej na Wileńszczyźnie. W 1965 ukończył Wileńską Szkołę Pedagogiczną. W latach 1965–1969 pracował jako nauczyciel. W 1975 uzyskał stopień magistra prawa na Uniwersytecie Wileńskim.
Od 1973 do 1991 członek Komunistycznej Partii Litwy. Pracował w radzie rejonu Soleczniki. W pierwszych wolnych wyborach w 1990 zdobył mandat w Radzie Najwyższej LSRR. W marcu 1990 wstrzymał się od głosu podczas głosowania nad niezależnością Litwy od ZSRR.
W 1992 ponownie wybrany do Sejmu Litwy z jednomandatowego okręgu Wilno–Troki z poparciem Związku Polaków na Litwie.
W 1996 zakończył działalność parlamentarną, nadal jest jednak czynny w polskim życiu politycznym na Litwie. W latach 1997–2000 był radnym miasta Wilna. W lecie 2002 założył Polską Partię Ludową. W wyborach samorządowych w 2002 Maciejkiańcowi przypadł jedyny zdobyty na Litwie przez PPL mandat (w rejonie wileńskim), który zachował do 2007. Po odejściu z AWPL i likwidacji PPL był członkiem Związku Socjaldemokratycznego. W wyborach w 2012 bez powodzenia ubiegał się o mandat poselski z listy Drogi Odwagi.
Był redaktorem naczelnym tygodników: „Nasz gazeta” (1997–2001) i „Nasz Czas” (2001–2007). Od 2007 kierował redakcją internetowego wydania „Naszego czasu”. Obecnie jest redaktorem naczelnym portalu „Głos z Litwy - Pogoń.lt”. W 2000 założył wydawnictwo „Czas” (wydaje głównie książki polskich autorów związanych z WKL, Wilnem i Ziemią Wileńską). Jest redaktorem naczelnym portalu www.pogon.lt.
Obecnie deklaruje narodowość litewską.
Życie prywatne.
Żonaty z Lucyną Mickiewicz, ma dwójkę dzieci: syna Jarosława i córkę Renatę.

</doc>
<doc id="1187828" url="https://pl.wikipedia.org/wiki?curid=1187828" title="Rumuńscy arcymistrzowie szachowi">
Rumuńscy arcymistrzowie szachowi

Lista rumuńskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Rumunii reprezentowali tylko w pewnym okresie swojego życia.

</doc>
<doc id="1187830" url="https://pl.wikipedia.org/wiki?curid=1187830" title="World Downfall">
World Downfall

World Downfall – debiutancki album grindcoreowej grupy Terrorizer. Materiał wydano w roku 1989, przez Earache Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1187831" url="https://pl.wikipedia.org/wiki?curid=1187831" title="Elaan">
Elaan

Elaan (tłumaczenie: "Zapowiedź", hindi: एलान, urdu: ایلان) – bollywoodzki thriller wyreżyserowany w 2005 roku przez Vikram Bhatta, nominowanego do nagrody Filmfare za "Raaz". W rolach głównych Arjun Rampal, John Abraham, Rahul Khanna, Amisha Patel, Lara Dutta i Mithun Chakraborty. Akcja filmu rozgrywa się w Bombaju, Szwajcarii (w kantonie Berno) i Wenecji. Film opowiada o misji pięciu osób, o wyzwaniu jakie rzucili oni wzbudzającemu strach gangsterowi zapowiadając mu, że ściągną go z zagranicy do Indii i postawią przed sądem za wymuszanie pieniędzy, porwania i morderstwa. Tematem filmu jest krzywda i pragnienie zemsty, poczucie winy za śmierć ojca, a także przyjaźń i miłość rodzące się w sytuacji zagrożenia życia.
Fabuła.
Baba Sikandar (Mithun Chakraborty) jest najbardziej poszukiwanym gangsterem Indii. Bezpiecznie i przyjemnie żyjąc w Szwajcarii budzi strach w dalekich Indiach. Jego dobrobyt jest zbudowany na krwi i strachu. Źródłem jego dochodów są wymuszenia, porwania ludzi, morderstwa. Teraz upatrzył sobie na ofiarę szantażu niezwykle bogatego przemysłowca Kantilala Shaha. W obliczu grożącego mu niebezpieczeństwa Kantilal wzywa z USA swojego adoptowanego syna Karana (Rahul Khanna). Wbrew protestom córki Anjali Karan doradza mu, aby nie ugiął się przed szantażem i nie dał się zastraszyć gangsterowi. Sikandarowi, który buduje swoje imperium na strachu, nie pozostaje nic innego jak spełnić groźbę śmierci obiecanej w przypadku niespełnienia jego żądań. Kantilal umiera. Zrozpaczony Karan czuje się winny śmierci ojca. Rozżalona siostra nie pozwala mu na dopełnienie powinności synowskiej – podpalenie stosu pogrzebowego z ciałem ojca. Uważa, że przyczyniając się do śmierci ojca, stracił prawo do tego. Karan zaczyna żyć jedną myślą. Chce zemsty na Sikandarze. Pragnie wyrwać go z jego szwajcarskiej kryjówki i przywiózłszy do Indii postawić przed sądem za jego zbrodnie. O pomoc prosi Arjuna (Arjun Rampal), byłego policjanta samotnie wychowującego 8-letnią córeczkę. Ten doradza wciągnięcie do akcji gangstera Abhimanyu (John Abraham), który ma porachunki z Sikandarem. Najpierw jednak trzeba go wydostać z więzienia.
Obsada.
.* Milind Gunaji – Aftab Sikander
Muzyka i piosenki.
Twórcą muzyki jest Anu Malik, autor muzyki do takich filmów jak "Baazigar", "Akele Hum Akele Tum", "Jestem przy tobie", "Aśoka Wielki", "Fiza", "Ishq Vishk", "Fida", "No Entry", "Humko Deewana Kar Gaye", "Zakochać się jeszcze raz", "Umrao Jaan".

</doc>
<doc id="1187834" url="https://pl.wikipedia.org/wiki?curid=1187834" title="Gabriel Jan Mincewicz">
Gabriel Jan Mincewicz

Gabriel Jan Mincewicz, lit. Gabriel Jan Mincevič (ur. 25 marca 1938 w Sużanach, zm. 7 grudnia 2016 w Wilnie) – litewski polityk i muzykolog narodowości polskiej, poseł na Sejm w latach 1992–2004.
Życiorys.
W 1968 ukończył wileńskie konserwatorium. Przez kilkanaście lat pracował w wileńskiej szkole muzycznej jako nauczyciel. W 1975 został zatrudniony jako nauczyciel w szkole średniej w Niemenczynie. Objął także kierownictwo Zespołu Pieśni i Tańca Wileńszczyzna.
W 1992 uzyskał mandat posła na Sejm z ogólnokrajowej listy Związku Polaków na Litwie. W 1996 i 2000 ponownie był wybierany do parlamentu w jednomandatowym okręgu Wilno-Szyrwinty jako przedstawiciel Akcji Wyborczej Polaków na Litwie. Bezskutecznie kandydował w kolejnych wyborach parlamentarnych.
W 2007 został radnym samorządu rejonu wileńskiego, powołano go następnie na stanowisko zastępcy mera, utrzymał to stanowisko do 2014. W 2015 wybrany do rady kolejnej kadencji. Zmarł 7 grudnia 2016.

</doc>
<doc id="1187835" url="https://pl.wikipedia.org/wiki?curid=1187835" title="Wiera Romanowa">
Wiera Romanowa

Wiera Konstantynowna Romanowa (ur. 16 lutego 1854 w Petersburgu; zm. 11 kwietnia 1912 w Stuttgarcie), wielka księżna Rosji, księżna Wirtembergii.
Życiorys.
Wielka księżna Wiera była córką wielkiego księcia Konstantego Mikołajewicza Romanowa i wielkiej księżnej Aleksandry Józefownej, urodzonej jako księżniczka Sachsen-Altenburg.
Wielka księżna Wiera przez krótki czas mieszkała w Warszawie, jej ojciec był namiestnikiem Królestwa Polskiego od 1862 do 31 października 1863.
Wiera była "trudnym dzieckiem" dlatego jej rodzice zdecydowali się wysłać ją do Wirtembergii, by tam zaopiekowali się nią jej wujostwo Karol, król Wirtembergii, i jego żona Olga Nikołajewna. Król Karol i królowa Olga adoptowali Wierę w 1871 roku.
8 maja 1874 roku w Stuttgarcie wyszła za mąż za Eugeniusza, księcia Wirtembergii, syna księcia Eugeniusza Erdmanna Wirtemberskiego i księżnej Matyldy Wirtemberskiej, z domu księżniczki Schaumburg-Lippe. Król i królowa specjalnie zaaranżowali małżeństwo z wirtemberskim księciem, aby Wiera nie musiała opuszczać Wirtembergii. Mąż wielkiej księżnej zmarł po trzech latach małżeństwa. Wiera postanowiła pozostać w Wirtembergii, w kraju, którego traktowała jak swój własny, gdzie była również pod opieką króla. Jednakże często odwiedzała swoich krewnych w Rosji.
Po śmierci króla w 1891 roku, Wiera odziedziczyła znaczny majątek, a kiedy zmarła królowa Olga rok później otrzymała Villa Berg w Stuttgarcie. Pisała wiersze, a jej dom był miejscem spotkań kulturalnych i rodzinnych.
Wielka księżna była bardzo popularna w Wirtembergii, gdzie poświęcała się pracy charytatywnej. Pod koniec życia ciężko chorowała i była uważana za ekscentryczkę. Mimo to była lubiana w rodzinie, była znana ze swojego poczucia humoru. W 1909 roku przeszła na luteranizm.

</doc>
<doc id="1187840" url="https://pl.wikipedia.org/wiki?curid=1187840" title="Ghost Rider (komiks)">
Ghost Rider (komiks)

Ghost Rider to tytuł kilku serii komiksowych Marvela. Początkowo był to tytuł westernu który później zmienił nazwę na „Phantom Rider”, aby ustąpić miejsca komiksom o motocykliście który sprzedaje swoją duszę by ratować ojca. W konsekwencji zaprzedania duszy bohaterowie znani jako Ghost Riderzy przemieniają się w płonące szkielety które przemierzają ulice w poszukiwaniu złych dusz. 
Pierwszym Ghost Riderem był Johnny Blaze, który też pojawił się w ekranizacji o tytule „Ghost Rider”. Seria komiksowa opowiadała o jego przygodach w latach 1973 -1983.
Drugim Ghost Riderem był Daniel Ketch. Wznowiona seria „Ghost Rider” o przygodach Ketcha była wydawana w latach 1990-1998.

</doc>
<doc id="1187841" url="https://pl.wikipedia.org/wiki?curid=1187841" title="Wera Konstantynowna">
Wera Konstantynowna



</doc>
<doc id="1187844" url="https://pl.wikipedia.org/wiki?curid=1187844" title="Esz (litera)">
Esz (litera)



</doc>
<doc id="1187845" url="https://pl.wikipedia.org/wiki?curid=1187845" title="Brown (album)">
Brown (album)

Brown – drugi album studyjny amerykańskiego zespołu P.O.D. Wydany został w roku 1996.

</doc>
<doc id="1187846" url="https://pl.wikipedia.org/wiki?curid=1187846" title="Gerberga II (opatka w Gandersheim)">
Gerberga II (opatka w Gandersheim)

Gerberga II (ur. ok. 940 r., zm. 13 lub 14 listopada 1001 r.) – księżniczka z dynastii Ludolfingów, opatka klasztoru w Gandersheim.
Życiorys.
Gerberga była córką księcia bawarskiego Henryka I i jego żony Judyty. Wcześnie została oddana do klasztoru w Gandersheim i od 956 r. była jego opatką. Politycznie wspierała swojego brata Henryka Kłótnika. Była wychowawczynią swojej następczyni Zofii. Gerberga pod koniec życia długo chorowała. Podczas odwiedzin u chorej siostry zmarł w 995 r. Henryk Kłótnik.

</doc>
<doc id="1187847" url="https://pl.wikipedia.org/wiki?curid=1187847" title="Ratusz w Skwierzynie">
Ratusz w Skwierzynie

Ratusz w Skwierzynie – neorenesansowy budynek z pierwszej połowy XIX wieku; wybudowany na miejscu wcześniejszej, szesnastowiecznej konstrukcji. Odbudowany po wielkim pożarze z 21 września 1821 roku (dzień św. Mateusza), uroczyście oddany do użytku 15 października 1841 roku.
Autorem projektu skwierzyńskiego ratusza był najprawdopodobniej Friedrich August Stüler z Berlina. Na początku XIX wieku był to jeden z najbardziej znanych i cenionych niemieckich architektów. W 1888 roku budynek był siedzibą powiatu skwierzyńskiego, urzędu stanu cywilnego, sądu okręgowego, komisarza policji, urzędu celnego i nadleśnictwa królewskiego.
W 1945 roku, podczas II wojny światowej, do miasta wkroczyła Armia Czerwona. Walki prowadzone o miasto spowodowały zniszczenie większości budynków użyteczności publicznej i domów mieszkalnych. Ratusz ocalał, ponieważ żołnierze radzieccy urządzili w nim magazyn.
Od 1975 roku w budynku znajduje się Urząd Miasta i Gminy, a od 1990 roku urzęduje w nim burmistrz Skwierzyny. W 2006 roku elewacja skwierzyńskiego ratusza została poddana gruntownej renowacji. Przedsięwzięcie to otrzymało wyróżnienie w XI Edycji Ogólnopolskiego Konkursu „Modernizacja Roku 2006" w kategorii „Elewacje i Termorenowacje”.
Wewnątrz zachowało się kilka zabytkowych mebli pochodzących z lat 30. XIX wieku, klasycystyczne: kredens, zegar, biurko i biblioteczka.
Codziennie o godzinie 12:00 z wieży ratusza rozbrzmiewa hejnał Skwierzyny skomponowany przez Wiesława Markowskiego.

</doc>
<doc id="1187849" url="https://pl.wikipedia.org/wiki?curid=1187849" title="BBC HD">
BBC HD

BBC HD – brytyjski kanał telewizyjny spółki BBC, który był nadawany w systemie high definition. Na antenie stacji emitowano programy dokumentalne i popularnonaukowe, jak również programy rozrywkowe, filmy oraz seriale fabularne. W wyniku rosnącej oglądalności BBC HD, 26 października 2018 roku doszło do rebrandingu i kanał zmienił nazwę na BBC First.
Emisja w Polsce.
W Polsce stacja zadebiutowała 1 maja 2010. Była dostępna na platformach cyfrowych oraz w sieciach kablowych. Kanał stanowił dopełnienie paczki kanałów tematycznych BBC Worldwide, do której należą BBC Brit, BBC Earth, BBC Lifestyle i CBeebies. Stacja nadawała 24 godziny na dobę w polskiej wersji językowej.
1 lutego 2012 roku stacja dołączyła do oferty Cyfrowego Polsatu, mimo wcześniejszego wycofania z oferty operatora pozostałych stacji spod znaku BBC.
1 lutego 2015 roku kanał BBC HD stał się bardziej serialowo-filmowy tylko w Polsce.
26 października BBC HD przeszło rebranding na BBC First z powodu rosnącej oglądalności tego kanału.
Emisja na świecie.
W Wielkiej Brytanii kanał został uruchomiony 15 maja 2006 w wersji testowej, a od grudnia 2007 jego nadawanie ma charakter stały. Nadawca zdecydował się uruchomić międzynarodową wersję stacji dostępną między innymi w: Australii, Finlandii, Danii, Turcji i Polsce.

</doc>
<doc id="1187850" url="https://pl.wikipedia.org/wiki?curid=1187850" title="Víctor Benítez">
Víctor Benítez

Víctor Morales Benítez (ur. 20 października 1935 w Limie, zm. 11 lipca 2022) – peruwiański piłkarz grający na pozycji defensywnego pomocnika lub środkowego obrońcy. Nosił przydomek „El Conejo”.
Kariera klubowa.
Benítez wychował się w klubie Alianza Lima. Już w wieku 15 lat zadebiutował w pierwszym zespole w lidze peruwiańskiej zmieniając legendę i kapitana klubu Guillermo Delgado. W 1952 roku osiągnął swój pierwszy sukces, kiedy to wywalczył mistrzostwo Peru. Szybko stał się czołowym zawodnikiem w kraju na swojej pozycji i w latach 1954 i 1955 po raz drugi i trzeci zostawał mistrzem kraju. W 1959 roku trafił do Argentyny, do jednego z czołowych zespołów na kontynencie, Club Atlético Boca Juniors z miasta Buenos Aires. Raz w 1962 roku zdobył mistrzostwo Argentyny.
Latem 1962 Benítez wyjechał do Europy i trafił na Półwysep Apeniński. Jego pierwszym klubem został A.C. Milan. W Serie A zadebiutował 13 stycznia 1963 w wygranym 2:0 spotkaniu z US Palermo. W 1963 roku był członkiem kadry, która wywalczyła Puchar Mistrzów (w wygranym 2:0 finale z Benfiką Lizbona wystąpił przez pełne 90 minut). W sezonie 1963/1964 Victor występował w Messinie, ale już rok później znów występował w Milanie i w 1965 roku został wicemistrzem Włoch. W sezonie 1965/1966 grał w AS Roma, w 1966/1967 w SSC Venezia, a w 1967/1968 w Interze Mediolan. Karierę kończył w Romie w 1970 roku.
Kariera reprezentacyjna.
W reprezentacji Peru Benítez wystąpił w 11 spotkaniach i zdobył 1 gola.

</doc>
<doc id="1187851" url="https://pl.wikipedia.org/wiki?curid=1187851" title="Victor Benitez">
Victor Benitez



</doc>
<doc id="1187852" url="https://pl.wikipedia.org/wiki?curid=1187852" title="Víctor Morales Benítez">
Víctor Morales Benítez



</doc>
<doc id="1187853" url="https://pl.wikipedia.org/wiki?curid=1187853" title="Victor Morales Benitez">
Victor Morales Benitez



</doc>
<doc id="1187854" url="https://pl.wikipedia.org/wiki?curid=1187854" title="Wojna i pokój (serial telewizyjny 2007)">
Wojna i pokój (serial telewizyjny 2007)

Wojna i pokój (ang. "War and Peace") – czteroodcinkowy miniserial telewizyjny zrealizowany na podstawie powieści Lwa Tołstoja. Film został wyprodukowany przez brytyjską telewizję BBC, niemiecką telewizję ZDF, francuską telewizję France2, włoską telewizję RAI, rosyjską telewizję Rossija, hiszpańską telewizję TVE i polską telewizję Polsat, która również otrzymała prawa emisji na terenie Węgier, Litwy, Łotwy i Estonii.
O serialu.
Decyzja o podjęciu jego realizacji zapadła we włoskiej firmie Lux Vide (u producenta wiodącego) w listopadzie 2006 roku, wtedy także zaproszono do współpracy wybitnego amerykańskiego reżysera pochodzenia rumuńskiego Roberta Dornhelma. Wkrótce rozpoczęto castingi we Włoszech, Francji, Niemczech oraz w Wielkiej Brytanii. Początkowo miała to być czteroodcinkowa miniseria (4 x 90 min.) emitowana tylko w wyżej wymienionych państwach, toteż tylko one były producentami. W styczniu 2007 roku do grona koproducentów dołączyli Rosjanie, a niebawem koproducentem stała się także Hiszpania. Na początku kwietnia 2007 roku dwaj polscy producenci wykonawczy: Krzysztof Grabowski (producent filmowy) i Sławomir Jóźwik, otrzymawszy od Lux Vide (włoskiego inicjatora projektu) zaproszenie do współpracy, złożyli ofertę koprodukcji Telewizji Polsat. Propozycja została przyjęta i Polsat stał się siódmym i ostatnim koproducentem miniserii. Ważnym polskim akcentem w realizacji projektu stało się powierzenie kompozycji i nagrania muzyki do miniserii wybitnemu polskiemu twórcy nagrodzonemu Oscarem Janowi A.P Kaczmarkowi. Zdjęcia do miniserii rozpoczęto w połowie grudnia 2007, a zakończono wiosną 2008. Film kręcono w Rosji w Sankt Petersburgu oraz Moskwie, na Litwie w Wilnie i w wielu posiadłościach ziemskich z XIX wieku. Światowa premiera odbyła się 10 lipca 2007 roku na Festiwalu Filmowym w Rzymie. Film został nagrodzony owacjami na stojąco. Jako pierwsza serial wyemitowała francuska telewizja France2, następnie brytyjska BBC, włoska Rai oraz niemiecka ZDF. Polska premiera miała miejsce 25 grudnia 2007 w telewizji Polsat (liczył on 4 odcinki), oraz 17 grudnia 2018 w TV Toruń (liczył on 10 odcinków, emisja 17, 18, 19, 20, 21, 27, 28 grudnia 2018, 2, 3, 4 stycznia 2019, godz. 17:45/17:50). Serial został także wydany na płytach DVD i Video w Hiszpanii i Rosji (Rosja zrezygnowała z emisji serialu w telewizji na rzecz wydania DVD i Video).
Budżet serialu wyniósł ponad 26 mln euro.
Anachronizmy.
Serial charakteryzuje się przypuszczalnie niezamierzonymi anachronizmami - w doborze rekwizytów (np. wielokrotnie ukazywaniem lamp naftowych na około 40 lat przed ich skonstruowaniem przez Ignacego Łukasiewicza w 1853 oraz przed opracowaniem metody destylacji nafty (Ignacy Łukasiewicz, Jan Zeh w 1852/1853) - w czasie, gdy akcja filmu toczy się epoce napoleońskiej) oraz wykorzystaniem muzyki Fryderyka Chopina (utwór Fryderyka Chopina jest wykonywany na fortepianie przez aktorkę w czasie, gdy kompozytor jeszcze się nie narodził).

</doc>
<doc id="1187856" url="https://pl.wikipedia.org/wiki?curid=1187856" title="Bliźniarka smaczna">
Bliźniarka smaczna



</doc>
<doc id="1187857" url="https://pl.wikipedia.org/wiki?curid=1187857" title="Litchi chinensis">
Litchi chinensis



</doc>
<doc id="1187858" url="https://pl.wikipedia.org/wiki?curid=1187858" title="Marques de Oliveira">
Marques de Oliveira



</doc>
<doc id="1187859" url="https://pl.wikipedia.org/wiki?curid=1187859" title="Zamek Almodóvar del Río">
Zamek Almodóvar del Río

Zamek Almodóvar del Río – zamek położony 25 km na zachód od Kordoby, na drodze wiodącej do Sewilli. Ze względu na swoje strategiczne położenie był jednym z najważniejszych celów ataku sił chrześcijańskich w czasie rekonkwisty półwyspu Iberyjskiego w XIII wieku.

</doc>
<doc id="1187861" url="https://pl.wikipedia.org/wiki?curid=1187861" title="Jan Sienkiewicz">
Jan Sienkiewicz

Jan Sienkiewicz, ps. „Jan S. Kieniewicz”, lit. Jan Senkevič (ur. 10 stycznia 1956 w Wirbiniszkach koło Wilna) – litewski publicysta i dziennikarz narodowości polskiej, poseł na Sejm litewski w latach 1997–2000.
Życiorys.
W latach 1973–1978 studiował anglistykę i germanistykę w Mińsku, po czym przez rok pracował w szkole podstawowej koło Oszmiany na Białorusi. Po powrocie na Litwę pracował w redakcji dziennika „Czerwony Sztandar” (1979–1989). Początkowo był tam tłumaczem, następnie korespondentem i kierownikiem działu.
W 1988 był współzałożycielem Stowarzyszenia Społeczno-Kulturalnego Polaków na Litwie, którego został prezesem. W 1989, po przekształceniu tego stowarzyszenia w Związek Polaków na Litwie, był jego pierwszym prezesem (przez dwie kadencje). Ponownie funkcję prezesa związku pełnił w latach 2000-2001. W 1990 był współzałożycielem i współwydawcą polskiego dwutygodnika „Magazyn Wileński”, z którym związany był do 1997. W 1991 został współzałożycielem i współwłaścicielem Wydawnictwa Polskiego w Wilnie.
W 1994 należał do współzałożycieli polskiej partii politycznej na Litwie – Akcji Wyborczej Polaków na Litwie. Był pierwszym prezesem tego ugrupowania.
Od 1995 do 1997 sprawował mandat radnego Wilna. W marcu 1997 wybrano go na posła z okręgu Wilno-Soleczniki. Mandat wykonywał do października 2000. W latach 2000–2003 ponownie zasiadał w radzie miasta Wilna z listy AWPL.
Jest autorem około 900 artykułów opublikowanych w prasie polskiej na Litwie, tekstów dotyczących głównie spraw polskich. Regularny felietonista w „Kurierze Wileńskim”. Jego artykuły napisane z okresu przewodniczenia organizacji litewskich Polaków oraz wykonywania mandatu poselskiego zostały wydane w postaci dwóch antologii. Jest autorem lub redaktorem kilkunastu książek. Zajął się także dokumentacją cmentarzy na Litwie, rejestrując polskie groby tam się znajdujące.
Życie prywatne.
Żonaty, ma dwoje dzieci.

</doc>
<doc id="1187862" url="https://pl.wikipedia.org/wiki?curid=1187862" title="Nephelium lappaceum">
Nephelium lappaceum



</doc>
<doc id="1187865" url="https://pl.wikipedia.org/wiki?curid=1187865" title="Epimedium">
Epimedium

Epimedium ("Epimedium" L.) – rodzaj bylin z rodziny berberysowatych. Należy do niego ok. 65 gatunków, przy czym w znacznej części są to endemity występujące tylko w południowych Chinach. Pozostałe gatunki epimedium spotykane są w Azji centralnej, południowej i zachodniej, sięgając Europy. Gatunkiem typowym jest "Epimedium alpinum" L.
Systematyka.
Rodzaj z podrodziny "Berberidoideae" z rodziny berberysowatych ("Berberidaceae").
Zastosowanie.
Niektóre gatunki uprawiane są w ogrodach jako ozdobne.
W Polsce uprawiane są zwykle następujące gatunki i mieszańce:

</doc>
<doc id="1187868" url="https://pl.wikipedia.org/wiki?curid=1187868" title="Wesołych świąt, pułkowniku Lawrence">
Wesołych świąt, pułkowniku Lawrence

Wesołych świąt, pułkowniku Lawrence (ang. "Merry Christmas, Mr. Lawrence", jap. "Senjō no Merī Kurisumasu", wyświetlany także pod tytułem "Furyo") – dramat wojenny w reżyserii Nagisy Ōshimy z 1983 roku, wyprodukowany przez Jeremy'ego Thomasa, z Davidem Bowiem, Tomem Contim, Ryūichi Sakamoto i Takeshim Kitano w rolach głównych. Scenariusz napisali Ōshima i Paul Mayersberg na podstawie wspomnień z czasów II Wojny pisarza Laurensa van der Posta (przedstawionych w "The Seed and the Sower" z 1963 i "The Night of the New Moon" z 1970). Muzykę do filmu napisał Ryūichi Sakamoto.
Opis fabuły.
W 1942 roku do obozu jenieckiego na Jawie trafia brytyjski oficer Jack Celliers (Bowie), który okazuje się być najbardziej niepokornym z przetrzymywanych tam Brytyjczyków. Celliers skrywa sekret z dzieciństwa spędzonego w Nowej Zelandii. Kapitan obozu Yonoi (Sakamoto) również odczuwa winę z powodu minionych wydarzeń – w 1936 przebywał w Mandżurii, a nie w Tokio, gdzie dokonał się wojskowy zamach stanu. Pułkownik Lawrence, jedyny Brytyjczyk w obozie płynnie mówiący po japońsku i znający dobrze japońską kulturę, poznaje sekret Celliersa i zna przeszłość Yonoi. Dodatkowo łączy go niezwykła przyjaźń z sierżantem Harą (Kitano).
Yonoi karze surowo Celliersa za niesubordynację, ale jest jednak nim zafascynowany, a fascynacja ta ma również homoseksualny podtekst. Lawrence stara się łagodzić konflikty między Japończykami a Brytyjczykami, wynikające z wzajemnego niezrozumienia. Jego wysiłki nie są jednak docenione, a oficer Hicksley zarzuca mu zdradę. Celliers zostaje skazany na śmierć przez zakopanie żywcem. Cztery lata później, po zakończeniu wojny, Lawrence odwiedza w więzieniu sierżanta Harę, skazanego na śmierć. Wcześniej wykonano wyrok na kapitanie Yonoi.
Muzyka.
Ścieżkę dźwiękową do filmu stworzył Ryūichi Sakamoto, jednocześnie aktor grający kapitana Yonoi. Temat z filmu jest jednym z najlepiej rozpoznawalnych utworów Sakamoto. W oparciu o temat przewodni powstał też utwór "Forbidden Colours", z tekstem napisanym i zaśpiewanym przez Davida Sylviana. Włoska wytwórnia DISCOMAGIC wydała też 12’’ winyl zatytułowany "Clock On 5 – Theme From Furyo", zawierający utwór z filmu w aranżacji Raffaele Fiume . W 1999 roku niemiecka grupa Watergate zajmująca się muzyką Trance, stworzyła klubową wersję motywu przewodniego dając tytuł: "Heart Of Asia" ("Serce Azji").

</doc>
<doc id="1187870" url="https://pl.wikipedia.org/wiki?curid=1187870" title="Krążowniki rakietowe typu Virginia">
Krążowniki rakietowe typu Virginia

Krążowniki rakietowe typu Virginia – amerykańskie krążowniki rakietowe z napędem atomowym, które zaczęły wchodzić do służby w US Navy w 1976. Zbudowano 4 okręty które w ramach oszczędności po zakończeniu zimnej wojny zaczęto wycofywać ze służby w 1993. Po wycofaniu ze służby ostatniej jednostki w 1998 okręty poddano procesowi dezaktywacji, a następnie złomowano.
Historia.
Pod koniec lat 60. w Stanach Zjednoczonych zaczęły się prace nad nowymi dużymi okrętami rakietowymi z napędem atomowym których konstrukcja była rozwinięciem jednostek typu "California". Nowe okręty klasyfikowano początkowo jako duże niszczyciele rakietowe aby ostatecznie klasyfikować je jako krążowniki rakietowe z napędem atomowym. Napęd atomowy wybrano w celu zapewnienia okrętom dużej prędkości i zasięgu niezbędnych do eskortowania grup uderzeniowych których trzonem były szybkie lotniskowce. Planowano budowę 5 okrętów jednak ostatecznie zbudowano tylko 4. Okręty wchodziły do służby w latach 1976 – 1980 i były ostatnimi zbudowanymi dla US Navy okrętami nawodnymi (oprócz lotniskowców) wyposażonymi w napęd atomowy. Po zakończeniu zimnej wojny w Stanach Zjednoczonych znacznie ograniczono budżet wojskowy. Oszczędności szukano także w marynarce wojennej. Na początku lat 90. podjęto decyzję o wycofaniu krążowników ze służby argumentując to zbyt dużą załogą i kosztownym w utrzymaniu napędem atomowym. Z uwagi na dobry stan jednostek, ich relatywną nowoczesność i fakt że były eksploatowane przez połowę czasu na jaki były projektowane rozważano przedłużenie ich służby i modernizację zakładającą m.in. montaż wyrzutni pocisków pionowego startu systemu VLS. Ostatecznie z przyczyn finansowych zrezygnowano z tego pomysłu i wszystkie krążowniki typu "Virginia" wycofano ze służby do 1998.

</doc>
<doc id="1187871" url="https://pl.wikipedia.org/wiki?curid=1187871" title="Chaim Dawidsohn">
Chaim Dawidsohn

Chaim Dawidsohn (ur. 1760 w Pińczowie, zm. 17 marca 1854 w Warszawie) – polski rabin, kupiec, przewodniczący żydowskiej wspólnoty, uczony. Naczelny rabin Warszawy w latach 1839–1854.
Życiorys.
W 1801 roku objął kierownicze stanowisko w Bractwie Pogrzebowym (Chewra Kadisza) w Warszawie, w tym czasie zarządzał również administracją szpitala. Kiedy władze rozwiązały warszawską gminę żydowską w 1831, był on jednym z trzech kierowników (dozorcą) wyznaczonym na tej pozycji.
Obok ówczesnego rabina Warszawy, Szlomo Zalmana Lipszyca, również Dawidsohn był przeciwko przyjmowaniu żydów do wojska, podczas powstania listopadowego w 1831 r. Jako argument podał obowiązek golenia. Mimo to, zachęcał do pomocy powstańcom. W 1838 r. zbierał składki dla „Bractwa Głównych Jałmużników na Polskę”, które powstało w Warszawie na początku XIX w. Ich celem było zgromadzenie funduszy dla osadników żyjących  w Izraelu. Gdy Lipszyc zmarł w 1839 r., Dawidsohn został wybrany na naczelnego rabbiego Warszawy mimo swojego zaawansowanego wieku. Według doniesień, Dawidsohn został wybrany dzięki inicjatywie Icchaka Meira Altera, inne źródła informują, że stało się tak ze względu sugestii Jaakowa Gesundheita.
Z zamiłowaniem zgłębiał wiedzę talmudyczną, z której był znany. Był on również entuzjastą halachy. Na krótko przed swoją śmiercią spalił wszystkie swoje zapiski, ponieważ uważał, że nie są one godne publikacji. Pozostawił po sobie synów – starszy, Abraham Abele został rabinem w miejscowości Biała. Młodszy, Naftali był bogatym kupcem.
Był misnagedem, żył w duchu ortodoksyjnym, szanując żydowskie tradycje. Pomimo to, był bardzo szanowany wśród społeczności chasydów, jak i wśród maskili. Zachęcał polskich żydów do nauki języka polskiego oraz tłumaczenia hebrajskich modlitewników.
W 1849 roku Dawidsohn, w związku z wymaganiami władz w sprawie ubioru żydów, apelował do wszystkich, żeby zaniechali noszenia: "(...) długich pejsów, czapek futrzanych (zwanych hytel i strajmhytel), kapelusza z szerokim rondem, krymki, chałata, jedwabnych lub prunelowych kapot, ani też pasów i trzewików. Owszem obowiązkiem każdego starozakonnego jest nosić ubiór przepisami wskazany, a mianowicie: kapelusz z wąskim rondem, lub furażerki, kupoty z sukna lub z innej materii, wzmiankowanymi przepisami nie zakazanej, algierki sukienne lub płaszcze z pelerynami, a zamiast trzewików – buty".
Chaim Dawidsohn został pochowany na cmentarzu żydowskim przy ulicy Okopowej w Warszawie (kwatera 1, rząd 6)

</doc>
<doc id="1187872" url="https://pl.wikipedia.org/wiki?curid=1187872" title="III Tour">
III Tour

III Tour – czternasta trasa koncertowa zespołu Van Halen, promująca album "Van Halen III". Trasa oficjalnie rozpoczęła się 12 marca 1998 i objęła 78 koncertów a 20 zostało odwołane.
Muzycy.
Członkowie zespołu: Sammy Hagar, Eddie Van Halen, Alex Van Halen, Michael Anthony.

</doc>
<doc id="1187874" url="https://pl.wikipedia.org/wiki?curid=1187874" title="Merry Christmas, Mr. Lawrence">
Merry Christmas, Mr. Lawrence



</doc>
<doc id="1187879" url="https://pl.wikipedia.org/wiki?curid=1187879" title="HMS Belfast (C35)">
HMS Belfast (C35)



</doc>
<doc id="1187880" url="https://pl.wikipedia.org/wiki?curid=1187880" title="Jan Galicz">
Jan Galicz

Jan Galicz (ur. 28 stycznia 1874 r., Leskowiec koło Frydku - zm. 5 listopada 1939 r., Cieszyn) – nauczyciel, pedagog, działacz narodowy, społeczny i turystyczny, związany ze Śląskiem Cieszyńskim.
Rodzina.
Jego ojcem był Jan Galicz, spolonizowany Chorwat, który w poszukiwaniu pracy trafił do hut w Liskowcu, a następnie w Trzyńcu. Matką była Joanna z Uherków.
Życiorys.
Młodość spędził w Końskiej koło Trzyńca, wiosce o bogatych tradycjach polskich, gdzie w latach 1880-1885 uczęszczał do szkoły ludowej. Dzięki wielkiemu wysiłkowi niezamożnej rodziny kontynuował naukę w niemieckim gimnazjum klasycznym w Cieszynie, gdzie był sekretarzem, a później prezesem tajnej polskiej młodzieżowej organizacji “Jedność”. W 1896 r. zdał maturę, po czym – niezdecydowany – podejmował studia na różnych kierunkach: teologiczne w Ołomuńcu i Widnawie, a następnie germanistykę, filologię klasyczną, a także historię literatury i języka polskiego na Uniwersytecie Jagiellońskim w Krakowie. W okresie studenckim zaangażował się w działalność w Towarzystwie Gimnastycznym “Sokół” i w akademickim “Zniczu”. Po ukończeniu studiów w 1902 r. podjął pracę nauczyciela w Gimnazjum Polskim w Cieszynie, ucząc języka niemieckiego oraz łaciny i greki. W latach 1914-1916 służył w armii austriackiej. Od 1917 r., z przerwami na pracę w cieszyńskiej krajowej szkole realnej oraz w Wydziale Oświecenia Publicznego w Śląskim Urzędzie Wojewódzkim w Katowicach, aż do 1931 r. był dyrektorem Żeńskiego Seminarium Nauczycielskiego w Cieszynie. W międzyczasie w 1911 r. doktoryzował się na podstawie pracy pt. "Anastasius Grüns politische Lyrik".
W Cieszynie Galicz, oprócz pracy zawodowej, podjął szeroko zakrojoną działalność społeczną. Kontynuował działalność w “Sokole”: w latach 1904-1912 był prezesem Towarzystwa Gimnastycznego „Sokół” w Cieszynie, a w latach 1919-1922 prezesem X Okręgu Sokolego Dzielnicy Śląskiej. Był również członkiem Związku Śląskich Katolików oraz Macierzy Szkolnej, w której latach 1921-1922 pełnił funkcję prezesa.
Galicz był zamiłowanym turystą i krajoznawcą, dlatego niewątpliwie znalazł się w 1910 r. wśród członków założycieli Polskiego Towarzystwa Turystycznego “Beskid” w Cieszynie i wszedł w skład pierwszego zarządu tej organizacji. W tym samym 1910 r. był wnioskodawcą przystąpienia do budowy pierwszego polskiego schroniska turystycznego na Stożku (wówczas niezrealizowanego), a w 1919 r. wszedł w skład komisji budowlanej, która doprowadziła w końcu do wzniesienia tego obiektu (istniejącego do dziś). W latach 1924-1934 był prezesem cieszyńskiego Oddziału PTT “Beskid Śląski”.
Po przymusowym przejściu na wcześniejszą emeryturę (do czego doszło z powodów politycznych: Galicz był narodowym demokratą i zdecydowanym przeciwnikiem sanacji) Galicz poświęcił się pracy publicystycznej. Jako zamiłowany pedagog wiele uwagi poświęcił dydaktyce. Wydał podręcznik “Historia powszechna” (1930), a jego repetytorium z historii dla uczniów szkół średnich (“Historia polska w najważniejszych datach i streszczeniach od czasów najdawniejszych do czasów najnowszych”) miało trzy wydania (1925, 1928, 1938). Napisał także szereg biografii (m.in. Józefa Bema i ks. Ignacego Świeżego) i kilka pozycji z dziedziny historii ruchu narodowego na Śląsku Cieszyńskim. Jego główne dzieło z tej dziedziny pt. “Z minionych lat” (1937) miało swe wydanie również w języku niemieckim w Berlinie.
Efektem zainteresowań turystyczno-krajoznawczych J. Galicza były napisane przez niego przewodniki: “Przewodnik po Beskidzie Śląskim od Baraniej Góry po Ostrawicę i Śląsku Cieszyńskim ze szczególnym uwzględnieniem miasta Cieszyna” (1931), “Przewodnik po Cieszynie i okolicy” (II wydanie: 1939, data I wydania nieustalona) i “Cieszyńskie kościoły parafialne na przestrzeni wieków (1939). Pod jego redakcją ukazało się w latach 1930-1936 siedem pierwszych (i jedynych) tomów “Rocznika Oddziału PTT »Beskid Śląski« w Cieszynie”. Sam również napisał kilkadziesiąt popularnych artykułów historycznych i krajoznawczych, opublikowanych w ww. “Rocznikach”, “Zaraniu Śląskim” i poczytnej “Gwiazdce Cieszyńskiej”. Przez wiele lat pisał również pamiętnik, który jednak zaginął w czasie II wojny światowej (luźne kartki znajdowały się później w zbiorach Ludwika Brożka).
Jan Galicz zmarł krótko po wybuchu II wojny światowej i zajęciu przez Niemców Śląska Cieszyńskiego. Pochowany został bez rozgłosu na cmentarzu komunalnym w Cieszynie. Aby upamiętnić zasługi J. Galicza dla turystyki, jego imieniem nazwano niebiesko znakowany szlak turystyczny z Ustronia przez dolinę Poniwca na Wielką Czantorię.

</doc>
<doc id="1187885" url="https://pl.wikipedia.org/wiki?curid=1187885" title="Krążowniki typu Virginia">
Krążowniki typu Virginia



</doc>
<doc id="1187893" url="https://pl.wikipedia.org/wiki?curid=1187893" title="Gabčíkovo">
Gabčíkovo

Gabčíkovo (do 1948 "Beš", , ) – miasto i gmina w południowej Słowacji, w powiecie Dunajská Streda, w kraju trnawskim. Położone jest w południowej części Žitnego ostrova. Liczy ponad 5 tysięcy mieszkańców.
Historia.
Gabčíkovo jest jedną z najstarszych miejscowości dawnych Wielkich Węgier – wspomina o nim dokument z 1102 pod nazwą "Beys". Od 1468 miało prawo do organizowania cotygodniowych jarmarków. W XVI wieku osiedlono w miejscowości niemieckich kolonistów – prawdopodobnie pod wpływem jakiejś epidemii dotychczasowa populacja została mocno przetrzebiona. W wyniku tej kolonizacji przez jakiś okres różne części gminy nosiły różne nazwy – był Magyarbős (Węgierski Bős) oraz Németbős (Niemiecki Bős). Z biegiem czasu obie społeczności zżyły się ze sobą, ale niemieckie ślady na długo pozostały w nazewnictwie (niektóre w określeniach potocznych do dzisiaj). Od XIII wieku aż do zniesienia poddaństwa w 1848 ówczesny Bős był w rękach rodu Amade.
W XIX wieku miejscowość przeżywała rozwój gospodarczy – funkcjonował tutaj browar i cukrownia. W okresie Wiosny Ludów doszło do niewielkiej bitwy pomiędzy żołnierzami habsburskimi a honvedami węgierskimi. Z kolei w 1861 i 1867 gminę spustoszył pożar.
W 1910 na 2823 mieszkańców było 2805 Węgrów. Mimo to po I wojnie światowej miasto przekazano Czechosłowacji. Na krótko powróciło do Węgier w latach 1938-1945, po czym ponownie znalazło się w Czechosłowacji. W 1948 zmieniono historyczną nazwę na obecną, dla uczczenia Jozefa Gabčíka, jednego z zamachowców, którzy zabili Reinharda Heydricha.
W 1997 odbyło się referendum, które miało zadecydować czy miejscowość ponownie będzie miała prawa miejskie. Wyniki jednak nie były wiążące, ponieważ zbyt mała liczba uprawnionych wzięła w nim udział. W 2001 miejscowość zajmowała 5239 hektarów, a w 1399 domach mieszkały 5084 osoby (4598 Węgrów, 417 Słowaków, 31 Czechów, 4 Morawian, 4 Romów, 1 Ukrainiec, 2 Rusinów, 1 Niemiec i 4 Polaków).
1 stycznia 2016 roku Gabčíkovo ponownie otrzymało status miasta.

</doc>
<doc id="1187894" url="https://pl.wikipedia.org/wiki?curid=1187894" title="Łanowe">
Łanowe

Łanowe – w dawnej Polsce forma podatku gruntowego od ziem ornych, zwanego do XIV wieku poradlnym. W 1629 jego wybieranie zastąpiono podymnym.
Jest to także nazwa podatku płaconego od 1649 przez starostów, łącznie z kwartą zamiast wystawiania jednego piechura z każdych 20 łanów z dóbr królewskich (piechota wybraniecka).

</doc>
<doc id="1187895" url="https://pl.wikipedia.org/wiki?curid=1187895" title="Ościał">
Ościał



</doc>
<doc id="1187899" url="https://pl.wikipedia.org/wiki?curid=1187899" title="Gabcikovo">
Gabcikovo



</doc>
<doc id="1187903" url="https://pl.wikipedia.org/wiki?curid=1187903" title="Dwoje bliskich obcych ludzi">
Dwoje bliskich obcych ludzi

Dwoje bliskich obcych ludzi – polski film obyczajowy z 1974 r. w reżyserii Włodzimierza Haupego.
Fabuła.
Młode małżeństwo znajduje się na granicy rozpadu. Każde z nich zaangażowało się już w związki uczuciowe z innymi osobami. Nie pozostaje więc nic innego jak rozwód, poprzedzony batalią o wysokość alimentów, jednak obojgu brakuje woli do wykonania tego kroku. Powodem jest mała Pucka – dziecko, które szczerze kochają i za które czują się odpowiedzialni.

</doc>
<doc id="1187906" url="https://pl.wikipedia.org/wiki?curid=1187906" title="Dziewczyna i gołębie (film)">
Dziewczyna i gołębie (film)

Dziewczyna i gołębie – polski film obyczajowy z 1973 na podstawie opowiadania Jarosława Iwaszkiewicza pod tym samym tytułem.

</doc>
<doc id="1187909" url="https://pl.wikipedia.org/wiki?curid=1187909" title="Matthew Settle">
Matthew Settle

Jeffrey Matthew Settle (ur. 17 września 1969 w Hickory) – amerykański aktor filmowy i telewizyjny, muzyk, najlepiej znany jako Rufus Humphrey z serialu "Plotkara".
Życiorys.
Urodził się w Hickory w stanie Karoliny Północnej jako najmłodszy z sześciorga dzieci Joan i doktora Roberta Settle, pastora-kaznodziei-baptysty. Ma dwie siostry i trzech braci. Kiedy miał czternaście lat, jego rodzina przeprowadziła się do Sevierville, w stanie Tennessee. W 1988 osiedlił się w Nowym Jorku, gdzie grał z zespole rockowym. Został zauważony przez znanego prawnika i producenta, Jaya Juliena, i uzyskał stypendium w szkole aktorskiej. Uczył się aktorstwa i dorabiał sprzedając owoce morza.
Zadebiutował na małym ekranie w westernie telewizyjnym "Shaughnessy" (1996) u boku Lindy Kozlowski i Bo Hopkinsa jako irlandzki emigrant Tommy Shaughnessy. Po raz pierwszy zagrał na kinowym ekranie w horrorze sequelu "Koszmar następnego lata" ("I Still Know What You Did Last Summer", 1998) z Jennifer Love Hewitt i Brandy.
Wystąpił w dreszczowcu "Krąg wtajemniczonych" ("The In Crowd", 2000) z Susan Ward jako uczelniany tenisista. Sławę wśród telewidzów zyskał rolą kapitana Ronalda Speirsa w miniserialu HBO "Kompania braci" ("Band of Brothers", 2001).
Pojawił się gościnnie w serialach: NBC "Ostry dyżur" ("ER", 2002) i CBS "" ("CSI: Miami", 2003). Wcielił się w postać Warrena Beatty w biograficznym dramacie telewizyjnym ABC Petera Bogdanovicha "Tajemnice Natalie Wood" ("The Mystery of Natalie Wood", 2004).
Od 2007 do 2012 roku występował w serialu "Plotkara" jako Rufus Humphrey, ojciec Dana (Penn Badgley) i Jenny (Taylor Momsen).
W 2007 Settle ujawnił, że w lipcu 2006, W wieku 37 lat, poślubił aktorkę i modelkę Naamę Nativ, z którą ma córkę (ur. 2009). Para rozwiodła się 10 maja 2011.

</doc>
<doc id="1187911" url="https://pl.wikipedia.org/wiki?curid=1187911" title="Etc">
Etc



</doc>
<doc id="1187913" url="https://pl.wikipedia.org/wiki?curid=1187913" title="Piłkarski poker">
Piłkarski poker

Piłkarski poker – polska komedia kryminalna z 1988 roku w reżyserii Janusza Zaorskiego, poświęcona korupcji w polskiej lidze piłki nożnej.
Fabuła.
Jan Laguna jest sędzią piłkarskim. Kiedyś był dobrym zawodnikiem, zasłynął ze zdobycia dwóch bramek i złamania poprzeczki bramce drużyny ZSRR. Coraz częściej zagląda do kieliszka, ale sobie nie może zarzucić jednej rzeczy: „ustawiania” meczów. Kiedy odkrywa, że prezes Kmita i jego żona nim manipulują, postanawia się zemścić na swój sposób. Razem z Bolem, dawnym kolegą z drużyny, postanawiają „wydrukować” ostatnią kolejkę I ligi i zgarnąć 50 milionów złotych.

</doc>
<doc id="1187914" url="https://pl.wikipedia.org/wiki?curid=1187914" title="Camille na łożu śmierci">
Camille na łożu śmierci

Camille na łożu śmierci () – obraz olejny autorstwa Claude’a Moneta. Jest to portret żony artysty namalowany w dniu jej śmierci 5 września 1879. Camille Monet umarła na raka w wieku trzydziestu dwóch lat. Syn Claude’a Moneta, Michel, podarował dzieło Luwrowi w 1963. Od 1986 znajduje się w paryskim Musée d’Orsay.
Kompozycja jest niemalże abstrakcyjna. Temat rozpoznawalny jest tylko dzięki niewyraźnej, zamazanej twarzy w odcieniach szarości. Chłodne barwy, widoczny ślad narzędzia – gwałtowne pociągnięcia pędzlem oraz niesamowite światło budują szczególny, oniryczny nastrój.
Claude Monet, który na długo popadł w głębokie przygnębienie, pisał później do swojego przyjaciela Camille’a Pissarro: "Jestem przybity, nie wiem, co robić, ani jak zdołam zorganizować sobie życie z dwójką dzieci. Zasługuję na współczucie, no bo też zasługuję na współczucie (...)".

</doc>
<doc id="1187915" url="https://pl.wikipedia.org/wiki?curid=1187915" title="Trzy dni bez wyroku">
Trzy dni bez wyroku

Trzy dni bez wyroku – polski film kryminalny z 1991 roku.
Fabuła.
Adam Niedzicki, pseudonim „Mruk”, jest członkiem gangu z poprawczaka kierowanego przez dwóch wychowawców: Jóźwiaka i Andruszewskiego. Podczas napadu na kantor, umiera właściciel, „Mruk” postanawia wycofać się. Otrzymuje wiadomość o śmierci matki i dostaje trzy dni przepustki. Nie wie, że zostanie wplątany w morderstwo.

</doc>
<doc id="1187916" url="https://pl.wikipedia.org/wiki?curid=1187916" title="Trzecia granica (serial telewizyjny)">
Trzecia granica (serial telewizyjny)

Trzecia granica – serial wojenny zrealizowany w 1975 roku we współpracy polsko-węgierskiej, na podstawie cyklu powieściowego Adama Bahdaja opowiadającego o działalności kurierów tatrzańskich podczas II wojny światowej, którzy wykonywali kursy na trasie pomiędzy Zakopanem i Budapesztem. Kurierzy musieli nielegalnie, pieszo pokonywać dwie granice międzypaństwowe (okupowanej przez III Rzeszę Polski ze Słowacją oraz Słowacji z Węgrami), a trzecią granicą była granica ich fizycznej wytrzymałości.
Autor pierwowzoru literackiego, Adam Bahdaj sam był kurierem tatrzańskim i jego przeżycia posłużyły za kanwę książki, którą zadedykował innemu kurierowi tatrzańskiemu, Józefowi Krzeptowskiemu.
Zdjęcia do serialu realizowano m.in. w rezerwacie przyrody Przełom Białki pod Krempachami koło Nowej Białej i w Budapeszcie.

</doc>
<doc id="1187920" url="https://pl.wikipedia.org/wiki?curid=1187920" title="Mechanizm Clarke’a-Grovesa">
Mechanizm Clarke’a-Grovesa

Mechanizm Clarke’a-Grovesa − system bodźców stosowany w celu skłonienia konsumenta do wybierania raczej dobra publicznego, gwarantując mu uzyskanie premii, równej zewnętrznej korzyści ujawnionej przez innych konsumentów. Ponieważ, kiedy konsument wybiera dobro publiczne, to płacą za nie, tworząc zewnętrzną korzyść. Dlatego skłania to konsumenta do zgłaszania popytu mniejszego od optimum społecznego.

</doc>
<doc id="1187921" url="https://pl.wikipedia.org/wiki?curid=1187921" title="Wanaka">
Wanaka

Wanaka – jezioro położone w regionie Otago w Nowej Zelandii, na wysokości 280 m nad poziomem morza. Jezioro zajmuje powierzchnię 193 km² i jest 4 największym jeziorem Nowej Zelandii. Wpływają do niego rzeki Makarora (z północy) i Matukituki (z zachodu). Do jeziora trafiają wody z obszaru liczącego 2543 km². Głębokość jeziora wynosi prawdopodobnie więcej niż 300 metrów.

</doc>
<doc id="1187927" url="https://pl.wikipedia.org/wiki?curid=1187927" title="Świat jest mały">
Świat jest mały



</doc>
<doc id="1187928" url="https://pl.wikipedia.org/wiki?curid=1187928" title="Night Falls Over Kortedala">
Night Falls Over Kortedala

Night Falls Over Kortedala to drugi album studyjny szwedzkiego muzyka Jensa Lekmana. W krajach skandynawskich album został wydany przez wytwórnię Service 5 września 2007 roku, ogólnoświatowe wydanie płyty wydała 9 października 2007 wytwórnia Secretly Canadian
Do niektórych płyt ze szwedzkiego wydania dołączony był bonus w postaci limitowanej EP'ki "Kalendervägen 113.D", zawierającej dwa niepublikowane dotąd utwory "The Rain Has Got To Fall" i "Our Last Swim In The Ocean", kilka utworów z płyty oraz piosenkę Paula Simona z albumu "Graceland"

</doc>
<doc id="1187929" url="https://pl.wikipedia.org/wiki?curid=1187929" title="Bachem Ba 349">
Bachem Ba 349

Bachem Ba 349 "Natter" – niemiecki eksperymentalny myśliwiec przechwytujący o napędzie rakietowym z okresu II wojny światowej, przeznaczony przede wszystkim do obrony obiektów, takich jak lotniska, bazy wojskowe itp. Zakładano, że będzie używany w podobny sposób do bezzałogowych rakiet ziemia-powietrze. Start następował z pozycji pionowej, ze specjalnej wyrzutni, dzięki czemu samoloty te nie potrzebowały lotnisk. Po wystartowaniu, maszyna przez większość czasu była sterowana przez obsługę naziemną za pomocą radia. Głównym celem samolotu było namierzenie wrogiego bombowca i zniszczenie go za pomocą pocisków rakietowych. Po wykonaniu zadania pilot oraz główny silnik rakietowy mieli wylądować na ziemi na oddzielnych spadochronach, natomiast drewniany kadłub ulegał zniszczeniu. Przeprowadzono tylko jeden załogowy lot próbny: odbył się on 1 marca 1945 roku. Zakończył się śmiercią pilotującego maszynę Lothara Siebera.
Rozwój projektu.
W 1943 roku Luftwaffe zaczęła tracić posiadane do tej pory panowanie w powietrzu nawet na terenie samej III Rzeszy. Coraz częstsze naloty aliantów zmusiły Niemców do szukania nowych rozwiązań w dziedzinie obrony przeciwlotniczej, aby odeprzeć wrogie ataki. Krokiem w dobrą stronę wydawały się być rakiety ziemia-powietrze, co zaowocowało kilkoma projektami z nimi związanymi, jednak problemy z systemami naprowadzania oraz topieniem się pocisków ostatecznie przekreśliły szanse na szerokie ich zastosowanie w warunkach bojowych. Wyjściem z sytuacji mogła być rakieta, która byłaby sterowana przez pilota w krytycznym momencie, tuż przed uderzeniem w cel. Luftwaffe zgłosiło na nią zapotrzebowanie w początkach 1944 roku.
Sporządzono kilka projektów; w większości z nich pilot znajdował się w pozycji leżącej, z twarzą zwróconą w kierunku spodu samolotu, aby powierzchnia z przodu maszyny była jak najmniejsza. Początkowo inspiracją projektu był Heinkel He P 1077 „Julia”, który startował z wyrzutni i lądował na płozie, tak samo jak Messerschmitt Me 163 „Komet”. 
Projekt Ericha Bachema.
BP20 Zaprojektowany przez Ericha Bachema był rozwinięciem projektu, nad którym pracował on jeszcze w "Gerhard Fieseler Werke GmbH" i był bardziej innowacyjny od projektów konkurencyjnych. Był zbudowany z drewna, poszczególne części były ze sobą łączone za pomocą kleju i śrub, kokpit był opancerzony. Całość napędzana była przez silnik rakietowy Walter HWK 509A-2, podobny jeśli chodzi o konstrukcję do silnika montowanego w Me 163. Start wspomagały cztery dopalacze rakietowe Wilhelma Schmiddinga, wytwarzające łączny ciąg 47 kN przez 10 sekund, po których były odrzucane. Wyrzutnia, z której startował samolot, miała długość 25 metrów, dzięki czemu, opuszczając ją, maszyna rozwijała na tyle dużą prędkość, że mogła zadziałać aerodynamiczna sterownica pozwalająca jej lecieć prosto. 
Po starcie kierowano lotem z ziemi za pomocą radia niemal do momentu, w którym samolot osiągnął pułap wrogiego bombowca- pilot przejmował stery w końcowej fazie lotu, aby skierować dziób w odpowiednim kierunku, a tym samym wycelować, odrzucić stożek ochronny i pociągnąć za spust, co powodowało wystrzelenie salwy rakiet (trzydziestu trzech pocisków R4M lub dwudziestu czterech Henschel Hs 117) zamontowanych w części nosowej samolotu, po czym samolot przelatywał nad wrogimi bombowcami aż do momentu, w którym kończyło mu się paliwo i taranował ogon bombowca tuż po wyskoczeniu pilota z kabiny ze spadochronem.
Pomimo stopnia skomplikowania, przewagą projektu Bachema nad projektami konkurencyjnymi był fakt, że zaprojektowany przez niego samolot nie potrzebował lotniska które, jak pokazała historia Me 163, byłoby bardzo podatne na ataki wrogich bombowców.
Modyfikacje.
Po tym, jak projektem zainteresował się Reichsführer SS Heinrich Himmler, Bachem zwyciężył w konkursie na projekt samolotu. Luftwaffe wprowadziła do projektu kilka zmian, aby zachować jak najwięcej cech samolotu, m.in. zrezygnowano z taranowania bombowców po odpaleniu rakiet.
Zmodyfikowany samolot startował z wyrzutni długości 15 m. Podobnie jak w pierwotnej wersji, start wspomagały cztery rakiety Schmiddinga (tzw. JATO, wypalające się po 12 sekundach, w ciągu których główny silnik pracował już na pełnym ciągu, a prędkość była wystarczająca, aby maszyna była w pełni sterowna. Potem samolot był kontrolowany z ziemi za pomocą radia do momentu, aż znajdował się naprzeciw i powyżej wrogich bombowców. Następnie kontrolę przejmował pilot i szybując z dużą prędkością przechodził do ataku. Po odpaleniu uzbrojenia kontynuował zejście w dół aż do osiągnięcia wysokości 3000 m, na której „rozłamywał” się, gdy duży spadochron otwierał się w jego tylnej części, aby sprowadzić bezpiecznie na ziemię silnik, oddzielając ją od części przedniej z pilotem w środku. Następnie pilot wyskakiwał i lądował ze swoim własnym spadochronem. Nos oraz kadłub wraz z drewnianymi skrzydłami spadały na ziemię bez spadochronu i ulegały zniszczeniu.
W zamku w Ummendorfie, koło Biberach an der Riß, naukowcy niemieccy z Technische Hochschule Aachen pod przewodnictwem profesora Wilhelma Fucksa za pomocą analogowego komputera obliczali właściwości aerodynamiczne „Natter”, silniki rakietowe wspomagające start były natomiast testowane w tym czasie w fabryce Bachem-Werke w Waldsee. Deutsche Versuchsanstalt für Luftfahrt (w skrócie DVL- Niemiecka Agencja Powietrznokosmiczna) w Brunszwiku testowała natomiast modele samolotu, które powstały we wczesnych etapach programu, w tunelach aerodynamicznych. Poinformowała ona Bachema, że właściwości lotne będą zadowalające, jeśli „Natter” będzie w stanie rozwinąć prędkość równą 0,95 Macha, czyli niemalże prędkość dźwięku, co w tamtych czasach było prędkością niemal nieosiągalną.
Testy.
3 listopada 1944 roku odbył się pierwszy lot próbny z udziałem prototypu oznaczonego BP-20 M1, mającego wymiary finalnej wersji Ba 349, jednak niewyposażonego w silnik. Prototyp wraz z pilotującym go Erichem Klöcknerem został wyholowany na wysokość 3000 metrów przez bombowiec Heinkel He 111, aby sprawdzić, jak zachowuje się podczas szybowania. Pilot wyskoczył z samolotu zgodnie z planem. Po wylądowaniu stwierdził, że samolot dobrze znosi prędkości przewyższające 200 km/h i tylko sposób, w jaki zamontowane były linki od usterzenia, sprawiał kłopoty. 
Inne testowane modele wyposażono w dodatkowe silniki dla przeprowadzenia testów startu i sterowania radiem. Wynik tych testów był zadowalający, jednak nie było szansy na ponowne użycie silnika, który uderzał w ziemię ze zbyt dużą szybkością.
Do 27 stycznia 1945 roku wykonano kilka lotów próbnych, zarówno z załogą, jak i bez, podczas których prototypy szybowały po wyholowaniu na linie lub wyniesieniu na odpowiednią wysokość za pomocą Mistela. 18 grudnia 1944 przeprowadzono także bezzałogowy test pionowego startu z użyciem silników rakietowych. Odbył się on w Stetten am kalten Markt, na poligonie w bazie Lager Heuberg i również zakończył się powodzeniem. Projekt przeszedł także próby uzbrojenia. Fabrykę w Waldsee dzieliło od obozu Heuberg zaledwie 50 kilometrów.
Pierwszy próbny lot załogowy.
W październiku 1944 rozpoczęto przygotowania do produkcji Ba 349A, a w ciągu następnych kilku miesięcy wystartowało ich 15. Podczas każdego startu nanoszono małe poprawki w stosunku do pierwotnego projektu, czego wynikiem było powstanie finalnej wersji przeznaczonej do produkcji - Ba 349B, którego testy rozpoczęto w styczniu 1945 roku.
W lutym tego samego roku finansujące projekt SS uznało, że prace nad nim nie posuwają się wystarczająco szybko naprzód, żądając przeprowadzenia testu załogowego pod koniec miesiąca. Jedyny test tego rodzaju, jaki doszedł do skutku, odbył się 1 marca z użyciem modelu Ba 349A M23, pilotowanego przez Lothara Siebera. Próbę przeprowadzono ponownie na poligonie w Lager Heuberg koło Stetten am Kalten Markt. Lot rozpoczął się bezproblemowo, jednak po starcie jeden z czterech odrzucanych startowych silników rakietowych wspomagających start nie odłączył się od samolotu zgodnie z planem, przez co maszyna wymknęła się spod kontroli. Na wysokości 500 metrów Sieber próbował wyskoczyć i odsunął osłonę kabiny. Drogą radiową otrzymał instrukcje, nakazujące mu dalsze próby zrzucenia zużytego silnika startowego, jednak stracił orientację pośród chmur. Z powodu unieruchomionego silnika nie otworzył się także spadochron, który miał sprowadzić główny silnik bezpiecznie na ziemię.
W końcu „Natter” obrócił się i roztrzaskał o ziemię, zabijając pilota. Podejrzewa się, że Sieber spadając przekroczył barierę dźwięku.
Oficjalnie przyczynę śmierci L.Siebera tłumaczono osłoną kabiny, która przed startem mogła po prostu nie zostać odpowiednio zatrzaśnięta. Zdjęcia wyretuszowano tak, aby ukryć obecność radiostacji FuG16 na pokładzie, przez które wydano Sieberowi rozkaz niewyskakiwania z samolotu. Podczas prac wykopaliskowych, prowadzonych w 1998 roku, odnaleziono zużyty silnik rakietowy.
Spośród 36 wyprodukowanych „Natterów” 18 zostało użytych w testach bezzałogowych, a 2 rozbiły się razem z pilotującymi je pilotami: jeden podczas testów szybowania oraz jeden z Sieberem na pokładzie. 10 z pozostałych 16 zostało spalonych pod koniec wojny, cztery z nich przejęli żołnierze USA, a po jednym ZSRR i GB. Jeden z czterech samolotów przejętych przez Amerykanów został wystrzelony w górę bez pilota z Muroc Army Air Base w 1946 roku. Rozbił się w okolicach Las Vegas.
Spuścizna.
Wojska USA zajęły fabrykę w Waldsee w kwietniu 1945 roku, jednak niewielka część personelu fabryki uciekła, zabierając ze sobą dziesięć modeli Ba 349B. Wkrótce potem Amerykanie spotkali ich znowu i zdołali przejąć cztery „Nattery”; pozostałe sześć natomiast zostało spalonych.
Według niektórych źródeł w Kirchheim unter Teck powstała niemiecka jednostka bojowa Ba 349, złożona z ochotników, która jednak nie wzięła udziału w działaniach bojowych. Zresztą brak bezsprzecznych dowodów na rzeczywiste istnienie takiej jednostki.
Podczas ostatnich dni Wojny na Pacyfiku japońska firma Mizuno zaprojektowała na zlecenie Japońskiej Cesarskiej Marynarki Wojennej samolot podobny do „Nattera” – Mizuno Shinryu. Miał on być myśliwcem przechwytującym, przeznaczonym do wykonywania ataków samobójczych. Uzbrojenie stanowiłyby rakiety powietrze-powietrze montowane pod skrzydłami. Oprócz tego wewnątrz nosa maszyny miała być zamontowana głowica, która eksplodowałaby w chwili jej zderzenia z innym obiektem.
Wyrzutnie w Kirchheim unter Teck.
W lesie Hasenholz koło miasta Kirchheim znajdowały się trzy wyrzutnie, które tworzyły trójkąt równoboczny. Odległość pomiędzy jedną wyrzutnią a drugą wynosiła w przybliżeniu 50 metrów. Do dziś można oglądać betonowe, okrągłe bazy, w których w przeszłości osadzone były wyrzutnie. Są one jedynymi pozostałościami większego kompleksu zabudowań, który powstał w 1945 roku do obsługi startów Ba 349. Pośrodku każdej bazy znajdował się kwadratowy otwór głębokości około 50 centymetrów, z którego w przeszłości wyrastała wyrzutnia. Poza tym każdy otwór jest jednocześnie rurą, wewnątrz której prawdopodobnie przeprowadzone były kable. Pozostałości po wyrzutniach w Hasenholz mogą być jedynymi takimi dostępnymi do oglądania dla osób postronnych, gdyż dawne miejsce testów w Badenii-Wirtembergii w Lager Heuberg koło Stetten am Kalten Markt wciąż jest terenem wojskowym, a więc niedostępnym dla turystów.
Współrzędne wyrzutni:
Ocalałe egzemplarze.
Do dzisiaj przetrwały trzy egzemplarze Ba 349A. Dwa z nich można znaleźć w USA: jeden, przejęty przez Amerykanów pod koniec wojny, po czym przetransportowany do Freeman Field w stanie Indiana w celu jego zbadania. Jako przejętemu, zagranicznemu sprzętowi wojskowemu nadano mu oznaczenie T2-1. Obecnie, odrestaurowany, znajduje się na wystawie w Steven F. Udvar-Hazy Center będącego częścią Smithsonian Institution koło Waszyngtonu.
Amerykańskie Siły Powietrzne przewiozły drugi samolot do The National Air Museum (obecnie National Air and Space Museum) 1 maja 1949 roku. Przez wiele lat przechowywany był w należącym do muzeum Paul E. Garber Preservation, Restoration, and Storage Facility w Suitland w stanie Maryland, zanim całkowicie go odrestaurowano. Był jednym z pierwszych samolotów przeniesionych do nowego centrum w 2004 roku.
Trzeci z zachowanych Ba 349 wciąż znajduje się, nieodrestaurowany, w Paul E. Garber Preservation, Restoration, and Storage Facility, jednak nie wiadomo, jakie są plany dotyczącego jego odrestaurowania.

</doc>
<doc id="1187931" url="https://pl.wikipedia.org/wiki?curid=1187931" title="Ba 349">
Ba 349



</doc>
<doc id="1187932" url="https://pl.wikipedia.org/wiki?curid=1187932" title="Bachem ba 349">
Bachem ba 349



</doc>
<doc id="1187933" url="https://pl.wikipedia.org/wiki?curid=1187933" title="Ba349">
Ba349



</doc>
<doc id="1187934" url="https://pl.wikipedia.org/wiki?curid=1187934" title="Bachem 349">
Bachem 349



</doc>
<doc id="1187935" url="https://pl.wikipedia.org/wiki?curid=1187935" title="The Art Box">
The Art Box

The Art Box – zbiór wszystkich albumów oraz dodatkowych nagrań, w tym remiksów wykonanych przez różnych muzyków, progresywnego i awangardowego tria brytyjskiego Art Bears.
Zestaw przygotowywany był pod koniec 2003 r. i został wydany w 2004 r.
Trzy pierwsze dyski odpowiadają oryginalnym analogowym winylowym wydaniom; utwory został tylko poddane remasteringowi. Dodatkowe utwory Art Bears – niewydane lub wydane tylko na singlach oraz koncertowe – zostały umieszczone na dyskach 4, 5 i 6.
Dyski te zawierają także zremiksowane utwory, dla których podstawą były nagrania Art Bears.
Dyski, muzycy i inne dane.
Dysk 3: The World as It Is Today.
Wznowienie.
Dotyczy trzech powyższych albumów

</doc>
<doc id="1187940" url="https://pl.wikipedia.org/wiki?curid=1187940" title="Kane (wrestler)">
Kane (wrestler)

Kane, właśc. Glenn Thomas Jacobs (ur. 26 kwietnia 1967 w Torrejón de Ardoz) – amerykański wrestler i libertariański polityk, od 1 września 2018 burmistrz hrabstwa Knox w stanie Tennessee.
Odgrywana przez niego nieprzerwanie od 1997 postać w wrestlingu początkowo była niezrównoważona psychicznie, niema i nosiła maskę zakrywającą blizny i zniekształcenia, które rzekomo miał od czasu pożaru, w którym zginęli jego rodzice. Z czasem Kane zaczął mówić normalnie, okazało się, że na jego twarzy nie ma śladów obrażeń, a jego choroby psychicznie stopniowo zanikały. W fabule był też bratem przyrodnim The Undertakera. W organizacji wrestlingu WWE jedenaście razy zdobył mistrzostwo drużynowe i dwukrotnie światowe.
Deklaruje się jako libertarianin. Brał udział w libertariańskich konwentach i akcjach, takich jak Free State Project. W 2018 wygrał prawybory Partii Republikańskiej, a następnie wybory na burmistrza hrabstwa Knox w Tennessee. Jest pierwszym politykiem sprawującym urząd publiczny, który występował jako wrestler w trakcie sprawowania swojego urzędu.
Wczesne życie.
Urodził się 26 kwietnia 1967 jako Glenn Thomas Jacobs w amerykańskiej bazie lotniczej United States Air Force w mieście Torrejón de Ardoz w hiszpańskiej wspólnocie autonomicznej Madryt, gdzie stacjonował jego ojciec. Wkrótce cała rodzina powróciła do Stanów Zjednoczonych i Glenn Jacobs dorastał w Nashville w stanie Tennessee, a następnie na wsi w Missouri. Od najmłodszych lat był fanem wrestlingu. W liceum trenował koszykówkę, dzięki czemu zyskał stypendium sportowe i rozpoczął studia na uniwersytecie Northeast Missouri State University, gdzie dodatkowo trenował futbol amerykański. Jak sam twierdzi, planował zostać zawodowym koszykarzem, ale nie pozwoliła mu na to kontuzja kolana.
Ukończył studia na uniwersytecie Northeast Missouri State University i zyskał tytuł naukowy Bachelor’s degree z literatury angielskiej oraz stopień nauczyciela. Po ukończeniu studiów pracował jako nauczyciel na zastępstwie w Saint Louis w stanie Missouri.
Kariera wrestlerska.
Był trenerem Abu Colossusa, który debiutował w lutym 2001.
Wczesna kariera (1992 – 1995).
Jego trenerem był Dean Malenko. Debiutował jako wrestler 18 czerwca 1992 pod pseudonimem Angus King w Hannibal w stanie Missouri, w należącej do jego przyjaciela z dzieciństwa organizacji Central States Wrestling Association (CSWA). Niedługo po swoim debiucie dołączył do organizacji United Wrestling Association (USWA). Walczył w niej przez kilka lat wcielając się w różne postacie, między innymi w stwora o imieniu Christmas Creature (z ang. świąteczny stwór), który wyglądał jak choinka. Walczył też przez krótki okres w japońskiej organizacji Pro Wrestling Fujiwara Gumi pod swoim prawdziwym imieniem i nazwiskiem, Glenn Jacobs. Stoczył jeden pojedynek w World Championship Wrestling (WCW) jako Bruiser Masino w 1993. Został wtedy pokonany przez Stinga.
World Wrestling Federation / Entertainment (1993, od 1995).
Różnie gimmicki (1993, 1995 – 1997).
Debiutował w WWF w 1993 na gali Survivor Series, pod maską i pseudonimem ringowym The Black Knight. Wspomagał wtedy Shawna Michaelsa w walce drużynowej razem z dwoma innymi zamaskowanymi wrestlerami.
7 kwietnia 1995 w organizacji Smoky Mountain Wrestling wraz z Alem Snowem i pod pseudonimem ringowym Unabomb pokonał tag team The Rock ’n’ Roll Express w walce o Smoky Mountain Tag Team Championship. Posiadali to mistrzostwo do 6 lipca 1995, kiedy przegrali je w walce przeciwko The Thugs (Tracy Smothers i Dirty White Boy). Glenn Jacobs walczył też jako Unabomb w nieemitowanych w telewizji pojedynkach w WWF.
W czerwcu 1995 zmienił odgrywaną przez siebie postać na lubiącego zadawać ból prywatnego dentystę Jerry’ego Lawlera i nosił pseudonim Dr. Isaac Yankem. Lawler miał go sprowadzić w celu pozbycia się swojego odwiecznego rywala, Breta Harta. Swój pierwszy pojedynek w nowej roli Yankem stoczył w sierpniu. Przegrał wtedy z Hertem przez wyliczenie. Na gali Summerslam został zdyskwalifikowany z powodu powieszenia Harta linami ringu za szyję. Ponownie przegrał z Hartem w październiku w stalowej klatce. W listopadzie Yankem i Lawler przegrali walkę tag teamów przeciwko Hartowi i Hakushiemu. Po tych wydarzeniach Yankem zakończył rywalizację z Hartem i od tej pory pełnił funkcję jobbera. Przegrywał z takimi wrestlerami jak The Undertaker, Jake “The Snake” Roberts, Marc Mero i The Ultimate Warrior.
23 września 1996 komentator Jim Ross przedstawił Glenna Jacobsa i Ricka Bognera jako kolejno Diesela i Razora Ramona, czyli wrestlerów, którzy przeszli niedługo wcześniej z WWF do WCW. Eksperyment z przekazaniem gimmicków innym osobom był tak niepopularny, że po Royal Rumble z 1997 obaj wrestlerzy pojawiali się już tylko w pojedynkach nieemitowanych w telewizji.
13 lipca 1997 w organizacji United Wrestling Association jako Doomsday pokonał Spellbindera w walce o pas USWA Heavyweight Championship. Przegrał go 6 września w walce przeciwko Stevenowi Dunnowi.
Początek Kane’a (1997 – 1998).
W 1997, po gali Wrestlemania XIII, manager Paul Bearer chciał odnowić swój sojusz z The Undertakerem. W tym celu ogłosił, że odnalazł jego dawno zaginionego brata, który przeżył pożar, w którym zginęli rodzice Undertakera. Undertaker odpowiedział, że to niemożliwe, bo jego brat, Kane, był piromanem. 5 października na gali Glenn Jacobs debiutował ze swoim najpopularniejszym i najdłużej odgrywanym gimmickiem. To właśnie on wcielił się w zaginionego brata Undertakera. Tego dnia przeszkodził Undertakerowi w walce typu Hell in a Cell, mającej wyłonić głównego pretendenta do mistrzostwa WWF Heavyweight Championship. Wyrwał drzwi klatki i wykonał na Undertakerze manewr Tombstone Piledriver, dzięki czemu walkę wygrał Shawn Michaels. Przez kolejne miesiące od swojego debiutu Kane terroryzował WWF. Najpierw pokonał Mankinda 9 listopada na gali Survivor Series, a potem atakował różnych wrestlerów w różnych przypadkowych sytuacjach bez przyczyny. Jego ofiarami byli między innymi Ahmed Johnson, The Hardy Boyz, Flash Funk, Crush i Cactus Jack.
Kane nosił czarno-czerwony strój zakrywający całe jego ciało i twarz. Strój, a w szczególności maska, miał zakrywać jego liczne blizny i zniekształcenia spowodowane oparzeniami. Był niemy. Wraz z rozwojem fabuły, okazało się, że Kane był bratem przyrodnim Undertakera i rodzonym synem Paula Bearera. Kane’a początkowo oskarżano o podpalenie domu, w którym zginęli rodzice Undertakera, ale w październiku 1998 Undertaker przyznał się do podłożenia ognia.
Undertaker zdecydowanie odmawiał walki ze swoim bratem. Zmienił jednak zdanie po incydencie, który miał miejsce na gali Royal Rumble z 18 stycznia 1998. Kane interweniował w jego walkę typu Casket match o pas WWF Championship przeciwko Shawnowi Michaelsowi. Kane zamknął Undertakera w trumnie i podpalił ją. Gdy jednak trumna została później otwarta, nikogo w środku nie było. Bracia w końcu zmierzyli się 29 marca na gali WrestleMania XIV. Undertaker wykonał na Kanie Tombstone Piledriver trzy razy, przypiął go i wygrał walkę. Bracia kontynuowali swoją rywalizację przez kolejny miesiąc. Undertaker pokonał Kane’a ponownie w walce typu Inferno match 26 kwietnia na gali . W ich walkę interweniował Vader, co zaowocowało krótką rywalizacją. Kane pokonał Vadera 31 maja na gali . 28 czerwca na gali King of the Ring pokonał mistrza Stone Colda Steve’a Austina w walce o pas WWF Championship. Była to walka typu First Blood match, więc Kane’owi zwycięstwo ułatwił strój, który zakrywał całe jego ciało. Austin odzyskał jednak tytuł w pojedynku rewanżowym następnego dnia, w odcinku "Raw". W międzyczasie Kane utworzył tag team z Mankindem. Razem 13 lipca pokonali The New Age Outlaws w walce o mistrzostwo drużynowe World Tag Team Championship. 26 lipca na gali Fully Loaded stracili tytuły w walce przeciwko The Undertakerowi i Steve’owi Austinowi. Panowanie nowych mistrzów zakończyło się 10 sierpnia w odcinku "Raw Is War", po pojedynku czterech tag teamów, w którym Kane i Mankind pokonali The New Age Outlaws, Rocka i Owena Harta oraz Austina i Undertakera. 30 sierpnia Kane i Mankind mieli bronić tytułów na gali SummerSlam, jednak Kane nie pojawił się i Mankind przegrał pasy w walce przeciwko The New Age Outlaws. Po tej zdradzie Kane stworzył tag team The Brothers of Destruction z Undertakerem. Początkowo celem tag teamu była ochrona właściciela WWF, Mr. McMahona. 27 września na gali Breakdown Austin bronił mistrzostwa WWF w walce typu Triple Threat, w której brali też udział Kane i The Undertaker. Jego przeciwnicy przypięli go jednocześnie, w związku z czym tytuł został zwakowany, a Kane i Undertaker walczyli o niego 18 października na gali Judgment Day. Sędzią w tej walce był Stone Cold. Starcie zakończyło się bez rozstrzygnięcia, gdyż Austin zaatakował obu zawodników. Po tych wydarzeniach Undertaker zdecydował się zerwać tag team i odnowić swój sojusz z Paulem Bearerem. 15 listopada na gali Survivor Series Kane został pokonany przez Undertakera w pierwszej rundzie turnieju o wciąż zwakowany tytuł WWF. Na gali interweniował w walkę Undertakera, przez co Undertaker przegrał ze Stone Cold Steve’em Austinem pojedynek typu Buried Alive match. W końcu Kane został powstrzymany i umieszczony w zakładzie psychiatrycznym.
Uczłowieczenie Kane’a (1999 – 2002).
W 1999 Kane dołączył do stajni The Corporation właściciela WWF, Vince’a McMahona. Zrobił to aby uniknąć zakładu psychiatrycznego. Jego postać zaczęła być stopniowo uczłowieczana. Utworzył tag team z X-Pac'iem i związał się z wrestlerką Tori. Okazjonalnie mówił, posługując się krtanią elektroniczną. 5 kwietnia w odcinku "Raw" Kane i X-pac pokonali Jeffa Jarretta i Owena Harta w walce o mistrzostwo drużynowe WWF Tag Team Championship. Przegrali je 31 maja w walce przeciwko The Acolytes. 9 sierpnia ponownie pokonali Acolytes i zdobyli mistrzostwo drużynowe, a 22 sierpnia na SummerSlam przegrali pasy w starciu z The Big Showem i The Undertakerem. 28 października X-pac zdradził Kane’a w czasie walki przeciwko The Dudley Boyz na "SmackDown". Wkrótce Kane’a zdradziła też Tori. Rozpoczęła się rywalizacja Kane’a i drużyną X-pac'a, D-Generation X.
W 2001 Kane stał się face’em i pojednał się z Undertakerem. 21 stycznia wziął udział w głównej bitwie na Royal Rumble. Wyeliminował jedenastu wrestlerów, co było rekordem przez ponad dziesięć lat. Sam został wyeliminował jako ostatni, przez zwycięzcę bitwy, Stone Colda Steve’a Austina. 1 kwietnia na gali WrestleMania X-Seven pokonał Ravena i Big Showa w walce typu Triple Threat o mistrzostwo WWF Hardcore Championship. Było to jego pierwsze mistrzostwo indywidualne od 1998. Stracił je 17 kwietnia, przegrywając walkę przeciwko Rhyno w odcinku "Smackdown". W tym samym odcinku wraz z Undertakerem pokonał Edge’a i Christiana w walce typu No Disqualification o mistrzostwo drużynowe World Tag Team Championship. Stracili je 29 kwietnia na gali Backlash, przegrywając z Triple H-em i Steve’em Austinem. 20 maja na gali Judgment Day pokonał Triple H-a w walce o pas WWF Intercontinental Championship. W tym momencie stał się trzecim w historii WWF (obok Triple H-a i Shawna Michaelsa) mistrzem Grand Slam. Stracił swój pas 28 czerwca przegrywając walkę przeciwko Albertowi z powodu interwencji Diamond Dallas Page’a. 9 sierpnia The Brothers of Destruction (Kane i Undertaker) pokonali Chucka Palumbo i Seana O’Haire w walce o pasy WCW World Tag Team Championship, a 19 sierpnia Page’a i Chrisa Kanyona w walce o WWF Tag Team Championship i zunifikowali zdobyte tytuły drużynowe.17 września przegrali mistrzostwa WWE (wcześniej WWF) w walce przeciwko The Dudley Boyz, a 27 września przegrali mistrzostwa WCW, przegrywając walkę przeciwko Bookerowi T i Testowi. W wątku rywalizacji między byłymi zawodnikami WCW, a zawodnikami wiernymi WWE, Brothers of Destruction opowiedzieli się po stronie WWE i 18 listopada razem z Chrisem Jericho, The Big Showem i The Rockiem pokonali Bookera T, Kurta Angle, Roba Van Dam, Shane’a McMahona i Steve’a Austina na gali Survivor Series w walce, w której stawką było "wszystko".
Po krótkiej rywalizacji Kane’a z Big Showem i Kurtem Angle w 2002, odbył się pierwszy w historii WWE Draft. The Brothers of Destruction zostali rozdzieleni, a Kane przydzielony do "Raw". Rywalizował z drużyną New World Order (nWo) i został jeszcze bardziej uczłowieczony. Zaczął mówić bez wspomagaczy i nazywał swoich fanów "Kanenites". W kwietniu Kane naciągnął sobie biceps. Aby wyjaśnić jego nieobecność, WWF wyemitowało segment, w którym nWo atakuje Kane’a, a X-Pac zdejmuje mu maskę i uderza jego głowę stalowym krzesłem. Widownia jednak nie zobaczyła twarzy Kane’a. W sierpniu Kane powrócił z maską zakrywającą tylko pół twarzy i utworzył tag team z The Hurricane’em. Razem 23 września pokonali Christiana i Lance’a Storma w walce o mistrzostwo drużynowe World Tag Team Championship, a 30 września Kane pokonał Chrisa Jericho w walce o mistrzostwo Intercontinental.
Wątek Katie Vick (2002).
7 października 2002 Kane w pojedynkę obronił mistrzostwo drużynowe w walce typu Fatal 4-way Tables, Ladders and Chairs match przeciwko drużynom Christiana i Chrisa Jericho, RVD i Jeffa Hardy oraz Bubby i Spike’a Dudleyów. Walka ta została wybrana przez fanów najlepszą walką w WWE w 2002. Moment triumfu Kane’a zrujnował jednak Triple H, który oskarżył go o zamordowanie swojej byłej dziewczyny, Katie Vick. 14 października Kane oświadczył, że jego dziewczyna zginęła w wypadku drogowym. Kane miał prowadzić samochód pod wpływem alkoholu i niechcący spowodować wypadek, kiedy Katie Vick była jego pasażerem. W tym samym odcinku Chris Jericho i Christian pokonali Kane’a i Hurricane’a w walce o World Tag Team Championship, a 20 października na No Mercy Triple H pokonał Kane’a w walce o WWE Intercontinental Championship dzięki interwencji Rica Flaira i użyciu młota kowalskiego. 21 października Triple H oskarżył Kane’a nie tylko o morderstwo, ale też nekrofilię i pokazał publiczności nagranie, na którym Triple H przebrany za Kane’a udaje, że gwałci manekina przedstawiającego Katie Vick i leżącego w trumnie. Kane w odwecie zaatakował Triple H-a i zamknął go w bagażniku samochodu. Wątek Katie Vick został szybko zakończony z powodu negatywnego odbioru fanów. Kane odegrał się na swoim rywalu, pokonując go w walce typu Casket match 28 października w odcinku "Raw". Mistrzostwo nie było jednak stawką w tym starciu.
Odsłonięcie twarzy (2003 – 2004).
W 2003 Kane utworzył tag team z Robem Van Damem. 31 marca w odcinku "Raw" razem pokonali drużynę Chiefa Morley i Lance’a Storma oraz The Dudley Boyz i wygrali mistrzostwo drużynowe World Tag Team Championship. Posiadali je do 15 czerwca, kiedy to na gali Bad Blood przegrali tytuły w pojedynku przeciwko La Resistance. Po walce Kane dostał od zarządu WWE wybór – albo dołączy do stajni The Evolution albo zmierzy się w pojedynku z Triple H-em. Jeśli wybierze tę drugą opcję, może wygrać mistrzostwo World Heavyweight, ale jeśli przegra, będzie musiał zdjąć maskę przed publicznością i kamerami. Kane wybrał drugą opcję, zmierzył się z Triple H-em 16 czerwca w odcinku "Raw" i przegrał, więc zgodnie z postanowieniami zakładu zdjął maskę i pokazał swoją twarz. Okazało się, że twarz Kane’a nie jest zniekształcona, ani pokryta bliznami. Zostało wyjaśnione, że pożar nie pozostawił na Kanie blizn cielesnych, tylko psychiczne. Odsłonięcie twarzy źle wpłynęło na Kane’a. Stał się bardziej agresywny i często atakował ludzi bez powodu. Skrzywdził między innymi managerów generalnych, Erica Bischoffa i Steve’a Austina, komentatora Jima Rossa, a także członka zarządu Lindę McMahon. Został za to ukarany aresztem domowym, ale Eric Bishoff pozwolił mu dalej występować w WWF, ponieważ potrzebował pomocy Kane’a w swojej rywalizacji z Shane’em McMahonem. 24 sierpnia na gali Summerslam Kane pokonał swojego byłego partnera, Roba Van Dama. W trakcie walki wykonał na przeciwniku manewr Tombstone Piledriver na schodach przy ringu. 21 września pokonał Shane’a w walce typu Last Man Standing match na gali Unforgiven, a 16 listopada na Survivor Series pokonał Shane’a w walce typu Ambulance match i pomógł Vince’owi McMahonowi pokonać The Undertakera w walce typu Buried Alive match.
25 stycznia 2004 Kane brał udział w bitwie na Royal Rumble, ale tajemnicze nagranie na TitanTronie rozkojarzyło go i chwilę później został wyeliminowany przez Bookera T. Nagranie, za które odpowiadał Undertaker, straszyło Kane’a jeszcze przez kilka miesięcy, aż do 14 marca, kiedy to na gali Wrestlemania XX Undertaker powrócił ze swoim klasycznym gimmickiem i pokonał Kane’a w pojedynku.
Prześladowanie Lity (2004 – 2005).
19 kwietnia 2004 Kane wciągnął Litę na ring w czasie walki i wyrażał zafascynowanie nią, ale Matt Hardy powstrzymał go, zanim zdążył cokolwiek zrobić. Przez kolejne tygodnie Kane prześladował i napastował Litę oraz rywalizował z Mattem Hardy. 3 maja Kane zaciągnął Litę na zaplecze. Gdy Matt Hardy ją odnalazł, Kane’a już przy niej nie było (co może sugerować, że Lita została zgwałcona). 17 maja Kane pomógł Licie wygrać pojedynek z Trish Stratus, strasząc i rozpraszając Trish przy pomocy TitanTronu. Następnie pobił Matta Hardy’ego i zmusił Litę do odpowiedzenia "tak" na nieznane widowni pytanie. 7 czerwca Kane powiedział Licie, że skłamał mówiąc, że to już koniec jej zobowiązań wobec niego. 14 czerwca oświadczono, że Lita jest w ciąży. Matt Hardy był przekonany, że będzie ojcem i 21 czerwca oświadczył się Licie, ale wtedy Kane ujawnił, że to on zaciążył Litę. 28 czerwca Kane walczył przeciwko Chrisowi Benoit o pas World Heavyweight Champion. Lita udawała, że wspiera Kane i wykorzystując jego nieuwagę kopnęła go między nogi, przyczyniając się do wygranej Benoit. Kane chciał wykonać Chokeslam na Licie, ale opamiętał się. 15 sierpnia na gali Summerslam pokonał Matta Hardy’ego w walce, w której przedmiotem zakładu było małżeństwo z Litą. Ślub odbył się 23 sierpnia w ringu. Lita odmówiła założenia białej sukni ślubnej, ofiarowanej jej przez Kane’a, i przyszła na swój ślub w czarnej sukni, co zdenerwowało pana młodego. Matt Hardy przerwał ceremonię i uratował Litę, ale ściana ognia powstrzymała go przed ucieczką i został zaatakowany przez Kane’a atakiem Chokeslam. Mimo to, Lita towarzyszyła Kane’owi w ringu w czasie jego pojedynków. 13 września Kane toczył przeciwko Gene’owi Snitsky walkę typu No Disqualification. W czasie pojedynku kłócił się z towarzyszącą mu Litą, co Snitsky wykorzystał atakując Kane’a od tyłu krzesłem. Zaatakowany Kane niechcący uderzył Litę i spowodował poronienie. Od tej pory Kane rywalizował ze Snitskym.
Wkrótce Lita zaczęła chętniej towarzyszyć Kane’owi jako partnerka i manager. Zwróciła się jednak przeciwko niemu w finale turnieju Gold Rush 16 maja 2005 i pomogła wygrać walkę Edge’owi. Od tego momentu Kane był przedstawiany jako postać cierpiąca na zaburzenia depresyjne i rywalizował z Edgem oraz Litą, którzy często szydzili z niego. 20 czerwca Kane zniszczył ich wesele. 27 czerwca ścigał ich po zapleczu i zaatakował Litę chwytem duszącym w garderobie. Rywalizacja zakończyła się 25 lipca w odcinku "Raw". Edge, któremu towarzyszyła Lita, pokonał Kane’a w walce typu Stretcher match, ale później tego samego wieczoru, Matt Hardy pobił Edge’a, a Kane powalił Litę atakiem Tombstone Piledriver i zamknął ją w ambulansie, którym następnie odjechał.
1 listopada 2005 Kane i Big Show zdobyli World Tag Team Championship pokonując poprzednich mistrzów, Lance’a Cade'a i Trevora Murdocha.
Słyszenie głosów (2006).
3 kwietnia 2006 tag team The Spirit Squad (Kenny i Mikey) pokonał Kane’a i Big Showa w walce o World Tag Team Championship. Wkrótce Kane zaczął słyszeć głosy, które powtarzały słowa "dziewiętnasty maja". Doprowadzało to Kane’a do psychotycznego szaleństwa, w wyniku którego atakował nawet swoich sojuszników, takich jak Big Show. Obaj zmierzyli się na gali Backlash. Kane nie mógł się skupić z powodu słyszanych głosów, a Big Show uderzył go krzesłem, w związku z czym pojedynek został uznany za nierozstrzygnięty. 22 maja Kane oświadczył, że przestał słyszeć głosy i nigdy wcześniej nie był szczęśliwszy. Wtedy jednak na TitanTronie ukazała się jego stara maska w płomieniach i napis "to jeszcze nie koniec". Wkrótce Kane’a zaczął prześladować jego sobowtór, zwany fałszywym Kane’em (w tę rolę wcielił się Luke Gallows). Kane rywalizował ze swoim sobowtórem i 25 czerwca na gali Vengeance został przez niego pokonany. Rywalizacja zakończyła się 26 czerwca. Randy Orton pokonał wtedy Kane’a, dzięki interwencji fałszywego Kane’a. Później tego samego wieczoru Kane wykonał na swoim sobowtórze Chokeslam, wyniósł go na zaplecze, zdjął mu maskę i wypchnął go za drzwi. Dzień 19 maja okazał się rocznicą pożaru, w którym zginęła rodzina Kane’a. Wątek z głosami był lokowaniem produktu i miał na celu promocję filmu "Oczy zła" - horroru, w którym Kane zagrał główny czarny charakter.
Po 2006.
Między 2006, a 2008 rywalizował przez dłuższy czas z takimi wrestlerami jak Montel Vontavious Porter, King Booker, The Great Khali, Edge, Fit Finlay i Big Daddy V. 30 marca 2008 na gali WrestleMania XXIV wygrał walkę typu Battle Royal, w której brało udział dwudziestu czterech wrestlerów. W nagrodę tego samego wieczoru mógł zmierzyć się z Chavo Guerrero w walce o mistrzostwo ECW. Kane pokonał Chavo w dziewięć sekund. Od tej pory występował zarówno w programie "Smackdown", jak i "ECW". Jego panowanie zakończyło się 29 czerwca 2008 na gali Night of Champions, kiedy on i Big Show zostali pokonani w walce typu Triple Threat przez Marka Henry. Później od sierpnia 2008 Kane rywalizował z Reyem Mysterio.
15 grudnia 2008 podejrzewał, że Kelly Kelly z nim flirtuje i zamknął ją w garderobie domagając się wyjaśnień. Kelly powiedziała Kane’owi coś, w związku z czym później Kane pobił The Miza. Kelly przyznała, że okłamała Kane’a, aby zemścić się na Mizie. W akcie odwetu Kane zobowiązał się "zniszczyć" Randy’ego Ortona, który był prawdziwym obiektem zainteresowania Kelly Kelly, pomimo deklaracji, że Kelly nic dla niego nie znaczy. 12 stycznia 2009 Orton pokonał Kane’a w odcinku "Raw".
W 2010 Kane podjął nieudaną rywalizację o pas mistrzowski z mistrzem Intercontinental, Drew McIntyre. 18 lipca wygrał walkę typu Money in the Bank ladder match na gali Money in the Bank, w której brali też udział Big Show, Kofi Kingston, Matt Hardy, Christian, Drew McIntyre, Dolph Ziggler i Cody Rhodes. Tej samej nocy skorzystał z wygranego w walce kontraktu, pozwalającego wyzwać mistrza World Heavyweight do walki o tytuł w dowolnym momencie i pokonał posiadacza tytułu, Reya Mysterio. Rywalizacja Kane’a i Mysterio, a także Kane’a i Undertakera zaczęła się na nowo, jednak Kane skutecznie bronił tytułu przed oboma zawodnikami. Wreszcie 19 grudnia na gali Edge zwyciężył walkę typu Fatal 4-way o mistrzostwo, pokonując Kane’a, Reya Mysterio i Alberto Del Rio.
22 kwietnia 2011 wraz z Big Showem pokonał Heatha Slatera i Justina Gabriela w walce o mistrzostwo drużynowe WWE Tag Team Championship. Posiadali je do 23 maja, kiedy zostali pokonani przez Davida Otungę i Michaela McGillicutty z zespołu The Nexus. 12 grudnia 2011 Kane znowu zaczął nosić maskę, tym razem skórzaną. Powody tej decyzji nigdy nie zostały wyjaśnione.
W 2012 rywalizował z Johnem Ceną, nakłaniając go przy tym do zostania heelem. Cena jednak nie dał się złamać, a ich spór zwieńczyła wygrana przez Cenę walka typu Ambulance match 19 lutego na gali Elimination Chamber. Później Kane rywalizował z Danielem Bryanem, który ostatecznie pokonał go 19 sierpnia na gali Summerslam. Wtedy jednak obaj zawodnicy postanowili połączyć siły i utworzyć tag team, który nazwali Team Hell No. 16 września na gali Night of Champions udało im się pokonać Kofiego Kingstona i R-Trutha w walce o mistrzostwo drużynowe WWE Tag Team Championship. Ich panowanie zakończyło się 19 maja 2013 na gali Extreme Rules, kiedy zostali pokonani przez Setha Rollinsa i Romana Reignsa.
Od 2013 do 2014 występował bez maski i w garniturze i odgrywał rolę pracownika reprezentującego The Authority (w kayfabe organ zarządczy WWE). Po 2013 jego rola w organizacji uległa marginalizacji. Był częścią różnych wątków fabularnych, rywalizacji i ważniejszych bitew (takich jak Royal Rumble i André the Giant Memorial Battle Royal), ale już nie był jedną z głównych gwiazd, ani nie posiadał pasa mistrzowskiego. W 2018 kandydował na urząd burmistrza Hrabstwa Knox w Tennessee, jednak 7 czerwca 2018 zapowiedział, że nawet jeśli zostanie wybrany na ten urząd, nie wyklucza okazjonalnych występów w WWE.
W 2021 roku podczas Wrestlemanii 37 został wprowadzony do WWE Hall of Fame.
Polityka.
Poglądy.
Identyfikuje się jako libertarianin i wielokrotnie wspierał publicznie libertariańskie inicjatywy. Wśród ludzi, którzy wpłynęli na jego poglądy polityczne wymienił Ronalda Reagana, Friedricha Hayeka i Rona Paula. Wśród osób, które jego zdaniem wytyczają Partii Republikańskiej właściwy kierunek wymienił Randa Paula, Thomasa Massie, Justina Amasha i Mike’a Lee.
Uważa libertarianizm za rzeczywiste odzwierciedlenie American dream. W 2014 w wywiadzie dla Fox Business zasugerował, że jest centrystą. Powiedział, że zgadza się z lewicowymi poglądami na wolność jednostki i prawicowymi poglądami na wolność ekonomiczną, ale odrzuca tendencje tworzenia dużego rządu charakterystyczne dla obu stron politycznego spektrum. Jest zwolennikiem niskich podatków i niewielkiej ingerencji państwa w gospodarkę. System wolnej przedsiębiorczości nazwał "największą maszyną do tworzenia bogactwa, jaką widział świat" i uważa, że nadmierne regulacje "okaleczają" ten system.
Działalność.
Był zaangażowany w projekt Free State Project, którego celem było przesiedlenie libertarian do mniej zaludnionego stanu w celu zwiększenia szans libertarian w wyborach. W 2008 wspierał publicznie Rona Paula w wyborach prezydenckich. W maju 2017 wspierał Randa Paula w wyborach do Senatu. Okazjonalnie pisał na tematy polityczne na blogu The Adventure’s Of Citizen X.
1 maja 2018 wygrał prawybory Partii Republikańskiej wyłaniające kandydata na burmistrza Hrabstwa Knox w Tennessee. Zdobył 14 633 głosów, czyli 36,08% wszystkich głosów. Jego główny kontrkandydat, Brad Anders, zdobył o 17 głosów mniej. Głównym przeciwnikiem Glenna Jacobsa w wyborach na burmistrza jest Linda Haney z Partii Demokratycznej. W zbiórce pieniędzy na kampanię wyborczą Jacobsa pomagali wrestlerzy Ric Flair, The Undertaker, Mick Foley, Chris Jericho, Daniel Bryan, Big Show, Arn Anderson i Ricky Morton. Na swojej stronie internetowej Jacobs streścił swój program polityczny w siedmiu punktach. Zobowiązał się utrzymywać niskie podatki, skoncentrować się na jakości edukacji, kontynuować przyciąganie nowych miejsc pracy do hrabstwa, usprawnić drogi i infrastrukturę, zagwarantować pełną i absolutną przejrzystość rządu, pracować nad stworzeniem bezpieczniejszej społeczności, a także odchudzić administrację. 3 sierpnia po przeliczeniu głosów ogłoszono, że Glenn Jacobs wygrał wybory zdobywając około 2/3 wszystkich głosów. To czyni go drugim po Jessem Venturze zawodnikiem WWE, który został wybrany na urząd publiczny.
Działalność charytatywna.
Służył w radzie doradczej przy Szpitalu Dziecięcym East Tennessee, a także w zarządzie organizacji non-profit Halls / Powell Boys and Girls Club. Posiada własną firmę ubezpieczeniową Jacobs Insurance Associates, która brała udział w krajowej akcji przeciwko nękaniu, Kindness Revolution. Ma też własną organizację non-profit, Kane’s Crusaders, która zajmuje się opieką nad nastoletnimi osobami z chorobami przewlekłymi we wschodniej części stanu Tennessee.
Inne media.
Filmografia.
Zagrał postać Jacoba Goodnighta, głównego czarnego charakteru w horrorze "Hotel śmierci" i jego kontynuacji "Oczy zła".
Gry komputerowe.
Przedstawiająca go grywalna postać pojawiła się w trzydziestu ośmiu grach komputerowych. Były to kolejno: "WWF War Zone" (1998, N64, PS), "WWF Attitude" (1999, N64, GB, PS, DC), "WWF Wrestlemania 2000" (1999, GB, GBC), "WWF WrestleMania 2000" (1999, N64), "WWF SmackDown!" (2000, PS), "WWF Royal Rumble" (2000, DC), "WWF No Mercy" (2000, N64), "" (2000, PS), "Fire Pro Wrestling" (2001, GB, GBA), "WWF Road To Wrestlemania" (2001, GB, GBA), "WWF SmackDown! Just Bring It" (2001, PS2), "WWE Raw" (2002, Xbox, PC), "WWE Wrestlemania X-8" (2002, GC), "WWE Road To WrestleMania X-8" (2002, GB, GBA), "WWE SmackDown! Shut Your Mouth" (2002, PS2), "WWE Crush Hour" (2003, GC, PS2), "WWE Wrestlemania XIX" (2003, GC), "WWE RAW 2" (2003, Xbox), "WWE SmackDown! Here Comes The Pain" (2003, PS2), "WWE Day Of Reckoning" (2004, GC), "WWE SmackDown! vs. RAW" (2004, PS2), "WWE Survivor Series" (2004, GB, GBA), "WWE Wrestlemania 21" (2005, Xbox), "WWE Day Of Reckoning 2" (2005, GC), "WWE SmackDown! vs. RAW 2006" (2005, PS2, PSP), "WWE SmackDown! vs. RAW 2007" (2006, Xbox, Xbox360, PS2, PSP), "WWE SmackDown! vs. RAW 2008" (2007, Wii, DS, Xbox360, PS2, PS3, PSP), "WWE SmackDown vs. RAW 2009" (2008, Wii, DS, Xbox360, PS2, PS3, PSP), "WWE SmackDown vs. RAW 2010" (2009, Wii, DS, Xbox360, PS2, PS3, PSP), "WWE SmackDown vs. RAW 2011" (2010, Wii, Xbox360, PS2, PS3, PSP), "WWE All-Stars" (2011, Wii, 3DS, Xbox360, PS2, PS3, PSP), "WWE '12" (2011, Wii, Xbox360, PS3), "WWE '13" (2012, Wii, Xbox360, PS3), "WWE 2K14" (2013, Xbox360, PS3), "WWE 2K15" (2014, Xbox360, XboxOne, PS3, PS4, PC), "WWE 2K16" (2015, Xbox360, XboxOne, PS3, PS4, PC), "WWE 2K17" (2016, Xbox360, XboxOne, PS3, PS4, PC), "WWE 2K18" (2017, XboxOne, PS4, PC).
Życie prywatne.
Jego ojciec służył w wojsku przez 20 lat. Był lotnikiem United States Air Force. Brał udział w operacjach wojskowych na Wojnie koreańskiej i na Wojnie wietnamskiej. Matka Glenna Jacobsa opiekowała się domem i zajmowała się wychowywaniem dzieci. Siostra Glenna Jacobsa pracowała w NASA jako naukowiec od technologii rakietowych. Brat Glenna Jacobsa specjalizował się w naprawach.
W 1995 poznał swoją przyszłą żonę, Crystal Maurisą Goins. Przed poznaniem Jacobsa, Goins była samotną matką wychowującą dwie córki, miała trzy prace i uczyła się w celu zyskania średniego wykształcenia. 23 sierpnia 1995 Goins i Jacobs wzięli ślub. Razem prowadzą agencję ubezpieczeniową w Knoxville w Tennessee. Devan i Arista, rodzone córki Crystal Goins będące też adoptowanymi córkami Glenna Jacobsa, posiadają stopnie naukowe Bachelor of Science z pielęgniarstwa. W 2018 Devan studiowała aby zostać asystentką lekarza, a Arista studiowała, by uzyskać stopień Master of Business Administration z administracji opieki zdrowotnej. Glenn Jacobs ma także wnuka i wnuczkę.

</doc>
<doc id="1187953" url="https://pl.wikipedia.org/wiki?curid=1187953" title="Wystawa powszechna">
Wystawa powszechna



</doc>
<doc id="1187954" url="https://pl.wikipedia.org/wiki?curid=1187954" title="Siły Powietrzne Armii Stanów Zjednoczonych">
Siły Powietrzne Armii Stanów Zjednoczonych



</doc>
<doc id="1187955" url="https://pl.wikipedia.org/wiki?curid=1187955" title="Amerykańskie Siły Powietrzne">
Amerykańskie Siły Powietrzne



</doc>
<doc id="1187957" url="https://pl.wikipedia.org/wiki?curid=1187957" title="Służba Powietrzna Armii Stanów Zjednoczonych">
Służba Powietrzna Armii Stanów Zjednoczonych



</doc>
<doc id="1187958" url="https://pl.wikipedia.org/wiki?curid=1187958" title="Austriackie Siły Powietrzne">
Austriackie Siły Powietrzne



</doc>
<doc id="1187959" url="https://pl.wikipedia.org/wiki?curid=1187959" title="K.u.k. Luftfahrtruppen">
K.u.k. Luftfahrtruppen

Cesarskie i królewskie Lotnictwo (niem. "Kaiserlich-Königliche Luftfahrtruppen" lub "K.K. Luftfahrtruppen"; od 1897 "Kaiserliche und Königliche Luftfahrtruppen" lub "K.u.K. Luftfahrtruppen") – rodzaj wojsk cesarskiej i królewskiej Armii.
Podczas I wojny światowej działały na obu frontach: wschodnim przeciwko Rosjanom i włoskim przeciwko Włochom i Brytyjczykom. Pomimo małej liczebności i gorszego wyposażenia niż analogiczne siły powietrzne innych państw europejskich charakteryzowały się dużą walecznością i męstwem podczas działań wojennych. Austro-Węgierska Marynarka Wojenna posiadała własne lotnictwo morskie ("Kaiserliche und Königliche Seeflieger" lub "K.u.K. Seeflieger") w przeciwieństwie do austro-węgierskiej Landwery i węgierskich Honwedów.
Historia powstania.
Lotnictwo wojskowe Austro-Węgier ("Militär-Aeronautische Anstalt") powstało w 1893 roku w Wiedniu wraz z pierwszym wykorzystaniem balonu dla celów wojskowych. W ciągu następnych 15 lat powstało kilka oddziałów balonowych (niem. "Ballonabteilung"). W październiku 1909 roku w ramach reorganizacji formacja została przemianowana na cesarski i królewski Oddział Statków Powietrznych (niem. "K.u.K. Luftschifferabteilung"). Decyzja ta była podyktowana utratą znaczenia balonów obserwacyjnych na korzyść sterowców. Zakupiono dwa takie statki powietrzne, ale dowództwo armii Austro-Węgier nie było przekonane do tego rodzaju uzbrojenia postanawiając przeznaczyć środki na rozwój innego uzbrojenia lotniczego. Do wybuchu I wojny światowej jednostka łodzi latających stała się prawdziwą jednostką lotniczą.
Wraz z reorganizacją w 1909 roku jednostka łodzi latających została przebazowana w okolice Fischamend. Jednocześnie w Wiener Neustadt rozpoczęto budowę nowej bazy lotniczej "Militäraviatische Station" dla potrzeb lotnictwa wojskowego. W tym samym roku nieoficjalnie rozpoczęły się pierwsze loty szkoleniowe. W połowie 1910 na lotnisku zaczęły stacjonować pierwsze samoloty i oficjalnie rozpoczęło się szkolenie pilotów.
W 1912 roku zostało zreorganizowane pod kierunkiem majora Emila Uzelaca, oficera saperów, który dowodził tą formacją do zakończenia wojny w 1918. Pierwszymi oficerami lotnictwa byli piloci cywilni bez doświadczenia w lotnictwie wojskowym.
I wojna światowa.
Po wybuchu wojny lotnictwo austro-węgierskie składało się z dziesięciu zwykłych balonów obserwacyjnych 85 pilotów i około 35 samolotów. Chociaż na początku konfliktu żadna z armii europejskich nie była przygotowana do prowadzenia walk powietrznych, to jednak Austro-Węgry wypadały najsłabiej. Sytuacja ta wynikała z bardzo tradycjonalnego podejścia dowództwa wojskowego oraz rządu do kwestii wojennych, oraz względnie małym uprzemysłowieniem kraju.
Wyposażenie lotnicze.
Samoloty wykorzystywane przez lotnictwo Austro-Węgier były w większości konstrukcjami krajowymi, budowanymi na licencji maszynami niemieckimi (często z własnymi modyfikacjami), a także importowanymi z Niemiec. Głównymi typami samolotów były:

</doc>
<doc id="1187960" url="https://pl.wikipedia.org/wiki?curid=1187960" title="Bahamskie Siły Powietrzne">
Bahamskie Siły Powietrzne



</doc>
<doc id="1187961" url="https://pl.wikipedia.org/wiki?curid=1187961" title="Dżabal Uwajnat">
Dżabal Uwajnat



</doc>
<doc id="1187962" url="https://pl.wikipedia.org/wiki?curid=1187962" title="Budynek dawnej łaźni miejskiej we Wrocławiu">
Budynek dawnej łaźni miejskiej we Wrocławiu

Budynek dawnej łaźni miejskiej we Wrocławiu przy ul. Teatralnej (dawniej: Łaźnia Miejska oraz Miejskie Zakłady Kąpielowe we Wrocławiu) – kompleks budynków i obiektów wyposażonych w baseny pływackie i łaźnie oraz inne urządzenia do hydroterapii i balneologii. Został wybudowany pod koniec XIX wieku według projektu architekta Wilhelma Werdelmanna, profesora Szkoły Rzemiosł Artystycznych w Barmen (dziś część Wuppertalu).
Historia i architektura budynku.
W 1894 prezes Wrocławskiego Towarzystwa Pływackiego G. Kallenbach i miejski radca sanitarny dr E. Kobierski powołali Towarzystwo Akcyjne Łaźnia Wrocławska, mające na celu zdobycie środków na wybudowanie w mieście krytej pływalni umożliwiającej całoroczne korzystanie z wodnych zabiegów leczniczych i sanitarnych. Udziałowcami Towarzystwa byli, m.in.: wrocławski wydawca Heinrich von Korn, miejski konserwator zabytków Hans Lutsch, chirurg Jan Mikulicz-Radecki i miejski radca budowlany Richard Plüddemann. Nowy obiekt powstać miał w kwartale ulic ograniczonych dzisiejszymi ulicami Teatralną ("Zwingerstraße") od południa, Menniczą ("Kleine Groschengasse") od północy i nieistniejącą dziś Strażacką ("Wehnergasse") od wschodu w miejscu, gdzie wcześniej znajdowała się łaźnia publiczna Jäkela. Rozpisany konkurs na projekt architektoniczny rozstrzygnięto – spośród 44 nadesłanych prac – w maju 1895; we wrześniu tego samego roku rozpoczęto prace budowlane, które zakończono po niespełna dwóch latach, uroczyście otwierając 14 czerwca 1897 budynek (dziś znajduje się on w południowo-zachodniej części współczesnego kompleksu) zawierający oprócz pływalni (jest to dzisiejszy basen nr 1) łaźnię parową, oddział wanien higieniczno-leczniczych, restaurację oraz pomieszczenia gospodarcze i pomocnicze.
Dziesięć lat później, 1 marca 1907, przystąpiono do rozbudowy obiektu. Powstał wówczas, otwarty uroczyście w obecności Karoliny, księżnej Saksonii-Meiningen 19 października 1908, drugi basen pływacki przeznaczony dla kobiet, znajdujący się w południowo-wschodniej części współczesnego kompleksu, oraz charakterystyczna wieża wodna; do czasu zakończenia, 1 kwietnia 1909, tego etapu rozbudowy, zmodernizowano też i rozbudowano oddział łaźni tureckich oraz pomieszczenia techniczno-gospodarcze (filtry, pralnię, maszynownię).
Następna faza rozbudowy nastąpiła w latach 1925–1927. Dodane wówczas dwa piętra mieszczą dziś oddział kąpieli wannowych, solarium i bufet. Projekt tej przebudowy wykonał architekt Herbert Eras. W 1928 basen pływacki nr 1 dostosowano do rozgrywania zawodów sportowych (ma on 25 metrów długości, głębokość od 1,15 do 2,95 m i mieści 5 torów). W roku 1953 Marek Petrusewicz ustanowił tu z czasem 1:10,9 rekord świata w pływaniu w stylu klasycznym na „krótkim basenie” na dystansie 100 metrów.
W latach 1929–1930 dobudowano pływalnię przeznaczoną dla młodzieży z dwoma kolejnymi basenami (jeden dla dziewcząt, drugi dla chłopców), umieszczonymi na dwóch kondygnacjach.
Podczas oblężenia "Festung Breslau" obiekty Łaźni Miejskiej uległy uszkodzeniom na tyle umiarkowanym, że już latem 1945 można było rozpocząć w nich działalność. Podczas remontu w latach 1960–1962 zniszczona została znaczna część wystroju architektonicznego pomieszczeń. W roku 1976 wyłączono z użytkowania basen nr 4 (w jego niecce zainstalowano filtry). W 1977 cały obiekt wpisany został do krajowego rejestru zabytków.

</doc>
<doc id="1187967" url="https://pl.wikipedia.org/wiki?curid=1187967" title="Powiat czehryński">
Powiat czehryński

Powiat lub ujezd czehryński dawny powiat województwa kijowskiego a potem guberni kijowskiej. Jego siedzibą był Czehryń. Powiat czehryński utworzony został w 1797 roku, a w roku 1799 powiększony o powiat czerkaski, na który w 1880 roku został przemianowany. W 1805 roku przywrócony został do dawnego obszaru.
Wzmianka słownikowa z 1880.
Miał 2877 wiorst kw. powierzchni. Powiat w 1847 roku posiadał jedno miasto, sześć miasteczek, 76 siół, 34 wsi, 9 futorów: razem 126. W 1865 roku ludność wynosiła 140 336, w tym:
W tej liczbie 18274 izr., gdzie:
W całym powiecie były tylko dwie parafie katolickie: Antonówka i Złotopol, obie w dekanacie zwinogródzkim.
Powierzchnia powiatu jest rozmaita: część południowo-zachodnia składa się z równin i stepów, lasami okrążonych; na przestrzeni od Warunów do Czehrynia ciągnie się nieprzerwany piasek; w części powiatu południowo-wschodniej, o 5 mil od granicy chersońskiej, także leżą piaski otwarte. Nad brzegami Taśminy powierzchnia górzysta; nad Dnieprem
bagnista. Powiat obfituje w łąki; tutejsza trawa ma liść szeroki i własność trawy bagnistej.
Grunt składa się najwięcej z czarnej ziemi, zmieszanej z piaskiem. (...)

</doc>
<doc id="1187968" url="https://pl.wikipedia.org/wiki?curid=1187968" title="Powiat czerkaski">
Powiat czerkaski

Powiat czerkaski – dawny powiat województwa kijowskiego później także guberni kijowskiej. Siedzibą były Czerkasy.
Wzmianka słownikowa z 1880.
Utworzony w 1797. W 1799 połączony z czehryńskim. 1800 przywrócony. Leży nad rzekami Dnieprem, Rosią i Taśminą; zajmuje powierzchni 3,463 w. kw. R. 1847 miał 1 miasto, 9 miasteczek, 74 wsi kościelnych, 29 wiosek, 9 futorów. Ziemi ornej tylko 177.500 dz., łąk 65,000, lasów 50,000 dz. Mk. liczył 1865 r. 161.204, 
t. j. 80.210 męż., 80,994 kob., w tej liczbie 20,653 izrael.. t. j. 10,169 męż., 10,484 kob. 
Ma ten powiat dwie parafie katolickie: Moszny i Smilę, obie w dek. zwinogródzkim. Powierzchnia w zach. części pow. jest górzystą, szczególnie nad brzegami rzeki Taśminy. Od Cz. w kierunku do Kryłowa miejscowość po części bagnista, po części piaszczysta; wszędzie zaś bez wyjątku składa się z nizkich łąk. Pośród powiatu, pomiędzy górami leiŚnemi, leżą bagna i jeziora; nad brzegami Dniepru także jeziór jest wiele, z tych niektóre z rozlewu rzek powstałe, trwają tylko przez jedno lato. Powiat obfituje w lasy (sosnowe) i pastwiska. Grunt po większej części składa się z czarnej ziemi i piasku. Oprócz rolnictwa, stanowiącego główne mieszkańców zatrudnienie, najważniejszy przemysł stanowią gorzelnie i cukrownie, których 1866 r. było 12. W powiecie. Według statystyki 1846 roku, na 100 korcy zasiewu wypada 35 1 / 4 zyta, 14 pszenicy, 91/ owsa, 16 hreczki, 17 1 / 4 jęczmienia, 7 prosa, 1 grochu. Co do przemysłu fabr., to w ogóle 1846 r. powiat liczył 13 fabryk z produkcyą ogólną 463,000 rs., w tej liczbie 2 fabryki maszyn (296,000) i 4 garbarnie, 119,000 rubli srebrem.
M-ko Czerkasy rozsiadło się przy samym Dnieprze. Rzeka ta na mnogie ramiona i odnogi się dzieląc, tworzy liczne ostrowy. Z tych znaczniejszy tzw. "Korczewaty". W dawnych czasach, gdy na wszelkich dogodnych zbywało komunikacyach, okolica Cz. była z niełatwym dostępem, bo z jednej strony, t. j. od wschodu Dniepr tu stanowił naturalną zaporę; z drugiej 
zaś trzęsawiska Irdynia, które są, według wszelkiego prawdopodobieństwa, dawnem korytem Dniepru, co się ztąd usunął, wielkim od zachodu, północy ipołudnia opasywały ją i zamykały łukiem. Początek m. Cz. zupełnie nieznajomy; musi to być przecie bardzo starożytna osada nad Dnieprem. W pobliżu dzisiejszych Cz. w górę Dniepru, na wysoczyźnie, znajduje się miejsce "hulaj-horodkiem" nazywane, na którem dziś jeszcze mnóstwo pobitych cegieł, czerepów wygląda z ziemi, jako ślad jakiejś dawnej osady. Otóz powieści ludu mówią, ze to była dawna osada starożytnych Czerkasów, nad którymi miał jakiś królik czerkaski panować. Inne zaś podanie głosi, że dawna Sicz zaporozka była nasamprzód koło Czerkas, za wsią dzisiejszą Dachnówką, ale skoro się tu ludniej zrobiło, to mieszkańcy onej przenieśli się do Kremenczuka, a gdy i tam coraz ludniej było, to wtedy dopiero wynieśli się oni na Niż, i od tego czasu Zaporozcami się przezwali. Jakkolwiek być to tylko może ludowy wymysł, jednakże taić on może cząstkę prawdy. Niektórzy z uczonych (Bohusz Siestrzeńcewicz i inni) sądzą, że Cz. powstały dopiero za czasów tatarskich, koło 1282 r., i pochodzą od kozaków czerkaskich, z krain Pentopolis (pięciu gór). "Pentopolis" po tatarsku "Besztan", a po słowiańsku "Piatyhory". Inni za wskazówką przywileju Stanisława Augusta odnoszą ich powstanie do XIV w., powiadając, że Gedymin, po zdobyciu Perekopu, jeńców czerkaskich nad Dnieprem osadził. Inni znów jeszcze posuwają, starożytność tego miasta głębiej, i chcą mieć je miastem Czarnych Kłobuków. W rzeczy samej Torki, Berendeje i Czarne Kłobuki, w latopisach ruskich noszą też i nazwisko Czerkasów. Kronika kijowska mówi: "Izasław że posła syna swojeho Mścisława k korolewi w Uhry, powesti korolia na Halickoho kniazia, i skopia swoju drużynu, pojde, i wzia z soboju Wiaczesławow połk weś, i wsi Czorny Kłobuki, jeże zowutsia Czerkasy".

</doc>
<doc id="1187969" url="https://pl.wikipedia.org/wiki?curid=1187969" title="Powiat czerykowski">
Powiat czerykowski

Powiat lub ujezd czerykowski – dawny powiat guberni mohylewskiej. Odpowiadają mu dzisiejsze rejony czerykowski, krasnopolski i krzyczewski należące do obwodu mohylewskiego na Białorusi.
Wzmianka słownikowa z 1880.
Powiat Czerykowski zajmuje 4084 w. kw. Mieszka w nim od 80 do 90 tys. osób. Graniczy z pow. mścisławskim, klimowickim, gub. czernihowską, pow. rohaczewskim, bychowskim i czausowskim. Powierzchnia gruntów równa i tylko w północnym zakącie pagórkowata;
grunt ogólnie dosyć urodzajny, żytni, z wyjątkiem pogranicza czausowskiego i bychowskiego, na zach. od Czerykowa, gdzie grunta są żwirowate i płonne.
Rzeka Soż przepływa przez powiat w kierunku od północy na zachód i od Krzyczowa jest już spławna dla berlinek. Jest ona główną arterią handlową powiatu, a nad jej brzegami są łąki, lecz nie tak obfite jak np. nad Pronią. Inne rzeki dopływy Sożu to: Wołczas, Udoha, Czarna Natopa, Sienna, Tursia.
Lasy, stanowiące główne bogactwo powiatu, składają się z najlepszych gatunków sosen, głównie za Sożem w okolicach Krasnopola, Czerykowa, Krzyczewa; prócz tego w powiecie znajduje się wiele lasów brzozowych, zwłaszcza w północnej części koło Małatycz. Mieszane z innymi drzewami rosną w znacznej ilości: dęby i lipy.
Przemysł fabryczny na większą skalę nie istnieje. Działają tylko małe fabryki, dostarczające pierwszych potrzeb; do tych należą młyny, garbarnie, z których aż 4 mieści się w Krzyczewie, garncarnie z doskonałej gliny krzyczewskiej i zimonińskiej wyrabiają ogromną masę naczyń glinianych. Dziegieć wyrabia się w ogromnej masie z kory brzozowej i rohoze z lipy. Handel zostaje w ręku żydów, którzy skupieni są w Czerykowic, Krzyczewie, Malatyczach, Krasnopolu i Studzieńcu. Prócz handlu zbożowego ważnym przedmiotem wywozu jest pieńka; konopi bowiem w tych stronach zasiewają ogromne masy.
Powiat liczy 2500 katolików; należą oni do 4 parafii: czerykowskiej, krzyczewskiej, wołodkowskiej i iwandarskiej.

</doc>
<doc id="1187970" url="https://pl.wikipedia.org/wiki?curid=1187970" title="Powiat drysieński">
Powiat drysieński

Powiat lub ujezd drysieński (dryssieński) – dawny powiat guberni witebskiej. Na jego miejscu istnieje obecnie rejon wierchniedźwiński na Białorusi.
Wzmianka słownikowa z 1880.
Powiat Dryssieński należy do liczby tak zwanych. inflanckich pow. gub. wit., które są daleke żyźniejsze i we wszystko w ogóle lepiej uposażone od pozostałych siedmiu pow. noszących miano: białoruskich. Powiat ten ma 2647 w. kw. razI., dzieli się na 3 ucząstki policyjne (stany), 16 gmin włośriańskich; miejscowości zaludnionych w pow. Dr. 1385, w nich ogółem 6317 domów. ludność ogólna 
wynosi 73147; główną ilość stanowią Białorusy. Łotyszów w całym pow. tylko 171; żydow 5552. Białorusy, zaludniający pow. dryski są przeważnie wyznania prawosławnego (katolików w całym pow. 13,500; według rubryceli 27924), mówią oni narzeczem białoruskiem, stanowiącem niejako przejście od mowy wielkorossyjskiej do narzecza ukraińskiego i mowy polskiej. Przemysł fabryczny W pow. Dr. żaden prawie. Z rzek ważniejsze są Dźwina zach. i Dryssa; z jeziór: (wszystkich 85) Oświejskie, Lisno, Długie i Białe; dwa pierwsze leżą w północncj części pow. Komunikacyjne środki stanowią rzeki spławne: Dżwina, Dryssa a za główny ruch komunikacyi służy przeżynająca pow. kolej żelazna dynebursko-witebska. Blisko miasta D. w lesie było niegdyś mko Konarzewo, założone około 1648 przez Jana Konarzewskiego i przez Jana Kazimierza przywilejem miejskim obdarzone. W wojnie zniszczeniu uległo i już nie odbudowane. Marszałkami szlachty powiatu drysieńskiego bywali; Chrapowiccy, Hłaskowie, Korsaki, Łopacińscy, Szczyttowie i Szadurscy. F. G. 
Współczesność.
Obecnie powiat znajduje się w większej części na terenie Białorusi jako rejon wierchniedźwiński. Trzy jego gminy weszły w 1920 w całości lub częściowo w skład Republiki Łotewskiej (Pustyń, Szuszki i Wojewody).

</doc>
<doc id="1187971" url="https://pl.wikipedia.org/wiki?curid=1187971" title="Powiat dyneburski">
Powiat dyneburski

Powiat lub ujezd dyneburski, dawny powiat Inflant polskich, od 1667 stanowił siedzibę województwa inflanckiego, od 1772 powiat guberni witebskiej. Siedzibą był Dyneburg na Łotwie.

</doc>
<doc id="1187973" url="https://pl.wikipedia.org/wiki?curid=1187973" title="Powiat horodecki">
Powiat horodecki

Powiat lub ujezd horodecki (ros. Городокский уезд) – dawny powiat guberni pskowskiej, połockiej, namiestnictwa połockiego, guberni białoruskiej i ostatecznie witebskiej, istniejący w latach 1772-1923 Stolicą powiatu było miasto Horodek. 
Podział administracyjny.
W 1913 r. powiat dzielił się na miasto Horodek i 21 włości:
Historia.
Powiat horodecki został utworzony w ramach guberni pskowskiej po I rozbiorze Rzeczypospolitej w 1772 r. W 1776 r. znalazł się w granicach administracyjnych guberni połockiej (od 1778 - namiestnictwa połockiego), a następnie w 1796 r. wszedł w obręb guberni białoruskiej. Od 1802 r. do końca swojego istnienia znajdował się w składzie guberni witebskiej. W 1923 r. został zniesiony.
Demografia.
Wg spisu ludności z 1897 r. w powiecie mieszkało 112 tys. ludzi, w tym 83,6% stanowili Białorusini, 10,7% - Rosjanie, 4,7% - Żydzi. Stołeczny Horodek liczył 5023 mieszkańców. 
Wzmianka słownikowa z roku 1882.
Powiat horodecki graniczy na północ z pow. newelskim, na wschód z wieliskim, na południe z witebskim i na zachód z połockim; przestrzeni pow. horodecki ma 3 159 wiorst kwadr. czyli dzies. 329 083, z tej liczby 102 095 dzies. należą do obywateli ziemskich, 66 414 dzies. zajmują lasy rządowe, 8 229 dzies. jeziora, do włościan należy 148 000 dzies., resztę stanowią błota i nieużytki. 
Ludność powiatu horodeckiego w 1867 r. wynosiła płci męs. 23 533, żeńs. 24 624, w tej liczbie wyznania prawosł. męż. 22 826, kobiet 23 903, katolików męż. 79, kobiet 84, roskolników rozmaitych sekt męż. 285, kobiet 286, (...)
Współczesna przynależność administracyjna.
Na terenie powiatu horodeckiego dziś leżą następujące rejony obwodu witebskiego:

</doc>
<doc id="1187974" url="https://pl.wikipedia.org/wiki?curid=1187974" title="Powiat humański">
Powiat humański

Powiat humański lub umański dawny powiat guberni kijowskiej, z siedzibą w Humaniu.
Wzmianka słownikowa z 1882 r..
Powiat humański
gub. kijowskiej zajmuje płd. część tej gubernii,
graniczy na płn. z lipowieckim i taraszczańskim, na wschód ze zwinigródzkim, i oddziela
się rzeką Siniuchą od gub. chersońskiej; od płd.
i zachodu otoczony gub. podolską. Rozległości
ma 3785 W. kw. Utworzony 1797 r., połączony 1799 ze zwinigródzkim, 1805 przywrócony. Według Stołpiańskiego na 344250 dzies.
rozl. miał 219 160 roli or., 69 400 łąk, 26 100
lasów i krzewów, 9450 pod wygonami, 5540
błót. 14609 pod wodą i osadami. R. 1864 miał
14204 koni, 56212 bydła, 101462 owiec zwyczajnych, 12444 oienkowełnistyoh 28423
świń, 1753 kóz. Według statystyki 1846 r. na
100 korcy zasiewu wypada 26.5 żyta, 19.3
pszenicy, 20 owsa, 4 hreczki, 18.6 jęczmienia,
10.5 prosa, 1 grochu.
Cukrowni 1866 r. było 4. Roku 1860 na 165008 ludno było 83385 męż.,
81623 kob.
W r 1864 było 179737 mieszkańców, w
tem 158 166 prawosł.. 38 raskolników, 3881
katol., 40 ewang., 17 511 izr. Według kalendarza Hurlanda 20 377 izr. t. j. 9971 męż.,
10406 kob. Powiat dzieli się na 3 okręgi aum.
(stany). lvla 30 gmin wiejskich, 108 stą,rostw.
H.. 1847 posiadał 1 miasto, 7 miasteczek, 131
siół, 16 wsi. Główne zajęcie mieszkańców stanowi rolnictwo. Znacznie też rozwinięte: hodowla bydła, pszczelnictwo, sadownictwo i ogrodnictwo. Zbywające zboże idzie do Odessy. Powierzchnia powiatu płaska, poprzerzynana rzekami, strugami, jarami, w okrainach
płn. i zach. są wzgórza. Jeziór niema, są tylko
stawy rzeczne. Błot także niewiele. Rzeki na.
leżą do bohowego dorzecza. Główne: Tykicz górny, Siniucha, Jatrań, Umanka, Konielka.
Gleba powiatu czarnoziem. Lasy liściaste. Znakomite łąki stepowe. Marszałkami szlachty tego powiatu byli: Karol Gruszecki h. Lubicz (Gruszeccy herbu Lubicz),
Henr. hr. Rzewuski h. Krzywda, Jan Stachowski h. Ogończyk, Stan. Szołczyski h. Topór,
Dyon. Rajski h. Jlelita, Flor. Różycki h. Poraj
i Józef Sawicki h. Lubicz. Najważniejsze miejscowości w pow.: H., Talne, Iwańki, Buki, Cybulów, Justyngródek, Monastyryszcze, Ochremowo. Pow. humański ma jednę tylko parafią,
katol. Humań. Dek. humailski dyecezyi łucko-żytomierskiej rozciąga się na pow. humański, kaniowski, taraszczański, część lipowieckiego i obejmuje 7 parafij: Stawiszcze, Tetyjów, Bohusław, Koszowata, Humań, Piatyhory, Monastyryszcze. Wiernych liczy 8632.

</doc>
<doc id="1187975" url="https://pl.wikipedia.org/wiki?curid=1187975" title="Powiat jampolski">
Powiat jampolski

Powiat jampolski – dawny powiat guberni podolskiej, siedzibą był Jampol, dziś w granicach Ukrainy.
Siedziby gmin:

</doc>
<doc id="1187976" url="https://pl.wikipedia.org/wiki?curid=1187976" title="Powiat kamieniecki">
Powiat kamieniecki

Powiat kamieniecki dawny główny powiat województwa podolskiego a potem guberni podolskiej. Siedzibą był Kamieniec Podolski.
W roku 1882 było 14 gmin w z siedzibami w następujących miejscowościach:

</doc>
<doc id="1187977" url="https://pl.wikipedia.org/wiki?curid=1187977" title="Powiat kaniowski">
Powiat kaniowski

Powiat kaniowski; dawny powiat guberni kijowskiej został w r. 1844 przemianowany z pow. bohusławskiego, którego jednak w latach 1837 - 44 miasto Kaniów już było stolicą.

</doc>
<doc id="1187978" url="https://pl.wikipedia.org/wiki?curid=1187978" title="Powiat kijowski">
Powiat kijowski

Powiat kijowski – dawny powiat województwa kijowskiego, następnie starostwo białocerkwiańskie, w prowincji małopolskiej, później gubernia kijowska.
W latach 1471 do 1569, w składzie województwa kijowskiego Wielkiego Księstwa Litewskiego. Od roku 1569 do 1659 miasto i powiat, w województwie kijowskim, w składzie prowincji małopolskiej. Powiat był podstawową jednostką administracyjną, sądową (dla sądów pierwszej instancji), wojskową, fiskalną i polityczną. Sejmiki, gdzie obierano posłów na Sejm w mieście stołecznym odbywały się do roku 1659. Po tym okresie – w Żytomierzu, Owruczu i Białej Cerkwi. Powiat liczył 15 urzędników. Siedzibą było miasto Kijów, a od roku 1659 Biała Cerkiew.
Geografia.
Położony był na rozległej części Wyżyny Naddnieprzańskiej znajdującej się w środkowej części Ukrainy, między środkowym biegiem Dniepru i Bohu. Główna rzeką przepływającą przez region była Roś.
Historia.
We wczesnym średniowieczu był to obszar w większości zamieszkany przez wschodniosłowiańskie plemiona Polan, którzy zajmowali oba brzegi środkowego Dniepru oraz Uliczów – między Dniestrem a Prutem. 
W średniowieczu większość Naddnieprza należało do Rusi Kijowskiej, a następnie (po rozbiciu dzielnicowym Rusi) do sukcesyjnych księstw ruskich. Najazdy mongolskie w XIII wieku i ekspansja Wielkiego Księstwa Litewskiego na ziemie ruskie położyły kres suwerenności tych dzielnic. Głównymi ośrodkami administracyjnymi Naddnieprza w wiekach XV-XVII były m.in. Kijów, Czehryń, Biała Cerkiew. Kijów został zdobyty przez wojska księcia Gedymina w roku 1320.
Na początku XVII wieku zaczęła szybko rosnąć liczba Kozaków. W Białej Cerkwi było ich 300, w Czerkasach 800, w Borowicy, 100, w Daniłowie 100, w Czehryniu 500, w Arkliju 300, w Hołtwie 150, w Perejasławiu 700; w mniejszych miasteczkach nie byli liczeni.
Miasta.
W roku 1667 głównymi miastami były Biała Cerkiew nad Rosią, Trylisy (Trylesy) nad Kamionką, Chwastów (Fastów) nad Unawą, Hostomla nad Irpeniem, Trechtymirów nad Dnieprem, Kaniów przy ujściu Kaniówki do Dniepru, Kumejki, Czerkasy, Żabotyn, Humań, Targowica, Smiła nad Taśminem (własność książąt Lubomirskich), Borowica nad Dnieprem, Kryłów nad Dnieprem, Czehryń nad Taśminem, Zwinogródka (Zwinogród) nad Zgniłym Tykiczem, Łysianka przy ujściu Łysianki do Tykicza, Ochmatów nad Bachwą, Stawiszcze nad Tykiczem, Rzijszczów, Korsuń, Niechoroszcza nad Pustachą między Korsuniem a Bohusławiem, Bohusław przy ujściu Bohusławki do Rosi, Taraszcza, Skwira nad Skwirą, Romanów (Romanówka) nad Unawą, Szawuliskie (Szuwalskie) nad Tykiczem, Kahorlickie (Kahorlik) nad Hniłuszą, Sinica (Sinickie) nad Rosią i Sinicą, Tabor (Taborowskie) nad Rastawicą, Stawiszcze nad Kamionką, Rożów nad Zdwirzem, Dymirskie, Wyszogród, Perejasław, Żółte Wody, Hermanowskie, Tetyjów nad Rosią, Biłołówka, Białopol, Chodorków nad Irpeniem, Brusiłów nad Zdwirzą, Jasnogródka nad Zdwirzem, Moszna nad Moszną, Aleksandrówka.
Gminy.
W okresie rozbiorów siedzibami gmin były:

</doc>
<doc id="1187980" url="https://pl.wikipedia.org/wiki?curid=1187980" title="Powiat klimowicki">
Powiat klimowicki

Powiat lub ujezd klimowicki dawny powiat guberni mohylewskiej, wcześniej starostwo niegrodowe województwa mścisławskiego. Odpowiadają mu dzisiejsze rejony klimowicki, chocimski i kościukowicki w obwodzie mohylowskim na Białorusi.

</doc>
<doc id="1187981" url="https://pl.wikipedia.org/wiki?curid=1187981" title="Lista gwiazd w gwiazdozbiorze Raka">
Lista gwiazd w gwiazdozbiorze Raka

Zestawienie to zawiera gwiazdy w gwiazdozbiorze Raka o wielkości gwiazdowej do 6,5. Dodatkowo uwzględniono w nim także inne interesujące, lecz słabsze obiekty gwiazdowe.

</doc>
<doc id="1187983" url="https://pl.wikipedia.org/wiki?curid=1187983" title="Teatrologia">
Teatrologia

Teatrologia – nauka o teatrze, zapoczątkowana na początku XX wieku przez niemieckiego badacza Maxa Hermanna, jako osobna dziedzina studiów powstała pod wpływem zmian w teatrze, związanych z Wielką Reformą Teatru i haseł wzywających do „reteatralizacji” teatru. Działania te potrzebowały wsparcia teoretycznego w procesie odnawiania i ponownego definiowania sztuki teatralnej, wzmacniania autonomii teatru od innych dziedzin sztuki.
Historia teatrologii.
Pierwsze refleksje o teatrze w kulturze europejskiej można znaleźć w "Poetyce" Arystotelesa (ok. 330 p.n.e.), a w kulturze Wschodu w tekście indyjskiego mędrca Bharaty Muni Natjaśastra (pomiędzy 200 p.n.e. a 200 n.e.). Wyraźny wzrost zainteresowania teorią teatru można zaobserwować w Europie od drugiej połowy XVIII wieku. Zajmowano się teatrem na marginesie refleksji o literaturze lub też pisano teksty podejmujące praktyczne aspekty funkcjonowania teatru. Wiek XIX przyniósł kolejne refleksje o teatrze, formułowane najczęściej przy okazji recenzji konkretnych spektakli (np.: działalność krytyka teatralnego Francisque Sarcey'ego, publikującego w paryskim czasopiśmie "Temps"). Od lat 90. XIX wieku wykłady z historii teatru zagościły na uniwersytetach (1895 – Harvard University, 1896 – Uniwersytet Paryski).
W 1902 literaturoznawca Max Hermann został współzałożycielem Towarzystwa Historyków Teatru w Berlinie, w roku 1923 stworzył autonomiczny instytut teatralny, w którym zajmował się badaniem teatru współczesnego nie tylko od strony artystycznej, ale także jako zjawiska socjologicznego czy ekonomicznego. Do jego najbliższych współpracowników zaliczali się Carl Niessen oraz Artur Kutscher. Badacze ci wspólnie stworzyli nowoczesny model badania teatru, różny od systemu amerykańskiego, gdzie kładziono nacisk na przygotowanie do praktyki dramatopisarskiej (George Barker z Harvard University). W 1955 roku powstało międzynarodowe towarzystwo badań teatralnych FIRT (Fédération Intercontinentale pour la Recherche de Théâtre).
Teatrologia w Polsce.
Pierwsza teoretyczna refleksja o teatrze pojawiła się w Polsce w XVII stuleciu w dziele Macieja Kazimierza Sarbiewskiego "O poezji doskonałej" (1626-1627). Jej rozwój nastąpił w wieku XIX, wtedy też pojawiły się pierwsze dzieła z zakresu historii teatru ("Teatry w Polsce", dzieło Karola Estreichera seniora wydawane w latach 1873-1879). Za dzieło teatrologiczne można uznać "Studium o "Hamlecie"" Stanisława Wyspiańskiego z 1905 roku. Pierwszą systematyczną analizę zagadnienia przeprowadził Leon Schiller, który w 1914 roku w artykule "Nowy kierunek badań teatrologicznych" sformułował dwa cele badawcze: stworzenie definicji istoty sztuki teatralnej i studia nad jej genezą i rozwojem. Do znaczących badaczy teatru w latach międzywojennych należeli naukowcy Mieczysław Rulikowski i Ludwik Biernacki oraz praktycy teatru (np.: Tymon Terlecki). Podjęto także próbę stworzenia ośrodka gromadzenia dokumentacji teatralnej: w latach 1925-1927 przy Związku Artystów Scen Polskich funkcjonował w tym celu Polski Instytut Teatrologiczny pod kierownictwem Wiktora Brumera.
Po wojnie w 1951 roku przy Instytucie Sztuki PAN pod kierownictwem Leona Schillera powstał Zakład Historii i Teorii Teatru, którego działaniom po śmierci założyciela przewodził Zbigniew Raszewski. W środowisku uniwersyteckim specjalizacja teatrologiczna pojawiła się najpierw na Uniwersytecie Łódzkim - od 1971 roku, a następnie w Jagiellońskim od roku 1974. W roku 1976 w Państwowej Wyższej Szkole Teatralnej powstał samodzielny Wydział Wiedzy o Teatrze. Współcześnie badania nad teatrem prowadzi się w większości ośrodków akademickich w Polsce. Teatrologia rozwija się także w placówkach dokumentacyjno-badawczych, takich jak Ośrodek Badań Twórczości Jerzego Grotowskiego i Poszukiwań Teatralno-Kulturowych we Wrocławiu, krakowskim Ośrodku Dokumentacji Sztuki Tadeusza Kantora „Cricoteka”, a od 2003 roku w Instytucie Teatralnym im. Zbigniewa Raszewskiego, który w roku 2004 utworzył wortal teatralny e-teatr.pl, gromadzący online dokumentację dotyczącą teatru współczesnego, a także zbiory historyczne. Do placówek parających się teatrologią należą też placówki kulturalne, takie jak Muzeum Teatralne w Warszawie oraz czasopisma "Pamiętnik Teatralny", "Dialog", "Didaskalia", "Teatr" oraz "Notatnik Teatralny"
Obszary, przedmiot i dokumentacja badań.
Obszary badań.
Badania nad teatrem ze względu na złożoność zjawiska są w znacznej mierze nauką interdyscyplinarną. Studia teatrologiczne rozwijają się w trzech kierunkach: 
Przedmiot badań.
W porównaniu z innymi dziedzinami sztuki badacz teatru pozbawiony jest podstawowego materiału do analizy, mianowicie samego widowiska. Każdy spektakl jest zjawiskiem jednostkowym i niepowtarzalnym, wraz z jego zakończeniem nie sposób odtworzyć jego przebiegu. Omawiany za pomocą słów staje się abstrakcyjnym uogólnieniem. W uzyskaniu obiektywizmu opisu nie są w stanie pomóc ani zdobycze techniki (fotografia wideo), ani skrupulatny zapis przedstawianych treści. Dlatego badania nad teatrem skazane są na pewną dozę subiektywizmu, a co za tym idzie nieścisłości.
Teatrologia jest nauką, która wyrosła na gruncie kultury Zachodu w środowisku filologów, zwykła skupiać się na teatrze dramatycznym kultury śródziemnomorskiej. Współczesne trendy badawcze dążą jednak do przezwyciężenia tego ograniczenia i poszerzają tematykę badawczą o niedramatyczne formy teatru oraz badania teatrów pozaeuropejskich. 
Dokumentowanie pracy teatru.
Dokumentacja teatru powstaje na podstawie relacji i przekazów. Uzależniona jest więc od ich ilości, jakości i charakteru. Zbierane materiały można podzielić na dwa typy dokumentacji: dokumenty pracy (powstają podczas pracy nad spektaklem przed premierą teatralną) oraz dokumenty dzieła (powstałe po premierze odnoszą się do gotowego spektaklu). Do dokumentów pracy można zaliczyć:
Jako dokumenty dzieła mogą służyć:
W Polsce istnieje Dział Dokumentacji Teatralnej Związku Artystów Scen Polskich, w którym gromadzone są "materialne świadectwa działalności polskich teatrów od 1945 roku" (programy teatralne, zdjęcia, akta personalne, archiwa prywatne, wycinki prasowe). Obowiązkiem każdego teatru jest przesłanie do tego archiwum zaraz po premierze kompletu dokumentacyjnego, tzn. 2 programów i 3 zdjęć ze spektaklu.
Kierunki badań teatrologicznych.
Semiologia teatru.
Początkowe rozważania nad istotą zjawiska teatru okazały się problemem nierozwiązywalnym ze względu na wyjątkową różnorodność zjawiska. Lepsze wyniki osiągnięto w badaniach semiologicznych teatru nad sposobem istnienia dzieła teatralnego, sposobem przekazywania znaczeń oraz relacją pomiędzy elementami współtworzącymi widowisko (druga połowa XX wieku). Strukturaliści próbowali określić język teatru, badali specyfikę znaku teatralnego, klasyfikowali systemy tychże znaków, tworzyli ogólne modele dzieła teatralnego (Otakar Zich, Piotr Bogatyriew, Algirdas Julien Greimas, w Polsce Tadeusz Kowzan).
Antropologia teatru.
Nurtem opozycyjnym wobec badań semiologicznych, który współcześnie zyskuje wielu zwolenników, jest antropologia teatru. Swoją metodologię badań czerpie z antropologii kultury. Teatr jest postrzegany jako jeden z rytuałów. Podstawową funkcją teatru jest zdaniem antropologów metakomentarz społeczny czyli, uświadomienie najważniejszych wartości, obecnych w danej kulturze (George Bateson). Wskazuje się również, że teatr nie tylko odzwierciedla wartości, ale i komunikuje znaczenia, szczególnie konflikty, dla których szuka sposobu rozwiązań (Victor Turner i Richard Schechener). Poszukuje się uniwersalnych sposobów działania człowieka w sytuacji przedstawiania (Eugenio Barba i działająca od 1980 roku Międzynarodowa Szkoła Antropologii Teatru – ISTA).
Socjologia teatru.
Socjologia teatru analizuje zjawisko w kontekście życia społecznego. Zwraca szczególną uwagę na relacje między publicznością a sceną, obserwuje zjawiska społeczne, jakie generuje spektakl i teatr w ogóle. Bada konwencje obecne zarazem w teatrze i życiu społecznym (Elizabeth Burns). Istotnym reprezentantem tego nurtu jest Erving Goffmann. W Polsce zaś autor "Chwytu teatralnego", Andrzej Tadeusz Kijowski.
Poststrukturalizm.
Badania nad teatrem rozwijają się również, analogicznie do innych dziedzin krytyki sztuki, w nurcie poststrukturalizmu. Neguje on powszechnie przyjęte pojęcia kultury, ukazując ich arbitralność. Odrzuca patriarchalizm kultury zachodu (feminizm), gromadzi środowiska pomijane przez tradycyjną kulturę ze względu na rasę czy orientację seksualną.

</doc>
<doc id="1187984" url="https://pl.wikipedia.org/wiki?curid=1187984" title="Powiat kobryński">
Powiat kobryński

Powiat kobryński, powiat w województwie poleskim II Rzeczypospolitej.
12 grudnia 1920 r. pod Zarządem Terenów Przyfrontowych i Etapowych z powiatu wyłączono gminy: Imienin, Wołowce, Chomsk, Drohiczyn, Braszewicze, Osowce, Odryżyn, Worocewicze, Janów, Motol, Drużyłowicze i Berdzież do nowo utworzonego powiatu drohiczyńskiego.
Powiat datowany od Zygmunta I Starego, który księstwo kobryńskie (dotąd we władaniu Kobryńskich) przyłączył do województwa podlaskiego (po 1566 roku włączony do województwa brzeskolitewskiego). W trakcie zaborów w guberni grodzieńskiej Imperium Rosyjskiego.
Jego siedzibą było miasto Kobryń. W skład powiatu wchodziło 15 gmin wiejskich, 1 miasto i 2 miasteczka.
Demografia.
W grudniu 1919 roku powiat kobryński okręgu brzeskiego ZCZW zamieszkiwało 107 814 osób. Na jego terytorium znajdowało się 650 miejscowości, z których 6 miało 1–5 tys. mieszkańców i jedna miała ponad 5 tys. mieszkańców. Był nią Kobryń z 8835 mieszkańcami.
Oświata.
W powiecie kobryńskim okręgu brzeskiego ZCZW, w roku szkolnym 1919/1920 działały 74 szkoły powszechne i 3 szkoły średnie. Ogółem uczyło się w nich 6895 dzieci i pracowało 140 nauczycieli.

</doc>
<doc id="1187986" url="https://pl.wikipedia.org/wiki?curid=1187986" title="Władysław Zawistowski (krytyk)">
Władysław Zawistowski (krytyk)

Władysław Zawistowski (ur. 21 czerwca 1897 w Warszawie, zm. 30 grudnia 1944 w Neuengamme) – krytyk teatralny i teatrolog. Współpracownik Leona Schillera. Krzewiciel pojęcia teatrologii. 
Życiorys.
Ukończył studia polonistyczne na Uniwersytecie Warszawskim. Doktoryzował się w roku 1920. Był związany z grupą „Skamandra”. W roku 1921 współtworzył eksperymentalny Teatr Elsynor. W latach 1924–1926 redaktor naczelny „Sceny Polskiej”. O teatrze pisywał w prasie literackiej i w dziennikach m.in. w „Kurierze Polskim” (1920–1926), „Epoce” (1927–1928), „Tygodniku Ilustrowanym” (1922–1928), „Pionie” (1933–1934). 
W styczniu 1921 w „Skamandrze” opublikował fantazję teatralną "Amor felix", odczytaną przez Halinę Starską w teatrze Reduta Osterwy.
Od 1928 członek Rady Repertuarowej Miejskich Teatrów Dramatycznych w Warszawie, gdzie pełnił funkcję stałego kierownika literackiego. Stanowisko to piastował do roku 1930. Od 1932 naczelnik Wydziału Sztuki Ministerstwa Wyznań Religijnych i Oświecenia Publicznego. Był jednym z założycieli Towarzystwa Krzewienia Kultury Teatralnej, organizacji państwowej finansującej większość warszawskich teatrów. Działał też w PIST (Państwowym Instytucie Sztuki Teatralnej). W 1939 został mianowany dyrektorem połączonych teatrów warszawskich. Stanowiska tego z powodu wybuchu wojny już nie objął.
Działał w konspiracji w Wydziale Kultury i Sztuki Delegatury Rządu na Kraj. W marcu 1941 aresztowany przez niemieckie władze okupacyjne w związku ze sprawą zabójstwa Igo Syma. Wywieziony przez Niemców w czasie powstania warszawskiego, zginął w obozie koncentracyjnym Neuengamme k. Hamburga. Jego symboliczny grób znajduje się na cmentarzu Powązkowskim w Warszawie (kwatera 274-6-1,2).
Zbiór jego recenzji opublikowano w 1971 pt: "Teatr warszawski między wojnami" pod redakcją Stanisława Furmanika i Zygmunta Szweykowskiego.

</doc>
<doc id="1187988" url="https://pl.wikipedia.org/wiki?curid=1187988" title="Władysław Zawistowski">
Władysław Zawistowski



</doc>
<doc id="1187990" url="https://pl.wikipedia.org/wiki?curid=1187990" title="Powiat kowieński">
Powiat kowieński

Powiat lub ujezd kowieński – dawny powiat, położony najpierw w województwie trockim I Rzeczypospolitej, potem w guberniach: litewskiej, wileńskiej i kowieńskiej.
Wzmianka słownikowa z 1882 r..
"Powiat kowieński dawny, graniczył na północ z powiatem upitskim, na wschód miał powiaty: wiłkomirski i trocki, od południa grodzieński i trocki, na zachód dotykał granicy pruskiej, graniczył z częścią zaniemeńską powiatu rosieńskiego, i dalej po prawej stronie Niemna z tymże powiatem, korytem rzeki Niewiaży oddzielającej Litwę wyższą od niższej, czyli Żmudzi, aż do granicy powiatu upitskiego pod Surwiliszkami. Pod względem ważności historycznej nie ustępował w niczym powiatowi trockiemu (...)."

</doc>
<doc id="1187991" url="https://pl.wikipedia.org/wiki?curid=1187991" title="Powiat krasnowski">
Powiat krasnowski

Powiat lub ujezd krasnowski – dawny powiat guberni smoleńskiej, dziś odpowiada częściowo rejonowi krasninskiemu obwodu smoleńskiego Rosji.
Wzmianka słownikowa z 1882 r..
Powiat kraśnieński graniczy na północ i północny wschód z powiatem smoleńskim, na południowym wschodzie z rosławskim, na południu i zachodzie z gub. mohilewską.
Główne rzeki w powiecie: Dniepr, Wiechra i Boż. Gleba gliniasta i czarnoziem, dlatego też rolnictwo lepiej tu stoi niż w innych powiatach tej gubernii i w ogóle powiat ten nadaje się do kolonizacyi polskiej. Rozl 245 487 dzies. 1819 sąż. Najdłuższa przekątnia powiatu 75 w. w długości, 50 w. w szerokości.
Dzieli się powiat na 3 okręgi policyjne. Ludność białoruska. R. 1863 dusz 72 798, wtem 30 katol. W tym powiecie leżą godne uwagi wioski: Andruszowo i Dosugowo.

</doc>
<doc id="1187992" url="https://pl.wikipedia.org/wiki?curid=1187992" title="Miryda">
Miryda



</doc>
<doc id="1187993" url="https://pl.wikipedia.org/wiki?curid=1187993" title="Powiat latyczowski">
Powiat latyczowski

Powiat latyczowski za Rzeczypospolitej najrozleglejszy z trzech powiatów województwa podolskiego, później powiat guberni podolskiej. Siedzibą był Latyczów na Ukrainie.
siedzibami gmin były:

</doc>
<doc id="1187994" url="https://pl.wikipedia.org/wiki?curid=1187994" title="Powiat lepelski">
Powiat lepelski

Powiat lub ujezd lepelski dawniej część obszaru województwa połockiego a potem powiat guberni witebskiej na Białorusi. Na jego terenie dziś leżą następujące rejony:
na Białorusi.

</doc>
<doc id="1187995" url="https://pl.wikipedia.org/wiki?curid=1187995" title="Powiat lidzki (II Rzeczpospolita)">
Powiat lidzki (II Rzeczpospolita)

Powiat lidzki – powiat województwa nowogródzkiego II Rzeczypospolitej.
Wcześniej powiat guberni wileńskiej Imperium Rosyjskiego.
21 maja 1929 roku dziesięć gmin powiatu wyłączono do nowo utworzonego powiatu szczuczyńskiego.
Częściowo pokrywa się z nim dzisiejszy rejon lidzki Białorusi.
Demografia.
W grudniu 1919 roku powiat lidzki okręgu wileńskiego ZCZW zamieszkiwało 186 060 osób. Na jego terytorium znajdowało się 1936 miejscowości, z których 7 miało ponad 1–5 tys. mieszkańców, a jedna powyżej 10 tys. Była nią Lida z 11 365 mieszkańcami.
Oświata.
W powiecie lidzkim okręgu wileńskiego ZCZW w roku szkolnym 1919/1920 działało 116 szkół powszechnych i 3 szkoły średnie. Ogółem uczyło się w nich 7267 dzieci i pracowało 177 nauczycieli.

</doc>
<doc id="1187996" url="https://pl.wikipedia.org/wiki?curid=1187996" title="Lista gwiazd w gwiazdozbiorze Rufy">
Lista gwiazd w gwiazdozbiorze Rufy

Zestawienie to zawiera gwiazdy w gwiazdozbiorze Rufy do jasności 6,5. Dodatkowo uwzględniono w nim także inne interesujące, lecz słabsze obiekty gwiazdowe.

</doc>
<doc id="1187997" url="https://pl.wikipedia.org/wiki?curid=1187997" title="Marakuja">
Marakuja



</doc>
<doc id="1187998" url="https://pl.wikipedia.org/wiki?curid=1187998" title="Kobylisy (stacja metra)">
Kobylisy (stacja metra)

Kobylisy – stacja linii C metra praskiego (odcinek IV.C1), położona w północnej dzielnicy Pragi o tej samej nazwie.

</doc>
<doc id="1187999" url="https://pl.wikipedia.org/wiki?curid=1187999" title="Rudolf Mynzak">
Rudolf Mynzak

Rudolf Mynzak (ur. 13 września 1920, zm. 27 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Członek Waffen-SS od 27 listopada 1939. Należał do załogi obozu Mauthausen od stycznia 1941 do kwietnia 1943. Pełnił funkcję strażnika w kompanii karnej i kierownika komanda więźniarskiego. Mynzak brał udział w egzekucji około 400 więźniów różnych narodowości. Zostali oni zamordowani strzałem w tył głowy. Znęcał się również nad podległymi mu więźniami.
Mynzak został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 27 maja 1947.

</doc>
<doc id="1188001" url="https://pl.wikipedia.org/wiki?curid=1188001" title="Zeta Puppis">
Zeta Puppis



</doc>
<doc id="1188002" url="https://pl.wikipedia.org/wiki?curid=1188002" title="Endress+Hauser">
Endress+Hauser

Endress+Hauser - szwajcarska grupa firm działających w obszarze automatyki przemysłowej, założona w 1953 roku przez naukowca dr. Georga H. Endressa oraz bankiera Ludwiga Hausera. Jest największym na świecie przedsiębiorstwem z branży automatyki procesowej, pozostającym własnością rodzinną. Aktualnie grupa Endress+Hauser posiada 22 zakłady produkcyjne ulokowane na całym świecie i zatrudnia ponad 14.000 osób. Jej przychody roczne w roku 2017 wyniosły ponad 2.2 mld EUR 
Program produkcji obejmuje urządzenia przeznaczone do:
a także:

</doc>
<doc id="1188003" url="https://pl.wikipedia.org/wiki?curid=1188003" title="Xi Puppis">
Xi Puppis



</doc>
<doc id="1188006" url="https://pl.wikipedia.org/wiki?curid=1188006" title="Lepiej późno niż później">
Lepiej późno niż później

Lepiej późno niż później (ang. "Something's Gotta Give") − amerykańska komedia romantyczna z 2003 roku. Odtwórczyni głównej roli, Diane Keaton, otrzymała za nią nominację do Oscara.
Opis fabuły.
Harry Sanborn (Jack Nicholson) prowadzi wygodne i szczęśliwe życie. Jego życiowe partnerki są dużo młodsze od niego, w zasadzie mogłyby być jego córkami. Ta sielanka zmienia się podczas romantycznego weekendu z jego ostatnią zdobyczą - Marin (Amanda Peet). W willi na plaży Harry dostaje ataku serca i trafia prosto do szpitala pod opiekę przystojnego doktora (Keanu Reeves). W rezultacie ma zakaz przemieszczania się przez kilka kolejnych dni i musi pozostać w willi pod opieką matki Marin - Eriki Barry (Diane Keaton), rozwiedzionej dramatopisarki z wielkimi sukcesami. Wkrótce okazuje się, że oboje mają ze sobą bardzo wiele wspólnego...

</doc>
<doc id="1188008" url="https://pl.wikipedia.org/wiki?curid=1188008" title="Emil Müller">
Emil Müller

Emil Müller (ur. 1918, zm. 28 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Hauptscharführer.
Członek Waffen-SS od kwietnia 1936. Pełnił służbę w kompleksie obozowym Mauthausen od stycznia 1942 do lutego 1943. Müller sprawował funkcję blokowego w obozie głównym, a następnie kierownika komanda więźniarskiego w podobozie "Steyr". Brał udział w egzekucjach, które miały miejsce w obozowych kamieniołomach (do czego częściowo się przyznał podczas powojennego procesu). Jako blokowy wielokrotnie maltretował więźniów różnych narodowości.
Emil Müller został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 28 maja 1947.

</doc>
<doc id="1188009" url="https://pl.wikipedia.org/wiki?curid=1188009" title="Powiat wiłkomierski (gubernia kowieńska)">
Powiat wiłkomierski (gubernia kowieńska)

Powiat lub ujezd wiłkomierski – dawny powiat w pd-wsch. części guberni kowieńskiej, utworzony po rozbiorach Polski w miejsce starostwa grodowego wiłkomirskiego.
Wzmianka z 1893.
Wilkomierski powiat, położony w płd.-wsch. części gub. kowieńskiej, między 55° 11' i 56 o 7' płn. szer. a 43 0 45' i 44 0 55' wsch. (od Ferro) dług., przedstawia nieforemny pięciokąt i graniczy na płn. z pow. nowoaleksandrowskim, na wschód z święciańskim i wileńskim, na płd. z kowieńskim, na zach. z kowieńskim i poniewieskim. Powierzchnia powiatu podług wyliczeń akademika Keppena wynosi 5143 w. kw. al. 535729 dzies., podług pułk. Strjelbickiego 5185'8 w. kw., podług zaś pomiarów wojennotopograficznych 5106 w. kw. Linia największej długości wynosi 108 w., szerokości zaś do 75 w. Powierzchnia zachodniej części powiatu przedstawia niską równinę, poprzerzynaną gdzie nie gdzie gęstemi lasami i wyniosłcmi wybrzeżami rzek. W części wschodniej przechodzi szerokie pasmo wyniosłości, od mka Kozaczyzny (pow. nowoaleksandrowskim), przecinające szosę kowieńską-dyneburską pod st. Ławżedyszki. Również z pow. nowoaleksandrowskiego wstępuje niewielkie pasmo, przechodzące przez północny zakątek powiatu i kończące się pod miasteczkiem Kupiszki. Nadto w niektórych miejscach wyniosłości towarzyszą wybrzeżom rzek i rzeczek. Najwyższe wyniosłości znajdują się pod wsią Stworańce (646'5 st. aug. npm.), Bolniki (595'7) i Kongiedy (562'2 st.). Pod względem geognostycznym w płn. części powiatu spotykamy wapienie formacyi dewońskiej (np. na wybrzeżach rz. Swiętej). W płd.-wsch. części podłoże stanowią piaski i gliny formacyi eoceńskiej (dolnej trzeciorzędowej), śród których miejscami znajdują się cieńkie warstwy lignitu i w niewielkiej ilości bursztyn. Doliny między wzgórzami i wybrzeżami rzek zasiane są głazami narzutowemi. Gleba w ogóle jest gliniasta, żyzna; zachodnie części powiatu (gm. Troupie, Szaty, Kupiszki, PoławeIl, Traszkuny, Komaje, Szymańce) mają grunt czarnoziemny, iłowaty, pod względem urodzajności mogący współzawodniczyć z pow. poniewieskim i szawelskim. W ogóle grunta w pow. wiłkomierskim są żyzne (oprócz gmin Widziszki, Nidoki, Żmujdki). (...)

</doc>
<doc id="1188010" url="https://pl.wikipedia.org/wiki?curid=1188010" title="Lista gwiazd w gwiazdozbiorze Rysia">
Lista gwiazd w gwiazdozbiorze Rysia

Zestawienie to zawiera gwiazdy w gwiazdozbiorze Rysia do jasności 6,5. Dodatkowo uwzględniono w nim także inne interesujące, lecz słabsze obiekty gwiazdowe.

</doc>
<doc id="1188012" url="https://pl.wikipedia.org/wiki?curid=1188012" title="Střížkov (stacja metra)">
Střížkov (stacja metra)

Střížkov – stacja linii C metra praskiego (odcinek IV.C2), położona w północnej dzielnicy Pragi o tej samej nazwie.
Otwarta została 8 maja 2008 roku, dzień przed 34. rocznicą oddania do użytku pierwszej części metra praskiego (także państwowy Dzień Zwycięstwa).

</doc>
<doc id="1188013" url="https://pl.wikipedia.org/wiki?curid=1188013" title="Thomas Sigmund">
Thomas Sigmund

Thomas Sigmund (ur. 16 stycznia 1912, zm. 27 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Obywatel węgierski narodowości niemieckiej należał do Waffen-SS od 20 marca 1942. Pełnił służbę jako strażnik w obozie Gusen od 6 lipca 1942 do kwietnia 1945. W tym okresie zammordował przynajmniej trzech więźniów, w tym dwóch podczas próby ucieczki.
Thomas Sigmund został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 27 maja 1947.

</doc>
<doc id="1188014" url="https://pl.wikipedia.org/wiki?curid=1188014" title="Sikora górska">
Sikora górska

Sikora górska ("Poecile gambeli") – gatunek małego ptaka z rodziny sikor (Paridae) występujący w zachodniej części Ameryki Północnej. Nie jest zagrożony.
Taksonomia.
Tak jak inne gatunki sikor z rodzaju "Poecile" czasem jest umieszczana w ogólnym rodzaju "Parus", ale wyniki szeroko zakrojonych badań morfologiczno-genetycznych wyraźnie pokazują, że razem z innymi spokrewnionymi gatunkami sikor z północnej półkuli sikora górska tworzy osobny rodzaj "Poecile". Wyróżnia się od 4 do 6 podgatunków "P. gambeli" (zob. rozdział "Podgatunki").
Epitet gatunkowy upamiętnia Williama Gambela – amerykańskiego badacza, przyrodnika i kolekcjonera okazów.
Zasięg występowania.
Sikora górska jest ptakiem osiadłym, który zamieszkuje obszary górskie w pasmie Kordylierów i Gór Kaskadowych oraz mniejsze okoliczne górskie pasma i wyżyny od południowego Jukonu (zachodnia Kanada), aż do północnej granicy Meksyku.
Zachowanie.
Latem na ogół spotykana jest od 3500 metrów wzwyż nawet powyżej linii drzew, ale zimą często jest widziana w dolinach. Tak jak wiele innych sikor z rodzaju "Poecile" gromadzi zapasy żywności, aby przetrwać zimę. Jest gatunkiem monogamicznym tworzącym pary na całe życie albo na kilka lat, ale w zimie często łączy się z innymi małymi ptakami w wielogatunkowe stada. Najczęściej spotykana jest przez cały rok w lasach dominowanych przez sosnę żółtą i sosnę wydmową, latem też wśród topoli osiki, a w zimie wśród jałowców.
Pożywienie.
Owady i ich larwy wiosną, latem i jesienią; nasiona i owoce drzew i innych roślin przez cały rok. Często widywana jest zawieszona do góry nogami, gdy próbuje się dostać do pożywienia. Na zimę robi zapasy żywności, które chowa w szparach w korze i pod ściółką leśną.
Podgatunki.
Zwykle wyróżnia się cztery podgatunki "P. gambeli":
Niektórzy autorzy wyróżniają jeszcze dwa podgatunki "P. gambeli":
Proponowany podgatunek "P. gambeli grinnelli" (Idaho) nie jest obecnie uznawany i traktuje się go jako synonim "P. gambeli baileyae".
Status.
W Czerwonej księdze gatunków zagrożonych IUCN sikora górska klasyfikowana jest jako gatunek najmniejszej troski (LC, "Least Concern"). W 2017 roku organizacja Partners in Flight szacowała liczebność populacji lęgowej na 7,5 miliona osobników. Według szacunków North American Breeding Bird Survey, liczebność populacji pomiędzy 1966 a 2014 rokiem spadła o 53%, jednak BirdLife International ocenia trend liczebności populacji jako stabilny.

</doc>
<doc id="1188017" url="https://pl.wikipedia.org/wiki?curid=1188017" title="Letňany (stacja metra)">
Letňany (stacja metra)

Letňany – końcowa stacja linii C metra praskiego (odcinek IV.C2), położona na południowym krańcu dzielnicy Pragi o tej samej nazwie. 
Otwarta została 8 maja 2008, dzień przed 34. rocznicą oddania do użytku pierwszej części metra praskiego (także państwowy Dzień Zwycięstwa).

</doc>
<doc id="1188018" url="https://pl.wikipedia.org/wiki?curid=1188018" title="Aurszwald">
Aurszwald

Aurszwald ("Aruszwald", "Auerswald") – herb szlachecki pochodzenia pruskiego.
Opis herbu.
W polu czarnym dwa lwy srebrne, kroczące, patrzące na wprost, w słup. Klejnot: nad hełmem bez korony rogata żubrza głowa czarna. Labry czarne, podbite złotem.
Najwcześniejsze wzmianki.
Przyniesiony z Niemiec w XVI wieku.
Herbowni.
Aurszwald – Aruszwald – Auerswald.

</doc>
<doc id="1188019" url="https://pl.wikipedia.org/wiki?curid=1188019" title="Prosek (stacja metra)">
Prosek (stacja metra)

Prosek – stacja linii C metra praskiego (odcinek IV.C2), położona w północnej dzielnicy Pragi o tej samej nazwie.
Otwarta została 8 maja 2008 roku, dzień przed 34. rocznicą oddania do użytku pierwszej części metra praskiego (także państwowy Dzień Zwycięstwa).

</doc>
<doc id="1188020" url="https://pl.wikipedia.org/wiki?curid=1188020" title="Lista gwiazd w gwiazdozbiorze Wielkiego Psa">
Lista gwiazd w gwiazdozbiorze Wielkiego Psa

Zestawienie to zawiera gwiazdy w gwiazdozbiorze Wielkiego Psa do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1188021" url="https://pl.wikipedia.org/wiki?curid=1188021" title="Powiat bałcki">
Powiat bałcki

Powiat bałcki – dawny powiat guberni podolskiej, którego siedzibą była Bałta.
Gmin w powiecie w roku 1880 było 24: 
Wzmianka z r. 1880.
Kolej odesko-kijowska przechodzi przez zachodnią część powiatu
bałckiego i na gruncie jego ma następujące stacye: w Kodymie, w Krutem, w Borszczach;
z następnej zaś stacyi: Birzuły odchodzi gałąź
przez Bałtę do Jelizawetgradu. Z rzeczy kopalnych ma tylko powiat: kamień wapienny,
ciosowy, młyński, gips i glinę na fajans. Dekanat rz.-kat. (ob. wyzej). Cerkwi 178, synagog i meczetów 21, szkoła 2-klasowa w Bałcie;
szkółki wiejskie powinny być przy gminach,
lecz stoją, zwłaszcza latem, pustkami. Powiat
bałcki dzieli się na 6 stanów, to jest zarządów policyjnych: Nestoito, Krute, Sawrań,
Hołowaniewsk, Krzywe-Jezioro, Ludwinka.
(...) Jarmark, najznaczniejszy
jest w Bałcie od 25 maja do 1 czerwca, przywożą towarów na półtora miliona, sprzedają do
800000 r.s. Najwięcej towary łokciowe, konie i tabuny (dzikie). Drugi jarmark mniejszy, zaczyna się 29 lipca, ciągnie się przez 3 dni, obrót jego do 150000 rs.
W pow. bałckim jest 14 miasteczek i 228 wsi. Szpitali
w Bałcie 3: miejski na 60 chorych, więzienny
na 17 i żydowski; oprócz tego w pow. przy fabryce cukru w Borszczach szpital na kilku chorych. Herb powiatu: pół pola ornego i pół stepowego; środkiem ornego przechodzi wół.

</doc>
<doc id="1188022" url="https://pl.wikipedia.org/wiki?curid=1188022" title="Epsilon Canis Majoris">
Epsilon Canis Majoris



</doc>
<doc id="1188023" url="https://pl.wikipedia.org/wiki?curid=1188023" title="Teatrolog">
Teatrolog



</doc>
<doc id="1188024" url="https://pl.wikipedia.org/wiki?curid=1188024" title="Passiflora edulis">
Passiflora edulis



</doc>
<doc id="1188026" url="https://pl.wikipedia.org/wiki?curid=1188026" title="Granadilla purpurowa">
Granadilla purpurowa



</doc>
<doc id="1188027" url="https://pl.wikipedia.org/wiki?curid=1188027" title="Delta Canis Majoris">
Delta Canis Majoris



</doc>
<doc id="1188029" url="https://pl.wikipedia.org/wiki?curid=1188029" title="Beta Canis Majoris">
Beta Canis Majoris



</doc>
<doc id="1188030" url="https://pl.wikipedia.org/wiki?curid=1188030" title="Gigatona">
Gigatona



</doc>
<doc id="1188031" url="https://pl.wikipedia.org/wiki?curid=1188031" title="Kačerov">
Kačerov

Kačerov – stacja linii C metra praskiego (odcinek I.C), położona na skraju dzielnicy Pankrác.
W latach 1974–1980 pełniła funkcję stacji końcowej linii.

</doc>
<doc id="1188037" url="https://pl.wikipedia.org/wiki?curid=1188037" title="Nádraží Holešovice">
Nádraží Holešovice

Nádraží Holešovice – stacja linii C metra praskiego, położona pod dworcem kolejowym Praha-Holešovice.
Oddana została 3 listopada 1984 roku pod nazwą "Fučíkova" (na cześć pisarza Juliusa Fučíka), którą nosiła do 22 lutego 1990. W latach 1984–2004 pełniła funkcję stacji końcowej linii, do czasu otwarcia pierwszej części odcinka IV.C.

</doc>
<doc id="1188040" url="https://pl.wikipedia.org/wiki?curid=1188040" title="Powiat borysowski">
Powiat borysowski

Powiat borysowski – dawny powiat guberni mińskiej Imperium Rosyjskiego, następnie w latach 1919–1920 powiat w składzie okręgu mińskiego Zarządu Cywilnego Ziem Wschodnich (ZCZW) – tymczasowej jednostki terytorialnej pod polską administracją. Na jego terenie dziś leżą następujące rejony:
Historia.
Wzmianka z r. 1880.
Powiat borysowski zajmuje północny kraniec guberni mińskiej a graniczy z gub. wileńską, witebską, mohilewską tudzież powiatami ihumeńskim i mińskim. Powierzchnia gruntu w powiecie wyniosła: tutaj przypada rozgranicze wód Niemna i Berezyny, które pod wsią Daleszkowicze sięga 135 sąż. n.p.m. Na tym wyniesieniu gleba czarnoziem z piaskiem i gliną pszenna. Wschodnia a miejscami i północna część powiatu okryte są lasami i błotami; część zachodnia górzysta, niewiele ma lasów. Główna rzeka Berezyna, ważna pod względem komunikacyjnym. Ma ona w tym powiecie 14 dopływów z prawej strony, 13 z lewej. Prócz nich w powiecie borysowskim mają swoje źródła Klewa i Wilia dopływy Niemna, llia, Dźwinosa dopływy Wilii, Omniszewa i Esa. Jezior liczą 30, najważniejsze z nich Pławio, Bereszta i Lepelskie. Głównie kwitnie w pow. borysowskim przemysł leśny. Pod względem rolniczym uprawa zbóż i lnu. Nad brzegami Berezyny trafia się ruda żelazna. Handel koncentruje się na tej rzece. Rocznie spławiają na niej za 3 miliony rs. towarów na wywóz a przywożą tą, samą, drogą, na 600 tys. rs. Zresztą większy przywóz koleją żelazną niż wodą. Prócz drogi żelaznej brzesko-moskiewskiej przechodzą, przez ten powiat: dawny trakt pocztowy mińsko-smoleński, trakty wojenne borysowsko-miński i borysowsko-lepelski oraz trakt handlowy z Borysowa do Bielnicz. Powiat borysowski dzieli się na 3 zarządy policyjne (stany), 30 gmin wiejskich, 161 okręgów wiejskich. Miejsc. zaludnionych liczy: 18 miasteczek, 52 siół, 727 wsi, zaścianków, chutorów, folwarków i t. p. Mieszkańców 132,347. Z tego prawosławnych 93,927, wyznawców starego obrządku 2100, katolików 21,496, ewangelików 41, izraelitów 14646, mahometan 35. Fabryk 40 z produkcją roczną 89000 r.s. (w tym samych smolarń 25). Szkół ludowych 45. Cena ziemi przecięciowo 200 do 400 rs. za włókę. W powiecie 61 parafij prawosławnych (w tej liczbie 55 dopiero od r. 1839). Rozległość powiatu 8958 wiorst kw.
Czyt. Tyszkiewicz E. „Opisanie pow. borysowskiego pod względem statyst., geognostycznym, historycz., gospodarczym, przemysłowym, handlowym i lekarskim,” Wilno 1847 r.
XX wiek.
Ujezd borysowski guberni mińskiej od 1793 do 1924 (po 1921 w BSRR); ostatecznie przekształcony w rejon borysowski.
Demografia.
Według spisu ludności w grudniu 1919 roku powiat borysowski okręgu mińskiego ZCZW zamieszkiwało 147 673 osób, z których 67,8% zadeklarowało się jako Białorusini, 21,7% – Polacy, 6,3% – Żydzi, 0,2% – „tutejsi”, 0,1% – Litwini, 3,8% – przedstawiciele innych narodowości (w znacznej części Rosjanie). Na terytorium powiatu znajdowało się 1166 miejscowości, z których 4 miały 1–5 tys. mieszkańców i jedna powyżej 5 tys. mieszkańców. Był nią Borysów z 5452 mieszkańcami.
Oświata.
W powiecie borysowskim okręgu mińskiego ZCZW, w roku szkolnym 1919/1920 działało 155 szkół powszechnych, 13 szkół średnich i 4 szkoły zawodowe. Ogółem uczyło się w nich 13 066 dzieci i pracowało 367 nauczycieli.

</doc>
<doc id="1188042" url="https://pl.wikipedia.org/wiki?curid=1188042" title="Powiat bracławski">
Powiat bracławski

Powiat bracławski – dawny powiat; najpierw – od 1596 – województwa bracławskiego w Rzeczypospolitej, a potem – guberni podolskiej pod zaborem rosyjskim. Siedzibą był Bracław.
Pod rozbiorami, w roku 1880, zarządy gmin były w:

</doc>
<doc id="1188046" url="https://pl.wikipedia.org/wiki?curid=1188046" title="Babel (herb szlachecki)">
Babel (herb szlachecki)

Babel – polski herb szlachecki nadany w zaborze austriackim.
Opis herbu.
W źródłach istnieją rozbieżności co do wyglądu tego herbu.
Najwcześniejsze wzmianki.
Nadany w 1793 Florianowi Babelowi przez Franciszka II nobilitacją galicyjską wraz z przydomkiem "von Fronsberg". Motyw wieży nawiązuje do nazwiska nobilitowanego, stanowi więc godło mówiące.
Herbowni.
Babel, Fronsberg.

</doc>
<doc id="1188047" url="https://pl.wikipedia.org/wiki?curid=1188047" title="Giovane Gávio">
Giovane Gávio

Giovane Farinazzo Gávio (ur. 7 września 1970 w Juiz de Fora) – brazylijski siatkarz, były reprezentant kraju. Obecnie trener brazylijskiego Tigre/Unisul/Joinville. Gio zdobył złoty medal olimpijski w 1992 roku. Karierę siatkarską zakończył w 2004 roku, po zdobyciu kolejnego złotego medalu olimpijskiego. Występował na pozycji przyjmującego. Mierzy 196 cm. Jego zasięg w ataku to: 340 cm, a w bloku: 322 cm. Gávio został wybrany najlepszym zawodnikiem na świecie w 1993 roku.

</doc>
<doc id="1188049" url="https://pl.wikipedia.org/wiki?curid=1188049" title="Florian Ziemiałkowski">
Florian Ziemiałkowski

Florian Ziemiałkowski (ur. 27 grudnia 1817 w Berezowicy Małej, zm. 27 marca 1900 w Wiedniu) – polski prawnik, działacz niepodległościowy, polityk demokratyczny, pierwszy prezydent Lwowa po uzyskaniu autonomii przez Galicję, poseł na Sejm Ustawodawczy w Kromieryżu, do galicyjskiego Sejmu Krajowego, austriackiej Rady Państwa, członek austriackiej Rady Panów, minister austriacki dla Galicji.
Życiorys.
W tajnych organizacjach niepodległościowych.
Ukończył szkołę ludową i jezuickie gimnazjum w Tarnopolu. Studiował na wydziale filozoficznym (1833-1835) i prawnym (1835-1838) uniwersytetu we Lwowie. Na tym ostatnim otrzymał w 1840 tytuł doktora praw.
W latach 1837-1839 był doradcą prawnym rodziny Kriegshaber hurtowników z Wiednia. Następnie od 1840 praktykant koncepcyjny w Kamerze we Lwowie. Po uzyskaniu stopnia doktora adiunkt studiów prawniczych i politycznych Uniwersytetu Lwowskiego. W latach 30. i 40. XIX w. brał udział w organizacjach spiskowych. Był członkiem Stowarzyszenia Ludu Polskiego oraz Młodej Sarmacji. Aresztowany pod zarzutem zdrady stanu w sierpniu 1841 przebywał w ciężkim więzieniu w pokarmelickim klasztorze we Lwowie, od 1843 wspólnie z Franciszkiem Smolką. 21 stycznia 1845 odczytano Ziemiałkowskiemu wyrok skazujący go wraz z 12 towarzyszami (m.in. Smolce) na karę śmierci przez powieszenie. Równocześnie jednak (przy wstawiennictwu prezydenta Lwowa – Franza Kriega) ogłoszono mu monarszą amnestię, dzięki której odzyskał natychmiast wolność. Został wszakże pozbawiony praw adwokackich i na razie znalazł zatrudnienie w prywatnych kancelariach jako radca prawny.
Wiosna Ludów.
Aktywny politycznie w okresie Wiosny Ludów, członek Komitetu Narodowego we Lwowie (1848). Był wraz z Franciszkiem Smolką, Agenorem Gołuchowskim i Robertem Hefernem współautorem petycji do cesarza o przywrócenie swobód narodowych w Galicji. Członek deputacji adresowej Komitetu do Wiednia w której żądano m.in. usunięcia cenzury, swobody słowa, zrównania wszystkich stanów i wyznań, uwolnienia więźniów politycznych, zniesienia pańszczyzny, wprowadzenia do szkół i urzędów języka polskiego, utworzenia Gwardii Narodowej. Następnie był posłem na Sejm Ustawodawczy w Wiedniu i Kromieryżu (26 lipca 1848 - 7 marca 1849), wybranym z okręgu wyborczego miasto Lwów 1. Członek Komisji Konstytucyjnej. Aleksander Dunin Borkowski w swej rozprawie o "Sejmie rakuskim", napisał o nim że: "nie pokładał w sejmie ustawodawczym takich nadziei, jak wielu innych. Obliczył się on dokładnie z teraźniejszością i widział, że ona nie spełni jeszcze oczekiwań narodów, życzeń jego serca. Ale nie zniechęcał się przez to, nie ustawał w gorliwem współdziałaniu, bo zapominał swoją osobowość, a poczuwał się jako członek całej ludzkości, która wielkich celów swoich dopina powolną pracą w zawodach i w poświęceniu. Wybrany do komisji konstytucyjnej zasiadał w niej jako duch przyszłości, targując się w jej imieniu o każdy włosek, aby następni mieli o ten włosek ułatwioną pracę dni swoich". W parlamencie należał do „Stowarzyszenia” skupiającego demokratycznych posłów polskich i był jednym z przywódców polskich demokratów.
Podczas rządów reakcji.
Po zamknięciu parlamentu od sierpnia 1849 przebywał na wygnaniu w Merano (Tyrol). Do Lwowa wrócił w 1850. Po odzyskaniu w 1849 stopnia doktora wznowił pracę jako prawnik. Zdał także egzamin adwokacki, ale nie miał pozwolenia na praktykę. Pracował wówczas jako doradca prawny w oddziale Credit-Anstalt we Lwowie. W czasie powstania styczniowego pracował w organizacji powstańczej na terenie Galicji, był m.in. wraz ze Franciszkiem Smolką i Adamem Sapiehą członkiem Komitetu Galicji Wschodniej w 1863 roku W lipcu 1863 aresztowany pod zarzutem udziału w powstaniu polskim. Po śledztwie skazany w maju 1864 na trzy lata więzienia. Po amnestii cesarskiej, zwolniony w listopadzie 1865. Powrócił do Lwowa, gdzie ponownie podjął pracę w instytucjach kredytowych.
W epoce autonomicznej.
Ziemianin, właściciel dóbr Dębowiec, pod Jasłem. Był jednym z czołowych polityków demokratycznych okresu autonomicznego w Galicji. Był pierwszym wybranym prezydentem miasta Lwowa (1871-1873). Poseł na Sejm Krajowy Galicji I kadencji (15 kwietnia 1861 - maj 1863) wybrany w III kurii, w okręgu wyborczym Lwów, po jego aresztowaniu i pozbawieniu go mandatu w jego miejsce wybrany został Agenor Gołuchowski (starszy). Powtórnie był posłem do Sejmu Krajowego w okresie II kadencji (18 lutego 1867 - 10 października 1868), III kadencji (20 sierpnia 1870 - 26 kwietnia 1876), IV kadencji (8 sierpnia 1877 - 21 października 1882), V kadencji (15 września 1883 - 26 stycznia 1889), VI kadencji (10 października 1889 - 17 lutego 1894). Mandat uzyskiwał wybierany w kurii III (gmin wiejskich) w kadencji II i III z okręgu nr 1 Lwów, w kadencji IV i V z okręgu nr 8 Drohobycz, w kadencji VI z okręgu nr 15 Kołomyja. Członek Wydziału Krajowego Galicji (1861-1863, 1868-1870). Poseł do austriackiej Rady Państwa II kadencji (20 maja 1867 - 15 września 1869) jako reprezentant Lwowa. Zrezygnował wraz z 17 innymi posłami galicyjskimi na znak protestu przeciwko nieprzyjęciu przez parlament rezolucji mającej nadać Galicji szerszą autonomię. Powtórnie był członkiem Rady Państwa w kadencjach V (4 listopada 1873 - 22 maja 1879) VI (7 października 1879 - 23 kwietnia 1885) i VII (22 września 1885 - 11 października 1888), wybieranym w kurii III (gmin wiejskich) w okręgu wyborczym nr 2 Biała-Kęty-Oświęcim-Żywiec-Milówka-Slemień. Był członkiem frakcji posłów demokratycznych należących do Koła Polskiego w Wiedniu. Od maja 1867 do 23 października 1868 jego prezesem. Jego światopogląd i opinie ewoluowały od rewolucyjnych, liberalnych i demokratycznie umiarkowanie do konserwatywnych i lojalistycznych. Klęska powstania styczniowego przekonała Ziemiałkowski o konieczności kompromisu z wiedeńskim rządem. Od początku lat 70. zgrupowała się wokół niego grupa polityków demokratycznych których określano mianem "mameluków". Według Kazimierza Chłędowskiego zadania polityków polskich w tym czasie formułował następująco: "mając dwie alternatywy, albo brać udział w dziele politycznej organizacji, która się nie zgadza z naszym przekonaniem (...) albo wstrzymać się od wszelkiej pracy, wybraliśmy pierwsze, jako mniejsze zło, aby przynajmniej przeszkodzić, ile to będzie w naszej mocy, zejść Austrii tak daleko z drogi, na której jedynie może być jej dziejowe zadanie (jak najszersza autonomia poszczególnych krajów, prawie federacja)".
W latach 1869-1883 członek austriackiego Sądu Rzeszy. Był także od 21 kwietnia 1873 do 11 października 1888 roku ministrem bez teki (dla Galicji) w gabinecie księcia Adolfa Auersperga i rządzie Eduarda Taaffego. W swoim działaniu unikał ryzyka, wykorzystywał środki konstytucyjne, był zwolennikiem ograniczonej autonomii i kompromisu z zaborcą. Taka postawa była przyczyną uchwalenia wobec niego votum nieufności przez Sejm Krajowy (1888). W grudniu 1880 otrzymał tytuł barona co zostało źle przyjęte przez galicyjską opinię publiczną. Kazimierz Chłędowski przebywający wówczas we Lwowie tak to opisuje - "Szóstego grudnia nadeszły telegramy z Wiednia, że Ziemiałkowski został baronem; "niech żyją demokratyczne zasady" wołano. Znajomi wszakże wiedzieli dobrze, że Florek - jak w wielu innych rzeczach tak i w tej - ulega swej żonie i że to baronostwo to próżność pani Ziemiałkowskiej""."
Od 11 października 1888 dożywotni członek austriackiej Izby Panów. Ostatnie 25 lat życia spędził w Wiedniu, gdzie zmarł. Z tego ostatniego okresu życia pochodzi jego charakterystyka pozostawiona przez krewną jego żony Helenę Kozicką która napisała "człowiek to był nieprzeciętnej inteligencji, bardzo wykształcony, znawca ludzi, ale sceptyk, ludzi nie kochał, nie ufał im. Przeszedł w życiu wiele i duże miał zasługi, rządowi służył wiernie. Na starość próżność go opanowała, stał się niewolnikiem swego stanowiska, drobiazgowym do śmiesznośc"i. Pochowany został wraz z żoną na Cmentarzu Centralnym w Wiedniu (Wiener Zentralfriedhof).
Pozostawił wydane przez żonę Helenę po śmierci; "Pamiętniki Floryana Ziemiałkowskiego," część I - IV, Kraków 1904.. Treści spisane przez Ziemiałkowskiego i opublikowane w tej publikacji Józef Nieczuja Miniewski określił jako "niegodne, oszczercze, sfabrykowane, spotwarzenia".
Wyróżnienia i odznaczenia.
Od 1875 tajny radca. W 1880 otrzymał austriackie szlachectwo, z tytułem Freiherr (baron). Honorowy obywatel miast: Jarosławia (1873), Sanoka (1880), Jasła a także Bełza i Sokala. Odznaczony wielką wstęgą orderu ces. Leopolda, i kawaler orderu żelaznej korony kl. I. Miał ulicę swego imienia we Lwowie (obecnie ul. Ołeksy Nowakiwskiego).
Życie prywatne.
Pochodził z biednej rodziny, jego ojcem był kucharz Michał (zm. 1851) matką Anna z Łotockich. Ożenił się w 1858 z Heleną z Dylewskich (1840-1917), córką Mariana Dylewskiego. Dzieci nie mieli.

</doc>
<doc id="1188051" url="https://pl.wikipedia.org/wiki?curid=1188051" title="Bacciarelli (herb szlachecki)">
Bacciarelli (herb szlachecki)

Bacciarelli – polski herb szlachecki.
Opis herbu.
Na tarczy dwudzielnej w polu prawym czerwonym pół orła białego w koronie złotej, w polu lewym srebrnym 4 słupy czerwone, na nich gwiazda złota, nad nią i pod nią po rybie srebrnej. W klejnocie nad hełmem bez korony gwiazda jak w tarczy między skrzydłami orlimi nad pojedynczym piórem strusim, czerwonym. Z boku hełmu zwisają pióra strusie, po trzy z każdej strony; środkowe po każdej stronie czerwone.
Historia herbu.
Nadany w 1768 Marcellemu Bacciarelli, dyplom wydany w roku 1771.
Herbowni.
Jedna rodzina herbownych (herb własny):
Bacciarelli.
Bibliografia.
Alfred Znamierowski, "Insygnia, symbole i herby polskie", Warszawa 2003, 

</doc>
<doc id="1188052" url="https://pl.wikipedia.org/wiki?curid=1188052" title="Serie A (1956/1957)">
Serie A (1956/1957)

Serie A 1956/1957 – 55. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 16 września 1956 do 16 czerwca 1957. Mistrzem został , zdobywając swój szósty tytuł.
Organizacja.
Liczba uczestników pozostała bez zmian (18 drużyn). i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Dwie ostatnie drużyny spadało do Serie B.

</doc>
<doc id="1188053" url="https://pl.wikipedia.org/wiki?curid=1188053" title="Oliebollen">
Oliebollen



</doc>
<doc id="1188055" url="https://pl.wikipedia.org/wiki?curid=1188055" title="Serie A (1955/1956)">
Serie A (1955/1956)

Serie A 1955/1956 – 54. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 18 września 1955 do 3 czerwca 1956. Mistrzem został , zdobywając swój pierwszy tytuł.
Organizacja.
Liczba uczestników pozostała bez zmian (18 drużyn). i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Dwie ostatnie drużyny spadało do Serie B.

</doc>
<doc id="1188058" url="https://pl.wikipedia.org/wiki?curid=1188058" title="Dimityr Popow">
Dimityr Popow

Dimityr Iliew Popow, bułg. Димитър Илиев Попов (ur. 25 czerwca 1927 w Kule, zm. 5 grudnia 2015 w Sofii) – bułgarski prawnik i polityk, radca prawny i sędzia, pierwszy od 1946 niekomunistyczny premier Bułgarii (1990–1991).
Życiorys.
Był absolwentem prawa na Uniwersytecie Sofijski im. św. Klemensa z Ochrydy (1950). Początkowo był zatrudniony jako górnik. Następnie do 1990 pracował w zawodach prawniczych, w tym jako radca prawny (1955–1972), a następnie jako sędzia w sądzie rejonowym w Sofii (1972–1990). W 1990 został wiceprzewodniczącym tego sądu.
W 1990 funkcjonujący po pierwszych półdemokratycznych wyborach parlamentarnych rząd Andreja Łukanowa z postkomunistycznej Bułgarskiej Partii Socjalistycznej nie mógł sobie poradzić z falą strajków i manifestacji ulicznych, jaka miała miejsce w Bułgarii w październiku i listopadzie tegoż roku. Zagrożeni utratą władz dawni komuniści zgodzili się na propozycję prezydenta Żelu Żelewa, aby utworzyć wielką koalicję z udziałem BSP i opozycyjnego Związku Sił Demokratycznych. Po miesiącu rozmów przedstawicieli obu ugrupowań została podjęta decyzja o powołaniu nowego gabinetu, pierwszego od pięćdziesięciu lat, w którego składzie znaleźliby się przedstawiciele opozycji antykomunistycznej. Na premiera tego rządu wyznaczono bezpartyjnego prawnika Dimityra Popowa. W jego gabinecie znalazło się 7 członków BSP, 3 przedstawicieli SDS i 2 ministrów z BZNS, a także sześciu ministrów bezpartyjnych. Rząd rozpoczął proces przekształcania gospodarki centralnie sterowanej w wolnorynkową. M.in. minister finansów Iwan Kostow ogłosił uwolnienie cen, a także zainicjowano prywatyzację. Gabinet zakończył urzędowanie w listopadzie 1991 po wyborach parlamentarnych wygranych przez SDS.
Dimityr Popow w 1992 kandydował w pierwszych bezpośrednich wyborach prezydenckich, otrzymując w pierwszej turze około 0,6% głosów. Od tegoż roku prowadził prywatną praktykę prawniczą w Sofii, był członkiem kilku organizacji pozarządowych. W 2001 został doradcą ministra sprawiedliwości przy opracowywaniu reformy sądownictwa.
Był mężem Marii Popowej. Mieli dwoje dzieci.

</doc>
<doc id="1188062" url="https://pl.wikipedia.org/wiki?curid=1188062" title="Czesław Okińczyc">
Czesław Okińczyc

Czesław Okińczyc, lit. Česlav Okinčic (ur. 13 września 1955 w Wilnie) – litewski prawnik narodowości polskiej, adwokat, poseł na Sejm (1990–1992).
Życiorys.
W latach 1973–1975 odbył służbę wojskową. Następnie przez dwa lata pracował w fabryce „Žalgiris”. Po ukończeniu studiów na Wydziale Prawa Wileńskiego Uniwersytetu Państwowego w 1982 rozpoczął pracę jako adwokat w wileńskiej Kancelarii Adwokackiej nr 1.
W 1988 zaangażował się w działalność Sąjūdisu, a rok później został wybrany na przewodniczącego wileńskiego zarządu Stowarzyszenia Społeczno-Kulturalnego Polaków na Litwie. W 1990 współtworzył Związek Polaków na Litwie.
W lutym 1990 został w Wilnie wybrany posłem do Rady Najwyższej Litewskiej SRR, przekształconej w Sejm. 11 marca 1990 jako jeden z trzech Polaków złożył swój podpis pod Aktem Przywrócenia Państwa Litewskiego. Pełnił funkcję wiceprzewodniczącego sejmowej komisji spraw zagranicznych. W wyborach w 1992 bez powodzenia ubiegał się o reelekcję z ramienia Litewskiej Partii Socjaldemokratycznej.
W 1992 założył w Wilnie Radio „Znad Wilii” nadające w języku polskim. Objął funkcję prezesa rozgłośni. Od 1996 pracował w kancelarii adwokackiej „Aničas, Okinčic ir partneriai”. Od 1998 pełnił funkcję doradcy prezydenta Valdasa Adamkusa ds. mniejszości narodowych, później podobną tematyką zajmował się w kancelarii prezydenta Rolandasa Paksasa. Od 2005 był partnerem w kancelarii „Sutkienė, Pilkauskas ir partneriai”, a od 2010 w kancelarii „Tark Grunte Sutkiene”. W 2006 został doradcą premiera Litwy ds. mniejszości narodowych.

</doc>
<doc id="1188065" url="https://pl.wikipedia.org/wiki?curid=1188065" title="Elektrownia Manapouri">
Elektrownia Manapouri

Elektrownia Manapōuri – elektrownia wodna w Nowej Zelandii, na jeziorze Manapōuri, należąca do Meridian Energy, położona w Parku Narodowym Fiordland na Wyspie Południowej w Nowej Zelandii. 
Lokalizacja.
Elektrownia wodna znajduje się pod ziemią, a generatory w wydrążonej jaskini (111 metrów długości, 18 metrów szerokości, 39 metrów wysokości) wykopanej w skale 200 metrów pod powierzchnią jeziora Manapōuri. Dostęp do elektrowni odbywa się za pomocą dwukilometrowego tunelu o szerokości 9 metrów, który opuszcza się spiralnie i jest wystarczająco szeroki, aby mogły nim przejechać pojazdy. Ludzie mogą dotrzeć też do elektrowni windą, która zjeżdża na głębokość 220 metrów (co odpowiada 70-piętrowemu budynkowi), a podróż trwa dwie i pół minuty. Elektrownia wykorzystuje 178-metrową różnicę wysokości między jeziorem Manapōuri a morzem w Deep Cove. Do elektrowni nie można dojechać samochodem. Promy dowożą pracowników elektrowni i turystów 35 km z portu Pearl Harbor w Manopouri, miasta po drugiej stronie jeziora na jego wschodnim krańcu.
Historia.
Idea budowy elektrowni w tym miejscu powstała w 1904 roku, ale odległa lokalizacja i skala trudności technicznych uniemożliwiła realizację tego projektu. Decyzja o budowie elektrowni zapadła po II wojnie światowej, gdy w pobliżu odkryto złoża boksytu. W 1956 roku powstała spółka Commonwealth Aluminium Corporation Pty Ltd, znana później jako Comalco. Zaczęła poszukiwać taniej energii.
Budowę elektrowni Manapōuri rozpoczęto w 1964 roku. 1800 pracowników pracowało przez osiem lat w niezwykle trudnych warunkach. Śmierć w trakcie budowy poniosło 16 mężczyzn, co upamiętnia specjalna tablica wmurowana w ściany elektrowni. Zbudowano kilka tuneli dostępu. Wykopano 10-kilometrowy tunel, aby odprowadzić wodę ze stacji do Deep Cove w Doubtful Sound. Po raz pierwszy moc została wygenerowana we wrześniu 1969 roku po zainstalowaniu dwóch generatorów. Stacja ukończona w 1972 roku, kiedy oddano do eksploatacji siódmy i ostatni generator. Jednak projektanci nie doszacowali tarcia pomiędzy wodą a ścianami tunelu prowadzącego do DeepCove, w wyniku czego nie był on w stanie odprowadzić takiej ilości wody, która pozwoliłaby pracować zainstalowanym turbinom Francisa z pełną wydajnością. Z tego powodu moc dostarczana przez elektrownię ograniczona była do 585 MW. Dopiero w 1998 roku zaczęto prace nad drugim tunelem. Ma on tak jak pierwszy 10 km długości i 10 m średnicy, a oba są od siebie odległe o 75 metrów. Został ukończony w 2002 roku, dzięki czemu maksymalna moc każdego z 7 pracujących w elektrowni generatorów firmy Siemens, generujących napięcie 13,8 kV, wzrosła do 850 MW. Maksymalna moc wyjściowa elektrowni wynosi jednak 800 MW ze względu na ograniczenia wynikające z posiadanych pozwoleń.
Właściciel.
Właścicielem i zarządcą jest Meridian Energy. Firma obsługuje siedem elektrowni wodnych i pięć farm wiatrowych w Nowej Zelandii. Jest także właścicielem dwóch farm wiatrowych w Australii i farmy słonecznej w Tongatapu w Tonga. Dostarcza energię elektryczną klientom indywidualnym, biznesowym i przemysłowym. Działa pod marką Meridian and Powershop. Została założona w 1998 roku i ma siedzibę w Wellington w Nowej Zelandii.
Zwiedzanie.
Elektrownię można zwiedzać, ale od października 2017 jest zamknięta z powodu prac konserwacyjnych. Otwarcie jest przewidywane na październik 2018, ale z powodu remontów prowadzonych przez Meridan Energy zwiedzanie jest odwołane bez określenie terminu jego przywrócenia.

</doc>
<doc id="1188070" url="https://pl.wikipedia.org/wiki?curid=1188070" title="Edward Tomaszewicz">
Edward Tomaszewicz

Edward Tomaszewicz (lit. "Edvard Tomaševič"; ur. 20 stycznia 1952 w Dziedoniszkach k. Wilna) – litewski polityk i przedsiębiorca, polskiego pochodzenia, poseł do Rady Najwyższej i na Sejm Litwy 1989–1992, były radny rejonu wileńskiego.
Życiorys.
W 1979 ukończył studia w Instytucie Gospodarki Rolnej w Leningradzie, po czym w latach 1970–1991 pracował w kołchozie im. Feliksa Dzierżyńskiego jako agronom. Od 1978 był dyrektorem tego kołchozu. W wyborach uzupełniających do Rady Najwyższej Litewskiej SRR XI kadencji w dniu 15 stycznia 1989 uzyskał mandat deputowanego w mickuńskim okręgu wyborczym, wygrywając z Lwem Worobjowem, dyrektorem kołchozu im. Włodzimierza Lenina. W lutym 1990 wybrany posłem do Rady Najwyższej XII kadencji z ramienia Związku Polaków na Litwie. 11 marca 1990 wstrzymał się od głosu w sprawie uzyskania przez Litwę niepodległości od ZSRR. Po odejściu z Sejmu powrócił do pracy w branży rolniczej, był m.in. dyrektorem przedsiębiorstwa rolnego w Mickunach, a także właścicielem sklepów spożywczych. W latach 1995–1997 i 2002–2003 sprawował mandat radnego rejonu wileńskiego z list AWPL i Polskiej Partii Ludowej.

</doc>
<doc id="1188071" url="https://pl.wikipedia.org/wiki?curid=1188071" title="Otto Dostojny">
Otto Dostojny

Otto I Znakomity (zm. 30 listopada 912 r.) – w latach 880-912 książę saski z dynastii Ludolfingów.
Życiorys.
Otto był młodszym synem księcia saskiego Ludolfa. W 880 r. po śmierci brata Brunona został księciem saskim. Był także hrabią Eichsfeld i od 888 r. południowej Turyngii. Od 908 r. jest wzmiankowany jako świecki opat w Hersfeld. Niepewne źródło wspomina o jego udziale w wyprawie włoskiej w 894 r. Miał wówczas zostać komendantem Mediolanu.
Otto Znakomity dzięki prowadzonej polityce rodzinnej stał się jednym z najważniejszych osób państwa wschodniofrankijskiego. Jego żona Jadwiga (Hadwig) pochodziła z rodu Popponów, a córka Oda poślubiła Zwentibolda, nieślubnego syna Arnulfa z Karyntii.
Otto Znakomity został pochowany w opactwie Gandersheim.
Rodzina.
Otto był żonaty z Jadwigą (Hadwig, Hatnui) (zm. 24 grudnia 903 r.), córką Henryka, margrabiego Fryzji.
Potomstwo:

</doc>
<doc id="1188076" url="https://pl.wikipedia.org/wiki?curid=1188076" title="Drzewnik">
Drzewnik



</doc>
<doc id="1188077" url="https://pl.wikipedia.org/wiki?curid=1188077" title="Euphoria (album Def Leppard)">
Euphoria (album Def Leppard)

Euphoria – siódmy album studyjny brytyjskiego zespołu Def Leppard, wydany w roku 1999 przez Mercury Records.

</doc>
<doc id="1188080" url="https://pl.wikipedia.org/wiki?curid=1188080" title="Canon EOS 30D">
Canon EOS 30D

Canon EOS 30D, to półprofesjonalna lustrzanka cyfrowa, produkowana przez japońską firmę Canon będąca następczynią Canon EOS 20D i poprzedniczką Canon EOS 40D z tego samego cyklu EOS. Jej premiera miała miejsce 21 lutego 2006. Posiada matrycę CMOS o rozdzielczości 8,2 megapikseli. Obsługuje obiektywy typu EF i EF-S i tak jak poprzednik wykorzystuje matrycę typu APS-C.
Opis.
Aparat posiada ekran LCD o wielkości 2,5 cala. Zachowany został 9-polowy autofocus. Migawka pozwala na wykonanie ponad 100 tysięcy zdjęć. Jej maksymalna szybkość to 5 klatek na sekundę. Bufor pozwala na zrobienie 11 zdjęć w formacie RAW lub 30 w formacie JPG w serii. Dostępne jest także robienie zdjęć jednocześnie w formacie JPG jak i CR2. System lustrzanki przechowuje do 9999 zdjęć w jednym folderze na karcie pamięci typu CompactFlash.
Rozdzielczości.
Aparat posiada 7 zróżnicowanych trybów rozdzielczości zdjęć. Każdy tryb (oprócz RAW) posiada dwa przedziały kompresji: "Fine" – małą, oraz "Normal" – dużą.
Programy.
Programy aparatu podzielone są na dwie sekcje: automatycznych nastaw i manualną. Sekcja manualna pozwala na samodzielne wybieranie ustawień wartości przysłony, czułości ISO czy czasu naświetlania. Tylko w tej sekcji dostępny jest zapis w formacie RAW.

</doc>
<doc id="1188083" url="https://pl.wikipedia.org/wiki?curid=1188083" title="Hauroko">
Hauroko

Hauroko – najgłębsze jezioro Nowej Zelandii. Głębokość maksymalna wynosi 463 m. Jezioro położone jest w górach Parku Narodowego Fiordland na Wyspie Południowej. 
Na jeziorze znajduje się jedna wyspa, nazwana ’’Mary’’.

</doc>
<doc id="1188084" url="https://pl.wikipedia.org/wiki?curid=1188084" title="Petit Basset Griffon Vendéen">
Petit Basset Griffon Vendéen

Petit Basset Griffon Vendéen – rasa psów, należąca do grupy psów gończych i posokowców, znajduje się w sekcji krótkonożnych psów gończych. Podlega próbom pracy.
Rys historyczny.
Petit Basset Griffon Vendéen jest krótkonożnym psem gończym, który wraz z Grand Basset Griffon Vendéen, pochodzi od wysokonożnego "Griffon Vendéen". Wyhodowany został w regionie Wandea (Vendée) w południowo-zachodniej Francji pod koniec XIX wieku, przez hrabiego "Christiana d'Elve" z Maxenne.
Użytkowość i charakter.
Petit Basset Griffon Vendéen to miniaturowy basset o proporcjonalnie zmniejszonych wymiarach, który zachował pasję łowiecką, żywe usposobienie i werwę. Obecnie używany jest do polowań na zające i króliki. Przyjazny wobec ludzi i dzieci, potrzebuje możliwości realizowania swoich potrzeb ruchowych.
Popularność.
Petit Basset Griffon Vendéen jest bardzo popularny we Francji, zdobywa także popularność na wystawach w Wielkiej Brytanii.

</doc>
<doc id="1188094" url="https://pl.wikipedia.org/wiki?curid=1188094" title="La Navidad">
La Navidad

La Navidad – pierwsza wioska-fort założona przez Krzysztofa Kolumba na wybrzeżu Haiti i na kontynencie amerykańskim. 
W grudniu 1492 wskutek błędu sternika statek „Santa María”, największy z biorących udział w I wyprawie, rozbił się trafiając na przybrzeżną mieliznę. Kolumb pozostawił na brzegu Haiti 39 rozbitków. Byli wśród nich marynarze, cieśle i inni rzemieślnicy. Założyli oni fort, pierwszą kolonię w Ameryce Północnej. Jeszcze w tym samym roku, gdy Kolumb wrócił na wyspę z kolejnym transportem osadników, okazało się, że fort został spalony a jego załoga nie żyje. Według późniejszych badań Indianie pozbyli się intruzów, którzy źle traktowali miejscową ludność i przyczynili się do wybuchu epidemii nieznanych wcześniej chorób.

</doc>
<doc id="1188097" url="https://pl.wikipedia.org/wiki?curid=1188097" title="Pukaki">
Pukaki

Pukaki (ang. "Lake Pukaki") – jezioro morenowe położone na Wyspie Południowej, w Nowej Zelandii, w regionie Canterbury.
Charakterystyka jeziora.
Ma powierzchnię 176 km², jego długość wynosi 15 km, natomiast szerokość 8 km. Ma 14 km³ objętości. Długość linii brzegowej wynosi 86 km. Dorzecze jeziora zajmuje powierzchnię 1374 km². Czas retencji wynosi 1557 dni. Lustro wody znajduje się na wysokości od 518,0 do 532,5 m n.p.m. Kolor wody jeziora jest jasnoturkusowy ze względu na zawartość bardzo drobnych cząstek skalnych, które pochodzą z okolicznych lodowców.
Geografia.
Od północy jezioro zasilane jest wodami Tasman River, natomiast na południu uchodzi z niego Pukaki River. Na zachodzie usytuowane jest pasmo górskie Ben Ohau Range. Jezioro ma połączenie kanałami z Ohau (przez Ohau Canal) i Tekapo (przez Tekapo Canal).
Hydroenergetyka.
W pobliżu ujścia do Pukaki River znajduje się tama, która reguluje wysokość lustra wody jeziora, a uwalniana woda służy do zasilania hydroelektrowni. Została zbudowana w 1976 roku i ma 61 m wysokości.
Obecność w kulturze.
Region wokół jeziora Pukaki został wykorzystany jako plener podczas kręcenia filmu "".

</doc>
<doc id="1188101" url="https://pl.wikipedia.org/wiki?curid=1188101" title="7 (album Bushido)">
7 (album Bushido)

7 – siódmy solowy album niemieckiego rapera Bushido. Płyta uzyskała status złotej płyty. Promował ją utwór Alles Verloren.

</doc>
<doc id="1188116" url="https://pl.wikipedia.org/wiki?curid=1188116" title="Reprezentacja Sierra Leone w piłce nożnej mężczyzn">
Reprezentacja Sierra Leone w piłce nożnej mężczyzn

Reprezentacja Sierra Leone od 1970 roku jest członkiem FIFA, a od 1967 – CAF-u. Nigdy nie zakwalifikowała się do mistrzostw świata w piłce nożnej
Historia.
Pierwszy mecz reprezentacji Sierry Leone odbył się 10 sierpnia 1949 roku w Freetown z również brytyjską kolonią Nigerią, który przegrał wynikiem 2:0
W eliminacjach do mistrzostw świata zadebiutowała w 1974 roku. Przegrała już w pierwszej fazie, w dwumeczu okazała się gorsza od Wybrzeża Kości Słoniowej (0:1 i 0:2). Cztery lata później było już lepiej. Udało się przebrnąć przez wstępną fazę rozgrywek dzięki zwycięskiemu dwumeczowi z zespołem Nigru (5:1 i 1:2). W kolejnym etapie gier nie było już tak łatwo. Okazało się, że drużyna Nigerii to zbyt wysokie progi. Mecze zakończyły się wynikami 0:0 i 2:6.
Do kwalifikacji do mistrzostw świata 2014, Sierra Leone zaczyna od drugiej rundy, gdyż podczas losowania liczyła się pozycja w rankingu FIFA na 27 lipca 2011 roku, a wtedy była na 24 miejscu. W kwalifikacjach do mistrzostw świata 2018 poniosła porażkę z Czadem 5 października 2018 roku Sierra Leone Football Association została zawieszona przez FIFA i drużyna została wykluczona z kwalifikacji do Pucharu Narodów Afryki 2019.
Obecnie selekcjonerem kadry Sierra Leone jest John Keister
Rekordziści.
Najwięcej występów w kadrze.
Zaaktualizowane na 29 marca 2022

</doc>
<doc id="1188117" url="https://pl.wikipedia.org/wiki?curid=1188117" title="Gmina Beaver (hrabstwo Mahoning)">
Gmina Beaver (hrabstwo Mahoning)

Gmina Beaver (ang. "Beaver Township") - gmina w USA, w stanie Ohio, w hrabstwie Mahoning. Według danych z 2000 roku gmina miała 6104 mieszkańców.

</doc>
<doc id="1188122" url="https://pl.wikipedia.org/wiki?curid=1188122" title="Walentyna Subocz">
Walentyna Subocz

Walentyna Subocz (ur. 10 stycznia 1942 w Gasparyszkach k. Święcian) – litewska działaczka polonijna, nauczyciel, posłanka na Sejm Litwy 1990–1992.
Życiorys.
W 1962 ukończyła Instytut Pedagogiczny w Leningradzie. W latach 1959–1991 pracowała w szkolnictwie rejonu święciańskiego. Od 1978 do 1987 pełniła funkcję wiceprzewodniczącej kołchozu im. Adama Mickiewicza w rejonie święciańskim i sekretarza KPZR tamże. 
W latach 1960–1991 członek KPZR. Po 1988 związana ze środowiskiem Związku Polaków na Litwie. 
W lutym 1990 wybrana posłanką do Rady Najwyższej Litewskiej SRR w okręgu Święciany. Należała do frakcji polskiej. 11 marca 1990 wstrzymała się od głosu w sprawie uchwały o niepodległości Litwy od ZSRR. 
Od 1990 do 1993 sprawowała funkcję wójta gminy Podbrodzie rejonu święciańskiego.

</doc>
<doc id="1188124" url="https://pl.wikipedia.org/wiki?curid=1188124" title="Das Beste">
Das Beste

Das Beste to siedemnasta płyta niemieckiego rapera Bushido. Album jest podsumowaniem wszystkich najlepszych kawałków wydanych przez Ersguterjunge.

</doc>
<doc id="1188125" url="https://pl.wikipedia.org/wiki?curid=1188125" title="Wairarapa">
Wairarapa

Wairarapa – jezioro na południowym krańcu Wyspy Północnej w Nowej Zelandii, 50 kilometrów na wschód od Wellington.

</doc>
<doc id="1188133" url="https://pl.wikipedia.org/wiki?curid=1188133" title="Komitet Polityczny i Bezpieczeństwa">
Komitet Polityczny i Bezpieczeństwa

Komitet Polityczny i Bezpieczeństwa, fr. "Comité politique et de sécurité," COPS, ang. "Political and Security Committee," PSC – instytucja pomocnicza Rady Unii Europejskiej w dziedzinie wspólnej polityki zagranicznej i bezpieczeństwa oraz wspólnej polityki bezpieczeństwa i obrony UE.
Początki działalności.
Komitet Polityczny i Bezpieczeństwa powstał w wyniku reformy wspólnej polityki zagranicznej i bezpieczeństwa UE, wprowadzonej na mocy Traktatu amsterdamskiego oraz postanowień Rady Europejskiej w Helsinkach w grudniu 1999 r. Jego poprzednikiem był Komitet Polityczny, działający w ramach Europejskiej Współpracy Politycznej na szczeblu dyrektorów politycznych. Od marca 2000 r. Komitet funkcjonował tymczasowo na mocy decyzji Rady UE. Do prawa pierwotnego UE został wprowadzony formalnie na mocy art. 25 Traktatu nicejskiego oraz decyzji Rady UE ze stycznia 2001 r. jako instytucja monitorująca sytuację międzynarodową oraz doradzająca Radzie UE w podejmowaniu decyzji w kwestiach międzynarodowych. Komitet uzyskał też uprawnienia do kontroli politycznej i strategicznego nadzoru nad operacjami zarządzania kryzysowego UE. Po reformie wspólnej polityki zagranicznej i bezpieczeństwa na mocy Traktatu lizbońskiego Komitet stał się organem pomocniczym Rady UE oraz Wysokiego Przedstawiciela ds. zagranicznych i polityki bezpieczeństwa UE.
Skład i kompetencje.
Komitet Polityczny i Bezpieczeństwa składa się z wysokiej rangi przedstawicieli państw członkowskich UE, zazwyczaj w randze ambasadora. Przewodniczy mu osoba wyznaczona przez Wysokiego Przedstawiciela ds. zagranicznych i polityki bezpieczeństwa UE. Komitet ma charakter stały, posiedzenia odbywają się zwykle dwa razy w tygodniu. Komitet wspierany jest przez Komitet ds. Cywilnych Aspektów Zarządzania Kryzysami, Sztab Wojskowy Unii Europejskiej oraz Komitet Wojskowy Unii Europejskiej.
Art. 38 Traktatu o Unii Europejskiej wymienia następujące zadania Komitetu Politycznego i Bezpieczeństwa:

</doc>
<doc id="1188135" url="https://pl.wikipedia.org/wiki?curid=1188135" title="Alicja Sapryk">
Alicja Sapryk

Alicja Sapryk (ur. 1971) – polska aktorka teatralna i filmowa, absolwentka Państwowej Wyższej Szkoły Teatralnej w Warszawie, suflerka w Teatrze Powszechnym w Warszawie. Jest żoną Tomasza Sapryka i ma z nim troje dzieci: Aleksandrę, Zofię i Maksymiliana.

</doc>
<doc id="1188137" url="https://pl.wikipedia.org/wiki?curid=1188137" title="Ohau">
Ohau

Ohau – jezioro polodowcowe Wyspy Południowej w Nowej Zelandii.
Zasilane jest przez rzeki Hopkins River i Dobson River. Obie rzeki mają źródła w Alpach Południowych. Z jeziora wypływa Ohau River.

</doc>
<doc id="1188140" url="https://pl.wikipedia.org/wiki?curid=1188140" title="Medard Czobot">
Medard Czobot

Medard Czobot, lit. Medardas Čobotas (ur. 26 maja 1928 w Miednikach Królewskich, zm. 30 sierpnia 2009 w Wilnie) – litewski lekarz narodowości polskiej, działacz mniejszości polskiej na Litwie, poseł na Sejm 1990–1996 i sygnatariusz aktu przywrócenia niepodległości Litwy z 11 marca 1990.
Życiorys.
W 1949 ukończył szkołę farmacji w Kownie, w latach 1950–1956 studiował medycynę na Wileńskim Uniwersytecie Państwowym. Od 1956 do 1960 pracował w kolejowej służbie zdrowia w Wilnie. W 1965 obronił doktorat z medycyny.
W lutym 1990 wybrany na posła do Rady Najwyższej Litewskiej Socjalistycznej Republiki Radzieckiej w okręgu miejskiego w Wilnie z ramienia Związku Polaków na Litwie, zasiadał we frakcji polskiej. Pełnił obowiązki przewodniczącego komisji zdrowia. 11 marca 1990 jako jeden z trzech Polaków złożył swój podpis pod Aktem Przywrócenia Państwa Litewskiego. W 1992 uzyskał reelekcję z ramienia chrześcijańskiej demokracji. W latach 1997–2000 zasiadał w radzie miejskiej Wilna.
Odznaczony Medalem Niepodległości Litwy (2000).

</doc>
<doc id="1188143" url="https://pl.wikipedia.org/wiki?curid=1188143" title="Komitet Wojskowy Unii Europejskiej">
Komitet Wojskowy Unii Europejskiej

Komitet Wojskowy Unii Europejskiej (EUMC, ang. "European Union Military Committee") – organ Unii Europejskiej działający w ramach Europejskiej Polityki Bezpieczeństwa i Obrony od 9 kwietnia 2001 roku. W jego skład wchodzą szefowie obrony państw członkowskich, na co dzień reprezentowani w Brukseli przez swoich przedstawicieli. Wybrany na przewodniczącego może być tylko generał czterogwiazdkowy. Jest nim obecnie Włoch Claudio Graziano. Organ ten udziela zaleceń Komitetowi Politycznemu i Bezpieczeństwa oraz zapewnia kierownictwo nad Sztabem Wojskowym Unii Europejskiej.

</doc>
<doc id="1188146" url="https://pl.wikipedia.org/wiki?curid=1188146" title="Myśli warte słów">
Myśli warte słów

Myśli warte słów to pierwszy solowy album Łukasza Zagrobelnego wydany 24 września 2007 roku. 14 lipca ukazała się edycja specjalna, na której znajdywały się dwa utwory: "Nie kłam że kochasz mnie" oraz nowa piosenka "Nie potrzeba więcej" i 3 teledyski: "Nieprawda", "Życie na czekanie" i "Nie kłam że kochasz mnie". Piosenka "Nie potrzeba więcej" stała się piosenką promującą edycje specjalną.
Nagrania dotarły do 34. miejsca listy OLiS.
Lista utworów.
Edycja specjalna:
+ "Nie kłam ze kochasz mnie", "Nie potrzeba więcej"
i 3 teledyski

</doc>
<doc id="1188147" url="https://pl.wikipedia.org/wiki?curid=1188147" title="Bakteriofag T-4">
Bakteriofag T-4

Bakteriofag T4 – bakteriofag o kapsydzie mającym kształt dwudziestościanu foremnego (ikosaedru), który infekuje komórki bakterii "Escherichia coli". Zawiera dwuniciowy DNA o długości 174 tys. par zasad.
Jest to jeden z najlepiej poznanych wirusów, który stał się swego rodzaju "prototypem" bakteriofaga czy też wirusa i został najszerzej wykorzystywany w badaniach naukowych z tej dziedziny. Powszechnie występuje we florze jelitowej ludzi i ssaków.
Przytwierdza się on za pomocą ogonka do bakterii, a następnie, kurcząc pochewkę ogonka, wstrzykuje swój materiał genetyczny do wnętrza komórki bakterii. Przejmuje on kontrolę nad komórką doprowadzając do powielania DNA wirusa. Jednocześnie są uaktywniane geny wirusa kodujące białka kapsydu, wskutek czego są produkowane kapsomery. Kapsomer i DNA wirusowe samorzutnie składają się w nowe wiriony. Ostatnim etapem jest rozkład ściany komórkowej bakterii.

</doc>
<doc id="1188149" url="https://pl.wikipedia.org/wiki?curid=1188149" title="Lista gwiazd w gwiazdozbiorze Woźnicy">
Lista gwiazd w gwiazdozbiorze Woźnicy

Zestawienie to zawiera gwiazdy w gwiazdozbiorze Woźnicy o wielkości gwiazdowej do 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1188152" url="https://pl.wikipedia.org/wiki?curid=1188152" title="Rotorua (jezioro)">
Rotorua (jezioro)

Rotorua – drugie co do wielkości jezioro na Wyspie Północnej w Nowej Zelandii. Jezioro obejmuje powierzchnię 80 km².

</doc>
<doc id="1188153" url="https://pl.wikipedia.org/wiki?curid=1188153" title="Nemesis (album)">
Nemesis (album)

Nemesis – pierwsza część kompilacji raperów z wytwórni Ersguterjunge. Na albumie można usłyszeć Bushido, Eko Fresh, Saad, Chakuza, D-Bo, Nyze. Album promował utwór "Nemesis".

</doc>
<doc id="1188161" url="https://pl.wikipedia.org/wiki?curid=1188161" title="Historia Polski (od 1989)">
Historia Polski (od 1989)



</doc>
<doc id="1188163" url="https://pl.wikipedia.org/wiki?curid=1188163" title="Komonica wąskolistna">
Komonica wąskolistna

Komonica wąskolistna ("Lotus tenuis" Waldst. &amp; Kit. ex Willd.) – gatunek rośliny zielnej należący do rodziny bobowatych. Pochodzi z Azji, Europy i Afryki Północnej, rozprzestrzenia się też w innych rejonach świata. W Polsce gatunek dość rzadki. Występuje głównie na wybrzeżu i w środkowej części kraju.
Biologia i ekologia.
Bylina, hemikryptofit. Rośnie na murawach. Dobrze adaptuje się na terenach nieurodzajnych, podmokłych i zasolonych. Wyższą niż u innych komonic tolerancję na zasolenie i nadmiar wody przypisuje się wydajniejszemu eliminowaniu z ksylemu jonów chloru i sodu: Cl– i Na+.
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków narażonych na wyginięcie, jeśli nadal będą działać czynniki zagrożenia może zostać przesunięta do grupy gatunków wymierających (kategoria zagrożenia: V). W wydaniu z 2016 roku otrzymała kategorię NT (bliski zagrożenia).
Ciekawostki.
Komonica wąskolistna jest jedną z roślin cyjanogennych, przy czym wykazuje pod tym względem polimorfizm – obok osobników cyjanogennych występują także osobniki acyjanogenne. Podobne zjawisko obserwuje się u komonicy zwyczajnej i koniczyny białej ("Trifolium repens").

</doc>
<doc id="1188165" url="https://pl.wikipedia.org/wiki?curid=1188165" title="Lotus tenuis">
Lotus tenuis



</doc>
<doc id="1188166" url="https://pl.wikipedia.org/wiki?curid=1188166" title="Piosenki Pana Tik-Taka">
Piosenki Pana Tik-Taka

Tik-Tak – pierwsze opublikowane oficjalnie wydawnictwo płytowe warszawskiego dziecięcego zespołu wokalnego "Fasolki". "Czwórka" zawiera 7 piosenek, opublikowanych wcześniej w telewizyjnym programie dla dzieci "Tik-Tak" i napisanych specjalnie na potrzeby tegoż programu. Autorem tekstów wszystkich piosenek była Ewa Chotomska, muzykę napisali Krzysztof Marzec i Marek Wysocki. 
Nagrań dokonano podczas sesji w studio Polskiego Radia. 
Sama EP-ka nie doczekała się reedycji. Natomiast poszczególne utwory, tak w oryginalnych, jak i późniejszych aranżacjach i wykonaniach, znalazły się na wydawanych w latach 90. albumach "Fasolek", bądź też kompilacjach piosenek dla dzieci, sygnowanych różnymi wytwórniami. 
Nagrania pochodzące z tego wydawnictwa nie zostały oficjalnie wydane na nośnikach magnetycznych, jednakże na przełomie lat 80. i 90., były dostępne na nielegalnie powielanych kasetach, sprzedawanych na bazarach.
Twórcy.
Soliści:
Lista utworów.
Strona A
Strona B

</doc>
<doc id="1188168" url="https://pl.wikipedia.org/wiki?curid=1188168" title="Beta Aurigae">
Beta Aurigae



</doc>
<doc id="1188170" url="https://pl.wikipedia.org/wiki?curid=1188170" title="Wielki Churał Państwowy">
Wielki Churał Państwowy

Wielki Churał Państwowy – jednoizbowy mongolski parlament, w którego skład wchodzi 76 deputowanych wybieranych na 4 lata w wyborach powszechnych. W mongolskim systemie parlamentarnym Wielki Churał Państwowy sprawuje władzę ustawodawczą, natomiast władzę wykonawczą sprawuje rząd z premierem na czele, który jest powoływany przez Churał.
W dawnej Mongolii tak nazywały się wiece, na których spotykały się najważniejsze osoby danej osady, głównie starszyzna. W Mongolii Ludowej churał był terenowym organem władzy państwowej. Obecnie nazwa odnosi się przede wszystkim do parlamentu Mongolii.
Wielki Churał Państwowy i obecne w nim partie.
Wielki Churał rozpoczął swoją działalność w 1924 roku, trzy lata po tym jak powstała Mongolska Partia Ludowa (1921 r.). W marcu 1921 roku odbył się zjazd mongolskich rewolucjonistów, na którym to utworzona Mongolską Partię Ludową. Następnie poprosiła ona o pomoc Armię Czerwoną, która weszła na teren kraju i przy pomocy nielicznej i świeżo ukształtowanej mongolskiej armii ludowo-rewolucyjnej, pokonała białogwardzistów oraz oddziały mongolskie dążące do samodzielności zarówno od Chin, jak i od ZSRR. Usunięto też resztki wojsk chińskich, rozbitych i usuniętych z państwa wcześniej przez książąt mongolskich i Ungerna. Dzięki tym zwycięstwom mongolscy komuniści przejęli w kraju władzę, narzucając ustój ludowy. Po 3 latach 26 października 1924 roku odbyło się pierwsze posiedzenie Wielkiego Churału Państwowego, składającego się w pełni z komunistów z Mongolskiej Partii Ludowo-Rewolucyjnej. Churał wybrał następnie rząd, a także proklamował Mongolską Republikę Ludową i uchwalił jej pierwszą konstytucję. Mongolia stała się państwem komunistycznym, a władzę nieprzerwanie sprawowała Mongolska Partia Ludowo-Rewolucyjna (MPL-R).
W 1990 roku w wyniku przemian rozpoczął się proces demokratyzacji Mongolii. Wprowadzono system wielopartyjny, co spowodowało powstanie wielu nowych partii politycznych. W czerwcu 1990 roku przeprowadzono pierwsze wolne wybory, które zgodnie z oczekiwaniami wygrała rządząca Mongolska Partia Ludowo-Rewolucyjna. Po tych wyborach rozpoczęły się prace nad stworzeniem nowej, w pełni demokratycznej konstytucji Mongolii. Finałem prac był styczeń 1992 roku, kiedy to Wielki Churał Państwowy uchwalił nową konstytucję, która określała Mongolię jako demokratyczną republikę parlamentarną z prezydentem na czele. Ponadto prezydent i parlament mają być wybierani w wyborach powszechnych na czteroletnią kadencję. Pół roku później zgodnie z nową Konstytucją w czerwcu 1992 roku zostały przeprowadzone powszechne wybory parlamentarne. Zwyciężyła w nich rządząca MRL-R z wynikiem 70 miejsc w 76 osobowym parlamencie. Tylko 6 głosów zdobyły opozycyjne Mongolska Partia Demokratyczna (MPD) i Mongolska Partia Socjaldemokratyczna (MPSD).
Cztery lata później będące do tej pory w opozycji MPD i MPSD stworzyły koalicje demokratyczną, której udało się odsunąć postkomunistów od władzy. Wybory, które odbyły się 30 czerwca 1996 roku, zakończyły się wielkim zwycięstwem obozu demokratycznego, który utworzył rząd, zmuszając po raz pierwszy w historii MPL-R do roli opozycji w parlamencie. Koalicja zdobyła w wyborach 50 głosów.
Niestety dla partii rządzącej fatalna sytuacja kraju, zwłaszcza gospodarcza i ekonomiczna, a także niski poziom życia ludności, która częściowo odwróciła się od polityki, był wyraźnie widoczny w kolejnych wyborach. Partie rządzące zdobyły tylko 4 głosy przy 72 opozycyjnej MPL-R, co było wynikiem szokującym.
Kolejne wybory do parlamentu odbyły się 27 czerwca 2004 roku. Zwyciężyła w nich ponownie rządząca MPL-R, zdobywając jedynie 37 głosów w parlamencie, co przy 76 miejscach nie są wystarczającą liczbą by rządzić samodzielnie krajem. 35 głosów uzyskała koalicja demokratyczna MPD, MPSD oraz Mongolska Partia Obywatelska, która dołączyła do koalicji. 1 głos zdobyła Mongolska Partia Republikańska, a 3 głosy kandydaci niezależni. Ten wynik spowodował, że koniecznością stało się utworzenie koalicji. Istniała ona od sierpnia 2004 przez pół roku, ale liczne kłótnie, zwłaszcza o rządowe posady, spowodowały jej rozpad i utworzenie rządu mniejszościowego przez MPL-R.
Partie polityczne Mongolii.
Ponadto dodać należy, że obecnie jest zarejestrowanych 14 partii politycznych.

</doc>
<doc id="1188172" url="https://pl.wikipedia.org/wiki?curid=1188172" title="Bandinelli">
Bandinelli

Bandinelli – polski herb szlachecki pochodzenia włoskiego.
Opis herbu.
Tarcza złota. Klejnot: nad hełmem w koronie trzy pióra strusie.
Historia herbu.
Zatwierdzony indygenatem w 1726 dla Michała i Aleksandra Franciszka Bandinellich.

</doc>
<doc id="1188179" url="https://pl.wikipedia.org/wiki?curid=1188179" title="Sztab Wojskowy Unii Europejskiej">
Sztab Wojskowy Unii Europejskiej

Sztab Wojskowy Unii Europejskiej (EUMS, ang. "European Union Military Staff") – organ Unii Europejskiej powołany 22 stycznia 2001 roku przez Radę UE, działający w ramach Europejskiej Polityki Bezpieczeństwa i Obrony. Jest departamentem przy Sekretariacie Rady UE. W jego skład wchodzą eksperci z dziedziny wojskowości delegowani przez państwa członkowskie. Przewodniczącym może zostać wybrany generał przynajmniej trzygwiazdkowy. Od 2020 przewodniczącym jest francuski admirał Hervé Bléjean. 
Do zadań EUMS należy:

</doc>
<doc id="1188187" url="https://pl.wikipedia.org/wiki?curid=1188187" title="Vendetta (album Ersguterjunge)">
Vendetta (album Ersguterjunge)

Vendetta to druga część składanki raperów z Ersguterjunge. Album promował utwór "Vendetta".

</doc>
<doc id="1188188" url="https://pl.wikipedia.org/wiki?curid=1188188" title="Scott Valentine">
Scott Valentine

Scott Eugene Valentine (ur. 3 czerwca 1958 roku w Saratoga Springs, w hrabstwie Saratoga, w stanie Nowy Jork) – amerykański aktor filmowy i telewizyjny. 
Swoje zainteresowanie aktorstwem przejawiał już mając pięć lat, kiedy prezentował inscenizacje w garażu swoich rodziców. Uczęszczał do Adirondack Community College w nowojorskim Queensbury. Studiował aktorstwo w Amerykańskiej Akademii Sztuk Dramatycznych w Nowym Jorku. 
Zadebiutował na dużym ekranie w komedii "Kelnerka" ("Waitress!", 1982) u boku Anthony'ego Johna Denisona, a następnie pojawił się w serialu NBC "Nieustraszony" ("Knight Rider", 1985) z Davidem Hasselhoffem. Popularnością cieszyła się postać Nicka Moore w sitcomie NBC "Więzi rodzinne" ("Family Ties", 1985-89) z Michaelem J. Foxem i Meredith Baxter. Wystąpił w telewizyjnej ekranizacjai powieści Jackie Collins "Lady Boss" (1992) u boku Jacka Scalii, Jeffa Kaakego, Anthony'ego Johna Denisona i Williama Shockleya oraz serialach CBS – "JAG – Wojskowe Biuro Śledcze" ("JAG", 2000) i "" ("CSI: NY", 2004).
Jest żonaty z Kym. Mają syna Cadena Edwarda (ur. 12 listopada 1998)

</doc>
<doc id="1188193" url="https://pl.wikipedia.org/wiki?curid=1188193" title="Lista gwiazd w gwiazdozbiorze Zająca">
Lista gwiazd w gwiazdozbiorze Zająca

Zestawienie to zawiera gwiazdy w gwiazdozbiorze Zająca do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1188196" url="https://pl.wikipedia.org/wiki?curid=1188196" title="Lluis Martinez Sistach">
Lluis Martinez Sistach



</doc>
<doc id="1188198" url="https://pl.wikipedia.org/wiki?curid=1188198" title="Alpha Leporis">
Alpha Leporis



</doc>
<doc id="1188200" url="https://pl.wikipedia.org/wiki?curid=1188200" title="Alles Gute Kommt Von Unten">
Alles Gute Kommt Von Unten

Alles Gute Kommt Von Unten – trzecia część składanki wytwórni Ersguterjunge. Na płycie możemy usłyszeć Bushido, Eko Fresh, Saad, Chakuza, D-Bo, Nyze oraz Kay One. Album promował utwór "Alles Gute Kommt Von Unten".

</doc>
<doc id="1188201" url="https://pl.wikipedia.org/wiki?curid=1188201" title="Luis Gallego">
Luis Gallego



</doc>
<doc id="1188203" url="https://pl.wikipedia.org/wiki?curid=1188203" title="Estryda Małgorzata">
Estryda Małgorzata

Estryda Małgorzata, Astryda (nor. "Estrid Margarete Sveinsdatter") (zm. 9 maja nieznanego roku pomiędzy 1057 a 1073) – królewna duńska, córka króla duńskiego Swena Widłobrodego i jego drugiej żony Sygrydy Storrådy, córki księcia polskiego Mieszka I.
Krótko po 1017 została zaręczona z księciem Normandii Ryszardem II Dobrym. Do zaślubin jednak nie doszło. Wkrótce poślubiła jarla Ulfa Torgilssona (zm. 25 grudnia 1026). Z tego małżeństwa pochodziło troje lub czworo dzieci:
Została pochowana w Roskilde.
Linki zewnętrzne.
 

</doc>
<doc id="1188205" url="https://pl.wikipedia.org/wiki?curid=1188205" title="Glenn Sacks">
Glenn Sacks

Glenn Sacks (ur. 1963) - amerykański dziennikarz i prezenter radiowy. Poruszana przez niego tematyka dotyczy praw mężczyzn oraz praw ojca. Jest pierwszym dziennikarzem specjalizującym się w prawach mężczyzn bądź prawach ojca, który otrzymał własny dział w jednej ze stu czołowych amerykańskich gazet. Jego program His Side nadawany jest na terenie Los Angeles i hrabstwa Orance przez stację 50 000 W. W latach 2003-2005 program ten nadawany był w formie talk-show w Los Angeles, Nowym Jorku, Bostonie, Seattle oraz innych miastach.
Sacks jest często gościem radiowych oraz telewizyjnych programów typu talk show. Często jest też cytowany przez gazety i magazyny. Od 2006 roku Glen Sacks prowadzi własny blog oraz własny biuletyn internetowy, którego liczba czytelników sięga 50 tys.

</doc>
<doc id="1188207" url="https://pl.wikipedia.org/wiki?curid=1188207" title="Michał Abramowicz">
Michał Abramowicz

Michał Abramowicz (ur. w 1884 w Baku, zm. w 1965 tamże) – polski geolog, specjalista geologii naftowej.
Życiorys.
Pochodził z polskiej rodziny. Od 1922 oraz pod koniec życia pracował w Azerbejdżańskim Instytucie Industrialnym, w katedrze "Poszukiwań złóż naftowych i gazowych". W latach 1920-1930 był również kierownikiem Zarządu Geologicznego Zjednoczenia "Azneft′". W latach 1935-1937 był kierownikiem sekcji geologii w Azerbejdżańskiej Filii Akademii Nauk ZSRR. Od 1938 pracował jako kierownik laboratorium geologii ropy naftowej Instytutu Geologii im. I.M.Gubkina. W 1943 został jednym z pierwszych członków Akademii Azerbejdżańskiej ZSRR.
Abramowicz wniósł duży wkład w rozwój nauk geologicznych w Azerbejdżanie. Kierował m.in. projektem dotyczącym obliczania geologicznych zasobów złóż naftowych Republiki, a także wprowadzenia metod wtórnej eksploatacji ropy naftowej. Był prekursorem badań współzależności zjawisk wulkanicznych i wystąpień ropy naftowej. Pierwszy wprowadził chemiczną klasyfikację wód Palmera do złóż naftowych. Zasłużył się także na polu kształcenia kadry geologicznej. Wcześniej mieszkał w Międzyrzecu Podlaskim.
Jest autorem ponad 100 prac naukowych, w tym 6 monografii. Otrzymał wiele orderów.

</doc>
<doc id="1188212" url="https://pl.wikipedia.org/wiki?curid=1188212" title="Walter Montagu-Douglas-Scott, 9. książę Buccleuch">
Walter Montagu-Douglas-Scott, 9. książę Buccleuch



</doc>
<doc id="1188213" url="https://pl.wikipedia.org/wiki?curid=1188213" title="Józef Cebula (męczennik)">
Józef Cebula (męczennik)

Józef Cebula (ur. 23 marca 1902 w Malni, zm. 28 kwietnia 1941 w KL Mauthausen-Gusen) – polski duchowny katolicki, Misjonarz Oblat Maryi Niepokalanej (OMI), błogosławiony Kościoła katolickiego. Za swoją niezłomną postawę wobec niemieckich narodowych socjalistów został zamordowany w niemieckim obozie koncentracyjnym.
Życiorys.
Pochodzenie i młodość.
Urodził się w Malni na Śląsku Opolskim jako pierworodny syn Adriana i Rozalii z domu Buhl. Nazajutrz po narodzinach rodzice zanieśli go do parafialnego kościoła w Otmęcie, gdzie na chrzcie nadali mu imię Józef. Wzrastał w rodzinie tradycyjnie religijnej. Był dość wątłym i chorowitym dzieckiem. Po ukończeniu szkoły podstawowej w Malni rozpoczął edukację w Seminarium Nauczycielskim w Opolu (Königliche Katholische Präparanden-Anstalt). Uczęszczał tam dwa i pół roku. Pod koniec 1918 ciężko zachorował na zapalenie opłucnej. Musiał więc w styczniu 1919 poddać się operacji, po której w kwietniu tegoż roku odesłano go do domu jako nieuleczalnie chorego. Zwrócono się więc wtedy do lekarza z Prószkowa, skąd pochodziła jego matka, aby ten podjął się medycznej opieki nad chorym. Mimo iż dzięki intensywnej, jak na tamte czasy, opiece medycznej udało się uchronić Józefa przed śmiercią, epizod ten pozostawił trwały ślad w jego życiu. Pierwszą konsekwencją było przerwanie edukacji, co też zamykało na jakiś czas możliwości studiowania. Edukację kontynuował w nowo utworzonym oblackim gimnazjum w Lublińcu (1920), które ukończył w czerwcu 1921 w Krotoszynie. Związał się wtedy już na stałe ze zgromadzeniem oblatów Maryi Niepokalanej.
Kapłaństwo.
Nowicjat rozpoczął 14 sierpnia 1921 w Markowicach na Kujawach. Tam też rok później złożył pierwsze śluby zakonne. Ponieważ oblaci nie mieli wtedy jeszcze w Polsce własnego seminarium duchownego, Józefa Cebulę wysłano na studia filozoficzne do Liège w Belgii. Po roku wrócił do Lublińca. Tam odbył najpierw junioracką formację, a następnie kontynuował studia filozoficzno-teologiczne. Wieczyste śluby zakonne złożył 15 sierpnia 1925, a święcenia kapłańskie przyjął 5 czerwca 1927 w uroczystość Pięćdziesiątnicy, z rąk biskupa Arkadiusza Lisieckiego. Prymicyjną mszę św. sprawował 13 czerwca 1927 w kościele parafialnym w Otmęcie.
Po święceniach kapłańskich o. Józef Cebula został skierowany do pracy w Małym Seminarium w Lublińcu jako nauczyciel i wychowawca oraz spowiednik. W roku 1931 mianowano go superiorem (przełożonym) klasztoru w Lublińcu. Funkcję tę pełnił przez 6 lat. W roku 1936 wybrany został do pełnienia posługi przełożonego polskiej prowincji oblackiej. Dnia 22 lipca 1937 mianowany został superiorem klasztoru oraz mistrzem nowicjuszy w Markowicach k. Inowrocławia.
Okres okupacji, prześladowanie i męczeńska śmierć.
Dnia 7 grudnia 1939 burmistrz von Egan wydał rozkaz, żeby następnego dnia w święto Niepokalanego Poczęcia N.M.P. (święto patronalne oblatów) zakonnicy zniszczyli wszystkie figury Matki Bożej, znajdujące się w okolicznych kaplicach przydrożnych. Wtedy to o. Józef, jako przełożony klasztoru, zareagował krótkim stwierdzeniem: „Kto chce być oblatem, ten do rozbijania figur nie pójdzie”. Wraz z innymi ojcami został więc dnia 26 sierpnia 1940 aresztowany i wywieziony do obozu w Szczeglinie, skąd dwa dni później został jednak zwolniony i odtransportowany do Markowic. Pod koniec października 1940 otrzymał jednak rozkaz opuszczenia klasztoru w przeciągu trzech godzin. O. Józef wraz z kilku braćmi zakonnymi znalazł wtedy schronienie u wiernych w Markowicach. Do klasztoru mógł powrócić w listopadzie 1940 Otrzymał wtedy pozwolenie na sprawowanie jednej Mszy św. niedzielnej w pobliskich parafiach Ludzisko i Rzadkwin. Nie wolno mu jednak było udzielać żadnych sakramentów św. Miał też kategoryczny zakaz wykonywania jakichkolwiek dodatkowych czynności kapłańskich. Do tych rozkazów jednak się nie dostosował. Wczesnym rankiem lub późnym wieczorem, w cywilnym ubraniu, odwiedzał chorych, spowiadał wiernych, chrzcił dzieci i błogosławił małżeństwa. Codziennie nocą odprawiał Eucharystię. Dnia 10 lutego 1941 o. Józef otrzymał zakaz sprawowania jakichkolwiek czynności kapłańskich. Nie podporządkował się jednak i temu zakazowi. W dniu aresztowania, po odprawieniu po północy Mszy św. zwrócił się do usługującego do Mszy brata zakonnego: „Bracie, dzisiaj złożyłem Bogu ostatnią Ofiarę. Radzę wam, po raz ostatni się u mnie wyspowiadać”. Tego też dnia został aresztowany i wywieziony do obozu w Inowrocławiu (02.–07.04.1941), z przeznaczeniem do Mauthausen k. Linzu w Austrii, do którego deportowano więźniów „mocno obciążonych, recydywistów i aspołecznych”. Podjęto wtedy starania o jego zwolnienie. Wstawiało się za nim wielu ludzi, zwłaszcza Niemców z Lublińca, podkreślając, że uczył tam języka niemieckiego i służył z jednakowym zaangażowaniem wszystkim ludziom, zarówno Niemcom, jak i Polakom, nie robiąc między nimi żadnych różnic. Podkreślano też bardzo mocno, że nigdy nie angażował się w sprawy polityczne. W obronie o. Józefa wystąpił również ks. Hubert Demczak, ówczesny proboszcz w Otmęcie. Inicjatywę tę poparł również Ortsgruppenleiter Ebneter z Malni. Wszystkie te działania okazały się bezskuteczne. Dnia 18 kwietnia 1941 przewieziony został do niemieckiego obozu koncentracyjnego Mauthausen. Był tam torturowany, skazany na ciężkie roboty, wreszcie rozstrzelany i spalony w obozowym krematorium.
Pamięć o błogosławionym.
W drugą niedzielę maja każdego roku w Malni obchodzony jest dzień dziękczynny za dar, jaki otrzymało sołectwo w postaci o. Józefa Cebuli. Uroczystości rozpoczynają się uroczystą mszą św. z udziałem misjonarzy oblatów M.N. z całej Polski oraz wiernych z parafii prowadzonych przez oblatów w różnych miastach Polski (Wrocław, Katowice, Lubliniec, Kędzierzyn-Koźle). W mszy uczestniczą również mieszkańcy gminy Gogolin i dekanatu Kamień Śląski. Po mszy św. odbywają się koncerty muzyki kościelnej.
Papież Jan Paweł II beatyfikował go 13 czerwca 1999 r. w Warszawie, w gronie 108 męczenników II wojny światowej. Postulatorem jego sprawy był o. Kazimierz Lubowicki OMI.

</doc>
<doc id="1188215" url="https://pl.wikipedia.org/wiki?curid=1188215" title="Nieczuła">
Nieczuła

Nieczuła (Szpak, Bartliński, Czerniewski, Schwarzenbach-Czerniewski) − kaszubski herb szlachecki. Wielu autorów herbarzy, począwszy od Niesieckiego, poprzez Ostrowskiego, skończywszy na Gajlu osobno traktują herb Bartlińskich i Czerniewskich. Ten pierwszy ma się według nich nieco różnić od drugiego. Jest to błąd, zapoczątkowany przez Niesieckiego, chociaż korygowany przez autorów późniejszych, przetrwał w niektórych herbarzach do współczesności.
Opis herbu.
Herb występował w kilku wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Nieczuła (Szpak, Bartliński, Czerniewski, Schwarzenbach-Czerniewski): "W polu błękitnym szpak z rozpostartymi skrzydłami, czarny, siedzący na pniu naturalnym o pięciu korzeniach i dwóch gałązkach z liśćmi zielonymi. Klejnot: nad hełmem w koronie ogon pawi. Labry: błękitne, podbite srebrem."
Ostrowski podaje szpaka ze złożonymi skrzydłami. W "Nowym Siebmacherze" zaś brak jest barw i klejnotu.
Nieczuła odmienny (Bartliński odmienny, Walbach Bartliński): "W polu błękitnym ptak (szpak) z rozpostartymi skrzydłami, czarny, siedzący na pniu srebrnym o pięciu korzeniach i dwóch gałązkach z liśćmi zielonymi, tworzącymi kształt wieńca. Klejnotu, hełmu i labrów brak, bezpośrednio nad tarczą korona szlachecka."
Nieczuła odmienny (Bartliński odmienny, Czerniewski, Sówka odmienny): "W polu błękitnym sowa szara, siedząca na srebrnym o trzech korzeniach i dwóch gałązkach z listkami wawrzynu zielonymi; trzema po lewej, czterema po prawej. Klejnot: nad hełmem w koronie trzy pióra pawie. Labry: błękitne, podbite złotem."
Według Przemysława Pragerta herb ten jest błędną rekonstrukcją herbu Czerniewskich i Bartlińskich. Błąd polega głównie na pomyleniu szpaka z sową.
Bartliński: "W polu błękitnym na pieńku dębowym w barwach naturalnych, o 2 sękach, wzlatująca sowa czarna o orężu czerwonym."
Według Przemysława Pragerta herb ten jest błędną rekonstrukcją herbu Bartlińskich i powinno się im przypisywać herb Nieczuła. Pomyłka polega głównie na zamienieniu szpaka na sowę oraz pominięciu klejnotu. Błąd oryginalnie pochodzi od Niesieckiego, który widzieć miał taki herb na nagrobku Bartlińskiego z kościoła Cystersów w Pelplinie. Herb taki powielił Ostrowski i wiele innych publikacji, zarówno heraldycznych (Herbarz Bonieckiego, który jednak przekazał też prawidłową wersję), jak i nieheraldycznych ("Encyklopedia Staropolska"). Na błąd ten zwracano uwagę już wcześniej, przed współczesnymi badaniami Pragerta, oprócz wspomnianej uwagi u Bonieckiego m.in. w wydaniu herbarza Niesieckiego z XIX wieku, w dopiskach do herbu Bartliński i przy opisie herbu Nieczuła, a także w "Heroldzie polskim" na rok 1898 oraz w herbarzu Uruskiego.
Najwcześniejsze wzmianki.
Wariant podstawowy przytaczany przez Dachnowskiego ("Herbarz szlachty Prus Zachodnich w XVIII w"), wydanie herbarza Niesieckiego z XIX wieku oraz "Nowego Siebmachera". Wariant drugi znany z "Siebmachera". Błędny wariant trzeci oraz herb zwany Bartliński przytacza Ostrowski, za Niesieckim.
Rodzina Czerniewski.
Istniało kilka rodzin szlacheckich tego nazwiska, z czego dwie na Pomorzu. Te dwie rodziny wzięły nazwisko od wsi Czerniewo. Pierwsza rodzina, herbu Nieczuła, jest wspólnego pochodzenia z Bartlińskimi. Gałąź tej rodziny, osiadła w Czerniewie, pisała się później Czerniewskimi z Barotlina, a także Bartlińskimi z Czerniewa. Pierwsza wzmianka o Czerniewsckich pochodzi z 1504 (Grzegorz z Czerniewa), kolejne z 1525 (Ścibor Czerniewski), 1526 (Ścibor, Jan, Jakób, Szymon Czerniewscy), 1570 (Stentzeslaus et Fabian a Cziernaw, Jacob a Cziernaw, Matthias Orliewski, Gregorius Gantz, Achatius Jatzkaw z Czerniewa, Michael Czierniewski z Bielkówka i Joannes Czierniewski ze Świerkocina), 1619 (Jan, syn Piotra Czerniewskiego z Bartlina), 1623 (Jan Bartliński alias Czerniewski).
Herbowni.
Bartliński z przydomkami Walembach, Walbach, Czerniewski (Czierniewski, Czyrniewski). Czerniewscy używali przydomków Schwartzenbach (Schwarzbach, Schwarzenbach) oraz Walembach (Walbach), czyli przydomka Bartlińskich.
Seweryn Uruski wymienia nazwisko Obiecanowski herbu Bartliński (wersja zgodna z opisem Nieczuły). Rodzina ta mieszkała w powiecie kowieńskim. Nie jest jasne skąd wziął się pomorski herb na Litwie.
Z herbem Nieczuła skojarzono też nazwisko Tortiłowicz (Tortilowicz) von Batocki-Friebe. Zachodzi tu jednak spora niepewność, ponieważ jedne źródła podają tu herb Nieczuła, inne Nieczuja, jeszcze inne Nieczuła (Nieczula) ale opisują go nieco inaczej (pole czerwone, ptak to kruk).
Tadeusz Gajl wymienia jeszcze rodzinę tego herbu o nazwisku Nieczuła, nie podaje jednak źródła pierwotnego tej informacji.
Inne herby.
Czerniewskim przypisywano też, zapewne przez podobieństwo nazw, herb Nieczuja.
Druga pomorska rodzina Czerniewskich, z tego samego gniazda co Nieczułowie Czerniewscy, nosząca przydomek Gącz (Gonc, Goncz), używała innego herbu własnego, Gącz. Istniała też zachodniopomorska rodzina herbu Goncz, który to herb prawdopodobnie błędnie przypisano kaszubskim Gączom (Gonczom) oraz pochodzącym od nich Czerniewskim i Dąbrowskim.

</doc>
<doc id="1188216" url="https://pl.wikipedia.org/wiki?curid=1188216" title="Martina Cole">
Martina Cole

Martina Cole (ur. w 1959 w Esseksie) – angielska pisarka.
Wydała dwadzieścia sześć powieści o londyńskim świecie przestępczym. Cztery z nich: "Dangerous Lady", "The Jump", "The Runaway" i "The Take"
 doczekały się adaptacji telewizyjnych. Sprzedaż jej książek sięgnęła 3 milionów egzemplarzy. Dziesiąta powieść autorki "The Know" (wydanie polskie "Dziwka") spędziła siedem tygodni na liście bestsellerów The Sunday Times. Jej utwory wyróżnia obecność kobiecych protagonistów i antybohaterów. Ich akcja toczy się w irlandzkiej społeczności Londynu i jego okolic.
Linki zewnętrzne.
Oficjalna strona autorki

</doc>
<doc id="1188220" url="https://pl.wikipedia.org/wiki?curid=1188220" title="Ba 349 natter">
Ba 349 natter



</doc>
<doc id="1188221" url="https://pl.wikipedia.org/wiki?curid=1188221" title="Bartsch (herb szlachecki)">
Bartsch (herb szlachecki)

Bartsch ("Barcz", "Barszcz", "Wiewiórka", "Luzytan") − polski herb szlachecki, używany przez rodzinę pochodzącą z Prus i Warmii, osiadłą także na Kaszubach. Według Józefa Szymańskiego z nobilitacji. Możliwe, że herb ten jest odmianą herbu Achinger lub Bażeński.
Istniały inne rodziny tego samego nazwiska, osiadłe w tym samym regionie, ale używające innych herbów (Bartsch II, Bartsch III, Bartsch IV).
Opis herbu.
Istnieje wiele rozbieżnych opinii na temat wyglądu tego herbu, często w obrębie jednaj publikacji.
Według Józefa Szymańskiego, herb powinien wyglądać następująco: W polu złotym wiewiórka czerwona. Klejnot: samo godło.
Taki wizerunek przytacza też Juliusz Karol Ostrowski (jako Bartsch II) oraz Mariusz Gizowski ("Herby patrycjatu toruńskiego"). Niekiedy wariant ten był przedstawiany z godłem i klejnotem w lewo. Tak jest w opisie u Ostrowskiego i w "Encyklopedii" Orgelbranda i u Emiliana Szeligi-Żernickiego ("Der polnische Adel"). Przemysław Pragert używa na ten herb nazwy Barcz Ib.
Istniał też wariant powyższego herbu, w którym pole było błękitne. Wzmiankują go Adam Boniecki, Ostrowski (jako Bartsch I) i Gizowski. Przemysław Pragert numeruje go jako Barcz Ia. W "Tablicach odmian" Chrząńskiego wiewiórka jest w lewo, barwy naturalnej i siedzi na brązowej gałęzi.
Według herbarza Dachnowskiego, herb przedstawia się następująco: W polu czerwonym wiewiórka szara, gryząca orzech, siedząca na murawie zielonej. Klejnot: Nad hełmem bez korony wiewiórka jak w godle. Labry: czerwone podbite złotem.
Podobny wizerunek jest u Kaspra Niesieckiego, z tym, że godło i klejnot w lewo i brak barw. Przemysław Pragert klasyfikuje ten wariant jako podstawowy ("Barcz I").
Najwcześniejsze wzmianki.
Według Opinii Ostrowskiego, herb powstał w XV wieku. Józef Szymański pisze, że jest to herb z nobilitacji, nadany 18 kwietnia 1589 Janowi i Piotrowi Bartschom z Braniewa, mieszczanom gdańskim.
Rodzina Bartsch.
Jedna z dwóch rodzin o tym nazwisku, pochodząca z Warmii miała być gałęzią rodu Bażeńskich, chociaż Seweryn Uruski twierdzi, że zostali oni adoptowani do herbu przez Bażeńskich. Barczowie nosili przydomek a Demuth. Wzmiankowani od XVI wieku, posiadali włości: Franknów (Jan Bartsch, 1640), Smażyno, Skrzeszewo, Przyjaźń i Rychtowo (1682). Reinhold Bartsch był w 1662-1668 ławnikiem w Pucku. W XVIII wieku Bartschowie posiadali Sztembark i Stawiski. W roku 1700 żył Jan Henryk Bartsch, podpułkownik królewski (1707) i generał major wojsk koronnych (1711). Według opinii Ledebura ród wygasł na przełomie XVIII i XIX wieku. Dachnowski twierdzi, że herb Barczów był identyczny z herbem Bażeńskich (Bażeński).
Herbowni.
Barcz (Bartsch, Barszcz, Bartels, Bartschen, Bartusch, Bartusz), Barwiński. Błędnie - Baertschen, Bätsch.

</doc>
<doc id="1188223" url="https://pl.wikipedia.org/wiki?curid=1188223" title="Sara Lumholdt">
Sara Lumholdt

Sara Helena Lumholdt (ur. 25 października 1984 roku w Sztokholmie) – szwedzka piosenkarka, członkini szwedzkiego kwartetu A*Teens (w latach 1998-2004).
Od 2007 roku rozpoczęła karierę solową pod pseudonimem Sara Love. Latem 2010 roku wydała swoją debiutancką płytę studyjną zatytułowaną "Back to Yo".

</doc>
<doc id="1188224" url="https://pl.wikipedia.org/wiki?curid=1188224" title="Pani de Maintenon">
Pani de Maintenon



</doc>
<doc id="1188234" url="https://pl.wikipedia.org/wiki?curid=1188234" title="Edward Prescott">
Edward Prescott



</doc>
<doc id="1188235" url="https://pl.wikipedia.org/wiki?curid=1188235" title="Dhani Lennevald">
Dhani Lennevald

John Dhani Lennevald, znany jako Dhani Lennevald (ur. 24 lipca 1984 roku w Sztokholmie) - szwedzki wokalista pop/R&amp;B, były członek zespołu pop A*Teens.
Syn Bejje i Elizabeth Lennevaldów, dorastał wraz ze starszą siostrą Dinah (ur. 1978). Mając czternaście lat rozpoczął karierę muzyczną z grupą pop A*Teens, z którą był związany w latach 1998-2004. 
30 sierpnia 1999 roku ukazał się album z coverami legendarnej grupy ABBA, a 5 maja 2004 roku zespół A*Teens wydał ostatnią swoją płytę "Greatest Hits" i zawiesił działalność. 
Lennevald rozpoczął swoją solową karierę, podpisując kontrakt ze Stockholm Records (obecnie Universal Sweden). Jego pierwszym solowym singlem była piosenka "Girl talk", która uplasowała się na 20 pozycji w Szwecji oraz uzyskała status złotej płyty. Po promocji singla piosenkarz rozpoczął pracę jako model. Po pewnym czasie na swojej oficjalnej stronie internetowej poinformował o tym, że nagrywa płytę w Nowym Yorku. Jednak zerwał kontrakt ze Stockholm Records. 14 października 2005 roku z jednym z telewizyjnych programów zaprezentował swój nowy utwór "Let`s do it again". 
Spotykał się ze szwedzką modelką Natachą Peyre.

</doc>
<doc id="1188237" url="https://pl.wikipedia.org/wiki?curid=1188237" title="X (album Def Leppard)">
X (album Def Leppard)

X – ósmy album studyjny brytyjskiego zespołu Def Leppard wydany w roku 2002. Brzmieniowo płyta odchodziła od hard rocka w stronę muzyki pop i nie spotkała się z sukcesem.

</doc>
<doc id="1188238" url="https://pl.wikipedia.org/wiki?curid=1188238" title="Mike Huckabee">
Mike Huckabee

Mike Huckabee, właśc. Michael Dale Huckabee (ur. 24 sierpnia 1955 w Hope) – amerykański polityk, pastor, były gubernator Arkansas.
Życiorys.
Był pastorem baptystycznym. W latach 1989-1991 był przewodniczącym konferencji baptystycznej stanu Arkansas.
W 1992 bezskutecznie kandydował do Senatu (przegrał z ubiegającym się o reelekcję Dale Bumpersem). W latach 1993-1996 był zastępcą gubernatora Arkansas, a od 1996 do 2007 gubernatorem tego stanu. 
28 stycznia 2007 ogłosił, że będzie ubiegał się o nominację na kandydata Partii Republikańskiej w wyborach prezydenckich w 2008. 3 stycznia 2008 wygrał republikańskie prawybory w stanie Iowa. 4 marca 2008 wycofał swoją kandydaturę po przegranych prawyborach w Teksasie. Był jednym z kandydatów do wiceprezydentury w 2008.
Jest zwolennikiem kary śmierci. Jako gubernator Arkansas zezwolił na wykonanie szesnastu egzekucji. 
Obecnie prowadzi własną audycję radiową "The Huckabee Report" na antenie Citadel Media.

</doc>
<doc id="1188247" url="https://pl.wikipedia.org/wiki?curid=1188247" title="Raivis Vidzis">
Raivis Vidzis

Raivis Vidzis, pseudonim Zwierzak (ur. 22 marca 1976, Ogre) – łotewski trójboista siłowy i strongman.
Jeden z najlepszych łotewskich siłaczy. Wielokrotny zdobywca tytułu . Drużynowy Drugi Wicemistrz Świata Par Strongman 2005.
Życiorys.
Raivis Vidzis wziął udział cztery razy w indywidualnych Mistrzostwach Świata Strongman, w latach 2005, 2006, 2007 i 2008. W Mistrzostwach Świata Strongman 2006 został dziewiątym najsilniejszym człowiekiem świata. W Mistrzostwach Świata Strongman 2005, Mistrzostwach Świata Strongman 2007 i Mistrzostwach Świata Strongman 2008 nie zakwalifikował się do finałów.
Jest zrzeszony w federacji WSMC.
Raivis Vidzis jest kawalerem i mieszka w Rydze.
Wymiary:
Rekordy życiowe:

</doc>
<doc id="1188248" url="https://pl.wikipedia.org/wiki?curid=1188248" title="Głodek kutnerowaty">
Głodek kutnerowaty

Głodek kutnerowaty ("Draba tomentosa" Clairv.) – gatunek rośliny z rodziny kapustowatych.
Rozmieszczenie geograficzne.
Występuje wyłącznie w górach Europy: w Alpach, Apeninach, Pirenejach, Pirynie i Karpatach Zachodnich. W Polsce występuje tylko w Tatrach Zachodnich i to zaledwie na kilku stanowiskach, a wszystkie znajdują się w Czerwonych Wierchach: na północnej ścianie Krzesanicy, na opadających do Wyżniej Świstówki Małołąckiej stokach Kopy Kondrackiej, w Kobylarzowym Żlebie oraz w Rzędach Tomanowych i na kopule szczytowej Ciemniaka. Podane w 1891 stanowisko na Giewoncie (bez bliższego określenia miejsca) nie zostało odszukane.
Biologia i ekologia.
Bylina, hemikryptofit lub chamefit. W Tatrach występuje zazwyczaj na stokach o południowej ekspozycji i tylko na wapiennym podłożu. Liczba chromosomów 2n = 16. Gatunek charakterystyczny dla Ass. "Drabo-Artemisietum".
Zagrożenia.
Kategorie zagrożenia gatunku:
Populacje tego gatunku w polskich Tatrach są dość duże pod względem liczby osobników i w większości znajdują się poza szlakami turystycznymi i taternickimi terenami wspinaczkowymi. Wiele stanowisk znajduje się również w słowackiej części Czerwonych Wierchów oraz w Tatrach Bielskich. Nie są więc bezpośrednio zagrożone przez ludzi. Rosną w takich miejscach, że nie zagrażają im również lawiny kamienne i śnieżne. Być może nieznalezione jeszcze populacje znajdują się w innych, trudno dostępnych skałach Tatr. Jednakże niewielki obszar, na którym występuje ten gatunek i niewielka jego populacja uzasadnia zaliczenie go do gatunków w Tatrach zagrożonych (według klasyfikacji IUCN kategoria zagrożenia VU).

</doc>
<doc id="1188251" url="https://pl.wikipedia.org/wiki?curid=1188251" title="Draba tomentosa">
Draba tomentosa



</doc>
<doc id="1188252" url="https://pl.wikipedia.org/wiki?curid=1188252" title="Teratona">
Teratona



</doc>
<doc id="1188255" url="https://pl.wikipedia.org/wiki?curid=1188255" title="Bolesław Zarako-Zarakowski">
Bolesław Zarako-Zarakowski

Bolesław Zarako-Zarakowski (vel Zarakow-Zarakowski) (ur. w Połocku, zm. 2 grudnia 1963 w Moskwie) – kapitan Armii Imperium Rosyjskiego, generał porucznik Armii Czerwonej i generał dywizji Wojska Polskiego.
Służba wojskowa.
Armia Imperium Rosyjskiego i Armia Czerwona.
Ukończył Korpus Kadetów w Połocku, następnie Szkołę Oficerów Piechoty w Moskwie. Od 1913 oficer zawodowy armii rosyjskiej. W czasie I wojny światowej doszedł do stanowiska szefa sztabu pułku piechoty, kapitan z 1917. Od czerwca 1918 w Armii Czerwonej: dowódca brygady, szef sztabu dywizji, szef katedry taktyki w Wojskowej Akademii Inżynieryjnej. W latach 1937–1941 był represjonowany ze względu na polskie pochodzenie. Zwolniony z więzienia w 1941 wraz z najazdem Niemiec na ZSRR. Na froncie dowódca pułku piechoty, komendant kursów oficerskich. W okresie od 9 marca 1943 do 5 maja 1944 dowodził 160 Dywizją Strzelecką, później szef sztabu Frontu. 1 września 1943 awansował na generała majora.
Ludowe Wojsko Polskie.
7 października 1944 roku został skierowany do Wojska Polskiego. Krótko pełnił obowiązki szefa sztabu 1 Korpusu Polskich Sił Zbrojnych w ZSRR, później powołany został na stanowisko szefa Sztabu Głównego Naczelnego Dowództwa WP. Obowiązki szefa sztabu pełnił do 31 grudnia tego roku. 1 stycznia 1945 roku przeniesiony został na niższe stanowisko służbowe – zastępcy szefa SG ND WP, którym został wówczas gen. dyw. Władysław Korczyc. Służbę w Sztabie Głównym WP zakończył 19 kwietnia 1945 roku i objął dowództwo Okręgu Wojskowego Nr VI w Łodzi. 14 grudnia 1945 roku Krajowa Rada Narodowa nadała mu stopień generała dywizji, ze starszeństwem od 1 stycznia 1946 r. już na stanowisku dowódcy Okręgu Wojskowego Nr IV we Wrocławiu. 12 grudnia 1946 roku przeniesiony na równorzędne stanowisko dowódcy Okręgu Wojskowego Nr II w Lublinie.
Był przewodniczącym Wojewódzkiego Komitetu Bezpieczeństwa w Łodzi.
Akademia Sztabu Generalnego WP.
25 lipca 1947 mianowany został komendantem Akademii Sztabu Generalnego mieszczącej się w Warszawie przy ul. Opaczewskiej 2 (obecnie ulica Stefana Banacha 2), w budynku Wolnej Wszechnicy Polskiej, pierwszy w nowo powstałej uczelni. Jego najbliższym współpracownikiem był wówczas dyrektor nauk, gen. bryg. Józef Kuropieska, który w swoich wspomnieniach tak scharakteryzował jego sylwetkę:
"„(...) mój nowy przełożony jest człowiekiem wyjątkowo dobrze wychowanym, o niecodziennych manierach i szczególnym takcie. Przyjął mnie bardzo serdecznie (...) Na podkreślenia zasługują harmonijne stosunki, jakie zaistniały wśród kadry wykładowczej. Było to przede wszystkim zasługą gen. Zarako-Zarakowskiego, będącego wzorem dobrze wychowanego oficera. Nie znałem w życiu innego generała, który by przy wejściu kogokolwiek do jego gabinetu zawsze wstawał i uprzejmie się witał. (...) Generał stanowił typ uroczego gospodarza, kiedyś zapewne urzekającego światowca, z którym nie sposób było wszcząć rozważań bez choćby najskromniejszego zakrapianego poczęstunku. (...) bardzo dobrze znał Michała Tuchaczewskiego. Zdaje się kończyli tę samą szkołę, czy też byli rówieśnikami i znali się z tego samego garnizonu. (...) Znał również dobrze generała armii Hieronima Uborewicza i uważał go za Polaka. Był jego podwładnym w okresie, gdy pracował w Białoruskim Okręgu Wojskowym. Pewnego razu, w czasie rozmowy w cztery oczy Uborewicz polecił by, by Zarako-Zarakowski przychodził do niego od czasu do czasu porozmawiać po polsku, bo inaczej obaj zapomną języka. Fakt, że Zarakowski takie rozmowy prowadził ze mną w 1947 roku, świadczy, że nie tylko miał do mnie zaufanie, ale był człowiekiem szczególnej odwagi.”"
10 lutego 1948 obowiązki komendanta akademii przekazał gen. Zygmuntowi Berlingowi.
Powrót do ZSRR.
19 kwietnia 1948 zakończył służbę w Wojsku Polskim i powrócił do ZSRR. Służby w Armii Czerwonej już faktycznie nie pełnił. Przeniesiony w stan spoczynku mieszkał w Moskwie, gdzie zmarł. Został pochowany na Cmentarzu Dońskim w Moskwie.
Życie prywatne.
Był żonaty z Zinajdą Michajłowną Gerrec. Miał syna i córkę.

</doc>
<doc id="1188256" url="https://pl.wikipedia.org/wiki?curid=1188256" title="Wiśnie (film)">
Wiśnie (film)

Wiśnie () - film telewizyjny produkcji polsko-niemieckiej w reżyserii Michaela Günthera z 1979 r. Ekranizacja powieści Leonie Ossowski pod tym samym tytułem. Zdjęcia do filmu kręcono m.in. w Zgorzelcu, Lesznie, Osowej Sieni i Wschowie.
Fabuła.
Trzydzieści lat po wojnie Anna, dziennikarka z Niemiec, wyjeżdża do swojej rodzinnej wsi na Dolnym Śląsku, którą musiała opuścić wraz z rodziną w 1945 r. Spotyka tutaj Ludwika, dawną miłość i ojca swojej córki.

</doc>
<doc id="1188257" url="https://pl.wikipedia.org/wiki?curid=1188257" title="Spy Game">
Spy Game



</doc>
<doc id="1188258" url="https://pl.wikipedia.org/wiki?curid=1188258" title="Teen Spirit">
Teen Spirit

Teen Spirit – druga płyta szwedzkiego zespołu A*Teens. Wydana została 26 lutego 2001 roku. W Skandynawii zyskała status platynowej płyty, natomiast w W USA i Polsce – złotej. 21 stycznia 2002 roku ukazała się reedycja płyty pod tytułem "Teen Spirit: New Version", zawierała ona 4 nowe piosenki: "Heartbrak lullaby (Ray Hedges 7" Mix)", "Don`t even know your name", "Can`t stop the pop" oraz "Give it up".

</doc>
<doc id="1188261" url="https://pl.wikipedia.org/wiki?curid=1188261" title="Lista gwiazd w gwiazdozbiorze Centaura">
Lista gwiazd w gwiazdozbiorze Centaura

Zestawienie to zawiera gwiazdy w gwiazdozbiorze Centaura o wielkości gwiazdowej do 6,5. Dodatkowo uwzględniono w nim także inne znaczące choć słabsze obiekty gwiazdowe.

</doc>
<doc id="1188262" url="https://pl.wikipedia.org/wiki?curid=1188262" title="Ignacy Bernstein">
Ignacy Bernstein

Ignacy Bernstein (ur. 30 stycznia 1836 w Winnicy, zm. 22 stycznia 1909 w Brukseli) – polski bibliotekarz i zbieracz przysłów pochodzenia żydowskiego, jeden ze współtwórców Głównej Biblioteki Judaistycznej działającej przy Wielkiej Synagodze na Tłomackiem w Warszawie.
Życiorys.
Urodził się w zamożnej, religijnej rodzinie przemysłowców cukrowniczych. Naukę pobierał w domu od prywatnych nauczycieli. Był jednym z założycieli Towarzystwa „Lomdej Tora” (z hebr. "Studiujących Torę"), które wspierało ubogą młodzież żydowską w nauce świeckiej i religijnej.
Największą pasją Bernsteina był żydowski folklor, a zwłaszcza związane z nim przysłowia, które zbierał przez całe życie. W 1900 wydał w dwóch tomach "Katalog dzieł treści przysłowiowej", a w 1908 wydał swoje największe dzieło pt. "Jüdische Sprichwörter und Redensarten", gdzie zawarł 3993 przysłowia żydowskie z transkrypcją na alfabet łaciński oraz opracowaniem naukowym. Swoją prywatną bibliotekę, bogaty zbiór o przysłowiach (5800 numerów w 6000 woluminów) przekazał Akademii Umiejętności w Krakowie. Znajduje się ona obecnie w Bibliotece Jagiellońskiej.
Został pochowany na cmentarzu żydowskim przy ulicy Okopowej w Warszawie (kwatera 26, rząd 10).

</doc>
<doc id="1188263" url="https://pl.wikipedia.org/wiki?curid=1188263" title="Deportivo San Cristóbal">
Deportivo San Cristóbal



</doc>
<doc id="1188264" url="https://pl.wikipedia.org/wiki?curid=1188264" title="Richard Scott (książę)">
Richard Scott (książę)

Richard Walter John Montagu-Douglas-Scott KBE (ur. 14 lutego 1954) – brytyjski arystokrata, najstarszy syn Johna Scotta, 9. księcia Buccleuch, i Jane McNeill, córki Johna McNeilla. Jego matką chrzestną była księżniczka Małgorzata.
Od urodzenia nosił tytuł lorda Eskdaill. Wykształcenie odebrał w Eton College i w Christ Church na Uniwersytecie w Oksfordzie. Studia ukończył w 1976 r. z tytułem bakałarza sztuk. W latach 1967–1969 był Page of Honour Królowej Matki. W 1973 r., po śmierci dziadka, otrzymał tytuł hrabiego Dalkeith.
W latach 1989–1990 pracował w zarządzie Border Television. W 1994 r. został reprezentantem północnej Anglii w Millennium Commission. W tej komisji zasiadał do 2003 r. W 2000 r. otrzymał Krzyż Komandorski Orderu Imperium Brytyjskiego za pracę w tejże komisji. Obecnie jest przewodniczącym Narodowego Funduszu dla Szkocji i członkiem Towarzystwa Królewskiego w Edynburgu. Wcześniej był wiceprzewodniczącym Independent Television Commission, członkiem Scottish Heritage, Winston Churchill Memorial Trust oraz przewodniczącym Królewskiego Szkockiego Towarzystwa Geograficznego w latach 1999–2005. Obecnie jest prezydentem National Trust for Scotland i członkiem Royal Society of Edinburgh.
Po śmierci ojca w 2007 r. odziedziczył tytuły 10. księcia Buccleuch i 12. księcia Queensberry. Książę mieszka obecnie w posiadłości Dabton niedaleko Thornhill w hrabstwie Dumfries and Galloway.
W 1981 r. poślubił lady Elizabeth Marian Frances Kerr (ur. 8 czerwca 1954), córkę Petera Kerra, 12. markiza Lothian, i Antonelli Newland, córki generała-majora Fostera Reussa Newlanda. Richard i Elizabeth mają razem dwóch synów i dwie córki:

</doc>
<doc id="1188265" url="https://pl.wikipedia.org/wiki?curid=1188265" title="Kręgi kamienne w Odrach">
Kręgi kamienne w Odrach



</doc>
<doc id="1188267" url="https://pl.wikipedia.org/wiki?curid=1188267" title="Dawit Gamkrelidze">
Dawit Gamkrelidze

Dawit Gamkrelidze (gruz. დავით გამყრელიძე, ur. 2 kwietnia 1964 w Tbilisi) – gruziński polityk, deputowany do parlamentu od 1999, lider Partii Nowej Prawicy. Kandydat w wyborach prezydenckich 5 stycznia 2008.

</doc>
<doc id="1188270" url="https://pl.wikipedia.org/wiki?curid=1188270" title="Szalwa Natelaszwili">
Szalwa Natelaszwili

Szalwa Natelaszwili (gruz. შალვა ნატელაშვილი) (ur. 17 lutego 1958 w Duszeti) – gruziński polityk, założyciel i lider Gruzińskiej Partii Pracy. Kandydat w wyborach prezydenckich w 2008 i 2013.

</doc>
<doc id="1188272" url="https://pl.wikipedia.org/wiki?curid=1188272" title="Canon PowerShot S80">
Canon PowerShot S80



</doc>
<doc id="1188273" url="https://pl.wikipedia.org/wiki?curid=1188273" title="Virginia Slims Championships 1992">
Virginia Slims Championships 1992

Virginia Slims Championships 1992 - tenisowy turniej z cyklu Virginia Slims Championships, zamykający zawodowy sezon rozgrywek kobiecych, w 1992 roku został rozegrany w dniach 16 listopada - 22 listopada w Nowym Jorku.

</doc>
<doc id="1188277" url="https://pl.wikipedia.org/wiki?curid=1188277" title="Lal Krishna Advani">
Lal Krishna Advani

Lal Krishna Advani (ur. 8 listopada 1927 w Karaczi) – indyjski polityk, minister spraw wewnętrznych w latach 1998–2004, wicepremier Indii w latach 1999–2004, od 2004 lider opozycji w Lok Sabha, niższej izbie parlamentu. Trzykrotny przewodniczący partii Indyjskiej Partii Ludowej i kandydat tej partii do urzędu premiera w wyborach parlamentarnych w 2009.
Młodość.
Lal Krishna Advani urodził się w 1927 w Karaczi w Indiach Brytyjskich. Uczęszczał do National College w Hajdarabad w prowincji Sindh (obecnie Pakistan). Następnie ukończył prawo na Uniwersytecie w Bobmaju.
Działalność polityczna.
Advani w 1942 wstąpił do nacjonalistycznej organizacji Rashtriya Swayamsevak Sangh. Został jej sekretarzem w Karaczi, a następnie w Delhi. Po założeniu w 1951 nacjonalistycznej partii Bharatiya Jana Sangh, Advani przystąpił do jej szeregów. W latach 1975–1977, w czasie trwania stanu wyjątkowego w kraju, był zatrzymany w więzieniu w Bangalore. Od marca 1977 do lipca 1979 Advani był ministrem informacji i transmisji medialnych.
W 1980 razem z Atalem Biharim Vajpayee założył partię Bharatiya Janata Party (Indyjska Partia Ludowa). Trzykrotnie pełnił funkcję jej przewodniczącego: w latach 1986–1991, 1993–1998 oraz 2004–2005.
Od 1970 do 1989 zasiadał w Rajya Sabhie, wyższej izbie indyjskiego parlamentu. W 1980 był w niej liderem opozycji. W 1989 został wybrany do Lok Sabhy, niższej izby parlamentu, w której zasiada do chwili obecnej. Od 1991 do 1993 był w niej liderem opozycji. 1 czerwca 2004 został ponownie liderem opozycji w Lok Sabhie.
Od 19 marca 1998 do 20 maja 2004 Advani zajmował stanowisko ministra spraw wewnętrznych w rządzie premiera Atala Bihari Vajpayee. Od października 1999 do maja 2004 pełnił także funkcję wicepremiera. W 1999 otrzymał od parlamentu "Nagrodę Wybitnego Parlamentarzysty" ("Outstanding Parliamentarian Award").
Zniszczenie meczetu Babri Masjid.
W Indiach od lat dyskutowana jest rola Advaniego w wydarzeniach z 1992. Od początku lat 90. Advani w swoich wystąpieniach publicznych wskazywał na potrzebę wybudowania świątyni boga Ramy. Według hinduskich wierzeń miejsce narodzin Ramy znajdowało się w mieście Ajodhja. W miejscu narodzin stał jednak meczet Babri. 6 grudnia 1992 hinduscy nacjonaliści zburzyli meczet, co wywołało trwające do stycznia 1993 zamieszki, w których zginęło około 2 tysięcy osób.
Zaraz po zburzeniu meczetu w Indiach wszczęto śledztwo w tej sprawie. Objęło ono środowiska Rashtriya Swayamsevak Sangh, w tym również samego Advaniego. Dochodzenie w sprawie ustalenia jego roli w wydarzeniach z 1992 ciągnęło się przez cały ten okres. W 2006 specjalny sąd orzekł, że Advani był winny wygłaszania prowokacyjnych i podburzających przemówień.
Sprawa Jinnaha.
W czerwcu 2005 Advani wywołał ogólnonarodowe kontrowersje i dyskusję swoim zachowaniem podczas wizyty w Pakistanie. W czasie tej wizyty, 4 czerwca 2005 wygłosił pojednawcze przemówienie, w którym wychwalał pakistańskiego „ojca narodu” Muhammada Ali Jinnaha i określił go mianem „świeckiego przywódcy”. Wypowiedź ta oburzyła szczególnie konserwatywnych polityków, także w jego własnej partii, której Advani był w tym czasie przewodniczącym. W IPL pojawiły się głosy wzywające go do rezygnacji z przywództwa.
18 września 2005 Advani ogłosił, iż ustąpi ze stanowiska przewodniczącego partii w grudniu 2005 po zakończeniu uroczystości srebrnego jubileuszu partii. W grudniu 2005 na stanowisku zastąpił go Rajnath Singh.
Kandydat na premiera.
W wywiadzie w grudniu 2006 Advani stwierdził, że jako lider opozycji w parlamencie, uważa się za naturalnego kandydata na premiera partii IPL w wyborach parlamentarnych w 2009. Początkowo oświadczenie to wywołało poruszenie w szeregach IPL, gdyż część działaczy postulowała przekazanie sterów władzy młodszemu pokoleniu.
2 maja 2007 przewodniczący IPL, Rajnath Singh, poparł kandydaturę Advaniego na stanowisko przyszłego premiera. 10 grudnia 2007 partia Bharatiya Janata Party oficjalnie ogłosiła Advaniego swoim kandydatem do urzędu premiera w wyborach parlamentarnych w kwietniu i maju 2009. W wyborach koalicja Bharatiya Janata Party zdobyła 158 mandatów i przegrała z koalicją Indyjskiego Kongresu Narodowego (262 mandaty).

</doc>
<doc id="1188281" url="https://pl.wikipedia.org/wiki?curid=1188281" title="Baryczka (herb szlachecki)">
Baryczka (herb szlachecki)

Baryczka – polski herb szlachecki.
Opis herbu.
W polu błękitnym dwa krzyże kawalerskie złote połączone dłuższymi ramionami. Górny krzyż podparty takąż krokwią. Klejnot: Trzy pióra strusie.
Historia herbu.
Herb rodziny węgierskiej Baryczka, nobilitowanej podobno przez Kazimierza Wielkiego.
Herbowni.
Barcicki, Baryczka, Berkniewicz, Bortkowski 
, Bryczko, Gierdwoyń.

</doc>
<doc id="1188283" url="https://pl.wikipedia.org/wiki?curid=1188283" title="Badri Patarkaciszwili">
Badri Patarkaciszwili

Arkadi „Badri” Patarkaciszwili (gruz. ბადრი პატარკაციშვილი) (ur. 31 października 1955 w Tbilisi, zm. 12 lutego 2008 w Londynie) – gruziński biznesmen i magnat mediowy pochodzenia żydowskiego. Prezes klubu piłkarskiego Dinamo Tbilisi i Gruzińskiego Narodowego Komitetu Olimpijskiego. Kandydat w wyborach prezydenckich 5 stycznia 2008.
Patarkaciszwili urodził się 31 października 1955 r. w Tbilisi, stolicy Gruzji. W latach 1990–1995 pracował w LogoVAZ, firmie stworzonej przez Borisa Bieriezowskiego. Pracował również w rosyjskich kanałach ORT i TV-6.
W lipcu 2001 r. rosyjski prokurator generalny oskarżył go o zorganizowanie ucieczki Nikołaja Głuszkowa, byłego wicedyrektora generalnego linii lotniczych Aerofłot. W październiku 2002 r. został oskarżony o nadużycia w LogoVAZ.
Za Patarkaciszwilim Rosja wystawiła międzynarodowy list gończy w lipcu 2001 r. Biznesmen powrócił w tym samym roku do Gruzji, a Rosja nie zdołała doprowadzić do jego ekstradycji.
Patarkaciszwili był w latach 2003–2007 szefem Federacji Gruzińskich Biznesmenów, a w latach 2004–2007 prezesem Gruzińskiego Narodowego Komitetu Olimpijskiego.
Patarkaciszwili był przeciwnikiem politycznym Saakaszwiliego. W dniu 9 listopada 2007 r. gruziński prokurator generalny rozpoczął śledztwo przeciwko niemu, zarzucając mu udział w spisku zmierzającym do przeprowadzenia zamachu stanu. Śledztwo umorzono 21 grudnia po tym, jak Patarkaciszwili został kandydatem na prezydenta.
Patarkaciszwili uzyskał czwarty wynik we wcześniejszych wyborach prezydenckich w styczniu br., zdobywając 7,1% oddanych głosów.
10 stycznia 2008 r. gruziński prokurator generalny ponownie rozpoczął śledztwo podejrzewając udział biznesmena w spisku mającym na celu przeprowadzenie zamachu stanu, jak i udział w przygotowaniu ataku terrorystycznego.
Zmarł nagle w Londynie na atak serca wieczorem 12 lutego 2008 r.
Przedstawiciel gruzińskiej opozycji Giorgi Chaindrawa powiedział krótko po jego śmierci, że jego zdaniem Patarkaciszwili padł ofiarą „nękania przez reżim” gruzińskiego prezydenta Micheila Saakaszwiliego.
Patarkaciszwili miał żonę i dwie córki.

</doc>
<doc id="1188287" url="https://pl.wikipedia.org/wiki?curid=1188287" title="Formuła Berlin Plus">
Formuła Berlin Plus

Formuła Berlin Plus – umowa między Unią Europejską, a NATO uzgodniona w dniach 23-25 kwietnia 1999 roku na szczycie w Waszyngtonie. Dzięki niej Unia nabyła dostęp do zasobów, zdolności i danych planistycznych NATO przy przeprowadzaniu operacji pokojowych bez udziału Stanów Zjednoczonych. UE zawiera na podstawie tej formuły porozumienie z NATO każdorazowo gdy zamierza przeprowadzić tego typu operacje w ramach WPBiO.
Nazwa pochodzi od uzgodnień ze szczytu NATO odbytego w Berlinie 3 czerwca 1996 roku. Dotyczyły one operacji pokojowych przeprowadzanych poprzez Unię Zachodnioeuropejską.

</doc>
<doc id="1188289" url="https://pl.wikipedia.org/wiki?curid=1188289" title="Jerzy Wratny">
Jerzy Wratny

Jerzy Wratny (ur. 1 listopada 1943 w Warszawie) – polski uczony, profesor nauk prawnych.
Życiorys.
W 1966 ukończył studia prawnicze na Uniwersytecie Warszawskim, w latach 1966-1968 pracował jako asystent na macierzystej uczelni. Od 1968 był pracownikiem Instytutu Pracy (następnie Instytutu Pracy i Spraw Socjalnych w Warszawie, od 1975 kierował Zakładem Prawa Pracy i Zabezpieczenia Społecznego. W 1974 obronił pracę doktorską, w 1983 otrzymał stopień doktora habilitowanego, w 1994 tytuł profesora.
W latach 1976-1981 był wiceprzewodniczącym Polskiego Klubu Inteligencji Katolickiej, w latach 1981-1989 członkiem zarządu Polskiego Związku Katolicko-Społecznego.
W latach 1984-1994 pracował równocześnie na Katolickim Uniwersytecie Lubelskim, gdzie kierował Katedrą Prawa Pracy i Ubezpieczeń Społecznych. Od 1994 pracował na Uniwersytecie Marii Curie-Skłodowskiej - Filii w Rzeszowie, gdzie od 1998 kierował Zakładem Prawa Pracy. Po powstaniu w 2001 Uniwersytetu Rzeszowskiego został profesorem tej uczelni, od 2002 kierował Zakładem Prawa Cywilnego i Prawa Pracy.
Jest członkiem Komitetu Nauk o Pracy i Polityce Społecznej Polskiej Akademii Nauk. W latach 2002-2006 wchodził w skład Komisji Kodyfikacyjnej Prawa Pracy.
19 listopada 2019 został uhonorowany przez Komitet Nauk o Pracy i Polityce Społecznej PAN Medalem im. Wacława Szuberta za wybitne zasługi w rozwój nauk o polityce społecznej.

</doc>
<doc id="1188303" url="https://pl.wikipedia.org/wiki?curid=1188303" title="Pszczelnik wąskolistny">
Pszczelnik wąskolistny

Pszczelnik wąskolistny ("Dracocephalum ruyschiana" L.) – gatunek rośliny należący do rodziny jasnotowatych.
Rozmieszczenie geograficzne.
Występuje w Eurazji. W Polsce jest gatunkiem rzadkim; rośnie głównie w północno-wschodniej części kraju.
Biologia i ekologia.
Bylina. Rośnie w suchych lasach sosnowych. Kwitnie od czerwca do sierpnia. 
Zagrożenia i ochrona.
Roślina objęta w Polsce ścisłą ochroną gatunkową. Umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia: E). W wydaniu z 2016 roku otrzymała kategorię CR (krytycznie zagrożony).
Znajduje się także w Polskiej Czerwonej Księdze Roślin w kategorii CR (krytycznie zagrożona). Obserwuje się spadek liczby stanowisk i liczebności populacji na dotychczasowych stanowiskach.
Zastosowanie i uprawa.
Czasem jest uprawiany w ogrodach jako roślina ozdobna. Łatwy w uprawie i całkowicie mrozoodporny (strefy mrozoodporności 3-9). Nadaje się na rabaty. Nie ma specjalnych wymagań co do gleby, wymaga natomiast, by wiosną i latem była stale wilgotna.

</doc>
<doc id="1188304" url="https://pl.wikipedia.org/wiki?curid=1188304" title="Ebbo">
Ebbo



</doc>
<doc id="1188305" url="https://pl.wikipedia.org/wiki?curid=1188305" title="Irina Sariszwili">
Irina Sariszwili

Irina Sariszwili (ur. 24 grudnia 1963 w Tbilisi), gruziński polityk, liderka NGO i prorosyjskiej Partii Nadziei. Kandydatka w wyborach prezydenckich 5 stycznia 2008.

</doc>
<doc id="1188313" url="https://pl.wikipedia.org/wiki?curid=1188313" title="Barzta (herb szlachecki)">
Barzta (herb szlachecki)

Barzta ("Barżta") – polski herb szlachecki, nadany w Królestwie Polskim.
Opis herbu.
W polu czerwonym obramowanym złotem i obitym złotymi ćwiekami miecz na ukos ostrzem w dół ku lewej stronie i klucz zębem na dół. W miejscu ich skrzyżowania zielony wieniec laurowy. Nad tarczą korona szlachecka. W klejnocie trzy pióra strusie. Spoza tarczy zwieszają się po 3 chorągwie z każdej strony, skrajne błękitne, środkowe czerwone ze złotymi frędzlami.
Historia herbu.
Herb nadany wraz z nobilitacją prezydentowi Płocka Janowi Betcherowi 8 lutego 1820 roku.
Herbowni.
Betcher.

</doc>
<doc id="1188315" url="https://pl.wikipedia.org/wiki?curid=1188315" title="Gia Maisaszwili">
Gia Maisaszwili

Gia Maisaszwili właściwie Giorgi Maisashvili (gruz. გიორგი მაისაშვილი, ur. 24 listopada 1962, zm. 26 lutego 2018) – gruziński polityk, lider Partii Przyszłości. Kandydat w wyborach prezydenckich 5 stycznia 2008.
Zmarł 26 lutego 2018 po wieloletniej walce z rakiem mózgu.

</doc>
<doc id="1188316" url="https://pl.wikipedia.org/wiki?curid=1188316" title="Vincent Lucas Mrzyglód">
Vincent Lucas Mrzyglód

Vincent Lucas Mrzyglód, także Mrzyglod, Wincenty Łukasz Mrzygłód (ur. 17 lipca 1884 Groß-Patschin, zm. 11 kwietnia 1952 w Nysie) – artysta malarz, konserwator i restaurator zabytków.
Życiorys.
W 1907 wstąpił do nowicjatu franciszkańskiego we Wrocławiu Karłowicach i przyjął imię zakonne Lucas. Ukończył wrocławską Królewską Szkołę Sztuki i Rzemiosła Artystycznego. Po I wojnie światowej otrzymał od papieża dyspensę i założył rodzinę. W okresie 1945-1948 był zatrudniony jako konserwator zabytków przy Starostwie Powiatowym w Nysie. Począwszy od 1946 roku w pracach konserwatorskich wspierał go syn Arnold. Pochowany na Cmentarzu Jerozolimskim w Nysie
Tworzył obrazy o tematyce religijnej i portrety.

</doc>
<doc id="1188317" url="https://pl.wikipedia.org/wiki?curid=1188317" title="Dark Days in Paradise">
Dark Days in Paradise

Dark Days in Paradise – to wydany w roku 1998 album Gary'ego Moore'a.

</doc>
<doc id="1188320" url="https://pl.wikipedia.org/wiki?curid=1188320" title="Osielec (stacja kolejowa)">
Osielec (stacja kolejowa)

Osielec – stacja kolejowa w Osielcu, w województwie małopolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 10–19 pasażerów na dobę.

</doc>
<doc id="1188323" url="https://pl.wikipedia.org/wiki?curid=1188323" title="Canon PowerShot S70">
Canon PowerShot S70



</doc>
<doc id="1188326" url="https://pl.wikipedia.org/wiki?curid=1188326" title="ADO Haga">
ADO Haga



</doc>
<doc id="1188327" url="https://pl.wikipedia.org/wiki?curid=1188327" title="Wahadło (narzędzie tortur)">
Wahadło (narzędzie tortur)

Wahadło, nazywane też strappado, było torturą niepowodującą uszkodzeń skóry, za to zrywającą mięśnie i więzadła. Zaczynano ją od związania rąk ofiary z tyłu, przez pęta przewiązywano linę, którą przeciągano przez przymocowany do sufitu hak. Często do stóp przymocowywano ciężary, jako dodatkowe obciążenie. Gdy kat pociągnął wolny koniec liny, ręce torturowanego zaczynały wyginać się w stronę pleców. Czynił to powoli, co potęgowało ból. Po pewnym czasie, coraz mocniejszego podciągania, kości wyskakiwały ze stawów, czasem nawet pękały i zostawały zerwane ścięgna. Wtedy ręce ofiary znajdowały się równolegle do głowy.
Osobie torturowanej nie pomagały omdlenia. Nad tym czuwał medyk obecny przy przesłuchaniu. W razie konieczności podawał lekarstwa trzeźwiące. Gdy w katowni nie było medyka, osobę torturowaną po prostu polewano wodą. Wtedy torturę zaczynano na nowo.
Wahadło było stosowane przez Inkwizycję. Więzień poddawany tej torturze podnoszony był o ok. 2 metry nad podłogą. Gdy zawisał w takiej niewygodnej pozycji, przesłuchanie było kontynuowane. Jeśli ponownie odmówił udzielenia odpowiedzi na pytania inkwizytora, jego ciało było podnoszone jeszcze wyżej, aż do sufitu; po czym kat upuszczał ofiarę, zatrzymując linę w połowie drogi, tak, aby nie doszło do zetknięcia z podłogą. Tylko złożenie zeznania bądź utrata przytomności mogły zatrzymać ów proces. Wahadło uznawane było zazwyczaj za torturę przygotowawczą, stosowaną we wstępnej fazie tortur.
Do współczesnych przypadków stosowania tej tortury zaliczyć można użycie wahadła przez żołnierzy amerykańskich w więzieniu Abu Ghraib, na terenie Iraku.

</doc>
<doc id="1188338" url="https://pl.wikipedia.org/wiki?curid=1188338" title="Bystra Podhalańska (przystanek kolejowy)">
Bystra Podhalańska (przystanek kolejowy)

Bystra Podhalańska – przystanek kolejowy w Bystrej Podhalańskiej, w województwie małopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1188341" url="https://pl.wikipedia.org/wiki?curid=1188341" title="The Abba Generation">
The Abba Generation

The ABBA Generation – pierwszy album zespołu A*Teens, wydany 30 sierpnia 1999 roku. Zawierał 11 coverów piosenek szwedzkiego zespołu ABBA.
W Polsce płyta zyskała status platynowej.

</doc>
<doc id="1188344" url="https://pl.wikipedia.org/wiki?curid=1188344" title="Skawa (przystanek kolejowy)">
Skawa (przystanek kolejowy)

Skawa – przystanek kolejowy w Skawie, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1188345" url="https://pl.wikipedia.org/wiki?curid=1188345" title="Canon PowerShot S5 IS">
Canon PowerShot S5 IS



</doc>
<doc id="1188352" url="https://pl.wikipedia.org/wiki?curid=1188352" title="Krzysztof Zabłocki (tłumacz)">
Krzysztof Zabłocki (tłumacz)

Krzysztof Zabłocki (ur. 30 listopada 1951) – polski tłumacz, wykładowca Uniwersytetu Warszawskiego, były członek zarządu Stowarzyszenia Tłumaczy Literatury, członek zarządu Stowarzyszenia Lambda Warszawa.
Ważniejsze utwory wydane w Polsce.
Jest też autorem licznych innych przekładów, w tym drukowanych w „Literaturze na Świecie” (m.in. Cioran, współcześni pisarze francuscy i anglosascy). Przekładał też wiersze, m.in. takich autorów jak Emily Dickinson, Walt Whitman, Philip Larkin, Kingsley Amis.
Opublikował szkice literackie dotyczące zwłaszcza literatury i kultury angielskiej i francuskiej, tematyki przekładu literackiego, czy autobiografizmu (m.in. w „Literaturze na Świecie”, „Gazecie Wyborczej”, „Rzeczypospolitej”, „Akcencie”, „EleWatorze”, „OderÜbersetzen”).
Wśród przekładów jest też proza i poezja homoerotyczna, bądź dotycząca tej tematyki (Jean Genet, Edmund White, Paul Verlaine, Arthur Rimbaud); jest także współautorem przekładów tekstów/dialogów do filmów o tematyce LGBTQ (w tym niemiecko-brytyjsko-amerykańskiego "Paragraf 175", o prześladowaniach homoseksualistów w okresie nazizmu).
Autor haseł dotyczących m.in. angloamerykańskich i francuskich pisarzy gejowskich w "Leksykonie pisarzy świata XX wieku", Fundacja Literatura Światowa, 1997 (II wyd.), oraz szeregu szkiców i felietonów o pisarzach homoseksualnych (m.in. Jean Genet, Andre Gide, Herve Guibert) zwłaszcza w „Literaturze na świecie”.
Opublikował m.in. artykuł o homofobii w Polsce w książce "Challenging Homophobia", Trentham Books (UK &amp; USA), 2007, a w wersji niemieckiej w "Sexuelle Vielfalt lernen", Querverlag, Berlin 2008, oraz szkice i felietony dotyczące tematyki LGBTQ (m.in. „Polityka”, „Zielono i w poprzek”, „Homiki.pl”), artykuł o języku LGBTQ w piśmie „InterAlia” (interalia.queerstudies.pl, 14/2019) oraz szkic o Wolfgangu Jöhlingu w książce "Sexual Culture in Germany in the 1970s" (Palgrave Macmillan 2019).
Współautor "HomoWarszawy – przewodnika kulturalno-historycznego", (Abiekt.pl, Lambda, SOF 2009) ; wydanie (znacznie zmienione) w języku angielskim "QueerWarsaw – Historical and Cultural Guide to Warsaw" (2010).
Uczestnik wielu konferencji „Queer Studies”, „LGBTQ”, oraz Rady Europy, dotyczących społeczeństwa obywatelskiego (m.in. Berlin, Paryż, Sztokholm, Haga, Glasgow, Edynburg). Związany ze Stowarzyszeniem Lambda Warszawa od początku istnienia tej organizacji.
Członek założyciel Stowarzyszenia Otwarte Forum i redakcji portalu Homiki.pl

</doc>
<doc id="1188354" url="https://pl.wikipedia.org/wiki?curid=1188354" title="Tyberiusz Kowalczyk">
Tyberiusz Kowalczyk

Tyberiusz Ryszard Kowalczyk, pseudonim "Tyberian" (ur. 29 stycznia 1979 w Legnicy) – polski strongman i zawodnik MMA.
Jeden z najlepszych polskich siłaczy. Mistrz Europy Centralnej Strongman w Parach 2007. Mistrz Polski Strongman A-Nowi 2007.
Życiorys.
Tyberiusz Kowalczyk treningi siłowe rozpoczął w wieku osiemnastu lat. Uczestniczył w Pucharze Polski Strongman 2003 i .
Uzyskał wykształcenie średnie, w zawodzie technika budowlanego. Żonaty z Barbarą. W 2010 został wybrany na radnego Legnicy z ramienia Sojuszu Lewicy Demokratycznej. W 2013 odszedł z klubu SLD i przystąpił do Europy Plus.
Mieszka w Legnicy.
Wymiary:
Rekordy życiowe:
Kariera w sportach walki.
16 grudnia 2012 roku zaplanowano pojedynek Kowalczyka z Marcinem Najmanem na zasadach K-1, który miał się odbyć na Wyspach Brytyjskich w Londynie, ale Marcin Najman wycofał się z pojedynku ze względu na „niewywiązanie się z ustaleń, organizatorów tej walki” i w zastępstwie zakontraktowano związanego z KSW Mariusza Pudzianowskiego, a formułę walki zmieniono na MMA, lecz do walki nie doszło, jak i do całej gali z powodu niewywiązania się organizatorów do wcześniejszych ustaleń finansowych z zawodnikami.
31 sierpnia 2013 roku na III międzynarodowej gali sportów walki ONLY1 w Ustroniu zadebiutował w formule Sanda. Jego rywalem był Czech Michal Soucek, którego pokonał decyzją sędziów.
28 czerwca 2014 roku na Fight Exclusive Night 3: The War is Coming zadebiutował w formule MMA. Jego rywalem był Litwin Tomas Vaicickas, którego pokonał w 48. sekundzie walki przez ciosy pięściami.
Prawie dwa lata później, podczas 16 marca 2016 roku technicznie znokautował kulturystę Akopa Szostaka.
15 października odniósł swoje trzecie zwycięstwo w karierze, na gali FEN 14 poddając duszeniem gilotynowym Tomasza Czerwińskiego.
27 maja 2017 stoczył jednorazową walkę dla największej polskiej organizacji, gdzie przegrał przez techniczny nokaut z Mariuszem Pudzianowskim.

</doc>
<doc id="1188360" url="https://pl.wikipedia.org/wiki?curid=1188360" title="Skawa Środkowa">
Skawa Środkowa

Skawa Środkowa – przystanek kolejowy w Skawie, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1188361" url="https://pl.wikipedia.org/wiki?curid=1188361" title="Lista największych gwiazd">
Lista największych gwiazd

Lista największych gwiazd – zestawienie gwiazd o największym stwierdzonym promieniu. Jednostką miary jest promień Słońca (1 R☉ = , czyli około 109 promieni Ziemi).
Kolejność listy i przynależność do niej poszczególnych gwiazd nie są pewne. W obliczeniach promienia występują wielkości obarczone dużą niepewnością, takie jak jasność gwiazdy i temperatura efektywna. Często promienie gwiazd można wyrazić tylko jako średnią lub zakres dopuszczalnych wartości. Wartości promieni gwiazd różnią się znacznie w źródłach i przy różnych metodach obserwacji.
Metody i problematyka.
Za pomocą interferometrii można bezpośrednio zmierzyć średnice kątowe wielu gwiazd. Inne metody mogą wykorzystywać zakrycia przez Księżyc lub zaćmienia w układach podwójnych, które można wykorzystać do testowania pośrednich metod wyznaczania promieni gwiazd. Tylko kilka nadolbrzymów może zostać przesłoniętych przez Księżyc, w tym Antares A (Alfa Scorpii A). Przykładami zaćmieniowych układów podwójnych są Epsilon Aurigae (Almaaz), VV Cephei i V766 Centauri (HR 5171). W zależności od długości fali światła, w którym obserwowana jest gwiazda, granica bardzo rozrzedzonej atmosfery może być widoczna w różnej odległości od środka jej tarczy, dlatego pomiary średnicy kątowej mogą być niespójne.
Przy określaniu promieni największych gwiazd występują złożone problemy. Promienie lub średnice gwiazd są zwykle wyprowadzane w przybliżeniu przy użyciu prawa Stefana-Boltzmanna dla wydedukowanej jasności gwiazdy i efektywnej temperatury powierzchni. Odległości gwiazd i ich niepewność w przypadku większości gwiazd pozostają słabo określone. Wiele gwiazd nadolbrzymów ma rozdęte atmosfery i wiele znajduje się w nieprzezroczystych obłokach pyłu, co utrudnia wyznaczenie ich rzeczywistej temperatury efektywnej. Te atmosfery mogą również zmieniać się znacząco w czasie, regularnie lub nieregularnie pulsując w czasie kilku miesięcy lub lat – są to gwiazdy zmienne. To sprawia, że jasności gwiazd są określone z małą dokładnością, a to może znacząco zmieniać podane promienie.
Inne bezpośrednie metody określania promieni gwiazd polegają na zakryciach przez Księżyc lub zaćmieniach w układach podwójnych, które obserwuje się tylko dla bardzo małej liczby gwiazd.
Na tej liście znajdują się bardzo odległe gwiazdy pozagalaktyczne, które mogą mieć nieco inne właściwości i naturę niż obecnie największe znane gwiazdy w Drodze Mlecznej. Podejrzewa się, że niektóre czerwone nadolbrzymy w Obłokach Magellana mają nieco inne graniczne temperatury i jasność. Takie gwiazdy mogą przekraczać dopuszczalne granice, przechodząc duże erupcje lub zmieniając swoje typy widmowe w ciągu zaledwie kilku miesięcy. W Obłokach Magellana skatalogowano wiele czerwonych nadolbrzymów, z których wiele przekracza 700 promieni Słońca. Największe z nich mają około 1200–1300 R☉, chociaż kilka ostatnich odkryć ukazuje gwiazdy osiągające rozmiary &gt;1500 R☉.

</doc>
<doc id="1188363" url="https://pl.wikipedia.org/wiki?curid=1188363" title="Choroby systemowe">
Choroby systemowe



</doc>
<doc id="1188364" url="https://pl.wikipedia.org/wiki?curid=1188364" title="Choroba systemowa">
Choroba systemowa



</doc>
<doc id="1188365" url="https://pl.wikipedia.org/wiki?curid=1188365" title="Choroba układowa">
Choroba układowa



</doc>
<doc id="1188367" url="https://pl.wikipedia.org/wiki?curid=1188367" title="Papieska elekcja 1280–1281">
Papieska elekcja 1280–1281

Papieska elekcja 22 sierpnia 1280 – 22 lutego 1281 – ostatnia papieska elekcja, która odbywała się w Viterbo. Wyniosła na tron papieski Marcina IV.
Śmierć Mikołaja III.
Mikołaj III z rodu Orsini zmarł 22 sierpnia 1280 w Viterbo. Był on przeciwnikiem króla Sycylii Karola I Andegaweńskiego i w trakcie swojego pontyfikatu próbował z powodzeniem osłabić jego dominację we Włoszech. W polityce wewnętrznej cechował go nepotyzm – mianował kardynałami dwóch swoich krewnych, ale jednocześnie ogłosił amnestię dla skłóconego z Orsinimi rodu Colonna i po raz pierwszy od kilkudziesięciu lat wprowadził jego przedstawiciela do Świętego Kolegium.
Lista uczestników.
W chwili śmierci Mikołaja III Święte Kolegium liczyło trzynastu kardynałów (dziewięciu Włochów, trzech Francuzów i Hiszpan), z czego siedmiu mianował Urban IV, a sześciu Papież Mikołaj III. Aż trzech kardynałów było krewnymi Mikołaja III (Matteo, Latino i Giordano Orsini), choć jeden z nich (Matteo) otrzymał nominację jeszcze od Urbana IV. W elekcji początkowo brali udział wszyscy, jednak w trakcie obrad dwóch kardynałów zostało uwięzionych z czego jeden (Matteo Orsini) nie odzyskał wolności już do końca elekcji. W ostatnim głosowaniu uczestniczyło dwunastu elektorów:
Podziały wśród kardynałów.
Kardynałowie byli podzieleni na dwie frakcje. Jedna była skupiona wokół krewnych zmarłego papieża z rodu Orsini (Latino, Giordano i Matteo), a druga składała się z kardynałów opozycyjnych wobec Mikołaja III. Przeciwnicy Orsinich mieli większość, jednak nie aż taką, by wybrać samodzielnie papieża. Dominującą wśród nich grupą byli Francuzi, którzy mieli potężnych sojuszników w osobie króla Karola I z rodu Andegawenów oraz rzymskiego rodu Annibaldi. Kandydatem popieranym przez Karola I był Francuz Simon de Brion, były kanclerz króla Francji Ludwika IX.
Przebieg elekcji.
Elektorzy zgromadzili się w Viterbo krótko po śmierci papieża. Frakcja Orsinich od samego początku za wszelką cenę starała się blokować wybór Simona de Brion. Impas trwał prawie pół roku, a do jego przełamania doszło nie w wyniku kompromisu, lecz użycia siły. Opinia publiczna w Viterbo była wrogo nastawiona do Orsinich, gdyż Mikołaj III mianował podestą Viterbo swego kuzyna Orso Orsiniego, który był bardzo niepopularny. Ludność Viterbo obaliła Orso Orsiniego i wybrała nowego podestę. Pod jego przywództwem 2 lutego 1281 tłum wtargnął do miejsca obrad i uwięził kardynałów Matteo i Giordano Orsini. Kolegium Kardynalskie zaprotestowało przeciwko aresztowaniu dwóch swoich członków i nałożyło na miasto interdykt. Giordano został po trzech dniach zwolniony, natomiast Matteo nie odzyskał wolności aż do końca elekcji. Frakcja Orsinich, pozbawiona lidera, ugięła się i przeszło na stronę kandydata andegaweńskiego.
Wybór Marcina IV.
22 lutego 1281 roku, po sześciu miesiącach obrad, Simon de Brion został jednogłośnie wybrany na papieża i przyjął imię Marcin IV. W rzeczywistości był dopiero drugim papieżem o tym imieniu, jednak w XIII-wiecznych katalogach papieży jako Marcina II i Marcina III błędnie nazywano papieży Maryna I (882-884) i Maryna II (942-946). Krótko po ogłoszeniu wyniku elekcji zwolniono kardynała Matteo Orsiniego.
Wybór Francuza na Stolicę Apostolską spotkał się z wrogim przyjęciem ze strony mieszkańców Rzymu, którzy nie wpuścili Marcina IV do miasta. W rezultacie nowy papież udał się do Orvieto, gdzie 23 marca został konsekrowany na biskupa przez kardynała biskupa Ostii Latino Malabrancę Orsiniego. Jak się później okazało, Marcin IV w ciągu czterech lat swego pontyfikatu nigdy nie wjechał do Rzymu.

</doc>
<doc id="1188370" url="https://pl.wikipedia.org/wiki?curid=1188370" title="Alpha Herculis">
Alpha Herculis



</doc>
<doc id="1188373" url="https://pl.wikipedia.org/wiki?curid=1188373" title="Beta Cygni">
Beta Cygni



</doc>
<doc id="1188374" url="https://pl.wikipedia.org/wiki?curid=1188374" title="Alfa Leporis">
Alfa Leporis



</doc>
<doc id="1188375" url="https://pl.wikipedia.org/wiki?curid=1188375" title="Chabówka (stacja kolejowa)">
Chabówka (stacja kolejowa)

Chabówka – stacja kolejowa w Chabówce w województwie małopolskim.
W roku 2017 stacja obsługiwała 20–49 pasażerów na dobę.
Historia.
Galicyjska Kolej Transwersalna została otwarta w dniu 16 grudnia 1884 roku&lt;ref name="SK-01/1995"&gt;&lt;/ref&gt;. Górska linia kolejowa do Zakopanego została otwarta 25 października 1899 roku. W miejscowości została wybudowana parowozownia. Podhale stanowiło wypoczynkowy ośrodek dla turystów. W 1944 roku w Chabówce została wybudowana druga parowozownia. W styczniu 1945 roku dworzec kolejowy oraz parowozownia zostały zlikwidowane przez wojska niemieckie. Parowozownia została odbudowana w 1947 roku. Parowozy z Chabówki prowadziły pociągi towarowe na liniach lokalnych. Podczas elektryfikacji linii kolejowej do Zakopanego zlikwidowano semafory kształtowe. Na terenie parowozowni 11 czerwca 1993 roku otwarto skansen taboru kolejowego. Miejscowość jest zlokalizowana na turystycznym szlaku kolejowym przez Karpaty.

</doc>
<doc id="1188376" url="https://pl.wikipedia.org/wiki?curid=1188376" title="Copa Cámara de Diputados Argentina">
Copa Cámara de Diputados Argentina

Copa Cámara de Diputados Argentina - mecz towarzyski o puchar Camara de Diputados odbył się w 1929 roku, ku czci ofiar trzęsienia ziemi w Argentynie. W spotkaniu uczestniczyły zespoły: Argentyny i Urugwaju. W tym samym dniu odbył się mecz o puchar Centro Automovilístico Uruguayo, tyle, że w Urugwaju.
Mecze.
Triumfatorem turnieju Copa Camara de Diputados Argentina 1929 został zespół Argentyny, jednak trofeum zostało wręczone zespołowi Urugwaju w podzięce za rozegranie meczu.

</doc>
<doc id="1188377" url="https://pl.wikipedia.org/wiki?curid=1188377" title="Woman in Chains">
Woman in Chains

"Woman in Chains" to utwór brytyjskiej grupy Tears for Fears wydany jako drugi singel z albumu "The Seeds of Love". Na wersji studyjnej utworu na perkusji gra Phil Collins, a wokalnie zespół wsparła Oleta Adams, która później rozpoczęła karierę solową.
W 1992 roku ukazała się reedycja piosenki jako promocja składanki "Tears Roll Down".
Teledysk.
Teledysk został wyreżyserowany przez Andy Morahana, jest nagrany w tonacji czarno-białej i skupia się na złym związku pomiędzy mężczyzną (bokserem), a kobietą (tancerką erotyczną). Ujęcia dotyczące są wymieszane z ujęciami zespołu i Olety Adams.

</doc>
<doc id="1188378" url="https://pl.wikipedia.org/wiki?curid=1188378" title="Carlos Arroyo">
Carlos Arroyo

Carlos Alberto Arroyo Bermudez (ur. 30 lipca 1979 w Fajardo) – portorykański koszykarz, występujący obecnie na pozycji rozgrywającego, reprezentant kraju, obecnie zawodnik Leones de Ponce, artysta reggaeton.
Jest kuzynem laureata Oscara (2000) dla najlepszego aktora drugoplanowego – Benicio del Toro.

</doc>
<doc id="1188379" url="https://pl.wikipedia.org/wiki?curid=1188379" title="Alfa Persei">
Alfa Persei



</doc>
<doc id="1188381" url="https://pl.wikipedia.org/wiki?curid=1188381" title="Rajnath Singh">
Rajnath Singh

Rajnath Singh (hindi राजनाथ सिंह, ur. 10 lipca 1951 w Waranasi, stan Uttar Pradesh, Indie) – indyjski polityk, przewodniczący Indyjskiej Partii Ludowej od grudnia 2005 do grudnia 2009.
Młodość.
Rajnath Singh urodził się we wsi niedaleko miasta Varanasi w stanie Uttar Pradesh. Jego rodzice byli rolnikami. Singh ukończył fizykę na Uniwersytecie w Gorakhpur. Następnie został wykładowcą fizyki w mieście Mirzapur.
Działalność polityczna.
W 1964, w wieku 13 lat, Singh wstąpił do nacjonalistycznej organizacji Rashtriya Swayamsevak Sangh. W 1974 został sekretarzem partii Bharatiya Jan Sangh w mieście Mirzapur. Rok później został mianowany prezydentem tej partii w dystrykcie Mirzapur (stan Uttar Pradesh). W 1977 wszedł w skład Zgromadzenia Legislacyjnego stanu Uttar Pradesh z okręgu Mirzapur.
W 1984 Rajnath Singh został prezydentem organizacji młodzieżowej partii Indyjska Partia Ludowa (IPL) w stanie Uttar Pradesh. W 1988 objął funkcję prezydenta młodzieżówki IPL w całych Indiach.
W 1991 objął stanowisko ministra edukacji w rządzie lokalnym stanu Uttar Pradesh. Jako minister wsławił się usunięciem nauczania zniekształconej historii oraz rozszerzeniem programów nauczania matematyki w szkołach.
W 1996 Singh został wybrany w skład Rajya Sabhy, wyższej izby parlamentu. 25 marca 1997 objął funkcję prezydenta IPL w stanie Uttar Pradesh i w 1999 został ministrem transportu w rządzie lokalnym tego stanu. Dodatkowo w rządzie premiera Atala Behari Vajpayee objął stanowisko ministra rolnictwa.
Przewodniczący Indyjskiej Partii Ludowej.
24 grudnia 2005 po rezygnacji ze stanowiska przewodniczącego IPL przez Lal Krishnę Advaniego, Rajnath Singh został wybrany jego następcą. W listopadzie 2006 uzyskał jednogłośnie reelekcję na stanowisku.
Rajnath Singh przejmował partię, w czasie w którym przezywała ona wewnętrzny kryzys. W 2004 IPL przegrała wybory i oddała władzę (premier Vajpayee ustąpił), a rok później ze stanowiska przewodniczącego w atmosferze konfliktu ustąpił jej prominentny działacz, Advani.
Przywództwo Singha rozpoczęło się od porażek wyborczych IPL w pięciu stanach w maju 2006. Jednak w 2007 partia zwyciężyła w wyborach w stanie Uttar Pradesh, Pendżab oraz Uttarakhand.
W maju 2007 Rajnath Singh poparł kandydaturę Advaniego do urzędu premiera w wyborach parlamentarnych w 2009. Oficjalnie partia zatwierdziła tę kandydaturę 10 grudnia 2007.
W grudniu 2009 decyzją elity partyjnej został zastąpiony przez przewodniczącego IPL w Maharasztrze, Nitina Gadkariego.

</doc>
<doc id="1188384" url="https://pl.wikipedia.org/wiki?curid=1188384" title="Sokół maltański (powieść)">
Sokół maltański (powieść)

Sokół maltański – powieść detektywistyczna Dashiella Hammetta z 1930 roku, początkowo wydana w odcinkach w magazynie "Black Mask". 
Powieść jest najbardziej znanym dziełem tego pisarza. Była wielokrotnie ekranizowana, najsłynniejszą ekranizacją jest film "Sokół maltański" z 1941 roku.
Treść.
W biurze detektywistycznym detektywa Sama Spade’a i Milesa Archera pojawia się piękna kobieta, przedstawiająca się jako panna Wonderly. Kobieta zleca odszukanie zaginionej siostry, rzekomo uwiedzionej i uprowadzonej przez kryminalistę Floyda Thursby'ego. Detektywi przyjmują sprawę i podejmują się śledzić Floyda. Parę godzin później w niejasnych okolicznościach ginie zarówno Floyd, jak i śledzący go Miles. Spade usiłuje wyjaśnić śmierć wspólnika, jednak sam jest przez policję podejrzewany o zabójstwo. Także żona Milesa, która miała z Samem romans, sądzi, że zamordował wspólnika dla niej i liczy na to, że się teraz z nią ożeni. By wyjaśnić sprawę, Sam udaje się do klientki, która nie była z nimi do końca szczera. Okazało się, że jej prawdziwe nazwisko to Brigit O'Shaughnessy, a historia z siostrą była zmyślona. Brigit nie chce wyjawić powodów swojego zachowania, ale jednocześnie błaga detektywa o pomoc, czując się zagrożona. Jakiś czas później do biura detektywa przychodzi mężczyzna, Joel Cairo, który chce odzyskać pewną bezcenną statuetkę. Najpierw grozi Samowi bronią, a kiedy zostaje obezwładniony oferuje pieniądze za pomoc. Sam zaczyna podejrzewać, że statuetkę posiada Brigit, ale nie jest w stanie niczego od niej wydobyć. Okazuje się, że zna ona Caira. Sam organizuje więc konfrontacje w swoim domu między nią a Cairem, co kończy się awanturą. Wkrótce potem z Samem kontaktuje się tajemniczy Gutman, bogaty człowiek, który opowiada mu historię Sokoła maltańskiego, cennej figurki, którą pragnie mieć. Oferuję mu duże pieniądze za pomoc w odnalezieniu jej. Sam jest już pewien, że Brigit zna miejsce jej ukrycia, tym bardziej, że jej zachowanie wydaje mu się coraz bardziej podejrzane. Nie przeszkadza mu to nawiązać z nią romansu.
Ekranizacje.
Na podstawie powieści powstało kilka adaptacji filmowych. Z których najbardziej znaną jest Sokół maltański z 1941 w reżyserii Johna Hustona. Jest pierwszym filmem z gatunku noir. W roli głównej wystąpił Humphrey Bogart i Mary Astor.

</doc>
<doc id="1188385" url="https://pl.wikipedia.org/wiki?curid=1188385" title="Elbrus Nigmatullin">
Elbrus Nigmatullin

Elbrus Chamitowicz Nigmatullin (; ur. 30 marca 1974, wieś Czubary, rejon Argajasz, obwód czelabiński) – rosyjski sztangista, trójboista siłowy, zawodnik armwrestlingu i strongman.
Jeden z najlepszych rosyjskich siłaczy. Drużynowy Wicemistrz Świata Par Strongman 2005.
Życiorys.
Elbrus Nigmatullin od 1991 r. mieszka w Czelabińsku, gdzie w 1991 r. ukończył szkołę średnią. W 1996 r. ukończył Instytut Kultury Fizycznej w Czelabińsku – specjalność trener, wykładowca wychowania fizycznego.
W latach 1991–2001 zajmował się zawodowo podnoszeniem ciężarów, trójbojem siłowym i armwrestlingiem. Od 2001 r. jest siłaczem. W 2004 r. wprowadził do sportu strongman Michaiła Koklajewa.
Wziął udział czterokrotnie w indywidualnych Mistrzostwach Świata Strongman, w latach 2005, 2006, 2007 i 2008. W swym debiucie, na Mistrzostwach Świata Strongman 2005, ukończył zawody z dziesiątą, ostatnią lokatą. W Mistrzostwach Świata Strongman 2006, Mistrzostwach Świata Strongman 2007 i Mistrzostwach Świata Strongman 2008 nie udało mu się zakwalifikować do finałów.
Wziął udział w Mistrzostwach Europy Strongman 2008, jednak nie zakwalifikował się do finału.
Warunki fizyczne:
Rekordy życiowe:
Działalność społeczno-polityczna.
Elbrus Nigmatullin od 2005 r. zajmuje się działalnością społeczną i polityczną na terenie Republiki Baszkirii. Obecnie jest członkiem socjaldemokratycznej partii Sprawiedliwa Rosja.

</doc>
<doc id="1188386" url="https://pl.wikipedia.org/wiki?curid=1188386" title="Alfa Herculis">
Alfa Herculis



</doc>
<doc id="1188388" url="https://pl.wikipedia.org/wiki?curid=1188388" title="Copa Centro Automovilístico Uruguayo">
Copa Centro Automovilístico Uruguayo

Copa Centro Automovilístico Uruguayo 1929 - mecz towarzyski o puchar Centro Automovilístico Uruguayo 1929 odbył się w 1929 roku, ku czci ofiar trzęsienia ziemi w Argentynie. W spotkaniu uczestniczyły zespoły: Argentyny i Urugwaju. W tym samym dniu odbył się mecz o puchar Camara de Diputados Argentina, tyle, że w Argentynie.
Mecze.
Trofeum przekazano gościom za ich wizytę w Urugwaju.

</doc>
<doc id="1188392" url="https://pl.wikipedia.org/wiki?curid=1188392" title="Epsilon Carinae">
Epsilon Carinae



</doc>
<doc id="1188394" url="https://pl.wikipedia.org/wiki?curid=1188394" title="Janusz Królik">
Janusz Królik

Janusz Królik (ur. 20 maja 1932 w Siedlcach, zm. 23 października 2010 tamże) – historyk sztuki, muzealnik, malarz.
Absolwent Wydziału Historii Uniwersytetu Warszawskiego (1955) i Podyplomowego Studium Muzealnego na Uniwersytecie im. Kopernika w Toruniu, studiował też jako ekstern w Akademii Sztuk Pięknych w Warszawie. Był kierownikiem Muzeum im. Chopina w Żelazowej Woli, plastykiem projektantem w „Ars Christiana” i przez 42 lata (1962-2004) dyrektorem Muzeum Romantyzmu w Opinogórze. Później pracował jako kierownik działu historii w Muzeum Romantyzmu.
Twórca wielu stałych i czasowych ekspozycji muzealnych, autor kilkuset prac malarskich. Inicjator budowy pomnika Zygmunta Krasińskiego w Opinogórze, ufundowania tablicy upamiętniającej hrabiego Edwarda Krasińskiego w kościele w Opinogórze.
Założyciel i były prezes Towarzystwa Miłośników Opinogóry, przewodniczący Rady Programowej Ośrodka Studiów Epoki Napoleońskiej w Akademii Humanistycznej w Pułtusku, wiceprezes Oddziału Mazowieckiego Stowarzyszenia Muzealników Polskich, autor kilkakrotnie wznawianego przewodnika po Opinogórze oraz licznych artykułów i opracowań z zakresu historii sztuki w prasie regionalnej i krajowej.
Uhonorowany wieloma odznaczeniami, m.in. Krzyżem Kawalerskim Orderu Odrodzenia Polski Złotym i Srebrnym Krzyżem Zasługi, Medalem 40-lecia Polski Ludowej, Srebrną Odznaką „Za zasługi dla województwa warszawskiego”, odznaką „Zasłużony dla województwa ciechanowskiego” i odznaką „Zasłużony Działacz Kultury”. W 1996 został laureatem Nagrody im. Franciszka Rajkowskiego.
Zmarł nagle podczas pobytu u rodziny w Siedlcach.

</doc>
<doc id="1188396" url="https://pl.wikipedia.org/wiki?curid=1188396" title="Rada Finansowa">
Rada Finansowa

Rada Finansowa – ciało doradcze przy ministrze skarbu II Rzeczypospolitej, przewidziane ustawą z 17 grudnia 1921 o środkach naprawy państwowej gospodarki skarbowej, powołane 10 grudnia 1926, zgodnie z przepisami rozporządzenia Prezydenta RP o utworzeniu Rady Finansowej przy Ministrze Skarbu. Składała się z 10 (później 14) członków, powoływanych przez prezydenta RP. Od 1930 nie zwoływana.
Była organem doradczym ministra skarbu w sprawach finansowych i ustawodawstwa skarbowego. Jej opinie nie były jednak wiążące.

</doc>
<doc id="1188399" url="https://pl.wikipedia.org/wiki?curid=1188399" title="Igor Czudinow">
Igor Czudinow

Igor Czudinow (ur. 21 sierpnia 1961 w Biszkeku) – kirgiski polityk, premier Kirgistanu od 24 grudnia 2007 do 21 października 2009.
Na stanowisku premiera zastąpił Iskenderbeka Aidaralijewa. Nominację uzyskał z ramienia partii Ak Żoł. Przed objęciem stanowiska szefa rządu zajmował stanowisko ministra energii i przemysłu.
20 października 2009 premier Czudinow podał się dymisji z powodu ogłoszonego przez prezydenta Kurmanbeka Bakijewa planu reformy strukturalnej administracji. Tego samego dnia rządząca partia Ak Żoł nominowała Danijara Usenowa na stanowisko nowego szefa rządu. 21 października 2009 prezydent mianował Usenowa nowym szefem rządu.
W 2013 roku przeszedł do ugrupowania Bir-Boł. W wyborach parlamentarnych w 2015 został wybrany z jej list do Rady Najwyższej.

</doc>
<doc id="1188404" url="https://pl.wikipedia.org/wiki?curid=1188404" title="Szłomnik">
Szłomnik

Szłomnik – kategoria ludności służebnej w Polsce w X–XIII wieku, trudniąca się wyrobem hełmów (tzw. szłomów) bojowych.
Ich obecność poświadcza toponomastyka w postaci nazw miejscowych Słomniki (dawniej Szłomniki).

</doc>
<doc id="1188407" url="https://pl.wikipedia.org/wiki?curid=1188407" title="Efekt Horndala">
Efekt Horndala

(Learning by doing) Uczenie się poprzez pracę to pojęcie związane z teorią ekonomii. Odnosi się do zdolności pracowników do zwiększania ich wydajności poprzez wykonywanie regularnych czynności podczas pracy. Wzrastająca wydajność jest efektem praktyki, samoudoskonalania się pracownika oraz tylko w niewielkim stopniu zależna od rozwoju technologicznego. Kapitał ludzki jest więc w produkcji równie istotny jak kapitał rzeczowy. Wydajność pracy rośnie wraz ze wzrostem doświadczenia. 
Wykorzystanie.
Pomysł uczenia się przez pracę został użyty przez Kennetha Arrowa w jego konstrukcji teorii endogenicznego wzrostu gospodarczego dla wyjaśnienia efektów innowacji i zmian technicznych. 
W 1988 roku Lucas zastosował pomysł uczenia się przez pracę dla wyjaśnienia wzrastających wpływów przy zastosowanym kapitale ludzkim. 
W 1991 roku Yang i Borland udowodnili, że praca przez naukę odgrywa znaczącą rolę w ewolucji specjalizacji produkcji wielu krajów. 
We wszystkich tych przypadkach koncepcja uczenia się przez pracę i wzrastające wpływy udowodniły, że teoria ta stanowić może bodziec dla długookresowego wzrostu. 
Przykład.
Najbardziej znanym przykładem obrazującym efekt Horndala jest przykład szwedzkiej stalowni. Od momentu jej uruchomienia w 1836 roku przez kolejnych 15 lat wyposażenie w maszyny oraz liczba zatrudnionych nie ulegały żadnym zmianom. Pomimo tego wydajność pracy rosła średnio o 2% rocznie. W końcu jednak, po całkowitym opanowaniu przez pracowników umiejętności zawodowych, kolejne przyrosty wydajności stawały się coraz trudniejsze do osiągnięcia.

</doc>
<doc id="1188409" url="https://pl.wikipedia.org/wiki?curid=1188409" title="Sam Spade">
Sam Spade

Sam Spade – prywatny detektyw, postać literacka stworzona przez Dashiella Hammetta. Główny bohater jego powieści kryminalnej "Sokół maltański" (1930) i trzech opowiadań. W adaptacji filmowej powieści z 1941 detektywa grał Humphrey Bogart.

</doc>
<doc id="1188415" url="https://pl.wikipedia.org/wiki?curid=1188415" title="Robert Bartołd">
Robert Bartołd

Robert Bartołd (ur. 14 sierpnia 1906 w Ciechanowie – zm. 2 września 1996), działacz społeczny i regionalista ciechanowski.
Syn Adolfa i Zofii z Cząstkiewiczów. Ukończył studia na Wydziale Humanistycznym Uniwersytetu Warszawskiego. Pracował jako korektor w „Domu Prasy” w Warszawie, w czasie wojny – stolarz w warsztacie ojca, po 1945 – finansista w Prezydium Powiatowej Rady Narodowej w Ciechanowie (do 1971). 
Współzałożyciel Towarzystwa Miłośników Ziemi Ciechanowskiej (wiceprezes do 1987), Mazowieckiego Towarzystwa Kultury, kwartalnika „Pięć Rzek”, społeczny opiekun zabytków, przewodnik turystyczny i publicysta. Autor "Przewodnika po Ziemi Ciechanowskiej" (Ciechanów 1974), kilku folderów krajoznawczych oraz wielu artykułów z dziedziny historii i kultury w prasie regionalnej. 
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, odznakami Zasłużony Działacz Kultury, Za zasługi dla woj. warszawskiego, Za zasługi dla województwa ciechanowskiego i innymi. W 1982 otrzymał nagrodę im. dr. Franciszka Rajkowskiego. 
Robert Bartołd ożenił się z Emilią Jankowską (1908–1998), razem wychowali czworo dzieci: Artura, Marię (z męża Turczyńską), Elżbietę (z męża Ogonowską) i Bernarda.
Pochowany został w grobie rodzinnym na cmentarzu komunalnym w Ciechanowie, na którym Towarzystwo Miłośników Ziemi Ciechanowskiej ufundowało w 1998 tablicę z epitafium. Jego imię nosi jedna z ulic Ciechanowa. W 2010 roku odsłonięto jego pomnik w formie ławeczki.

</doc>
<doc id="1188418" url="https://pl.wikipedia.org/wiki?curid=1188418" title="Rośliny spożywcze">
Rośliny spożywcze

Rośliny spożywcze, rośliny alimentacyjne (łac. "alimentum" - żywność) – rośliny jadalne wykorzystywane przez człowieka jako pożywienie. Należą do nich:
Nie należą tu natomiast rośliny spożywane w różnych celach, ale nieposiadające wartości odżywczej (tzw. rośliny pseudospożywcze, inaczej pseudoalimentacyjne), takie jak niektóre rośliny przyprawowe lub używki.

</doc>
<doc id="1188420" url="https://pl.wikipedia.org/wiki?curid=1188420" title="Iwona Prędecka">
Iwona Prędecka

Iwona Prędecka (ur. 20 października 1989), polska pływaczka, zawodniczka UKP Unia Oświęcim, specjalistka stylu klasycznego i zmiennego.
Kariera.
Reprezentantka Polski na Mistrzostwa Europy na krótkim basenie w 2007 w Debreczynie. Wielokrotna mistrzyni Polski stylu klasycznego. 
Rekordzistka Polski na dystansie 200 metrów stylem klasycznym. 
Rekord życiowy zawodniczki na 100 m st.klas. to 1.09,15, natomiast na 200 m st. klas. 2.24,90.

</doc>
<doc id="1188421" url="https://pl.wikipedia.org/wiki?curid=1188421" title="Bounty (baton)">
Bounty (baton)

Bounty – baton czekoladowy produkowany przez Mars Incorporated.
Składa się z masy wiórków kokosowych oblanych mleczną czekoladą. W klasycznym opakowaniu znajdują się dwa batony. Baton zawiera 469 kcal/100g, co daje 267,3 kcal/baton (57 gramów).
Składniki.
Składniki: cukier, wiórki kokosowe (ok. 21%), syrop glukozanowy, masło kakaowe, odtłuszczone mleko w proszku, miazga kakaowa, emulgator (mono- i diglicerydy kwasów tłuszczowych), lecytyna sojowa (E 471), laktoza, tłuszcz mleczny, serwatka w proszku, glicerol (substancja utrzymująca wilgotność E422), sól, aromat.
Od 2007 roku wszystkie batony Bounty w Europie nie są już wegeteriańskie. Może to dotyczyć również krajów spoza Europy. Serwatka w takich produktach jak Twix, Celebrations, Bounty i Milky Way wytwarzana jest przy udziale podpuszczki zwierzęcej.

</doc>
<doc id="1188427" url="https://pl.wikipedia.org/wiki?curid=1188427" title="Tafonomia">
Tafonomia

Tafonomia (gr. "taphos" – pogrzeb, mogiła; "nomos" – prawo) – nauka badająca pośmiertny los szczątków organicznych, zarówno współczesnych (szczątki subfosylne), jak i kopalnych (skamieniałości). Pojęcie "tafonomia" wprowadził paleontolog rosyjski Iwan Jefriemow w 1940 roku.
Tafonomia bada wpływ czynników biologicznych (rozkład ciała, bioerozja, bioturbacja), fizycznych (transport, erozja mechaniczna) oraz chemicznych (diageneza) na zachowanie się szczątków organicznych i ich fosylizację oraz powstawanie zespołów pośmiertnych – nekrocenoz.

</doc>
<doc id="1188430" url="https://pl.wikipedia.org/wiki?curid=1188430" title="Babirussa">
Babirussa

Babirussy ("Babyrousa") – rodzaj ssaka z podrodziny świń (Suinae) w obrębie rodziny świniowatych (Suidae). 
Zasięg występowania.
Rodzaj obejmuje gatunki występujące endemicznie w Indonezji (Celebes i Moluki). 
Morfologia.
Długość ciała 85–110 cm, długość ogona 20–32 cm, wysokość w kłębie 65–80 cm; masa ciała 43–100 kg. Mają masywne ciało i krótki ogon oraz praktycznie nieowłosioną, szorstką, brunatnoszarą skórę. Samce charakteryzują się ponadto bardzo wydatnymi kłami.
Ekologia.
Są to zwierzęta płochliwe, o nocnym trybie życia. Dość szybko biegają i dobrze pływają. Zamieszkują najczęściej gęste, wilgotne lasy, często w okolicach rzek lub bagien. W poszukiwaniu pokarmu ryją w miękkiej glebie.
Z uwagi na smaczne mięso, są zwierzętami łownymi.
Systematyka.
Podział systematyczny.
Takson opisany w 1950 roku jako "Babyrousa bolabatuensis" ze względu na niewielki materiał źródłowy do czasu dokładniejszych badań jest traktowany jako synonim "B. celebensis". Do rodzaju należą następujące występujące współcześnie gatunki: 
Opisano również azjatycki, plejstoceński gatunek wymarły:

</doc>
<doc id="1188431" url="https://pl.wikipedia.org/wiki?curid=1188431" title="BBC CBeebies">
BBC CBeebies



</doc>
<doc id="1188432" url="https://pl.wikipedia.org/wiki?curid=1188432" title="Bastion (herb szlachecki)">
Bastion (herb szlachecki)

Bastion (Bastjon) – polski herb szlachecki.
Opis herbu.
W tarczy z dwiema pobocznicami niebieskimi – obłożonymi: prawa dwiema liliami złotymi w słup i lewa jedną takową – dwudzielnej w pas, w górnej części srebrnej mur z bramą, za nim trzy wieże, w dolnej czerwonej rzut poziomy bastionu. W klejnocie nad hełmem w koronie trzy pióra strusie, między prawym a środkowym gałązka z trzema zielonymi liśćmi.
Najwcześniejsze wzmianki.
Herb nadany 15 września 1816 roku Janowi Grandville de Mallet (Malletski) – generałowi brygady, dyrektorowi Korpusu Inżynierów Wojska Polskiego.

</doc>
<doc id="1188435" url="https://pl.wikipedia.org/wiki?curid=1188435" title="Hylochoerus">
Hylochoerus



</doc>
<doc id="1188436" url="https://pl.wikipedia.org/wiki?curid=1188436" title="İlhan Parlak">
İlhan Parlak

İlhan Parlak (ur. 19 stycznia 1987, Kayseri, Turcja) - piłkarz grający na pozycji napastnika, zawodnik młodzieżowej reprezentacji Turcji w piłce nożnej. Król strzelców Mistrzostw Europy U-19 rozgrywanych na boiskach Wielkopolski (razem z Alberto Bueno), zdobywca 5 bramek w zaledwie 3 meczach.

</doc>
<doc id="1188438" url="https://pl.wikipedia.org/wiki?curid=1188438" title="Świneczka">
Świneczka

Świneczka ("Porcula") – rodzaj ssaka z podrodziny świń (Suinae) z obrębie rodziny świniowatych (Suidae) opisany w 1847 roku przez Briana Houghtona Hodgsona. 
Zasięg występowania.
Rodzaj obejmuje jeden żyjący współcześnie gatunek występujący w północno-wschodnich Indiach.
Morfologia.
Długość ciała (bez ogona) 55–71 cm, długość ogona 2,5 cm, wysokość w kłębie około 25 cm; masa ciała 6,6–9,7 kg. 
Systematyka.
Etymologia.
"Porcula" ("Porculia"): „świnia”; przyrostek zdrabniający "-ula".
Podział systematyczny.
Do rodzaju należy jeden występujący współcześnie gatunek:
Opisano również plejstoceński wymarły gatunek z Jawy:

</doc>
<doc id="1188439" url="https://pl.wikipedia.org/wiki?curid=1188439" title="Dryopteris">
Dryopteris



</doc>
<doc id="1188440" url="https://pl.wikipedia.org/wiki?curid=1188440" title="Rotszyldowie">
Rotszyldowie



</doc>
<doc id="1188442" url="https://pl.wikipedia.org/wiki?curid=1188442" title="Baudouin de Courtenay">
Baudouin de Courtenay

Baudouin de Courtenay ("Baudouin") – polski herb szlachecki z indygenatu.
Opis herbu.
W polu złotym lew czarny wspięty z czerwonym językiem. Bezpośrednio nad taczą korona. Nad nią klejnot - lwia głowa na wprost, czarna, przeszyta strzałą w skos lewy. Pod tarczą złotymi literami na czarnej wstędze dewiza: "Terrasse", co znaczy po francusku "powala(j)"/"pokonuj(e)" (tryb rozkazujący lub 3. os. l.poj. od czasownika "terrasser").
Najwcześniejsze wzmianki.
Herb pochodzenia francuskiego, przyniesiony do Polski ok. 1717 roku. W 1792 zatwierdzono herb indygenatem.
Herbowni.
Baudouin de Courtenay.

</doc>
<doc id="1188444" url="https://pl.wikipedia.org/wiki?curid=1188444" title="Payable on Death Live">
Payable on Death Live

Brown – pierwszy album koncertowy amerykańskiego zespołu P.O.D. Wydany został w roku 1997.

</doc>
<doc id="1188445" url="https://pl.wikipedia.org/wiki?curid=1188445" title="Erich Bachem">
Erich Bachem

Erich Bachem (ur. 12 sierpnia 1906 w Mülheim an der Ruhr, zm. 25 marca 1960 tamże) – niemiecki inżynier.
W latach 30. XX wieku zaprojektował wraz z firmą Aero-Sport pierwszą przyczepę kempingową dla producenta szybowców Wolfa Hirtha. Do 1944 roku projektował samoloty dla Fieselera.
W 1944 zaprojektował dla SS pierwszy samolot rakietowy, startujący z pionowej wyrzutni- Bachem Ba 349, którego jedyny załogowy lot próbny przeprowadzony 1 marca 1945 roku zakończył się katastrofą: maszyna rozbiła się razem z pilotującym ją Lotharem Sieberem, który zginął na miejscu.
Od 1957 roku współpracował z Erwinem Hymerem w firmie Hymer, projektując przyczepy kempingowe sprzedawane pod marką Eriba (nazwa powstała z połączenia pierwszych liter imienia i nazwiska Bachema). Poszczególne typy przyczep otrzymały takie nazwy jak np. Nova, Puck, Touring, Troll, które produkowane są do dzisiaj. We Francji firma Hymer sprzedaje pod nazwą Eriba samochód z zainstalowaną na stałe przyczepą kempingową.

</doc>
<doc id="1188447" url="https://pl.wikipedia.org/wiki?curid=1188447" title="Frenetica">
Frenetica

Frenetica – drugi album niemieckiego zespołu Marquess, wydany 29 czerwca 2007.

</doc>
<doc id="1188448" url="https://pl.wikipedia.org/wiki?curid=1188448" title="Jan VII de Bourbon-Vendôme">
Jan VII de Bourbon-Vendôme

Jan VII de Bourbon-Vendôme (zm. 6 stycznia 1477) – francuski szlachcic, syn Ludwika I, hrabiego Vendôme, i jego żony - Joanny de Laval.
Był dworzaninem króla Karola VII i razem z Janem de Dunois walczył z Anglikami w Normandii i Gujennie. Po śmierci Karola VII służył Ludwikowi XI i walczył w bitwie pod Montlhéry, ale ten król nie darzył go sympatią. Jan przeniósł się z dworu do zamku w Lavardin i dokończył jego budowę. Rozbudował również Vendôme: w 1452 odnowił kaplicę Świętego Jacka, zbudował bramę Świętego Jerzego i umocnił fosę, w 1474 ufundował kościół Marii Magdaleny.
W 1454 poślubił Izabelę (Isabelle) de Beauvau, córkę Ludwika de Beauvau, seneszala Andegawenii, i Małgorzaty (Marguerite) de Chambley. Para miała ośmioro dzieci:
Jan miał również 2 dzieci nieślubnych:

</doc>
<doc id="1188461" url="https://pl.wikipedia.org/wiki?curid=1188461" title="Baworowski">
Baworowski

Baworowski – polski herb szlachecki.
Opis herbu.
W polu błękitnym strzała złota ostrzem ku górze, z oderwaną lewą połową grotu, bez opierzenia, rozerwana u dołu, w środku przekrzyżowana, w rozdarciu ósemka złota.
W klejnocie nad hełmem w koronie pięć piór strusich.
Najwcześniejsze wzmianki.
Herb przyniesiony z Czech w XVI wieku.
Herbowni.
Baworowski.

</doc>
<doc id="1188462" url="https://pl.wikipedia.org/wiki?curid=1188462" title="Joy to the world">
Joy to the world



</doc>
<doc id="1188464" url="https://pl.wikipedia.org/wiki?curid=1188464" title="Keith David">
Keith David

Keith David, właściwie Keith David Williams (ur. 4 czerwca 1956 w Nowym Jorku) – amerykański aktor filmowy i telewizyjny, piosenkarz, zdobywca nagrody Emmy, trzykrotnie nominowany do tej statuetki.
Życiorys.
Wczesne lata.
Urodził się na Harlemie w Nowym Jorku jako syn Delores (z domu Dickenson) i Lestera Williamsa. Wystąpił w szkolnym przedstawieniu L. Franka Bauma "Czarnoksiężnik z Krainy Oz" jako tchórzliwy lew. W 1975 ukończył nowojorską szkołę średnią The School of Performing Arts, a w 1979 roku otrzymał dyplom ukończenia wydziału aktorskiego i muzycznego w The Juilliard School w Nowym Jorku.
Kariera.
Występował w Public Theatre w tragedii Williama Shakespeare’a "Koriolan" ("Coriolanus", 1979) u boku Christophera Walkena i na broadwayowskiej scenie w sztukach: Edwarda Albee "Pani z Dubuque" ("The Lady From Dubuque", 1980), "Ostatni dżem Jelly’ego" ("Jelly's Last Jam", 1992) i Augusta Wilsona "Siedem gitar" ("Seven Guitars", 1995).
Po raz pierwszy pojawił się na małym ekranie w miniserialu ABC "Korzenie: Następne pokolenia" ("Roots: The Next Generations", 1979) u boku Marlona Brando, Olivii de Havilland, Henry’ego Fondy, Marca Singera i Jamesa Earla Jonesa oraz zadebiutował w kinowym dramacie kryminalnym "Dyskotekowy ojciec chrzestny" ("Disco Godfather", 1979). Znalazł się w obsadzie filmu sci-fi Johna Carpentera "Coś" ("The Thing", 1982) z Kurtem Russellem, dramatu wojennego o wojnie wietnamskiej Olivera Stone’a "Pluton" ("Platoon", 1986) z Tomem Berengerem, Charlie Sheenem i Willemem Dafoe, "Sajgon" ("Off Limits", 1988) u boku Scotta Glenna, biograficznego dramatu muzycznym Clinta Eastwooda "Bird" (1988) i filmu sci-fi Johna Carpentera "Oni żyją" ("They Live", 1988) z Meg Foster.
Był trzykrotnie nominowany do nagrody Emmy; w 1996 za użyczenie głosu Goliatowi w animowanym serialu ABC "Gargoyles" (1994–1996), za rolę gracza w golfa Earla Woodsa w telewizyjnym biograficznym dramacie sportowym "Opowieść Tigera Woodsa" ("The Tiger Woods Story", 1998) i za narratora w dokumentalnym serialu BBC "Jazz" (2001).
W 1997 roku podłożył głos w grze "Fallout" za Deckera, w 1999 za Vhailora w grze "", a w 2013 za Keitha Davida w grze "Saints Row IV".
Rola narratora w biograficznym dokumentalnym filmie sportowym "Wzloty i upadki Jacka Johnsona" ("Unforgivable Blackness: The Rise and Fall of Jack Johnson", 2004) przyniosła mu nagrodę Emmy.
Życie prywatne.
22 września 1990 poślubił Margit Edwards Williams. Jednak doszło do rozwodu. 28 kwietnia 2001 ożenił się z Dionne Leą. Mają dwie córki: Maelee (ur. 9 sierpnia 2001) i Ruby.
Linki zewnętrzne.
 

</doc>
<doc id="1188465" url="https://pl.wikipedia.org/wiki?curid=1188465" title="Gentoo">
Gentoo



</doc>
<doc id="1188467" url="https://pl.wikipedia.org/wiki?curid=1188467" title="Jan Slaski (filolog)">
Jan Slaski (filolog)

Jan Ludwik Slaski (ur. 28 lipca 1934 w Poznaniu, zm. 15 czerwca 2022 w Warszawie) – polski historyk literatury polskiej, profesor Uniwersytetu Warszawskiego.
Życiorys.
Pochodził z gałęzi pomorskiej rodziny Slaskich herbu Grzymała. Był synem Jana Slaskiego właściciela majątku Trzebcz Szlachecki, posła i senatora RP, zamordowanego w Katyniu.
Był pracownikiem Instytutu Literatury Polskiej Wydziału Polonistyki Uniwersytetu Warszawskiego, wykładowcą we Włoszech i na Węgrzech. Współpracował z Uniwersytetem w Wenecji. Współzałożyciel a także Honorowy Członek Stowarzyszenia Kulturalnego Włosko – Polskiego w Veneto (www.poloniaveneto.it).
Prace naukowe.
Opublikował wiele prac naukowych z zakresu historii literatury polskiej, głównie literatury staropolskiej. Przekłady z literatury węgierskiej: 1960 – Magda Szabó – "Fresk".

</doc>
<doc id="1188468" url="https://pl.wikipedia.org/wiki?curid=1188468" title="Theodore-Adrien Sarr">
Theodore-Adrien Sarr



</doc>
<doc id="1188472" url="https://pl.wikipedia.org/wiki?curid=1188472" title="The Warriors EP">
The Warriors EP

The Warriors EP – pierwszy minialbum Ep amerykańskiego zespołu P.O.D. Wydany został w roku 1999.

</doc>
<doc id="1188474" url="https://pl.wikipedia.org/wiki?curid=1188474" title="Joanna de Bourbon-Vendôme">
Joanna de Bourbon-Vendôme

Joanna de Bourbon-Vendôme (1465 – 22 stycznia 1511) - babka ze strony matki słynnej królowej Francji - Katarzyny Medycejskiej (1519-1589).
Była córką Jana VII de Bourbon, hrabiego Vendôme, i jego żony - Izabeli de Beauvau. Rodzicami jej matki byli: Ludwik de Beauvau, seneszal Andegawenii, i Małgorzata de Chambley. Rodzicami jej ojca byli: Ludwik I de Bourbon, hrabia Vendôme, i Joanna de Laval. Ludwik był Wielkim Szambelanem Francji oraz Wielkim Zarządcą Dworu Francji, i był znanym członkiem partii Armaniaków. Rodzina Burbonów wywodziła się od Roberta de Clermont, który był najmłodszym synem króla Francji - Ludwika IX z dynastii Kapetyngów, i królowej Małgorzaty Prowansalskiej. Żoną Roberta była Beatrycze, dziedziczka Burbonii.
Małżeństwa.
W 1487 Joanna poślubiła Jana II, księcia de Bourbon. Jej mąż w chwili ślubu miał 61 lat, a Joanna - jedynie 22 lata. Jan II był już dwukrotnie żonaty i obie jego żony zmarły, a on wciąż nie miał dziedzica, którego potrzebował. Joanna i Jan mieli tylko jednego syna:
Jan II zmarł jeszcze w tym samym roku. Joanna pozostała wdową przez 7 kolejnych lat. 11 stycznia 1495 ponownie wyszła za mąż za Jana III de la Tour, hrabiego Owernii. Para miała dwoje dzieci:
Jan III zmarł 28 marca 1501. Joanna pozostała wdową przez 2 lata. W 1503 wyszła za mąż po raz trzeci, tym razem za Franciszka de la Pause, barona de la Garde. Para nie miała dzieci.

</doc>
<doc id="1188479" url="https://pl.wikipedia.org/wiki?curid=1188479" title="Sambandsflokkurin">
Sambandsflokkurin



</doc>
<doc id="1188482" url="https://pl.wikipedia.org/wiki?curid=1188482" title="Andreas Vilberg">
Andreas Vilberg

Andreas Vilberg (ur. 14 listopada 1985 w Bærum) – norweski skoczek narciarski i trener, reprezentant klubu Jardar IL.
W Pucharze Kontynentalnym zadebiutował 26 stycznia 2002 w Lauscha, gdzie zajął 25. miejsce.
W 2006 zadebiutował w Pucharze Świata. Zakwalifikował się do konkursu w Lillehammer, w którym zajął 49. pozycję. Swoje pierwsze pucharowe punkty zdobył w sezonie 2007/2008 podczas konkursu w Trondheim, gdzie zajął 18. pozycję.
W tym samym sezonie podczas zawodów Pucharu Kontynentalnego zajął 3. i 2. miejsce w Rovaniemi oraz wygrał konkurs w Garmisch-Partenkirchen.
10 lutego 2011 na skoczni mamuciej w Vikersund ustanowił swój rekord życiowy i rekord skoczni Vikersundbakken, wynoszący 220,5 metra.
W maju 2011 ogłosił zakończenie kariery.
W sezonie 2016/2017 był asystentem trenera głównego męskiej kadry reprezentacji Norwegii w skokach narciarskich.

</doc>
<doc id="1188483" url="https://pl.wikipedia.org/wiki?curid=1188483" title="Aldo Bet">
Aldo Bet

Aldo Bet (ur. 26 marca 1949 w Mareno di Piave), piłkarz włoski grający na pozycji środkowego obrońcy.
Kariera klubowa.
Pierwszym klubem Beta w karierze był Inter Mediolan. W sezonie 1967/1968 zadebiutował w jego barwach w rozgrywkach Serie A. Nie mając miejsca w składzie latem 1968 opuścił zespół i przeniósł się do Rzymu. Został zawodnikiem tamtejszej Romy. Już w pierwszym sezonie gry w tym zespole zdobył Puchar Włoch, ale w pierwszym składzie zaczął grać w sezonie 1969/1970. Doszedł z Romą do półfinału Pucharu Zdobywców Pucharów. W nim drużyna toczyła zacięte boje z Górnikiem Zabrze. W pierwszym meczu w Rzymie padł remis 1:1, w drugim w Chorzowie remis 2:2, a w trzecim decydującym w Strasburgu także remis 1:1. O odpadnięciu Romy zadecydował wówczas rzut monetą. W zespole "giallorossich" występował do końca sezonu 1972/1973. Następnie przez rok był piłkarzem Hellas Werona, z którym spadł do Serie B.
Latem 1974 Bet podpisał kontrakt z A.C. Milan. Swój pierwszy sukces z Milanem osiągnął w 1977 roku, kiedy wywalczył swój drugi w karierze Puchar Włoch (2:0 w finale z Interem). W barwach "rossonerich" był też jeden raz mistrzem Włoch w sezonie 1978/1979 i dzięki temu rok później wystąpił w Pucharze Mistrzów. W Milanie spędził 7 sezonów i rozegrał 144 spotkania ligowe. W 1981 roku odszedł z klubu do grającej w Serie C1 Puteolany i po roku zakończył karierę w wieku 33 lat.
Kariera reprezentacyjna.
W reprezentacji Włoch Bet zadebiutował 20 lutego 1971 roku w przegranym 1:2 w Cagliari towarzyskim meczu z Hiszpanią. W tym samym roku zagrał także w spotkaniu z Austrią (2:2) i był to jego drugi i ostatni mecz we włoskiej kadrze narodowej.

</doc>
<doc id="1188484" url="https://pl.wikipedia.org/wiki?curid=1188484" title="Spicks and Specks">
Spicks and Specks

Spicks and Specks – drugi z kolei wydany album Bee Gees. Został wypuszczony w Australii w roku 1966. Album ten "zabrał" braci do Kyamba Smith Hall w Wagga Wagga w stanie Nowa Południowa Walia, gdzie tworzyły swoje przeboje takie gwiazdy jak: Billy Thorpe czy The Easybeats.
Lista utworów.
Pierwsza strona płyty:
Druga strona płyty:

</doc>
<doc id="1188486" url="https://pl.wikipedia.org/wiki?curid=1188486" title="Eddie Cibrian">
Eddie Cibrian

Edward Bryant „Eddie” Cibrian (ur. 18 czerwca 1973 w Burbank) – amerykański aktor pochodzenia kubańskiego.
Życiorys.
Wczesne lata.
Urodził się w Burbank w Kalifornii jako jedyne dziecko Kubańczyków - kierowniczki biura Hortensii (z domu Balaguer) i bankiera Carlosa Cibriana. Dorastał w San Fernando Valley, w miejskiej dolinie Los Angeles. W wieku trzynastu lat uczęszczał do klasy o profilu aktorskim. Od 1985 roku przez kolejne dwa lata występował w siedmiu reklamach, m.in. Coca-Coli. Ukończył Montclair High School w Montclair w Kalifornii, gdzie grał w szkolnej drużynie futbolu amerykańskiego. Studiował na wydziale ekonomii na Uniwersytecie Kalifornijskim w Los Angeles.
Kariera.
Po debiutanckim występie na szklanym ekranie w sitcomie NBC "Byle do dzwonka: Lata uczelni" ("Saved by the Bell: The College Years", 1993) z Tiffani Thiessen i Mario Lópezem, pojawił się w operze mydlanej CBS "Żar młodości" ("The Young and the Restless", 1994-96) w roli Matta Clarka, operze mydlanej Aarona Spellinga "Beverly Hills 90210" (1996) jako Casey Watkins oraz serialu "Słoneczny Patrol nocą" ("Baywatch Nights", 1996-97) w roli Griffa Walkera. Zastąpił Ashleya Hamiltona w roli Cole’a Deschanela w operze mydlanej NBC "Sunset Beach" (1997-99), a jego kreacja była dwukrotnie nominowana do nagrody Soap Opera Digest.
Debiutował na dużym ekranie rolą erotycznego masażysty w komedii romantycznej Richarda LaGravenese "Pełnia życia" ("Living Out Loud", 1998) u boku Holly Hunter, Danny’ego DeVito, Eliasa Koteasa i Queen Latifah. W telewizyjnym dramacie sensacyjnym CBS "Hitman – Cena zemsty/Wojna Logana: Kwestia honoru" ("Logan's War: Bound by Honor", 1998) na podstawie scenariusza Chucka Norrisa wystąpił jako mistrz sztuk walki wschodu mszczący się za brutalne morderstwo siostry i rodziców. W przebojowej komedii romantycznej "Cheerleaderka" ("But I'm a Cheerleader", 1999) pojawił się w roli homoseksualisty Rocka Browna. Za rolę strażaka Jimmy’ego Doherty w serialu CBS "Brygada ratunkowa" ("Third Watch", 1999–2005) otrzymał dwukrotnie nominację do nagrody ALMA (American Latino Media Arts). Zagrał biblijną postać Józefa w telefilmie NBC/Hallmark "U Zarania" ("In the Beginning", 2000) z udziałem Jacqueline Bisset, Martina Landau i Omara Sharifa. Wystąpił także gościnnie w serialach: CBS "Zabójcze umysły" ("Criminal Minds", 2007) jako Joe Smith, ABC "Seks, kasa i kłopoty" ("Dirty Sexy Money", 2007) w roli Sebastiana Fleeta i ABC "Brzydula Betty" ("Ugly Betty", 2008) jako Coach Diaz.
Życie prywatne.
Spotykał się z Julianne Morris. 12 maja 2001 roku poślubił Brandi Glanville, z którą ma dwóch synów: Masona (ur. 2003) i Jake’a (ur. 2003). Para rozstała się jednak w lipcu 2009 r. po miesiącach spekulacji na temat romansu Eddiego z partnerką z filmu pt. „Zorza polarna” ("Northern lights") LeAnn Rimes, która od siedmiu lat była w związku małżeńskim z tancerzem Deanem Sheremet. Lee-Ann Rimes rozwiodła się z Deanem 19 czerwca 2010, a Eddie rozwiódł się dnia 30 września 2010. Dnia 27 grudnia 2010 ogłoszono oficjalne zaręczyny pary. Dnia 22 kwietnia 2011 Eddie i Lee-Ann pobrali się w ich prywatnej posiadłości w Kalifornii.

</doc>
<doc id="1188493" url="https://pl.wikipedia.org/wiki?curid=1188493" title="Canon PowerShot S3 IS">
Canon PowerShot S3 IS



</doc>
<doc id="1188496" url="https://pl.wikipedia.org/wiki?curid=1188496" title="The Fundamental Elements of Southtown">
The Fundamental Elements of Southtown

The Fundamental Elements of Southtown – trzeci album studyjny amerykańskiego zespołu P.O.D. Wydany został w roku 1999.

</doc>
<doc id="1188497" url="https://pl.wikipedia.org/wiki?curid=1188497" title="Cmentarz Komunalny Północny">
Cmentarz Komunalny Północny



</doc>
<doc id="1188498" url="https://pl.wikipedia.org/wiki?curid=1188498" title="Canon PowerShot S2 IS">
Canon PowerShot S2 IS



</doc>
<doc id="1188499" url="https://pl.wikipedia.org/wiki?curid=1188499" title="Nerecznica Villara">
Nerecznica Villara

Nerecznica Villara ("Dryopteris villarii" (Bellardi) Woyn. ex Schinz &amp; Thell.) – gatunek rośliny należący do rodziny nerecznicowatych.
Rozmieszczenie geograficzne.
Występuje w górach środkowej i południowej Europy (Alpy, Jura, Apeniny, Góry Dynarskie). W Polsce znajdowało się jedno tylko i jedyne w całych Karpatach oderwane stanowisko, oddalone o ponad 500 km od głównego zasięgu. Znajdowało się w Tatrach, w Wielkiej Świstówce, na wysokości 1360 m n.p.m. Zostało odkryte w 1986 r. przez Halinę Piękoś-Mirkową i Zbigniewa Mirka. W 1997 r. stanowisko uległo zniszczeniu.
Biologia i ekologia.
Bylina, hemikryptofit. Gatunek wysokogórski (oreofit). Występuje na wapiennych piargach. Zarodnie dojrzewają w sierpniu i wrześniu. Liczba chromosomów 2n=82.
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymarłych i zaginionych na stanowiskach naturalnych (kategoria zagrożenia EW). W wydaniu z 2016 roku otrzymała kategorię REW (wymarły w stanie dzikim na obszarze Polski).
Znajduje się także w Polskiej czerwonej księdze roślin w kategorii EW.

</doc>
<doc id="1188500" url="https://pl.wikipedia.org/wiki?curid=1188500" title="EUFOR">
EUFOR

EUFOR – określenie wojsk użytych podczas misji pokojowych Unii Europejskiej w Bośni i Hercegowinie – EUFOR Althea, Demokratycznej Republice Konga – EUFOR DR Kongo i Czadzie – EUFOR Tchad/RCA. Nie należy mylić z Eurokorpusami, które to mają być powołane na stałe, gotowe reagować w każdym momencie.

</doc>
<doc id="1188503" url="https://pl.wikipedia.org/wiki?curid=1188503" title="Nałęczowie">
Nałęczowie



</doc>
<doc id="1188505" url="https://pl.wikipedia.org/wiki?curid=1188505" title="Gmina Austintown">
Gmina Austintown

Gmina Austintown (ang. "Austintown Township") - gmina w USA, w stanie Ohio, w hrabstwie Mahoning. Według danych z 2000 roku gmina miała 38001 mieszkańców.

</doc>
<doc id="1188506" url="https://pl.wikipedia.org/wiki?curid=1188506" title="Fløtemysost">
Fløtemysost

Fløtemysost (Fløytemysost) – rodzaj norweskiego sera, który jest produkowany z serwatki krowiego mleka. Ser ten zaliczany jest do serów zwarowych oraz serwatkowych. Ser fløtemysost ma łagodny smak.

</doc>
<doc id="1188507" url="https://pl.wikipedia.org/wiki?curid=1188507" title="Tajszetłag">
Tajszetłag

Tajszetłag (ros. "Тайшетлаг", pełna nazwa "Тайшетский исправительно-трудовой лагерь Управления исправительно-трудовых лагерей и колоний Управления НКВД по Иркутской области") - stalinowski obóz pracy w strukturze NKWD utworzony w 1943 roku z Jużłagu, w 1946 przekształcony w obóz Bracki. Administracja mieściła się na stacji Tajszet. Na terenie Tajszetłagu znajdowały się obozy/posiołki Zołotaja Gora, Niżnaja i Gornaja Udaczna oraz Kwitok. Na terenie obozu Zołotaja Gora znajduje się pomnik "Memoriału".

</doc>
<doc id="1188512" url="https://pl.wikipedia.org/wiki?curid=1188512" title="Jennifer Banko">
Jennifer Banko

Jennifer Banko (ur. 8 listopada 1978 w Riverside) – amerykańska aktorka telewizyjna, znana również jako Jennifer Banko-Stewart.
Uczęszczała do Riverside Polytechnic High School.
Zadebiutowała epizodem w horrorze Johna Carla Buechlera "" (1988). Za rolę w tym filmie aktorkę nominowano do nagrody Young Artist Award. Rok później zagrała w odcinkach dwóch seriali telewizyjnych: "Alien Nation" oraz "Świat według Bundych". W roku 1990 dostała drugoplanową rolę w kolejnym filmie grozy. Była to "Teksańska masakra piłą mechaniczną III". Kariera dziecięcej gwiazdki Hollywood nabrała tempa w drugiej połowie lat dziewięćdziesiątych, kiedy to aktorka zagrała w dwunastu odcinkach tasiemca "Sunset Beach". W 1997 r. Jennifer zerwała z zawodem aktorki.

</doc>
<doc id="1188515" url="https://pl.wikipedia.org/wiki?curid=1188515" title="Copa Camara de Diputados Argentina 1929">
Copa Camara de Diputados Argentina 1929



</doc>
<doc id="1188516" url="https://pl.wikipedia.org/wiki?curid=1188516" title="Gmina Boardman (Ohio)">
Gmina Boardman (Ohio)

Gmina Boardman (ang. "Boardman Township") - gmina w USA, w stanie Ohio, w hrabstwie Mahoning. Według danych z 2000 roku gmina miała 42518 mieszkańców.

</doc>
<doc id="1188518" url="https://pl.wikipedia.org/wiki?curid=1188518" title="Copa Centro Automovilístico Uruguayo 1929">
Copa Centro Automovilístico Uruguayo 1929



</doc>
<doc id="1188528" url="https://pl.wikipedia.org/wiki?curid=1188528" title="Flftemysost">
Flftemysost



</doc>
<doc id="1188537" url="https://pl.wikipedia.org/wiki?curid=1188537" title="Rokiciny Podhalańskie (przystanek kolejowy)">
Rokiciny Podhalańskie (przystanek kolejowy)

Rokiciny Podhalańskie – przystanek kolejowy w Rokicinach Podhalańskich, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1188540" url="https://pl.wikipedia.org/wiki?curid=1188540" title="Austintown">
Austintown

Austintown – jednostka osadnicza w USA, w stanie Ohio, w hrabstwie Mahoning, w gminie Austintown. Według danych z 2000 roku miejscowość miała 31627 mieszkańców.

</doc>
<doc id="1188541" url="https://pl.wikipedia.org/wiki?curid=1188541" title="Luleälven">
Luleälven

Lule älv – rzeka w Szwecji o długości 461 km oraz powierzchni dorzecza 25 200 km2. 
Źródła rzeki znajdują się w Górach Skandynawskich, a uchodzi do Zatoki Botnickiej. 
Większe miasto nad tą rzeką to Luleå. Na rzece znajdują się liczne wodospady. Lule älv jest wykorzystywana do produkcji energii oraz spławu drewna.

</doc>
<doc id="1188542" url="https://pl.wikipedia.org/wiki?curid=1188542" title="Lule">
Lule



</doc>
<doc id="1188543" url="https://pl.wikipedia.org/wiki?curid=1188543" title="Raba Wyżna (stacja kolejowa)">
Raba Wyżna (stacja kolejowa)

Raba Wyżna – stacja kolejowa w Rabie Wyżnej, w województwie małopolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 10–19 pasażerów na dobę.

</doc>
<doc id="1188545" url="https://pl.wikipedia.org/wiki?curid=1188545" title="EF Education-Nippo">
EF Education-Nippo

EF Education-Nippo () – amerykańska drużyna kolarska należąca do UCI WorldTeams. Grupa powstała w roku 2007 i początkowo brała udział głównie w imprezach rozgrywanych w USA, ale również w UCI Europe Tour.
W sierpniu 2010 roku sponsorem tytularnym, oprócz dotychczasowego Garmin, została kanadyjska firma produkująca rowery Cervélo. Jednocześnie do drużyny dołączyło siedmiu byłych kolarzy grupy Cervélo TestTeam, która z powodu problemów finansowych zakończyła działalność. Kolejna zmiana sponsora tytularnego nastąpiła na początku 2012 roku. Cervélo zastąpiła firma Barracuda Networks, ale kanadyjski producent nadal dostarczał rowery dla grupy. Z kolei przed Tour de France 2012 właściciel drużyny poinformował o nowym sponsorze tytularnym, firmie Sharp, a co za tym idzie – zmianie nazwy zespołu na Garmin-Sharp-Barracuda. Jednak zgodnie z zasadami UCI nazwa drużyny może być najwyżej dwuczłonowa, dlatego została zarejestrowana jako Garmin-Sharp.
Po zakończeniu sezonu 2014 do drużyny dołączyła część składu rozwiązanej grupy Cannondale Pro Cycling, jak również firma Cannondale w roli głównego sponsora. Po kolejnym sezonie ze sponsorowania wycofała się firma Garmin, a drużyna przyjęła nazwę Cannondale Pro Cycling Team, jednak mimo zbieżności nazw nie jest bezpośrednią kontynuatorką rozwiązanej w 2014 grupy, mając innego właściciela i licencję. Pod koniec czerwca 2016 poinformowano, że drugim sponsorem tytularnym zostaje Drapac. Po zakończeniu sezonu 2016 drużyna Cannondale-Drapac połączy się z kontynentalną Drapac Professional Cycling, a kontrakt ma obowiązywać przez pięć lat.
Głównym menadżerem drużyny jest Jonathan Vaughters, a dyrektorem sportowym Charles Wegelius, obaj są byłymi kolarzami zawodowymi.

</doc>
<doc id="1188547" url="https://pl.wikipedia.org/wiki?curid=1188547" title="Mackensen">
Mackensen



</doc>
<doc id="1188548" url="https://pl.wikipedia.org/wiki?curid=1188548" title="Emden (krążownik 1909)">
Emden (krążownik 1909)



</doc>
<doc id="1188550" url="https://pl.wikipedia.org/wiki?curid=1188550" title="Blücher (1909)">
Blücher (1909)



</doc>
<doc id="1188551" url="https://pl.wikipedia.org/wiki?curid=1188551" title="Heinrich Häger">
Heinrich Häger

Heinrich Häger (ur. 1892, zm. 27 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Hauptscharführer.
Członek Waffen-SS od listopada 1942. W tym samym czasie został skierowany do służby w kompleksie obozowym Mauthausen, gdzie przebywał do 5 maja 1945. Kierował komandami więźniów. Od grudnia 1944 funkcję tę pełnił w podobozie "Gunskirchen". Dopuszczał się morderstw na podległych mu więźniach, a członkowie komanda, które nadzorował byli nieustannie maltretowani.
Heinrich Häger został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 27 maja 1947.

</doc>
<doc id="1188553" url="https://pl.wikipedia.org/wiki?curid=1188553" title="Vltavská">
Vltavská

Vltavská – stacja linii C metra praskiego (odcinek III.C), położona w dzielnicy Holešovice.
Oddana została 3 listopada 1984 roku pod nazwą "Fučíkova" (na cześć pisarza Juliusa Fučíka), którą nosiła do 22 lutego 1990. W latach 1984–2004 pełniła funkcję stacji końcowej linii, do czasu otwarcia pierwszej części odcinka IV.C.

</doc>
<doc id="1188558" url="https://pl.wikipedia.org/wiki?curid=1188558" title="Przetwornik obrazu">
Przetwornik obrazu

Przetwornik obrazu, wzmacniacz obrazu – jeden z podstawowych elementów noktowizora; rodzaj lampy elektronowej, której zadaniem jest zamiana pojedynczych fotonów wpadających do wnętrza lampy przez obiektyw na lawinę elektronów kierowanych potem na ekran i wzbudzających na nim świecenie odtwarzające obraz widziany przez obiektyw.
Wzmacniacze obrazu uczulone mogą być na różne zakresy widma elektromagnetycznego, od bliskiej podczerwieni aż po światło widzialne i w zależności od swych parametrów znajdować mogą różne zastosowania, tak w wojsku, jak w technikach cywilnych, do obserwowania otoczenia w ciemności, jeśli tylko pozwala na to nawet szczątkowa poświata pochodząca od Księżyca i gwiazd albo jeśli obserwator dysponuje szperaczem (reflektorem) oświetlającym otoczenie w zakresie podczerwieni.
Budowa i zasada działania.
Schemat wzmacniacza obrazu widoczny jest na rysunku obok.
Dzięki wykorzystaniu zjawiska fotoelektrycznego zewnętrznego, znajdująca się za soczewkami obiektywu fotokatoda (na rysunku obok po lewej jego stronie, koloru jasnopopielatego), np. z arsenku galu, reaguje na padające na nią pojedyncze fotony emisją pojedynczych elektronów, które następnie przyspieszane są w polu elektrostatycznym wytworzonym przez przyłożenie wysokiego napięcia stałego rzędu kilku kilowoltów (na rysunku 5 kV) pomiędzy fotokatodę a katodę wtórną (na rysunku pośrodku, koloru niebieskiego). Pole przyspieszające nadaje elektronom znaczną energię, dzięki której uderzając w katodę wtórną wybija z niej lawinę kolejnych elektronów. Lawina ta kierowana jest poprzez kolejne pole przyspieszające (na rysunku, różnica potencjałów wynosi 300 V) w kierunku pokrytego luminoforem ekranu (na rysunku po prawej, koloru zielonego). Uderzanie elektronów w luminofor powoduje emisję światła. W rezultacie, trudne do zauważenia pojedyncze fotony z wejścia (obiektywu) lampy, po znacznym wzmocnieniu, reprezentowane są na wyjściu (ekranie) przez łatwo dostrzegalną poświatę; obraz z ekranu może być następnie przetworzony przez układ soczewek okularu, ułatwiający obserwację i rozróżnienie szczegółów obrazu.
Taka konstrukcja nie pozwala na rozróżnianie prawdziwych barw obserwowanych obiektów, wszystkie mają na ekranie jednakowy (zwykle zielony) kolor, a szczegóły mogą być rozróżniane tylko na podstawie ich jasności. Wzmacniacze obrazu są bardzo czułe, skierowanie niezasłoniętego obiektywu w stronę nawet tak stosunkowo słabych źródeł światła, jak księżyc lub świecący w kierunku obiektywu odległy reflektor może spowodować trwałe uszkodzenie wzmacniacza obrazu. We współczesnych noktowizorach stosuje się automatyczne układy odłączające napięcia przyspieszające przy skierowaniu noktowizora na zbyt silne źródło światła.

</doc>
<doc id="1188561" url="https://pl.wikipedia.org/wiki?curid=1188561" title="Janusz Szydłowski">
Janusz Szydłowski



</doc>
<doc id="1188563" url="https://pl.wikipedia.org/wiki?curid=1188563" title="Opatov (stacja metra)">
Opatov (stacja metra)

Opatov – stacja linii C metra praskiego, położona na skraju dzielnicy Chodov i największego w Czechach osiedla "Jižní Město" (Miasto Południowe).
Oddana została 7 listopada 1980 roku pod nazwą "Družby" (Przyjaźni), którą nosiła do 22 lutego 1990.

</doc>
<doc id="1188564" url="https://pl.wikipedia.org/wiki?curid=1188564" title="Franz Huber">
Franz Huber

Franz Huber (ur. 23 sierpnia 1905, zm. 28 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Austriak z pochodzenia. Członek Waffen-SS od 1 września 1944. Pełnił służbę jako blokowy ("Blockführera") w podobozie Mauthausen – "Hinterbrühl" w okresie od września 1944 do maja 1945. Podczas marszu śmierci z tego podobozu w kwietniu 1945 zastrzelił dziewięciu więźniów narodowości polskiej i rosyjskiej, którzy nie nadążali za kolumną ewakuacyjną.
Huber został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 28 maja 1947.

</doc>
<doc id="1188566" url="https://pl.wikipedia.org/wiki?curid=1188566" title="Rayne (postać fikcyjna)">
Rayne (postać fikcyjna)

Rayne – fikcyjna półwampirzyca (dhampir), główna bohaterka gier "BloodRayne" i "BloodRayne 2", a także serii filmowych adaptacji, rozpoczętej filmem "BloodRayne".
Odbiór.
Rayne jest często wymieniana w serwisach branżowych na listach najbardziej znanych postaci kobiecych z gier wideo. W 2005 roku została uznana za jedną z „50 najważniejszych postaci kobiecych w historii gier wideo” przez Roba Wrighta z serwisu Tom's Games. Redakcja amerykańskiego serwisu GameDaily ulokowała Rayne na 12. miejscu listy najseksowniejszych bohaterek gier wideo. Postać zajęła także 8. miejsce na podobnej liście stworzonej przez redakcję wietnamskiej gazety Thanh Niên. Michael Rougeau z portalu Complex umieścił ją w 2013 roku na podobnej liście „50 najważniejszych bohaterek w historii gier wideo”.
Rayne to pierwsza postać z gry wideo, która pojawiła się w Playboyu, w amerykańskim wydaniu z października 2004 roku, jako część artykułu zatytułowanego „Gaming Grows Up”.

</doc>
<doc id="1188568" url="https://pl.wikipedia.org/wiki?curid=1188568" title="Christophe Laurent">
Christophe Laurent

Christophe Laurent (ur. 26 lipca 1977 w Mende) jest francuskim kolarzem szosowym. Ma 185 cm wzrostu.

</doc>
<doc id="1188569" url="https://pl.wikipedia.org/wiki?curid=1188569" title="Pląsawica">
Pląsawica

Pląsawica () – mimowolne, nieprawidłowe ruchy obwodowych części ciała. Tego typu zaburzenie może być spowodowane bądź pierwotną chorobą ośrodkowego układu nerwowego, bądź toksycznym czy urazowym uszkodzeniem określonych struktur mózgowia. Termin wprowadzony do medycyny przez Octaviusa Sturgesa.

</doc>
<doc id="1188571" url="https://pl.wikipedia.org/wiki?curid=1188571" title="Tsuji Masanobu">
Tsuji Masanobu



</doc>
<doc id="1188572" url="https://pl.wikipedia.org/wiki?curid=1188572" title="Andrzej Marek Wyrwa">
Andrzej Marek Wyrwa

Andrzej Marek Wyrwa (ur. 22 marca 1955 w Krzyżu Wielkopolskim, zm. 17 listopada 2022 w Poznaniu) – polski historyk i archeolog specjalizujący się w dziejach wczesnego średniowiecza, kulturze materialnej wczesnośredniowiecznej Polski oraz historii zakonu cysterskiego. Profesor nauk humanistycznych. Wieloletni szef ekspedycji archeologicznej w Łeknie. Dyrektor Muzeum Pierwszych Piastów na Lednicy.
Życiorys.
Na Uniwersytecie Adama Mickiewicza w Poznaniu studiował równolegle historię i archeologię. W trakcie studiów zdobywał doświadczenie archeologiczne w Novae i wielu stanowiskach archeologicznych w kraju. Stopień magistra historii uzyskał w 1978, a magistra archeologii w 1981. Następnie podjął pracę na uczelni. W 1985 doktoryzował się na podstawie pracy „Kronika Arlberyka z Trois-Fontaines jako źródło do dziejów Europy Środkowej i Wschodniej” (promotor: Jerzy Strzelczyk). 1 stycznia 1996 uzyskał stopień doktora habilitowanego (rozprawa habilitacyjna: „Procesy fundacyjne wielkopolskich klasztorów cysterskich linii altenberskiej: Łekno. Ląd, Obra”). Od 2003 do 2009 roku wykładał równolegle na Wielkopolskiej Wyższej Szkole Turystyki i Zarządzania. Od 2004 posiadał tytuł naukowy profesora. Od 2007 profesor zwyczajny. Na macierzystym uniwersytecie był wykładowcą – prowadził wykład kursowy z prahistorii oraz seminarium z okresu wczesnego średniowiecza. Pełnił też funkcję zastępcy przewodniczącego odwoławczej komisji dyscyplinarnej dla studentów UAM i inne. Od 2008 był dyrektorem Muzeum Pierwszych Piastów na Lednicy. Od 2003 do 2016 roku był przewodniczącym Rady Koordynacyjnej Szlaku Cysterskiego w Polsce przy opacie Prezesie Polskiej Kongregacji Cystersów oraz członkiem licznych towarzystw naukowych. Laureat nagrody Człowiek Roku Mediów Lokalnych 2012. Został uhonorowany m.in. Medalem Komisji Edukacji Narodowej, Srebrnym Medalem „Zasłużony Kulturze Gloria Artis”, odznaką honorową „Za Zasługi dla Województwa Wielkopolskiego” i innymi.
Działalność naukowa.
Do jego zainteresowań naukowych należały: historia osadnictwa (przemiany osadnicze i kulturalne we wczesnej Wielkopolsce), interdyscyplinarne badania nad łekneńskim kompleksem osadniczym i dziejami klasztoru cysterskiego w Łeknie-Wągrowcu, dzieje i kultura cystersów w Europie Środkowej ze szczególnym uwzględnieniem Polski i Wielkopolski. W latach 1982–2007/8 kierował ekspedycją archeologiczną IH UAM „Łekno” w miejscowości o tej nazwie, które w toku badań przyjęły formę interdyscyplinarnych badań archeologiczno–architektonicznych. W ich trakcie odsłonięto relikty grodu, romańską rotundę i średniowieczny klasztor oraz zrekonstruowano liczne aspekty życia dawnych mieszkańców. Jako jeden z pierwszych w nauce zbadał wiek budowli kamiennych poprzez datowanie metodą węgla C14 resztek węgla drzewnego zawartego zaprawie użytej do murowania.
Wybrane publikacje.
Łącznie opublikował ponad 615 opracowań, w tym opracowania naukowe, popularnonaukowe, publicystyczne, ekspertyzy w maszynopisie i inne; patrz też tegoż: academia.edu

</doc>
<doc id="1188576" url="https://pl.wikipedia.org/wiki?curid=1188576" title="Kaspar Klimowitsch">
Kaspar Klimowitsch

Kaspar Klimowitsch (ur. 5 lutego 1914, zm. 28 maja 1947 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Obywatel rumuński narodowości niemieckiej. Członek Waffen-SS od 15 lipca 1943. Już następnego dnia przydzielono go do służby w kompleksie obozowym Mauthausen, gdzie pełnił służbę jako strażnik w podobozach "Gusen I", "Wiener-Neudorf", "Ebensee" i "Gusen II" do 9 kwietnia 1945. W "Ebensee" Klimowitsch był między innymi wartownikiem przy komandzie pracującym w kamieniołomach. Zastrzelił kilku więźniów sprawując tę funkcję. Zamordował też przynajmniej jednego więźnia podczas próby ucieczki.
Klimowitsch został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 28 maja 1947.

</doc>
<doc id="1188579" url="https://pl.wikipedia.org/wiki?curid=1188579" title="Zespoły otępienne">
Zespoły otępienne



</doc>
<doc id="1188580" url="https://pl.wikipedia.org/wiki?curid=1188580" title="Zespoły otępienia">
Zespoły otępienia



</doc>
<doc id="1188583" url="https://pl.wikipedia.org/wiki?curid=1188583" title="Nikolaus Decius">
Nikolaus Decius

Nikolaus Decius, także Nicolaus Decius lub Tecius (ur. ok. 1485 w Hof nad Soławą, zm. po 1546) – niemiecki kompozytor, autor muzyki i tekstów pieśni kościelnych okresu Reformacji.
Życiorys.
Prawdopodobnie pochodził z miasta Hof w Górnej Frankonii, gdzie ukończył nauki w szkole łacińskiej. W 1501 został immatrykulowany na Uniwersytecie w Lipsku, a w 1506 zdał egzamin na bakalaureat z tytułem "bacalaureatus atrium liberarium".
Młody Decius został twórcą pieśni kościelnych; sam również wybrał życie zakonne wstępując do zakonu, zapewne franciszkanów (jego brat, Johannes Decius był gwardianem zakonnym franciszkanów w Hof). W 1515 przeniósł się do Brunszwiku. Możliwe jednak, że Decius związał się wcześniej z benedyktynami, skoro wiadomo, że w 1519 książę Henryk II Brunszwicki przyznał mu stanowisko proboszcza klasztoru benedyktynów w Steterburgu. Wkrótce jednak stał się gorącym zwolennikiem idei Reformacji w Kościele i wyjechał do Wittenbergi studiować teologię u samego Marcina Lutra. W 1524 popierający Reformację książę pomorski Bogusław X, wystosował do Lutra list z prośbą o przysłanie mu odpowiedniego kaznodziei. Człowiekiem tym okazał się właśnie Nikolaus Decius, który został początkowo wikarym, a później proboszczem szczecińskiego kościoła św. Mikołaja (obiekt dziś nieistniejący, stał na terenie Nowego Rynku).
Decius przebywał w Szczecinie co najmniej trzy lata. Później udał się Liebstadt w Dolnej Saksonii, a następnie wyjechał do Prus Wschodnich, gdzie uprawiał działalność kaznodziejską i artystyczną m.in. w Bartoszycach, Młynarach i Królewcu, gdzie kierował zespołem śpiewaczym, a w 1540 został kaznodzieją dworskim i zastępcą kantora królewieckiej katedry.
W 1543 Decius wziął udział w wyprawie przeciw Turkom jako kaznodzieja polowy. Z wyprawy tej powrócił do znanego sobie miasteczka Młynary niedaleko Elbląga. Po 1546 ślad jego działalności się urywa.
Twórczość.
Najsłynniejsze z jego pieśni to dziś wykonywana w całorocznej liturgii ewangelickiej "Allein Gott in der Höh sei Ehr" (w polskiej wersji "Na wysokościach Bogu cześć/ I dzięki łasce Jego!") oraz wielkopostna "O Lamm Gottes unschuldig/ Am Stamm des Kreuzes geschlachtet", śpiewana również w polskim Kościele Ewangelicko-Augsburskim z początkowymi słowami "Baranku Boży niewinny/ Na krzyża pniu umęczony". Pieśń Deciusa opracowana została przez Johanna Sebastiana Bacha, który umieścił ją w jednym z chórów Pasji według św. Mateusza.
Bibliografia.
"Kompozytorzy szczecińscy", tom I, pod red. Eugeniusza Kusa, Mikołaja Szczęsnego i Edwarda Włodarczyka, Szczecin 2003, 
Linki zewnętrzne.
Pieśń Deciusa "O Lamm Gottes unschuldig"

</doc>
<doc id="1188584" url="https://pl.wikipedia.org/wiki?curid=1188584" title="Lotnisko Bydgoszcz-Biedaszkowo">
Lotnisko Bydgoszcz-Biedaszkowo

Lotnisko Bydgoszcz-Biedaszkowo – lotnisko aeroklubowe w Bydgoszczy będące w posiadaniu Aeroklubu Bydgoskiego. Znajduje się w tym samym kompleksie, co Międzynarodowy Port Lotniczy w Bydgoszczy z oddzielnym dojazdem i wejściem głównym od strony Biedaszkowa.
Jest to lotnisko z nieczynną betonową drogą startową o wymiarach 1000 × 50 m na kierunku 13/31. Używane są oboczne pasy trawiaste o wymiarach 650 × 100, 650 × 100 i 590 × 100 m. Z lotniska operują samoloty i szybowce Aeroklubu Bydgoskiego oraz prywatne samoloty. Przez długi okres przy aeroklubie bydgoskim stacjonował śmigłowiec Lotniczego Pogotowia Ratunkowego.

</doc>
<doc id="1188586" url="https://pl.wikipedia.org/wiki?curid=1188586" title="Mistrzostwa Świata IFSA Strongman 2006">
Mistrzostwa Świata IFSA Strongman 2006

Mistrzostwa Świata IFSA Strongman 2006 – doroczne, indywidualne zawody siłaczy federacji IFSA.
Miejsce: Reykjavík 
Kwalifikacje.
Data: 20, 21 listopada 2006 r.
WYNIKI KWALIFIKACJI:
Do finału kwalifikuje się czterech najlepszych zawodników z każdej grupy.
Grupa 1
Grupa 2
Grupa 3
Finał.
Data: 24, 25 listopada 2006 r.
FINAŁ – WYNIKI SZCZEGÓŁOWE:

</doc>
<doc id="1188598" url="https://pl.wikipedia.org/wiki?curid=1188598" title="Dobiesław (kasztelan małogoski)">
Dobiesław (kasztelan małogoski)

Dobiesław herbu Odrowąż zm. ok. 1243 – pierwszy znany z dokumentów kasztelan małogoski ("de Malogosth"), kasztelan zawichojski, skarbnik krakowski. 
Rodzina.
Pochodził ze starego możnowładczego rodu Odrowążów. Był synem Wisława, stryjecznego brata biskupa krakowskiego Iwona Odrowąża.
Kariera.
Dokładna data śmierci i potomstwo Dobiesława nie są znane.

</doc>
<doc id="1188600" url="https://pl.wikipedia.org/wiki?curid=1188600" title="Zorganizowane terytorium">
Zorganizowane terytorium



</doc>
<doc id="1188602" url="https://pl.wikipedia.org/wiki?curid=1188602" title="Maria Laidoner">
Maria Laidoner

Maria Laidoner z domu Kruszewska herbu Abdank (ur. 7 grudnia 1888 w Kruszewie, zm. 12 listopada 1978 w Jämejala, pod Viljandi) – estońska pianistka, żona generała Johana Laidonera, pierwsza dama przedwojennej Republiki Estońskiej.
Pochodziła z polskiej rodziny szlacheckiej. Zdobyła wykształcenie muzyczne, była pianistką i nauczycielką muzyki. Przyszłego męża, współtwórcę państwowości estońskiej, Johana Laidonera poznała w 1904 w Wilnie. 30 października 1911 wzięli ślub. 21 marca 1913 urodził im się syn Michael. 15 lat później, 20 kwietnia 1928, w nie do końca wyjaśnionych okolicznościach zastrzelił się. Po jego śmierci, Maria z mężem adoptowali jej bratanka, Aleksego Kruszewskiego. 
W kwietniu 1939 odbyła wraz z mężem oficjalną wizytę w Polsce. Po okupacji Estonii przez Armię Czerwoną, 19 lipca 1940 małżeństwo zostało początkowo deportowane przez NKWD w głąb ZSRR, do Penzy, następnie aresztowane. Po 1956 roku władze sowieckie zezwoliły jej na powrót do Estonii. 
Mówiła biegle w kilku językach europejskich.

</doc>
<doc id="1188607" url="https://pl.wikipedia.org/wiki?curid=1188607" title="Bitwa nad Wełtawą">
Bitwa nad Wełtawą

Bitwa nad Wełtawą – w 871 roku wybuchło w Państwie Wielkomorawskim ludowe powstanie wymierzone przeciwko państwu wschodniofrankijskiemu i narzuconej przez Ludwika Niemieckiego władzy. Przywódcą rebelii był Sławomir, przeciwko któremu Ludwik Niemiecki wysłał swoje wojsko. Wyprawa nie osiągnęła oczekiwanego efektu, więc Ludwik przygotował drugą wyprawę, na czele której stanął Świętopełk, obiecujący królowi niemieckiemu stłumienie powstania. Po dotarciu na Morawy Świętopełk zdradził wojska frankijskie i przeszedł na stronę powstańców, przejmując dowództwo wojskowe od Sławomira. Po stronie Świętopełka do walk włączyli się książęta czescy, pomiędzy którymi był Borzywoj I, uznawany za pierwszego historycznego władcę i twórcę państwa czeskiego. Zgodnie z zapiskami "Annales Fuldenses" Czechów nad Wełtawą w 872 roku pokonały oddziały frankijskie dowodzone przez arcybiskupa Moguncji Luitberta.

</doc>
<doc id="1188611" url="https://pl.wikipedia.org/wiki?curid=1188611" title="Natalija Medwediewa">
Natalija Medwediewa

Natalija Medwediewa, ukr. Наталія Медведєва (ur. 15 listopada 1971 w Kijowie) – tenisistka radziecka, następnie ukraińska, reprezentantka Ukrainy w Fed Cup.
Kariera tenisowa.
Zawodową tenisistką była w latach 1987–1998.
Natalija Medwediewa jest siostrą Andrija Medwediewa, również tenisisty, z którym osiągnęła finał Pucharu Hopmana w 1995 roku. W finale ulegli Niemcom Anke Huber i Borisowi Beckerowi.
Medwediewa po raz pierwszy przystąpiła do zawodów Wielkiego Szlema podczas kwalifikacji do Wimbledonu 1987, które z powodzeniem przeszła. W pierwszej rundzie turnieju głównego uległa jednak Pam Shriver. Jej dalsze sukcesy w gronie profesjonalnych tenisistek to przede wszystkim zwycięstwa w grze podwójnej. W singlu wygrała cztery turnieje z cyklu WTA Tour, począwszy od triumfu w Nashville w 1990 roku, kończywszy na wygranej w Essen w 1993, gdzie w finałowej rozgrywce pokonała Conchitę Martínez. Do jej cenniejszych wygranych należy zaliczyć pokonanie Anke Huber, Arantxy Sánchez Vicario czy Kateriny Maleewej.
Starty w konkurencji deblowej rozpoczęła w lutym 1988 roku od imprezy w Oklahomie. Już dwa miesiące później odniosła pierwsze zwycięstwo turniejowe razem z rodaczką Nataliją Bykową (wówczas jeszcze obie tenisistki reprezentowały barwy Związku Radzieckiego). Z Bykową Medwediewa współpracowała do 1989 roku; występem na US Open 1989 zainaugurowała swoje starty z Leilą Meschi. W listopadzie 1989 po raz pierwszy osiągnęły finał w Nashville, a pierwsze zwycięstwo odnotowały w lutym 1990 w Auckland. W sierpniu dotarły do ćwierćfinału US Open 1990, ulegając najlepszemu wówczas deblowi świata, czyli Natalli Zwierawej i Łarysie Sawczenko. W roku 1991 Medwediewa wygrywała turnieje zawodowe także w parze z Jeleną Briukowcewą. Występowała razem z różnymi tenisistkami, między innymi Francuzką Isabelle Demongeot, Niemką Karin Kschwendt, Włoszką Laurą Golarsą, czy wreszcie z samą Sawczenko.
W 1990 roku osiągnęła półfinał French Open w grze mieszanej razem z Amerykaninem Kellym Jonesem. W 1994 doszła do tego samego etapu Australian Open u boku Paula Haarhuisa.
Ostatnie mecze zawodowe Medwediewa rozegrała w 1998 roku, choć jeszcze dwa lata później występowała w rozgrywkach Fed Cup, grając wyłącznie mecze gry podwójnej.

</doc>
<doc id="1188612" url="https://pl.wikipedia.org/wiki?curid=1188612" title="Bawół (herb szlachecki)">
Bawół (herb szlachecki)

Bawół I (niekiedy: "Tur" lub "Byk") – inflancki herb szlachecki.
Opis herbu.
W polu srebrnym lub złotym bawół czarny. W klejnocie nad hełmem w koronie dwa rogi myśliwskie.
Historia herbu.
Herb przybył do Inflant w 1150 roku.
Herbowni.
Bagniewski, Łomżelski, Tyzenhauz, Wołowski.

</doc>
<doc id="1188619" url="https://pl.wikipedia.org/wiki?curid=1188619" title="Sąd dominialny">
Sąd dominialny

Sąd dominialny – wiejski sąd ławniczy, który wykształcił się w epoce I Rzeczypospolitej. Funkcjonował pod przewodnictwem urzędnika domena – sołtysa. W sądach wiejskich stosowano prawo niemieckie (więc sądy te występowały we wsiach lokowanych na prawie magdeburskim) z uwzględnieniem miejscowego prawa zwyczajowego. W niektórych latyfundiach znany był sąd dominialny wyższy prawa niemieckiego, zwany "sądem zamkowym".

</doc>
<doc id="1188620" url="https://pl.wikipedia.org/wiki?curid=1188620" title="Biała gwardia">
Biała gwardia

Biała gwardia (ros. Белая гвардия) – powieść rosyjskiego pisarza Michaiła Bułhakowa napisana w latach 1922-1924.
Fragmenty powieści zostały opublikowane w latach 1924-1925 w wychodzącym w Berlinie czasopiśmie „Nakanunie”. W 1925 dwie części "Białej gwardii" ukazały się w czasopiśmie „Rossija”, które następnie zostało zamknięte.
Na motywach „Białej gwardii” Bułhakow napisał sztukę "Dni Turbinów". W ZSRR wolno było ją grać tylko w Moskwie i tylko w jednym teatrze.
Treść.
Akcja powieści rozgrywa się w Kijowie w grudniu 1918. Rodzina Turbinów żyje jeszcze wspomnieniami o matce – Annie Władimirownie, której pogrzeb niedawno się odbył. Na Ukrainie władzę sprawuje hetman Pawło Skoropadski, ale jego rządy opierają się na sile niemieckich wojsk stacjonujących jeszcze na tych terenach po zakończeniu I wojny światowej. Zaczyna się jednak powszechny chaos. Niemcy wycofują się, a pod miasto podchodzą oddziały Strzelców Siczowych Petlury. Na północy i wschodzie panują bolszewicy. Tylko nad Donem organizuje się „biała” armia gen. Denikina. Na wieść o upadku Skoropadskiego i wycofaniu się Niemców Siergiej Talberg, oficer hetmański, ucieka do Berlina. Jego żona Helena oraz jej bracia Nikołka i Aleksiej pozostają w Kijowie. 14 grudnia bracia postanawiają poprzeć hetmana i zaciągają się do jego armii. Nie wiedzą, że to już ostatnie godziny jego władzy. Wiedzą natomiast, że miasta trzeba bronić przed Petlurą. Wywiązuje się krótka i nierówna walka, w której hetmańskie oddziały ponoszą klęskę, nie wiedząc nawet, że wódz je opuścił i uciekł w przebraniu niemieckiego majora. Nikołka idąc za rozkazem dowódcy ucieka przed nadchodzącymi wojskami Dyrektoriatu i chroni się w domu. Również Aleksiej dociera do domu. Jest ranny. Wkrótce zapada również na tyfus. W domu Turbinów chroni się też kilku przyjaciół, którzy też pragną przeczekać nawałnicę historii. Po 47 dniach wojska Petlury muszą opuścić Kijów. Władzę przejmują bolszewicy.
Znaczenie.
W książce bardzo plastycznie opisana jest bitwa o Kijów między oddziałami wiernymi hetmanowi a armią Petlury. Autor umiejętnie oddaje atmosferę niesamowitego zamętu panującego w wojsku Skoropadskiego, realistycznie opisuje ucieczkę hetmana oraz bardzo sugestywnie ukazuje zwykły ludzki lęk. Wiele miejsca poświęca analizie przeżyć i przemyśleń bohaterów. Często mamy do czynienia z retrospekcją. Ciekawa jest analiza wydarzeń towarzyszących budzeniu się świadomości narodowej na Ukrainie oraz ocena tego od strony przedstawicieli rosyjskiej inteligencji, którzy zamieszkują Kijów od pokoleń, a teraz czują się niechciani i wyobcowani.
Wydanie polskie.
Pierwsze polskie tłumaczenie powieści ukazało się w Warszawie w latach dwudziestych XX wieku. Autorami polskiego przekładu powieści są Irena Lewandowska i Witold Dąbrowski. Tłumaczenie ukazało się nakładem PIW-u w Warszawie w 1972 (wznowione w 1974 r.). Kolejne wydania: Prószyński i S-ka, Warszawa 1998; Wydawnictwo Muza, Warszawa 2002, Współczesna literatura rosyjska „Polityka” 2011 

</doc>
<doc id="1188623" url="https://pl.wikipedia.org/wiki?curid=1188623" title="Dudu (król akadyjski)">
Dudu (król akadyjski)

Dudu – król z dynastii akadyjskiej. Jego panowanie (ok. 2188-2169 p.n.e.) położyło kres 3-letniemu okresowi anarchii, który objął imperium akadyjskie po śmierci króla Szar-kali-szarri w roku 2193 p.n.e. Podczas swoich rządów zdołał uporządkować państwo i przekazać koronę swojemu synowi Szu-durulowi. Jego imię zostało odnalezione na inskrypcjach w mieście Nippur.

</doc>
<doc id="1188624" url="https://pl.wikipedia.org/wiki?curid=1188624" title="Port lotniczy Gloucester">
Port lotniczy Gloucester

Port lotniczy Gloucester (ang.: "Gloucestershire Airport", kod IATA: GLO, kod ICAO: EGBJ) – lotnisko położone w regionie Gloucestershire między dwoma miastami: Gloucester oraz Cheltenham. Lotnisko położone jest niedaleko autostrady M5.
Historia.
W 1931 roku lotnisko zostało zbudowane i nazwane jako Down Hatherley Airfield. W 1936 roku władze miast Gloucester oraz Cheltenham wykupiły lotnisko i nazwali je jako Staverton Airfield. Podczas drugiej wojny światowej lotnisko służyło jako lotnisko wojskowe RAF. 
W latach 60. oraz 70. lotnisko stało się muzeum o nazwie Skyfame, pokazującym samoloty RAF z czasów II wojny światowej. W latach 90. lotnisko stało się lotniskiem dla helikopterów. Bond Air Services założył bazę operacyjna w Gloucester Airport. Helikoptery Policji również korzystały z tego lotniska.
Linie lotnicze i połączenia.
Na lotnisku są również organizowane loty helikopterowe oraz loty po regionie Gloucestershire.

</doc>
<doc id="1188627" url="https://pl.wikipedia.org/wiki?curid=1188627" title="Bawół II">
Bawół II

Bawół II – polski herb szlachecki nadany w Królestwie Polskim.
Opis herbu.
Na tarczy czterodzielnej w krzyż w polach I i IV srebrnych bawół czarny, w II i III czerwonym krzyż łaciński srebrny. W klejnocie nad hełmem w koronie pół bawołu czarnego. Pod tarczą łacińska dewiza: "Deum cole, regem serva" ("Boga czcij, państwu służ").
Historia herbu.
Herb nadany w 14 stycznia 1839 roku Janowi i Teodorowi Wołowskim.
Herbowni.
Wołowski.

</doc>
<doc id="1188636" url="https://pl.wikipedia.org/wiki?curid=1188636" title="Stowarzyszenie Pomocy Dzieciom i Młodzieży &quot;Dom Aniołów Stróżów&quot;">
Stowarzyszenie Pomocy Dzieciom i Młodzieży &quot;Dom Aniołów Stróżów&quot;

Stowarzyszenie Pomocy Dzieciom i Młodzieży "Dom Aniołów Stróżów" jest stowarzyszeniem prowadzącym działalność pożytku publicznego na rzecz dzieci i młodzieży ze środowisk patologicznych oraz osób niedostosowanych społecznie, a także dla ich rodzin w dzielnicy Katowic − Załężu. Na Dom "Aniołów Stróżów" można przekazać 1% swojego podatku w Polsce.
Historia.
Stowarzyszenie powstało w 1991 roku. Początkowo prowadziło działalność w centrum Katowic: głównie na dworcu kolejowym. Wolontariusze otoczyli opieką, przede wszystkim dzieci i młodzież zaniedbaną i odrzuconą, wąchającą kleje i inne substancje toksyczne. W 1994 roku stowarzyszenie znalazło siedzibę w zniszczonym domu przy ulicy Andrzeja w Katowicach. W 1999 roku uruchomiono Punkt Pracowników Ulicznych w Załężu, a w roku 2001 otwarło świetlicę w Śródmieściu Katowic i Załężu. Obecnie w najbiedniejszej dzielnicy Katowic − Załężu prowadzi Środowiskowy Program Psychoprofilaktyczny dla Dzieci i Młodzieży oraz ich Rodzin Zagrożonych Marginalizacją Społeczną. Stowarzyszenie zajmuje się dziećmi w wieku przedszkolnym i prowadzi dom dla 60 podopiecznych zagrożonych marginalizacją społeczną.
Ponadto na terenie dzielnicy Katowice Załęże prowadzi:

</doc>
<doc id="1188638" url="https://pl.wikipedia.org/wiki?curid=1188638" title="Tangarka niebieska">
Tangarka niebieska

Tangarka niebieska, tanagra niebieska ("Thraupis episcopus") – gatunek małego ptaka z rodziny tanagrowatych (Thraupidae), zamieszkujący Amerykę Północną i Południową. Nie jest zagrożony.
Systematyka.
Wyróżniono kilkanaście podgatunków "T. episcopus":
Występowanie.
Występuje od Meksyku do Peru, Boliwii i środkowej Brazylii, także Trynidad i Tobago.
Morfologia i ekologia.
Długość ciała 15–16 cm. Masa ciała 27–45 g. Samica ubarwiona jest podobnie do samca, ale bardziej zielonawa.
Śpiew to piskliwy świergot. Bardzo ruchliwa. Samica składa 2–3 jaja, wysiadywanie trwa 13–14 dni.
Status.
Przez IUCN gatunek klasyfikowany jest jako najmniejszej troski (LC, "Least Concern"). W 2008 roku organizacja Partners in Flight szacowała, że liczebność światowej populacji mieści się w przedziale 5–50 milionów osobników. Ze względu na brak dowodów na spadki liczebności bądź istotne zagrożenia dla gatunku, BirdLife International ocenia trend liczebności populacji jako stabilny.

</doc>
<doc id="1188641" url="https://pl.wikipedia.org/wiki?curid=1188641" title="Orlica (paproć)">
Orlica (paproć)



</doc>
<doc id="1188644" url="https://pl.wikipedia.org/wiki?curid=1188644" title="Bażeński">
Bażeński

Bażeński – polski herb szlachecki, odmiana herbu Bartsch (herb szlachecki), sam występujący w wielu odmianach.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu złotym wiewiórka siedząca czerwona. Klejnot: Pół Murzyna (mieszkańca Afryki) w przepasce biodrowej srebrnej, trzymającego w lewicy sztandar srebrny z wiewiórką jak na tarczy, w lewo.
Najwcześniejsze wzmianki.
Według Ostrowskiego herb powstał w XV wieku.
Legenda herbowa.
Udostojnienie rodowego herbu, który miał przedstawiać samą wiewiórkę, otrzymał wg legendy Jan (Hans) de Baisen (Jan Bażeński) za zasługi dla króla aragońskiego Piotra w walce z Maurami. Jak mówi legenda, by ograniczyć przelew krwi własnego rycerstwa podczas jednej z bitew na brzegach Morza Śródziemnego, stoczył on zwycięski pojedynek z przedstawicielem Maurów. Za to i za całoksztat służby dla Korony aragońskiej został on pasowany na rycerza i powrócił do kraju w chwale, z murzyńskim niewolnikiem u boku oraz z rozszerzeniem ojczystego herbu z wiewiórką o Murzyna, który do dzisiejszego dnia jest w klejnocie herbowym rodziny Bażeńskich (von Baysen). Należy zaznaczyć, że Niesiecki nie rozróżniał herbów Bażeński I, II i III. Herb opisywany u niego jako Bażeński, to według nomenklatury Ostrowskiego Bażeński II.
Herbowni.
Bajsen, Barski, Barszczewski, Bazylewski, Bażeński, Bużyński, Wądzyński .
Występowanie poza heraldyką szlachecką.
Wiewiórka z herbu Jana Bażeńskiego widnieje w herbie gminy Ostróda.

</doc>
<doc id="1188646" url="https://pl.wikipedia.org/wiki?curid=1188646" title="Nieuport 17">
Nieuport 17

Nieuport 17 – francuski myśliwiec z czasów I wojny światowej produkowany przez francuską wytwórnię lotniczą Nieuport.
Samolot był wersją swojego poprzednika Nieuport 11. Był od niego większy oraz miał mocniejszy silnik o mocy 111,5 KM. Samolot był lekki, jak na owe czasy bardzo zwrotny oraz miał bardzo dobre wznoszenie.
Historia.
Nieuport 17 wszedł do służby w marcu 1916 roku jako następca modelu Nieuport 11, stając się szybko podstawowym myśliwcem francuskim. Był również na wyposażeniu lotnictwa brytyjskiego; jego konstrukcja przewyższała ówczesne brytyjskie konstrukcje pod względem osiągów. Nieuport 17 był w każdym szwadronie myśliwskim i zadawał niemieckim siłom lotniczym duże straty. Niemcy postanowili zbudować odpowiednik francuskiego myśliwca na bazie zestrzelonych samolotów i tak powstał Siemens-Schuckert D.I, który miał bardzo podobne parametry i tą samą moc silnika co Nieuport 17. Wysokie koszty produkcji sprawiły, że zbudowano ich tylko 95 i przez to nigdy nie weszły w użycie, służąc jedynie do celów szkoleniowych.
Od 1917 roku samolot zaczął ustępować pola nowym konstrukcjom niemieckim, przez to sztab francuski postanowił wprowadzić nowe modele myśliwców Nieuport 24 i Nieuport 27. Niemniej jednak myśliwce model 17 do końca wojny były najpowszechniej używane przez francuskie eskadry myśliwskie.
Samolot miał dość kruchą i delikatną konstrukcję, komora płatów miała niewystarczającą sztywność podczas dużych przeciążeń w czasie walki, ogólnie był wrażliwy na uszkodzenia bojowe i mniej wprawne lądowanie. Z tego względu był samolotem pilotażowo trudniejszym niż np. SPAD VII, który wszedł do służby kilka miesięcy później. Miał też niewystarczające uzbrojenie, późniejsze samoloty myśliwskie I wojny światowej (np. SPAD XIII, Sopwith Camel, SE.5a) miały uzbrojenie składające się z 2 karabinów maszynowych.
Wielu asów lotnictwa z czasów I wojny światowej latało na tym oraz innych samolotach produkcji Nieuport, m.in. Kanadyjczyk William Bishop odznaczony krzyżem Wiktorii oraz najsłynniejszy as latający na Nieuportach – Albert Ball.

</doc>
<doc id="1188650" url="https://pl.wikipedia.org/wiki?curid=1188650" title="Mieć czy być">
Mieć czy być



</doc>
<doc id="1188655" url="https://pl.wikipedia.org/wiki?curid=1188655" title="Deboli (herb szlachecki)">
Deboli (herb szlachecki)

Deboli ("de Beaulieu", "Dwa Lwy") – polski herb szlachecki z indygenatu
Opis herbu.
W polu błękitnym dwa lwy wspięte zwrócone ku sobie trzymające lichtarz kościelny. W klejnocie nad hełmem w koronie trzy pióra strusie
Historia herbu.
W 1662 otrzymał ten herb indygenatem Henryk de Beaulieu. Z czasem jego potomkowie spolszczą nazwisko na Deboli i tak też będzie się nazywał herb.

</doc>
<doc id="1188656" url="https://pl.wikipedia.org/wiki?curid=1188656" title="Heiner Brand">
Heiner Brand

Heiner Brand (ur. 26 lipca 1952 w Gummersbach) – piłkarz ręczny, reprezentant Niemiec w piłce ręcznej.
Na igrzyskach olimpijskich w 1976 roku zajął z drużyną 4. miejsce, zdobył 20 goli i zagrał we wszystkich sześciu meczach.
Od 1997 roku prowadzi reprezentację Niemiec. Jest jedyną osobą, która zdobyła mistrzostwo świata w piłce ręcznej jako zawodnik i trener. Jako zawodnik dokonał tego wyczynu na mistrzostwach świata w 1978 roku, jako trener w 2007 roku, gdzie w finale jego zespół pokonał reprezentację Polski, prowadzoną przez Bogdana Wentę.
Prowadził drużynę niemiecką na mistrzostwach świata w 2009 roku w Chorwacji. Jego drużyna została wyeliminowana w fazie zasadniczej.

</doc>
<doc id="1188657" url="https://pl.wikipedia.org/wiki?curid=1188657" title="Bonded by Blood">
Bonded by Blood

Bonded by Blood – debiutancki album kalifornijskiej grupy Exodus. Pomimo że nagrywanie materiału ukończono latem roku 1984, ze względu na spory zespołu z wytwórnią album ukazał się w roku 1985. Album uznaje się za jeden z najbardziej wpływowych nagrań thrashmetalowych tamtych czasów. "Bonded By Blood" jest ostatnim albumem (nie licząc "1982 Demo"), na którym śpiewa Paul Baloff. Na oryginalnej wersji okładki znajdowały się bliźniaki syjamskie, z czego jeden oznaczał dobro, a drugi zło. Zostało to zastąpione tu logiem zespołu i tłumem w kolorze czarnym i czerwonym.
Reedycja albumu ukazała się tylko w Europie nakładem Century Media Records w roku 1999. Natomiast w roku 1989 Combat Records wydało również reedycję z bonusem w formie dwóch utworów koncertowych.

</doc>
<doc id="1188661" url="https://pl.wikipedia.org/wiki?curid=1188661" title="Wojna księża">
Wojna księża



</doc>
<doc id="1188664" url="https://pl.wikipedia.org/wiki?curid=1188664" title="Wojna klesza">
Wojna klesza



</doc>
<doc id="1188665" url="https://pl.wikipedia.org/wiki?curid=1188665" title="Petit Basset Griffon Vendeen">
Petit Basset Griffon Vendeen



</doc>
<doc id="1188667" url="https://pl.wikipedia.org/wiki?curid=1188667" title="2004 FU162">
2004 FU162

2004 FU162 – okruch skalny o średnicy ok. 6 m, należący do grupy Atena i obiektów NEO. Z racji niewielkich rozmiarów obiekt może być klasyfikowany jako meteoroid.
Odkrycie.
Asteroida została odkryta 31 marca 2004 roku w programie LINEAR. Nazwa planetoidy jest oznaczeniem tymczasowym, nie posiada też jeszcze oficjalnej numeracji.
31 marca 2004 mała asteroida 2004 FU162 przeleciała w odległości 6500 kilometrów od powierzchni Ziemi (w przybliżeniu wartość promienia naszej planety). Obiekt został dostrzeżony na zaledwie kilka godzin przed bliskim muśnięciem naszej planety. Teleskop LINEAR zarejestrował obiekt jedynie na czterech klatkach w okresie 44 minut. Nim zaalarmowano astronomów o istnieniu tej kosmicznej skały, obiekt zniknął w blasku dziennej strony nieba. Na podstawie tych krótkich obserwacji oszacowano wielkość i trajektorię masy obiektu.
Gdyby asteroida 2004 FU162 znalazła się na orbicie kolizyjnej wobec Ziemi to ze względu na niewielką średnicę szacowaną na około 6 metrów, eksplodowałaby nie wyrządzając szkód po zetknięciu z atmosferą Ziemi. Tej wielkości fragmenty planetoid powinny przelatywać blisko Ziemi co najmniej raz w roku. Wyjątkowy natomiast jest fakt obserwacji takiego zdarzenia.
Orbita planetoidy.
Przed zbliżeniem się do Ziemi czas obiegu Słońca przez asteroidę 2004 FU162 wynosił około jednego roku ziemskiego. Podczas przelotu w 2004 roku ziemska grawitacja zakłóciła trajektorię asteroidy, odchylając ją o około 20°. Okres obiegu asteroidy zmniejszył się z jednego roku do blisko 275 dni. Zmniejszyło się też peryhelium planetoidy. Po przelocie obok Ziemi 2004 FU162 okrąża Słońce w średniej odległości 0,83 j.a. Nachylenie jej orbity względem ekliptyki to 4,16°, a mimośród jej orbity wynosi 0,39.
Wcześniejsze bliskie przeloty planetoid obok Ziemi.
Poprzednim obiektem, który blisko zbliżył się do Ziemi była asteroida 2004 FH, która przeleciała w odległości 43 000 km 18 marca 2004 roku. Jej średnicę szacuje się na około 30 metrów. Taki obiekt mógłby spowodować dużą eksplozję, lecz także mógłby się rozpaść w atmosferze zanim doszłoby do uderzenia w planetę.
Najbliższy ze znanych przelotów asteroid w pobliżu Ziemi miał miejsce 10 sierpnia 1972 roku w odległości 60 kilometrów. Był przyczyną powstania nad Górami Skalistymi olśniewającej kuli ognia, której trajektorię o długości 1500 kilometrów można było obserwować w świetle dziennym. Średnica przelatującego wtedy obiektu wynosiła około 10 metrów.

</doc>
<doc id="1188668" url="https://pl.wikipedia.org/wiki?curid=1188668" title="Renato Cappellini">
Renato Cappellini

Renato Cappellini (ur. 9 października 1943 w Mareno di Piave) – włoski piłkarz grający na pozycji napastnika.
Kariera klubowa.
Cappellini wychował się w Interze Mediolan. W Serie A zadebiutował 29 września 1963 w wygranym 2:0 meczu z Mantovą. Początkowo jednak nie miał pewnego miejsca w składzie Interu i w 1964 roku został na rok wypożyczony do Genoi. Zdobył 6 bramek w lidze i w 1965 roku wrócił do Mediolanu. Wywalczył mistrzostwo Włoch, jednak miał w tym mały udział strzelając 2 bramki w 6 meczach. W sezonie 1966/1967 był już podstawowym graczem mediolańskiej jedenastki i z 9 golami był drugim najlepszym strzelcem zespołu po Alessandro Mazzoli. Został też wicemistrzem kraju. W Interze spędził także sezon 1967/1968, a następnie przez rok występował w Varese.
W 1969 roku Cappellini został graczem stołecznej Romy. W swoim pierwszym sezonie w Romie doszedł do półfinału Pucharu Zdobywców Pucharów, w którym rzymianie toczyli zacięte boje z Górnikiem Zabrze. W pierwszym meczu w Rzymie padł remis 1:1, w drugim w Chorzowie remis 2:2, a w trzecim decydującym w Strasburgu także remis 1:1. O odpadnięciu Romy zadecydował wówczas rzut monetą. W 1972 roku wygrał z Romą Anglo-Italian Cup. Na Stadio Olimpico spędził łącznie 5 sezonów. W 1974 roku przeszedł do Fiorentiny, jednak po rozegraniu jednego meczu w Pucharu Włoch został oddany do Como, z którym zdobył mistrzostwo Serie B. W 1976 roku przeszedł do szwajcarskiego FC Chiasso, w którym rok później zakończył karierę.
Kariera reprezentacyjna.
W reprezentacji Włoch Cappellini zadebiutował 22 marca 1967 roku w wygranym 2:0 wyjazdowym meczu z Cyprem, rozegranym w ramach eliminacji do Euro 68. Wystąpił także w zremisowanym 1:1 towarzyskim meczu z Portugalią, w którym zdobył wyrównującego gola. Był to zarazem jego ostatni mecz w drużynie narodowej.

</doc>
<doc id="1188674" url="https://pl.wikipedia.org/wiki?curid=1188674" title="Bida">
Bida

Bida - miasto w środkowej Nigerii, w stanie Niger, drugie pod względem wielkości miasto w stanie Niger, leży na skrzyżowaniu dróg z Jebba i Zungeru i Agaie.
W tym mieście rozwinął się przemysł materiałów budowlanych oraz spożywczy.

</doc>
<doc id="1188675" url="https://pl.wikipedia.org/wiki?curid=1188675" title="Jan Stobeusz">
Jan Stobeusz



</doc>
<doc id="1188676" url="https://pl.wikipedia.org/wiki?curid=1188676" title="Canon PowerShot G9">
Canon PowerShot G9



</doc>
<doc id="1188680" url="https://pl.wikipedia.org/wiki?curid=1188680" title="Żołnierze kosmosu">
Żołnierze kosmosu

Żołnierze kosmosu (ang. "Starship Troopers") – amerykański film fabularny z 1997 roku w reżyserii Paula Verhoevena. Obraz powstał na motywach powieści Roberta A. Heinleina pod tym samym tytułem (w Polsce wydanej jako "Kawaleria kosmosu"), a w roli głównej wystąpił Casper Van Dien.
Fabuła.
Akcja filmu toczy się w niedalekiej przyszłości, w zmilitaryzowanym niedemokratycznym społeczeństwie, kiedy to przepustką do zostania obywatelem i kariery społecznej jest służba w wojsku. Johnny Rico, ku dezaprobacie rodziny, decyduje się wstąpić do armii. Zrobi wszystko, by być jak najbliżej swojej ukochanej Carmen, która kształci się na pilota statków kosmicznych. Wkrótce Ziemia zostaje zaatakowana przez przedstawicieli obcej cywilizacji – ogromne, zabójcze owady. Federacja rządząca Ziemią wypowiada wojnę owadom. Młodzi ludzie, którzy właśnie wstąpili do armii, zostają wysłani do krwawej walki w obcym układzie planetarnym.

</doc>
<doc id="1188681" url="https://pl.wikipedia.org/wiki?curid=1188681" title="Afrykański Bank Rozwoju">
Afrykański Bank Rozwoju

Afrykański Bank Rozwoju (ang. "African Development Bank", "AfDB") – finansowa organizacja międzynarodowa, powstała dzięki zabiegom Komisji Gospodarczej Narodów Zjednoczonych ds. Afryki i Organizacji Jedności Afrykańskiej, w celu finansowania wspomagających rozwój gospodarczy i społeczny państw afrykańskich narodowych i ponadnarodowych projektów inwestycyjnych, związanych m.in. z poszukiwaniami zasobów naturalnych, rozwojem transportu, przemysłu, budownictwa, handlu i rolnictwa oraz wdrażaniem postępu technicznego, poprzez finansowanie szerokiego zakresu projektów i programów.
Organizacja została powołana formalnie w sierpniu 1963 na konferencji ministrów finansów państw afrykańskich w Chartumie, faktyczną działalność rozpoczęła w lipcu 1966. Obecnie zrzesza 53 kraje afrykańskie określane mianem – RMC Regionalny Członek Państw (ang. "regional member countries RMCs") i 24 z innych kontynentów (Ameryka, Azja, i Europa) zwane inaczej: non-RMC Nieregionalny Członek Państw (ang. "non-regional member countries").
W 2003 roku siedzibę banku przeniesiono z Abidżanu (Wybrzeże Kości Słoniowej) do Tunisu (Tunezja), ale w 2014 roku ponownie wróciła ona do Abidżanu.
Grupa Afrykańskiego Banku Rozwoju finansuje projekty, programy i badania w obszarach rolnictwa, zdrowia, edukacji, użyteczności publicznej, transportu i telekomunikacji, przemysłu i sektora prywatnego. Stara się również finansować operacje pozaprojektowe, w tym różne formy pomocy technicznej i doradztwa.
AfDB jest wspierany przez państwa Europy Zachodniej i Stany Zjednoczone.
Z Afrykańskim Bankiem Rozwoju powiązane są instytucje takie jak: Afrykański Fundusz Rozwoju, Afrykański Fundusz Rozwoju Przemysłowego, Międzynarodowa Spółka Finansowa dla Inwestycji i Rozwoju Afryki, Afrykańska Korporacja Ubezpieczeń.
Władze: Rada Gubernatorów, Rada Dyrektorów, Prezes i pięciu jego zastępców.

</doc>
<doc id="1188687" url="https://pl.wikipedia.org/wiki?curid=1188687" title="One Heart (album)">
One Heart (album)

One Heart – dziesiąty anglojęzyczny studyjny album Céline Dion wydany 24 marca 2003 roku. Początkowo płyta miała się ukazać jesienią 2003 roku, jednak ostatecznie wydano ją w dzień rozpoczęcia serii występów Dion "A New Day..." w Caesars Palace w Las Vegas. Jesienią natomiast wydano kolejny francuskojęzyczny studyjny album piosenkarki.
Na pierwszy singel wybrano taneczną przeróbkę utworu Roya Orbisona z 1992 roku "I Drove All Night". Utwór "Have You Ever Been In Love", który znalazł się już wcześniej w programie płyty "A New Day Has Come" został drugim singlem promującym album w Stanach Zjednoczonych oraz trzecim w wybranych krajach. Na drugi singel komercyjny poza Stanami wybrano tytułową kompozycję "One Heart". Pod koniec 2003 roku do stacji radiowych trafiły także dwa single promo – "Stand by Your Side" w Stanach Zjednoczonych oraz "Faith" w Kanadzie.
Piosenka "Reveal" została napisana przez Cathy Dennis, która była autorką takich przebojów jak "Toxic" Britney Spears czy "Can’t Get You Out of My Head" Kylie Minogue. Kompozycja "Sorry for Love" znajdująca się na albumie jest oryginalną wersją piosenki. Na albumie "A New Day Has Come" zdecydowano się umieścić jej wersję taneczną. Z kolei utwór "Coulda Woulda Shoulda" można było znaleźć wcześniej na limitowanej edycji "A New Day Has Come". Z sesji nagraniowej do albumu "A New Day Has Come" pochodzi piosenka "I Know What Love Is", w której dokonano zmian i wyprodukowano ją na nowo na potrzeby krążka "One Heart". Utwór "Je t’aime encore" nagrano także w wersji francuskojęzycznej i umieszczono go następnie na trackliście albumu "1 fille &amp; 4 types".
Kompozycje "I Drove All Night", "Have You Ever Been In Love", "One Heart" oraz "Love Is All We Need" były wykorzystywane w latach 2003–2004 w kampanii reklamowej amerykańskiego koncernu motoryzacyjnego DaimlerChrysler.
W pierwszym tygodniu sprzedaży album sprzedał się w Stanach Zjednoczonych w liczbie 431 657 egzemplarzy. Płyta została tam certyfikowana jako podwójnie platynowa za nakład 2 milionów egzemplarzy, przy realnej sprzedaży na poziomie 1,780,000 kopii.

</doc>
<doc id="1188689" url="https://pl.wikipedia.org/wiki?curid=1188689" title="Canon PowerShot G7">
Canon PowerShot G7



</doc>
<doc id="1188690" url="https://pl.wikipedia.org/wiki?curid=1188690" title="Szu-durul">
Szu-durul

Szu-durul – król z dynastii akadyjskiej panujący w latach ok. 2168–2154 p.n.e. Na podstawie znalezionych inskrypcji uważa się, że jego władza sięgała na północy aż po miasto Tutub. Za jego panowania nasiliły się jednak najazdy Gutejów, które doprowadziły do upadku imperium akadyjskiego.

</doc>
<doc id="1188692" url="https://pl.wikipedia.org/wiki?curid=1188692" title="Jake Busey">
Jake Busey

Jake Busey, właściwie William Gareth Jacob Busey Jr. (ur. 15 czerwca 1971 w Los Angeles w stanie Kalifornia) – amerykański aktor i producent filmowy. Syn aktora Gary’ego Buseya i fotografki Judy Lynn (z domu Helkenberg). Jego rodzina miała pochodzenie angielskie, a także korzenie szkockie, irlandzkie, niemieckie i francuskie.

</doc>
<doc id="1188694" url="https://pl.wikipedia.org/wiki?curid=1188694" title="Tytus Anniusz Milon">
Tytus Anniusz Milon

Tytus Anniusz Milon (Titus Annius Milo: zmarły w 48 p.n.e.) – trybun ludowy w 57 wraz z Klodiuszem. Wybuchła między nimi otwarta wojna. Milon, zwolennik senatu, przeciwnik popularów, kazał sprowadzić Cycerona z wygnania, będącego skutkiem działalności Klodiusza. W styczniu 52, gdy ubiegał się o konsulat, jego ludzie zabili Klodiusza. Podczas procesu, jaki był jego następstwem, Milona bronił Cyceron, ale onieśmielony demonstracją sił wojskowych zgromadzonych na forum nie zdołał nawet wygłosić przygotowanej zawczasu mowy (jej tekst zachował się do dzisiaj). Milon musiał opuścić kraj. W 48 p.n.e. powrócił do Italii – usiłował podburzyć regiony południowe do powstania przeciw Cezarowi. Został jednak pojmany i stracony.

</doc>
<doc id="1188697" url="https://pl.wikipedia.org/wiki?curid=1188697" title="Ichi zabójca">
Ichi zabójca

 – japoński film w reżyserii Takashi Miike z 2001 roku, będący adaptacją mangi Hideo Yamamoto.
Fabuła.
Anjo, boss yakuzy Kakihary (Tadanobu Asano) zostaje zamordowany w okrutny sposób, a z jego pokoju ginie 300 milionów jenów. Ślady po jego morderstwie zostają starannie ukryte. Kakihara chce znaleźć szefa, zaczynając śledztwo od torturowania Suzukiego (Susumu Terajima) członka konkurencyjnego gangu. Człowiek okazuje się być niewinny, a Kakihara w zadośćuczynieniu odcina sobie kawałek języka i ofiarowuje go bossowi gangu Funaki. Ostatecznie, Kakihara opuszcza gang z grupą wiernych mu ludzi i z nimi kontynuuje poszukiwania bossa Anjo. Dowiaduje się, że odpowiada za to tytułowy Ichi (Nao Omori), w rzeczywistości zwykły chłopak manipulowany przez tajemniczego Jijii (Shin’ya Tsukamoto).

</doc>
<doc id="1188698" url="https://pl.wikipedia.org/wiki?curid=1188698" title="Koroshiya 1">
Koroshiya 1



</doc>
<doc id="1188699" url="https://pl.wikipedia.org/wiki?curid=1188699" title="Canon PowerShot G6">
Canon PowerShot G6



</doc>
<doc id="1188701" url="https://pl.wikipedia.org/wiki?curid=1188701" title="Bakırköy">
Bakırköy

Bakırköy (dawniej "Makriköy", gr. "Hebdomon") – dystrykt w tureckiej prowincji Stambuł stanowiący jednocześnie jeden z 27 dystryktów İstanbul Büyükşehir Belediyesi, czyli miasta Stambuł.
Według danych na rok 2007 dystrykt zamieszkiwało 214 821 osób.

</doc>
<doc id="1188711" url="https://pl.wikipedia.org/wiki?curid=1188711" title="Susan Blu">
Susan Blu

Susan Maria Blupka, bardziej znana jako Susan Blu (ur. w 1948 r. w St. Paul w stanie Minnesota) – amerykańska aktorka głosowa i reżyserka filmowa oraz specjalistka od castingu.
Życiorys.
Jako aktorka zadebiutowała w latach sześćdziesiątych, podkładając głos do popularnych seriali animowanych: "Jetsonów" (1962) i "Scooby Doo, gdzie jesteś?" (1969). Do 1985 roku pojawiała się wyłącznie w telewizji. W drugiej połowie lat osiemdziesiątych jej kariera nabrała tempa; aktorka dostawała szersze role w popularnych serialach i podkładała głos do animowanych filmów pełnometrażowych, głównie ekranizacjach animowanych tasiemców, jak "My Little Pony: The Movie". Jedną z najbardziej znanych jej ról była Arcee z serii "The Transformers" (tzw. "Generacja 1") i Transmutate w jednym odcinku serialu "Beast Wars" (była ona również szefem udźwiękowienia w tej serii). W 1988 roku reżyser John Carl Buechler zaangażował ją do jednej z ważniejszych ról drugoplanowych w "". W latach dziewięćdziesiątych Blu była gwiazdką telewizji, a od roku 2000 ponownie występuje w filmach lub serialach animowanych.
Życie prywatne.
Jest lesbijką. Jej pierwszą żoną była aktorka głosowa Cynthia Songe (zmarła w 2010 roku). W 2013 roku poślubiła Tanię Themmen – siostrę aktora Parisa Themmena.

</doc>
<doc id="1188712" url="https://pl.wikipedia.org/wiki?curid=1188712" title="Kompensata">
Kompensata

Kompensata to, ogólnie: wyrównywanie wzajemnych roszczeń, należności, pretensji; odszkodowanie; rekompensata; powetowanie strat, szkód
zobacz też:

</doc>
<doc id="1188715" url="https://pl.wikipedia.org/wiki?curid=1188715" title="Kompensata (rachunkowość)">
Kompensata (rachunkowość)

Kompensata w rachunkowości to sposób zniesienia wzajemnych rozrachunków pomiędzy podmiotami lub zniesienia różnic księgowych w księgach jednostki, w następujących formach:
1. Zgodnie z Kodeksem Cywilnym w rozrachunkach, gdy dwie osoby są jednocześnie względem siebie dłużnikami i wierzycielami, możliwe jest potrącenie własnej wierzytelności z wierzytelności drugiej strony, jeżeli przedmiotem obu wierzytelności są:
Nie mogą być kompensowane:
Kompensatę inicjuje oświadczenie złożone drugiej stronie. W wyniku kompensaty obie wierzytelności umarzają się nawzajem do wysokości wierzytelności niższej.
Kompensaty zwykle dotyczą rozrachunków handlowych, mogą to być także potrącenia publicznoprawne.
Kompensaty mogą być:
2. Podczas inwentaryzacji, gdy niedobory i nadwyżki inwentaryzacyjne:
Można je skompensować o mniejszą ilość ze stwierdzonych różnic (nadwyżki lub niedoboru) oraz niższą z cen kompensowanych składników majątkowych.

</doc>
<doc id="1188724" url="https://pl.wikipedia.org/wiki?curid=1188724" title="Van Halen Summer Tour 2004">
Van Halen Summer Tour 2004

Van Halen Summer Tour 2004 – piętnasta trasa koncertowa zespołu Van Halen, promująca album "The Best of Both Worlds". Trasa oficjalnie rozpoczęła się 11 czerwca 2004 i objęła 80 koncertów.
Muzycy.
Członkowie zespołu: Sammy Hagar, Eddie Van Halen, Alex Van Halen, Michael Anthony, Wolfgang Van Halen.

</doc>
<doc id="1188725" url="https://pl.wikipedia.org/wiki?curid=1188725" title="Terry Kiser">
Terry Kiser

Terry Kiser (ur. 1 sierpnia 1939 w Omaha) – amerykański aktor filmowy i telewizyjny.
Życiorys.
Uczęszczał na University of Kansas. Jego profesjonalnym debiutem aktorskim był staż w serialu "The Doctors". W latach 1967–1969 Kiser wcielał się w nim w postać doktora Johna Rice'a. Pierwszą poważną rolę zagrał w 1972 roku w thrillerze Roberta Michaela Lewis "Lapin 360". Dziś znany jest z ról w filmach "Weekend u Berniego" ("Weekend at Bernie's", 1989), "Weekend u Berniego 2" ("Weekend at Bernie's II", 1993), "" ("Friday the 13th Part VII: The New Blood", 1988), "Śmierć w słońcu" ("Into the Sun", 1992), oraz w serialach tv: "Nowe przygody Supermana" ("Lois &amp; Clark: The New Adventures of Superman", 1995–1996), "Strażnik Teksasu" ("Walker, Texas Ranger", 1997) czy "The Fall Guy" (1981–1986).
W 2001 roku rzucił aktorstwo, lecz wrócił do niego w 2009 roku.
Życie prywatne.
W latach 1987–2004 był mężem Sylvie Marmet.

</doc>
<doc id="1188726" url="https://pl.wikipedia.org/wiki?curid=1188726" title="Smack That">
Smack That

Smack That – pierwszy singiel Akona z płyty "Konvicted" nagrany we współpracy z Eminemem. Utwór zadebiutował na Billboard Hot 100 28 września 2006 roku na pozycji 95, a tydzień później przeskoczył na 7 miejsce. Ostatecznie singel usytuował się na 2 miejscu listy. 20 października 2006 roku Smack That był najczęściej pobieranym utworem na iTunes.
Singel był nominowany w 49 rozdaniach nagród Grammy w kategorii Najlepszy rap/współpraca, lecz przegrał na rzecz Justina Timberlake'a oraz w MTV Video Music Award w kategorii Najbardziej wstrząsająca współpraca, gdzie przegrał z Beyoncé.

</doc>
<doc id="1188727" url="https://pl.wikipedia.org/wiki?curid=1188727" title="Na żywo (film)">
Na żywo (film)

Na żywo (ang. "Nick of Time") – amerykański thriller z 1995 roku. Został wyreżyserowany przez Johna Badhama.
Treść filmu.
Gene Watson (Depp) jest księgowym. Po pogrzebie swojej żony w poszukiwaniu pracy przyjeżdża do Los Angeles. Zabiera ze sobą córeczkę, 6-letnią Lynn (Chase). Na dworcu dziewczynka zostaje uprowadzona. Porywacze (Maffia, Walken) dają Watsonowi 1,5 godziny na zamordowanie kobiety przebywającej w pobliskim hotelu – gubernator Kalifornii. Mężczyzna wie, że zamordowanie jej to misja samobójcza. Szuka pomocy u pracowników hotelu – jednak wszyscy są zamieszani w spisek. Wszyscy, z wyjątkiem pucybuta (Dutton). Wspólnie starają się nie dopuścić do śmierci małej Lynn, nie zabijając przy tym pani gubernator.
Film trwa 90 minut – tyle samo czasu dali porywacze Watsonowi na zabicie gubernator. Ponadto, niemal cała akcja filmu rozgrywa się w hotelu, gdzie zatrzymała się kobieta.

</doc>
<doc id="1188732" url="https://pl.wikipedia.org/wiki?curid=1188732" title="Orange Box">
Orange Box



</doc>
<doc id="1188736" url="https://pl.wikipedia.org/wiki?curid=1188736" title="Cmentarz grecko-prawosławny w Kaliszu">
Cmentarz grecko-prawosławny w Kaliszu

Cmentarz grecko-prawosławny, Grecka Góra – cmentarz prawosławny w Kaliszu, położony na Czaszkach, założony w 1786, jeden z najstarszych polskich cmentarzy, pomnik sztuki sepulkralnej wpisany do rejestru zabytków w 1996.
Cmentarz grecko-prawosławny został założony w 1786 za Wrocławskim Przedmieściem, nieopodal cmentarza ewangelicko-augsburskiego, przez greckich kupców win o wyznaniu bizantyjsko-greckim, przybyłych z Macedonii i osiadłych w Kaliszu w pierwszej połowie XVIII w..
Zachowane na cmentarzu obiekty zabytkowe znajdują się w złym stanie technicznym. Na cmentarzu pochowani zostali m.in.:

</doc>
<doc id="1188737" url="https://pl.wikipedia.org/wiki?curid=1188737" title="Still Kill">
Still Kill



</doc>
<doc id="1188738" url="https://pl.wikipedia.org/wiki?curid=1188738" title="Binka">
Binka

Binka – brytyjski serial animowany, stworzony przez Rosemary Graham, opowiadający o przygodach kota imieniem Binka. Posiada 26 odcinków. W Polsce dawniej emitowany na kanale CBeebies, między 2 grudnia 2007 roku a 1 grudnia 2010 roku.
Wersja polska.
Wersja polska: na zlecenie BBC Worldwide − Master Film
Tekst polski: Tomasz Tworkowski
Opowiadał: Grzegorz Małecki

</doc>
<doc id="1188739" url="https://pl.wikipedia.org/wiki?curid=1188739" title="Elizabeth Kaitan">
Elizabeth Kaitan

Elizabeth Kaitan (ur. 19 lipca 1960 roku na Węgrzech) – amerykańska aktorka i modelka.
Jako ośmiolatka przeniosła się z rodziną z Węgier do Ameryki. Była modelką nowojorskiej agencji Bonnie Kay na początku lat osiemdziesiątych. Do dziś zagrała w blisko czterdziestu filmach i serialach tv, m.in. w czterech częściach "Akademii policyjnej", i horrorze "Silent Night, Deadly Night Part 2".

</doc>
<doc id="1188740" url="https://pl.wikipedia.org/wiki?curid=1188740" title="Pluna">
Pluna



</doc>
<doc id="1188742" url="https://pl.wikipedia.org/wiki?curid=1188742" title="Zbigniew Piórkowski">
Zbigniew Piórkowski

Zbigniew Stanisław Piórkowski (ur. 2 lipca 1929 w Łodzi, zm. 10 lipca 1994 tamże) – polski pięściarz, olimpijczyk, w latach 1953–1957 18-krotny reprezentant Polski (12 zwycięstw, 6 porażek), po uzyskaniu uprawnień instruktorskich w 1958 – trener.
Uczestnik Mistrzostw Europy w Warszawie 1953 i Berlinie Zachodnim 1955 oraz Igrzysk Olimpijskich w Melbourne w 1956 w wadze średniej.
Zawodnik m.in. OWKS Kraków (wicemistrz kraju w wadze średniej 1952), CWKS Warszawa (dwukrotny drużynowy mistrz Polski w sezonach 1951/1952 i 1952/1953 oraz indywidualny mistrz w 1953) i Gwardii Łódź – złoty (1956) i brązowy (1955) medalista Mistrzostw Polski w kategorii średniej oraz wicemistrz kraju w wadze półciężkiej (1957).
Wieloletni trener łódzkich drużyn: Gwardii (do 1963), Budowlanych (1963–1967), Rudzkiego KS (1968–1972) i RTS Widzew (1972–1975) oraz lubelskiego Motoru (1975–1980).
Spoczywa na Cmentarzu Doły w Łodzi (część katolicka, kwatera 28).

</doc>
<doc id="1188743" url="https://pl.wikipedia.org/wiki?curid=1188743" title="Bitwa pod Dobrą (1863)">
Bitwa pod Dobrą (1863)

Bitwa pod Dobrą – bitwa stoczona 24 lutego 1863 roku podczas powstania styczniowego.
Oddział Józefa Sawickiego, po którym dowództwo przejął lekarz z Łęczycy, dr Józef Dworzaczek (60 strzelców, 210 kosynierów i 30 jazdy) zaopatrzył się 22 lutego w Zgierzu w żywność, po czym ruszył w lasy pod Dobrą, gdzie założył obóz. W ślad za polskim oddziałem ruszyła rosyjska grupa sztabskapitana Opoczinskiego (dwie roty piechoty i sotnia kozaków). Gdy 24 lutego Rosjanie zbliżyli się do polskiego obozu ruszyli do niespodziewanego natarcia. Kosynierzy trzykrotnie kontratakowali, jednak za każdym razem odrzucał ich silny ogień rosyjskiej piechoty. Gdy Józef Dworzaczek nakazał odwrót, cały oddział rzucił się do ucieczki. Straty dodatkowo powiększył atak kozaków. Ostatecznie Polacy stracili połowę swego stanu (jeńcy oraz 63 zabitych).
Część poległych w bitwie zostało pochowanych na cmentarzu w Dobrej, inni, m.in. Maria Piotrowiczowa na cm. Starym przy ul. Ogrodowej w Łodzi.

</doc>
<doc id="1188748" url="https://pl.wikipedia.org/wiki?curid=1188748" title="Krzywa J">
Krzywa J

Krzywa J (efekt J) – wykres przedstawiający opóźnienie czasowe, z jakim realna deprecjacja (dewaluacja) waluty poprawia stan rachunku obrotów bieżących. Nazwa pochodzi od kształtu przebiegu krzywej (ukazującej tę zależność), która początkowo opada, a następnie rośnie na podobieństwo litery „J”.
Przyczyny efektu J.
Początkowy wpływ deprecjacji (dewaluacji) na bilans płatniczy może być mylący, ponieważ zmiany ilości eksportu i importu reagują na zmiany konkurencyjności z opóźnieniem (dzieje się tak z różnych powodów: czasu potrzebnego na powtórne skalkulowanie cen, istnienia kontraktów z określonymi z góry cenami itp.), natomiast terms of trade pogarszają się w wyniku wzrostu kursu walutowego natychmiast, jeśli ceny eksportu i importu w walutach ich kraju pochodzenia pozostają stałe. Dopiero po pewnym czasie powstaną korzystne efekty ilościowe, które – jeśli spełniony jest warunek Marshalla-Lernera – przewyższą niekorzystne efekty dotyczące terms of trade. Tak więc krzywa ukazująca stan bilansu płatniczego na przestrzeni czasu początkowo opada, a następnie rośnie.

</doc>
<doc id="1188755" url="https://pl.wikipedia.org/wiki?curid=1188755" title="Dekanat Kraków-Borek Fałęcki">
Dekanat Kraków-Borek Fałęcki

Dekanat Kraków-Borek Fałęcki – jeden z 45 dekanatów w rzymskokatolickiej archidiecezji krakowskiej. Utworzony został 12 czerwca 2007 roku decyzją ks. kard. Stanisława Dziwisza. Dekanat powstał wskutek podziału dekanatu Kraków–Podgórze oraz dekanatu Kraków–Salwator. Dekretem księdza kardynała Stanisława Dziwisza z dnia 26 sierpnia 2014 roku do dekanatu została przyłączona parafia św. Maksymiliana Kolbego w Krakowie-Opatkowicach, a odłączone zostały: parafia Ducha Świętego w Podstolicach i parafia Matki Bożej Fatimskiej w Golkowicach.
Parafie.
W skład dekanatu wchodzi 9 parafii:
Sąsiednie dekanaty.
Kraków–Podgórze, Kraków–Salwator, Mogilany, Skawina

</doc>
<doc id="1188757" url="https://pl.wikipedia.org/wiki?curid=1188757" title="Diana Barrows">
Diana Barrows

Diana Barrows (ur. 23 stycznia 1966 roku w Nowym Jorku) – amerykańska aktorka i wokalistka.
Linki zewnętrzne.
 

</doc>
<doc id="1188759" url="https://pl.wikipedia.org/wiki?curid=1188759" title="Bankier z żoną">
Bankier z żoną

Bankier z żoną, "Jubilerzy", "Lichwiarz z żoną" () – obraz olejny na desce autorstwa Quentina Massysa namalowany w 1514 roku. Na zwoju pergaminu widoczna jest sygnatura: "Quinten Matsys / Schilder 1514". Dzieło przechowywane jest w Luwrze.
Opis.
Artysta, jeden z pierwszych twórców scen rodzajowych, przedstawił na obrazie bankiera ważącego złoto i jego żonę, która na chwilę przerwawszy lekturę "Godzinek" przygląda się sztuce złota. Otacza ich wiele przedmiotów, w których, zdaniem historyków sztuki, możemy dopatrywać się ukrytej symboliki. Na dawnej ramie obrazu wypisane były słowa z Pisma Świętego: „Będziecie mieć wagi sprawiedliwe, odważniki sprawiedliwe” (Kpł 19,36). Waga to symbol sprawiedliwości i aluzja do Sądu Ostatecznego. Lustro, z kolei, symbolizuje idee wanitatywne. Jabłko leżące na półce w tle nawiązuje do grzechu pierworodnego.
W wypukłym lustrze na pierwszym planie zostało ukazane odbicie twarzy czytającego człowieka, który nie znajduje się na obrazie. Gustav Hartlaub przypuszcza, iż może być to autor obrazu. Georges Marlier natomiast uważa, iż postać ta oznacza życie kontemplacyjne, dzięki któremu ludzie są w stanie postępować moralnie.
Obraz "Bankier z żoną" zyskał sławę. Wielokrotnie go kopiowano. Malarz Willem van Haecht umieścił go na swoim obrazie "Pracownia Apellesa" wśród kolekcji innych arcydzieł.

</doc>
<doc id="1188760" url="https://pl.wikipedia.org/wiki?curid=1188760" title="James Dewees">
James Dewees

James Dewees (ur. 13 marca 1976), znany jako "Reggie" &amp; "Klaus", czasami też jako "Paco" – muzyk amerykański, perkusista, klawiszowiec i wokalista.
Dewees ukończył liceum Liberty w mieście o tej samej nazwie w roku 1994. W tym samym roku poszedł na studia, na Uniwersytet Missouri, gdzie studiował kompozycję muzyki. Znany ze swojego projektu Reggie and the Full Effect, który stworzył, układając muzykę i grając samemu na większości instrumentów. Najnowszym albumem zespołu jest płyta Songs Not to Get Married To z 2005 roku wydana przez Vagrant Records. Nagranie to zostało stworzone po rozwodzie Jamesa ze swoją obecnie byłą żoną. Poza Reggie and the Full Effect, Dewees "przewodzi" metalowemu zespołowi Common Denominator z Finlandii, jako Klaus i euro-popowej sensacji Fluxuation.
Dewees był klawiszowcem i śpiewał chórki w zespole The Get Up Kids, i był perkusistą w zespole Coalesce. James grał także na keybordzie w New Found Glory, na jednym z ich albumów i uczestniczył z ich w trasie koncertowej. 
James udzielał również ślubu Mikeyowi Wayowi i jego ówczesnej narzeczonej Alicii Simmons, 7 marca 2007 roku. 
Dewees mieszka w Nowym Jorku, w jednej z Brooklyńskich dzielnic, obecnie jeździ z zespołem My Chemical Romance w trasy, jako ich keyboardzista w 2007 uczestniczył wraz z zespołem w trasie Projekt Revolution. Krążą plotki, że James stanie się pełnoprawnym członkiem zespołu, gdy czwarty krążek MCR ujrzy światło dzienne.
Jest także perkusistą zespołu Leathermouth, którego założycielem jest gitarzysta Frank Iero zespołu My Chemical Romance.

</doc>
<doc id="1188764" url="https://pl.wikipedia.org/wiki?curid=1188764" title="Best of Def Leppard">
Best of Def Leppard

Best of Def Leppard – kompilacyjny album brytyjskiego zespołu Def Leppard, wydany w 2004 w roku.

</doc>
<doc id="1188771" url="https://pl.wikipedia.org/wiki?curid=1188771" title="St. Helens (okręg miejski)">
St. Helens (okręg miejski)



</doc>
<doc id="1188773" url="https://pl.wikipedia.org/wiki?curid=1188773" title="Josh Childress">
Josh Childress

Joshua Malik „Josh” Childress (ur. 20 czerwca 1983 w Harbor City) – amerykański koszykarz, występujący na pozycjach rzucającego obrońcy lub niskiego skrzydłowego.
Kariera.
W 2001 roku wziął udział w meczu gwiazd amerykańskich szkół średnich McDonald’s All-American. Został też wybrany najlepszym zawodnikiem szkół średnich stanu Kalifornia (California Gatorade Player of the Year).
Josh Childress wybrany został z numerem 6 w drafcie NBA w 2004 roku przez zespół Atlanta Hawks. Swój pierwszy sezon zakończył na trzecim miejscu wśród pierwszoroczniaków pod względem uzyskanych double-double (lepsi byli jedynie Emeka Okafor i Dwight Howard). Przed rozpoczęciem sezonu 2008-2009 podpisał lukratywny kontrakt z greckim Olympiakosem Pireus.
21 października 2017 został zawodnikiem australijskiego Adelaide 36ers. 13 grudnia 2018 dołączył do japońskiego San-en NeoPhoenix.

</doc>
<doc id="1188775" url="https://pl.wikipedia.org/wiki?curid=1188775" title="Joaquín Peiró">
Joaquín Peiró

Joaquín Peiró Lucas (ur. 29 stycznia 1936 w Madrycie, zm. 18 marca 2020) – były hiszpański piłkarz, napastnik i trener piłkarski.
Był wychowankiem Atlético Madryt, w seniorskiej drużynie tego klubu debiutował w 1955. W 1962 wyjechał do Włoch i został graczem Torino FC. W 1964 odszedł do Interu Mediolan, gdzie grał m.in. ze rodakiem, Luisem Suárezem. Dwukrotnie zdobył scudetto (1965 i 1966), w 1965 triumfował w Pucharze Europy, zwyciężał w Pucharze Interkontynentalnym. Od 1966 do 1970 był piłkarzem Romy, w latach 1968-1970 pełnił funkcję kapitana zespołu. Karierę kończył w 1971 w macierzystym Atlético.
W reprezentacji Hiszpanii zagrał 12 razy i strzelił 5 bramek. Dwukrotnie brał udział w finałach mistrzostw świata. W 1962 wystąpił w dwóch spotkaniach (1 gol), cztery lata później ponownie zagrał 2 razy.
Jako trener pracował z młodzieżowymi drużynami Atlético. Samodzielną pracę z seniorami rozpoczął w 1987. Prowadził m.in. Atlético, Real Murcia czy Málagę.

</doc>
<doc id="1188777" url="https://pl.wikipedia.org/wiki?curid=1188777" title="Joaquin Peiro">
Joaquin Peiro



</doc>
<doc id="1188780" url="https://pl.wikipedia.org/wiki?curid=1188780" title="Lonely">
Lonely

Lonely – trzeci singel amerykańskiego rapera Akona. Został wydany w 2005 roku oraz umieszczony na jego debiutanckiej płycie "Trouble". Utwór odniósł duży sukces i był pierwszym hitem rapera.
Lista utworów.
CD 1
CD 2
US CD

</doc>
<doc id="1188781" url="https://pl.wikipedia.org/wiki?curid=1188781" title="Irian Jaya Zachodni">
Irian Jaya Zachodni



</doc>
<doc id="1188783" url="https://pl.wikipedia.org/wiki?curid=1188783" title="UMG">
UMG



</doc>
<doc id="1188784" url="https://pl.wikipedia.org/wiki?curid=1188784" title="Tombstone">
Tombstone

Tombstone – miasto w hrabstwie Cochise w Arizonie, USA. Liczba mieszkańców w roku 2005 wynosiła 1569.
Historia.
Miasto powstało w 1879 roku i wzięło nazwę od kopalni srebra należącej do Eda Schieffelina. Ze względu na bogate zasoby srebra Tombstone gwałtownie się rozwijało. W 1881 roku liczyło 1000 mieszkańców. W następnym roku populacja miasteczka przekroczyła 5000. Od tego czasu oscylowała między liczbą 5000 a 15 000.
Miasto szybko zaopatrzone zostało w bieżącą wodę, telegraf i ograniczone usługi telefoniczne, posiadało pralnie, restauracje i hotele prowadzone głównie przez chińskich emigrantów. W kopalniach srebra pracowali emigranci z Europy.
Ze względu na małe ilości wody i kiepską drewnianą zabudowę miasto nawiedzały pożary. Pierwszy większy pożar wybuchł w czerwcu 1881 roku, następny w maju 1882 roku. Ten drugi okazał się dla miasta bardzo niszczący. Zatrzymał on duży boom demograficzny.
Miasto zaczęło szybko podupadać pod koniec lat 80. XIX wieku. Wyczerpywały się złoża srebra, powodując bankructwo kopalń. Wiele z nich zostało zalanych przez wody gruntowe po awariach pomp.

</doc>
<doc id="1188787" url="https://pl.wikipedia.org/wiki?curid=1188787" title="E-technik">
E-technik

E-Technik (niem. Entwicklungskinesiologischer Technik), Metoda Hankego - metoda rehabilitacji stosowana w leczeniu zaburzeń nerwowo-mięśniowych.
Metoda ta została ogłoszona w 1975 r. przez Hankego i jest rozwinięciem metody Vojty. 
Podstawą metody Hankego jest stymulacja tzw. "stref uwalniających" (AV - z niem. Aktion Verstärker) i powodowanie tym skurczu mięśni. Skurcz mięśni zmienia jego gotowość do aktywności dynamicznej. Stymulując wybrane strefy uwalniające uzyskuje się pobudzenie w obrębie pożądanych grup mięśniowych. Sterując tym systemem osiąga się odpowiednie pobudzenie układu nerwowego i stały przepływ informacji pomiędzy wykonującym mięśniem i kierującym mózgiem. Dokładna informacja przepływająca w obu kierunkach oraz stały dobór odpowiednich informacji, tj. ucisków w strefach uwalniających, powoduje korekcję postawy.

</doc>
<doc id="1188791" url="https://pl.wikipedia.org/wiki?curid=1188791" title="Radio Hit">
Radio Hit

Radio HIT – lokalna stacja radiowa we Włocławku, nadająca na częstotliwości 107,6 MHz (wcześniej 93,9 MHz). Program kierowany jest głównie do mieszkańców Włocławka i okolic. Hasło przewodnie rozgłośni: "Muzyka łagodzi obyczaje". Radio HIT stara się rozszerzyć swoją działalność dla potrzeb całego regionu. Wielką sympatią wśród słuchaczy cieszą się konkursy o charakterze literackim, muzycznym i edukacyjnym. Tematyka audycji ukazujących się na antenie dotyczy: filmu, teatru, interwencji. Stacja gra każdy rodzaj muzyki, począwszy od disco polo na rocku skończywszy.
Prezenterzy radia hit i audycje przez nich prowadzone
Izabela Rosińska - historie znane i mniej znane, co? Gdzie? Kiedy?
Rafał Wiliński - poranek z radiem hit (pn-pt), prywatka z radiem hit (sobota od 22.00)
Filip Waćkowski - popołudnie z radiem hit, gość radia hit
Angelika Bartczak - przegląd wydarzeń z regionu, klub dobrej książki.
Gabriela Olkiewicz - audycje nocne
Piotr Gutowski - felieton Piotra Gutowskiego (sobota i niedziela)
Historia radia.
W listopadzie 1996 roku rozpoczęła działalność prywatna rozgłośnia radiowa Radio HIT, która od listopada 2002 nadaje w paśmie 107,60 MHz (wcześniej na 93,90 MHz i 70,55 MHz). Obejmuje ona swoim zasięgiem Kujawy, część Mazowsza z Płockiem oraz Toruń, Aleksandrów Kujawski, Ciechocinek, Radziejów, Brześć Kujawski, Inowrocław i znaczną część woj. kujawsko-pomorskiego.
Właścicielem rozgłośni od początku jej istnienia jest Wiesław Rafalski.
Audycje nadawane w radiu.
Radio nadaje także dwa rodzaje serwisów informacyjnych. Co godzinę nadawane są "Wiadomości z kraju i ze świata", zaś o od 7 do 19 co dwie godziny emitowane są - "Wiadomości Lokalne"

</doc>
<doc id="1188792" url="https://pl.wikipedia.org/wiki?curid=1188792" title="Bitwa pod Dobrą (1770)">
Bitwa pod Dobrą (1770)

Bitwa pod Dobrą – bitwa stoczona 23 stycznia 1770 roku w czasie konfederacji barskiej pod Dobrą.
Próbujące przebić się do Wielkopolski zgrupowanie wojsk konfederackich pod dowództwem marszałka lubelskiego Adama Szaniawskiego, mając przewagę liczebną zastąpiło drogę korpusowi wojsk rosyjskich płk Iwana Drewicza. Rosjanie oparci o przedpole miasta, wykorzystali złe rozpoznanie Polaków, którzy uderzyli w silnie bronione prawe skrzydło wojsk carskich. Jednocześnie załamał się atak prawego skrzydła wojsk konfederackich, które uległy tam rozproszeniu. Wzmocnienie polskiego prawego skrzydła doprowadziło w końcu do obejścia skrzydła lewego przez wojska rosyjskie co spowodowało całkowitą klęskę. 
Sam Szaniawski został ciężko ranny, do niewoli dostało się wielu marszałków konfederackich. W ręce wroga wpadły wszystkie armaty. 
Klęska ta spowodowała rozformowanie części oddziałów konfederackich, część konfederatów uszła na Śląsk Cieszyński.

</doc>
<doc id="1188794" url="https://pl.wikipedia.org/wiki?curid=1188794" title="AMR (wskaźnik oglądalności)">
AMR (wskaźnik oglądalności)

AMR (ang. "Average Minute Rating", Średnia Oglądalność Minutowa) – jeden z podstawowych wskaźników określających oglądalność kanału lub programu telewizyjnego w danym czasie. Odnosi się do całej populacji lub do określonej grupy. Dla czasu dłuższego niż minuta oblicza się jako sumę AMR minutowych podzielonych przez liczbę minut w tym czasie.
AMR% określa liczbę osób oglądających dany kanał lub program telewizyjny, w stosunku do ludności kraju lub określonej grupy docelowej. Wartość jest wyrażona w %.

</doc>
<doc id="1188796" url="https://pl.wikipedia.org/wiki?curid=1188796" title="DeKalb (Illinois)">
DeKalb (Illinois)

DeKalb − miasto amerykańskie w hrabstwie DeKalb w stanie Illinois. W roku 2000 liczyło 39 018 mieszkańców.
Historia.
DeKalb zostało założone w 1837 roku. Nazwa pochodzi od generała Johanna de Kalb. Do czasu rozbudowy linii kolejowych "Chicago and Northwestern Railroad" (1853) pozostawało małą osadą rolniczą. W latach 1873/1874 lokalny farmer Joseph Glidden rozwinął w DeKalb masową produkcję drutu kolczastego. W 2007 rzeka Kishwaukee zalała część miasta.
W DeKalb od 1895 roku funkcjonuje Northern Illinois University (NIU) z liczbą 25 tys. studentów. Znanym absolwentem uczelni jest Dan Castellaneta (aktor podkładający głos Homera Simpsona).
W DeKalb urodzili się modelka Cindy Crawford, aktor Richard Jenkins i aktorka Barbara Hale.

</doc>
<doc id="1188797" url="https://pl.wikipedia.org/wiki?curid=1188797" title="Parafia Najświętszego Serca Pana Jezusa w Mikoszewie">
Parafia Najświętszego Serca Pana Jezusa w Mikoszewie

Parafia Najświętszego Serca Pana Jezusa w Mikoszewie – parafia rzymskokatolicka w diecezji elbląskiej.
Historia.
Pierwsze dokumenty potwierdzające istnienie kościoła rzymskokatolickiego w Mikoszewie pochodzą z XIV wieku. Po przejęciu tutejszego kościoła przez protestantów w latach reformacji katolicy z Mikoszewa uczęszczali do kościoła w Żuławkach. Formalne przyłączenie Mikoszewa do parafii w Żuławkach nastąpiło po utworzeniu administracji apostolskiej w Gdańsku w 1922 roku. Po II wojnie światowej, w 1946 roku utworzono w mikoszewskim Domu Rybaka tymczasową kaplicę, którą później obsługiwał proboszcz z Żuławek. W wyniku nacisku władz w 1947 roku kaplicę przeniesiono do domu mieszkalnego położonego nieopodal cmentarza i drewnianej dzwonnicy. 13 listopada 1949 roku kapica została poświęcona. 1 sierpnia 1974 roku w Mikoszewie zamieszkał samodzielny duszpasterz – wikariusz ekspozyt ks. Piotr Kolbuszowski. 16 lipca 1976 roku biskup gdański Lech Kaczmarek erygował tutaj samodzielny wikariat. Parafię w Mikoszewie reerygowano 15 sierpnia 1979 roku. 25 marca 1992 parafia w Mikoszewie została włączona do diecezji elbląskiej. Kościół w Mikoszewie zbudowano w latach 1986–1992; poświęcono 1 lipca 1992 roku.
Obecnie do parafii w Mikoszewie należą miejscowości: Mikoszewo, Jantar-Leśniczówka, Izbiska. Tereny parafii znajdują się w gminie Stegna, w powiecie nowodworskim, w województwie pomorskim.
Grupy parafialne.
Żywy Różaniec, Liturgiczna Służba Ołtarza, schola

</doc>
<doc id="1188798" url="https://pl.wikipedia.org/wiki?curid=1188798" title="Paguma chińska">
Paguma chińska

Paguma chińska, łaskun chiński ("Paguma larvata") – gatunek drapieżnego ssaka z podrodziny łaskunów (Paradoxurinae) w obrębie rodziny wiwerowatych (Viverridae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1827 roku angielski przyrodnik Charles Hamilton Smith nadając mu nazwę "Gulo larvatus". Smith nie wskazał skąd pochodził holotyp; Coenraad Jacob Temminck w 1841 roku wskazał „Nepal”, natomiast John Edward Gray w 1864 roku jako że nie znał żadnych okazów z Nepalu jako miejsce typowe wskazał Canton w Chinach na podstawie dwóch okazów z kolekcji J. R. Reeve’a. Jedyny przedstawiciel rodzaju paguma ("Paguma") który opisał w 1831 roku brytyjski zoolog John Edward Gray. Podstawowe dane taksonomiczne podgatunków (oprócz nominatywnego) przedstawia poniższa tabelka:
Liczba podgatunków jest dyskusyjna (rozważano nawet 16), konieczna jest rewizja taksonomiczna. Autorzy "Illustrated Checklist of the Mammals of the World" rozpoznają sześć podgatunków.
Zasięg występowania.
Paguma chińska występuje w Azji zamieszkując w zależności od podgatunku:
Możliwa obserwacja w zachodniej części wyspy Jawa w 1993 roku; jednak nie ma innych zapisów dla tej wyspy. Introdukowany w Japonii.
Morfologia.
Długość ciała (bez ogona) 50,8–87 cm, długość ogona 50,8–63,6 cm, długość ucha 4,6–5 cm, długość tylnej stopy 9,5–10,4 cm; masa ciała 3–5 kg. Ubarwienie szare do żółtopomarańczowego, przez środek części twarzowej głowy - od czoła do nosa - przebiega biały, szeroki pas, w okolicach oczu widoczne są białe znakowania. Stopy ciemne do czarnych, zakończone pięcioma pazurami. Posiadają silnie rozwinięte gruczoły zapachowe, których wydzielina jest używana jako sygnał ostrzegawczy. Samice mają dwie pary sutków.
Ekologia.
Tryb życia.
Gatunek nadrzewny, aktywny nocą, dzień spędza odpoczywając w legowisku na drzewach w pobliżu wody. Prowadzi samotniczy tryb życia. Wykazuje zachowania terytorialne. Jest wszystkożerny, odżywia się roślinami, owadami i drobnymi kręgowcami. Zasiedla tereny zalesione. Spotykany również w pobliżu siedzib ludzkich.
Rozród.
Biologia rozrodu tego gatunku nie została poznana. Wiadomo, że samica rodzi 3 do 4 młodych, które otwierają oczy po dziewięciu dniach od urodzenia i osiągają rozmiary dorosłych po około trzech miesiącach. W niewoli żyją do 20 lat, a w warunkach naturalnych prawdopodobnie około 10.
Znaczenie dla człowieka.
Łaskun chiński jest poławiany lokalnie ze względu na smaczne mięso.

</doc>
<doc id="1188799" url="https://pl.wikipedia.org/wiki?curid=1188799" title="Bonerowie">
Bonerowie

Bonerowie – rodzina mieszczańska pochodzenia niemieckiego, w późnym średniowieczu osiadła na Śląsku i w Małopolsce, od XV wieku jej przedstawiciele odgrywali ważną rolę na dworze Jagiellonów, w 1514 roku uzyskali nobilitację i polski indygenat.
Ród Bonerów wywodził się z Alzacji. Założycielem polskiej gałęzi rodu był kupiec i bankier Johann Boner z Landau in der Pfalz, który wraz z braćmi Jakubem i Fryderykiem w drugiej połowie XV wieku osiedlił się we Wrocławiu, zamieszkując w okazałej Kamienicy Pod Złotym Słońcem.
W 1483 roku Johann Boner wyemigrował do Krakowa. Mieszkając w Królestwie Polskim dorobił się w czasach panowania Aleksandra Jagiellończyka wielkiego majątku na papierniach w Balicach, Bonarce i Kamieniu, który wielokrotnie powiększył za czasów Zygmunta I Starego jako zarządca żup solnych w Wieliczce. W 1514 roku uzyskał dla siebie polski indygenat i herb szlachecki Bonarowa, który wraz z majątkiem przekazał bratankowi Sewerynowi Bonerowi.
Seweryn Boner pozostawał wzorem stryja bankierem Zygmunta I Starego. Prowadził również rozległe interesy w całej Europie, które w 1540 roku dzięki udanym transakcjom finansowym z Habsburgami przyniosły mu godność barona Świętego Cesarstwa Rzymskiego Narodu Niemieckiego. Zakupił także liczne dobra ziemskie w okolicach Krakowa, lokował miasta na prawie magdeburskim i był mecenasem sztuki. Pod koniec życia pod wpływem szerzącej się w Małopolsce reformacji przyjął kalwinizm i został jednym z protektorów tego wyznania. 
Polska gałąź rodu Bonerów wygasła w XVII wieku.

</doc>
<doc id="1188801" url="https://pl.wikipedia.org/wiki?curid=1188801" title="Paguma larvata">
Paguma larvata



</doc>
<doc id="1188805" url="https://pl.wikipedia.org/wiki?curid=1188805" title="Metoda Hankego">
Metoda Hankego



</doc>
<doc id="1188806" url="https://pl.wikipedia.org/wiki?curid=1188806" title="Walentin Fabrikant">
Walentin Fabrikant

Walentin Aleksandrowicz Fabrikant (; ur. 1907 - zm. 1991) – rosyjski uczony optyk, profesor, członek rzeczywisty rosyjskiej Akademii Nauk Pedagogicznych, twórca teoretycznych podstaw konstrukcji i działania masera, zasady wzmocnienia promieniowania elektromagnetycznego przy przechodzeniu przez środowisko inwersyjne – będącej podstawą elektroniki kwantowej.
Urodził się w Moskwie w rodzinie uczonego agronoma. W 1925 rozpoczął studia na wydziale matematyczno-fizycznym Moskiewskiego Uniwersytetu Państwowego (MGU). Uczęszczał na wykłady S.I. Wawiłowa, prowadził pod jego kierownictwem doświadczenia dotyczące kwantowego charakteru fluorescencji. Pracował też nad konstrukcją lamp luminescencyjnych i sond luminescencyjnych do zastosowań diagnostyki plamy.
Po ukończeniu uniwersytetu podjął pracę we Wszechzwiązkowym Instytucie Elektrotechnicznym jako kierownik laboratorium oraz jako wykładowca na katedrze fizyki Moskiewskiego Instytutu Energetycznego (MEI).
Od 1932 badał problemy optyki wyładowań w gazach. Ich wyniki opublikował w serii artykułów z ogólnym tytułem "Optyczne badania wyładowań". Otrzymał za tę serię bez obrony stopień doktorski. W 1938 roku zaproponował metodę przeprowadzenia eksperymentalnego udowodnienia istnienia wymuszonego promieniowania. W związku z tym jako pierwszy zwrócił uwagę na możliwość co do zasady stworzenia środowiska, które – zamiast osłabiać – wzmacnia przenikające je promieniowanie (zjawisko ujemnej absorpcji). Prace nad tym zjawiskiem prowadził razem z M.M. Budybskim i F.A. Butajewą. W 1939 roku w Instytucie Fizyki im. Lebiediewa obronił rozprawę habilitacyjną związaną z badaniem optycznych charakterystyk wyładowań w gazach.
Zbiorcze wyniki badań pozwoliły Fabrikantowi wykazać, że przechodzenie światła przez środowisko inwersyjne prowadzi do wykładniczego wzrostu intensywności promieniowania – co zawarł w zgłoszeniu odkrycia nowej metody wzmacniania światła (z uogólnieniem na promieniowanie w zakresie ultrafioletowym, widzialnym, podczerwonym i radiowym), wystosowanym w 1951 r. Radzieckie świadectwo autorskie tego odkrycia otrzymał dopiero w 1959 r., a w 1964 r. – dyplom odkrycia nr 12, z mocą od 1951 r. Opis tego odkrycia stanowił pierwsze na świecie dokładne sformułowanie sposobu wzmocnienia fal elektromagnetycznych w środowiskach poza stanem równowagi, przedstawienie teorii wzmocnienia kwantowego i prawa wzmocnienia w środowiskach z ujemnym współczynnikiem wzmacniania. Na zjawisku tym bazują zasady działania wszystkich wzmacniaczy kwantowych i generatorów (maserów i laserów)
Działalność dydaktyczna Fabrikanta była związana z MEI, gdzie przeszedł drogę od wykładowcy i asystenta do profesora i kierownika katedry fizyki – był nim od 1943 do 1977 roku. Na tej katedrze utworzył nową specjalizację – inżynieria laserowa, która za jego życia ukończyło ponad 700 specjalistów. W 1968 r. został wybrany na członka rzeczywistego radzieckiej Akademii Nauk Pedagogicznych. W ostatnich latach życia był profesorem-konsultantem katedry fizyka-1 MEI.
Był odznaczony orderami Czerwonego Sztandaru Pracy, Znaku Zasługi, złotymi medalami im. S.I. Wawiłowa. Otrzymał Nagrodę Stalinowską. Od 1992 r. katedra fizyki MEI nosi imię Fabrikanta. 
W jego dorobku publikacyjnym jest ponad 250 prac.
Pochowany na Cmentarzu Wagańkowskim w Moskwie.

</doc>
<doc id="1188807" url="https://pl.wikipedia.org/wiki?curid=1188807" title="Tadeusz Żebrowski (duchowny)">
Tadeusz Żebrowski (duchowny)

Tadeusz Eugeniusz Żebrowski (ur. 13 września 1925 w Brodowie-Witach , zm. 8 października 2014 w Płocku) – polski duchowny katolicki, historyk Kościoła.
Syn Mieczysława, żołnierza Armii Krajowej, ps. "Kordian" i Zofii z Rutkowskich.
Życiorys.
Pochodził z parafii Winnica. Święcenia kapłańskie przyjął 7 września 1952. Wieloletni profesor Wyższego Seminarium Duchownego w Płocku, dyrektor Biblioteki Seminaryjnej i Archiwum Diecezjalnego w Płocku. Od 1978 kanonik honorowy Kapituły Katedralnej Płockiej. W 2001 przeszedł na emeryturę. Autor wielu prac naukowych, m.in. książek "Zarys dziejów diecezji płockiej" (1971), "Zarys dziejów Diecezji Płockiej" (1976) oraz "Sierpc w średniowieczu i XVI wieku" (2003).

</doc>
<doc id="1188809" url="https://pl.wikipedia.org/wiki?curid=1188809" title="Supercyfry">
Supercyfry

Supercyfry (ang. "Numberjacks", 2006–2009) – brytyjski serial telewizyjny dla dzieci, którego bohaterami są cyfry, rozwiązujące problemy, o których zawiadamiane są przez dzieci, nazywanymi w serialu agentami. Serial został wyprodukowany przez Open Mind Productions. W Polsce emitowany na kanale CBeebies między 2 grudnia 2007 roku a 30 listopada 2016 roku.
Fabuła.
Supercyfry to animowane postacie od 0 do 9, które mieszkają w zwykłych sofach. Każdy odcinek składa się z takich samych elementów. Na początku odcinka niektóre cyferki są zaangażowane w zabawę, która będzie miała znaczenie dla problemu, który później będą musieli rozwiązać. Następnie agent wzywa cyferki na pomoc wraz z opisaniem problemu. Jedna bądź dwie cyferki przechodzą do świata rzeczywistego aby rozwiązać problem, podczas gdy pozostałe Supercyfry w czasie ich pobytu obserwują ich postępy na ekranie.
Cyferki w czasie pobytu w świecie ludzi muszą zdiagnozować problem, przez badania i przy pomocy dodatkowych pomysłów agentów, którzy dzwonią do bazy, żeby je rozwiązać. Napotkane problemy najczęściej są spowodowane przez antagonistów; Problematyka, Pana Zagadki czy Cyfrokrada. Niekiedy problemu przysparzają najmłodsze Supercyfry, które uciekając z sofy za wszelką cenę chcą pomóc, nieumyślnie coś psując. Problemy rozwiązywane są przez maszynkę łamiłebka. Po rozwiązaniu zadania Supercyfry powracają do bazy, odtwarzają to, co się wydarzyło na ekranie, a następnie wzywają widza do zastanowienia się nad tym problemem.
Wszystkie problemy skupiają się wokół pojęć matematycznych; program ma na celu stymulowanie zainteresowania młodych dzieci matematyką. 
Wersja polska.
Seria pierwsza.
Wersja polska: na zlecenie BBC Worldwide – Master FilmReżyseria: Małgorzata Boratyńska Dialogi:
Dźwięk: Joanna WłodarczakMontaż:
Kierownictwo produkcji: Agnieszka WiśniowskaTeksty piosenek: Andrzej Brzeski i Janusz OnufrowiczOpracowanie muzyczne: Piotr GogolW wersji polskiej wystąpili:
Lektorzy: 
Odcinki 46-47, 49-65 (pierwsza wersja) + pierwszy odcinek specjalny.
Wersja polska: Cabo
Seria druga (druga wersja).
Wersja polska: na zlecenie BBC Worldwide – Studio EurocomWystąpili:
Reżyseria: Ewa KaniaTekst: Beata MarchandRealizacja dźwięku: Mieszko MahboobKierownictwo produkcji: Ewa Borek
Lektor: Zbigniew Borek

</doc>
<doc id="1188813" url="https://pl.wikipedia.org/wiki?curid=1188813" title="Grzegorz Banaś">
Grzegorz Banaś

Grzegorz Piotr Banaś (ur. 10 grudnia 1960 w Kielcach) – polski polityk i inżynier, w latach 2006–2007 wojewoda świętokrzyski, senator VII kadencji.
Życiorys.
W 1998 ukończył studia na Wydziale Elektrotechniki, Automatyki i Informatyki Politechniki Świętokrzyskiej. Od 1979 do 2000 był zatrudniony jako specjalista elektronik w Fabryce Samochodów Specjalizowanych „SHL” S.A. w Kielcach. Następnie do 2005 pracował na takim samym stanowisku w spółce akcyjnej „TEMA” Polska.
W latach 1998–2002 zasiadał w kieleckiej radzie miasta. Od 2006 do 2007 zajmował stanowisko wojewody świętokrzyskiego. W wyborach parlamentarnych w 2007 został wybrany na senatora z ramienia Prawa i Sprawiedliwości w okręgu kieleckim, otrzymując 177 432 głosy. W lutym 2011 zrezygnował z członkostwa w PiS, później przestał być członkiem klubu parlamentarnego tej partii. W wyborach w tym samym roku bez powodzenia jako kandydat niezależny ubiegał się o reelekcję. Następnie związał się z Solidarną Polską i tworzył jej struktury w Kielcach i powiecie kieleckim. W 2018 jako jej kandydat z listy PiS uzyskał mandat radnego sejmiku świętokrzyskiego VI kadencji. W kwietniu 2022 został wykluczony z Solidarnej Polski.
Odznaczenia.
Na mocy decyzji ministra obrony narodowej nr 154 z dnia 15 lutego 2010, "w uznaniu zasług, położonych w dziedzinie rozwoju i umacniania obronności Rzeczypospolitej Polskiej", został odznaczony Brązowym Medalem „Za zasługi dla obronności kraju”.

</doc>
<doc id="1188814" url="https://pl.wikipedia.org/wiki?curid=1188814" title="Bieńczyce (zajezdnia autobusowa)">
Bieńczyce (zajezdnia autobusowa)

Zajezdnia autobusowa "Bieńczyce" znajduje się w Krakowie, między ulicami Makuszyńskiego, Nowolipki i Łowińskiego w XVI Dzielnicy. Zajezdnia uruchomiona została 15 czerwca 1970 roku. Obecnie stacjonuje tam 172 autobusów. Najliczniejszą grupę autobusów spośród eksploatowanych przez bieńczycką zajezdnię stanowią pojazdy marki Solaris. Od 5 stycznia 2013 wszystkie autobusy stacjonujące w Bieńczycach są niskopodłogowe lub niskowejściowe.

</doc>
<doc id="1188817" url="https://pl.wikipedia.org/wiki?curid=1188817" title="Urban Vermin">
Urban Vermin



</doc>
<doc id="1188820" url="https://pl.wikipedia.org/wiki?curid=1188820" title="Dimitrios Elefteropulos">
Dimitrios Elefteropulos

Dimitrios (Dimitris) Elefteropulos (ur. 7 sierpnia 1976 w Pireusie) – piłkarz grecki grający na pozycji bramkarza. Nosi przydomek "Orzeł".
Kariera klubowa.
Elefteropulos pochodzi z Pireusu. Jest wychowankiem tamtejszego Olympiakosu, jednak w 1995 roku wypożyczono go do drugoligowego AO Proodeftiki, gdzie występował w pierwszym składzie. Latem 1996 powrócił do Olympiakosu i stał się pierwszym golkiperem klubu wygrywając rywalizację z Albańczykiem Foto Strakoshą. W Alpha Ethniki zadebiutował 6 sierpnia w wygranym 5:0 wyjazdowym spotkaniu z Kastorią. W 1997 roku wywalczył swój pierwszy tytuł mistrza Grecji. W sezonie 1997/1998 był rezerwowym (3 mecze i drugie mistrzostwo kraju), ale do bramki Olympiakosu wrócił już w kolejnym sezonie i wtedy też wywalczył dublet - mistrzostwo oraz Puchar Grecji. W kolejnych latach z Olympiakosem znów stawał się najlepszy w kraju - zdobywał kolejne prymaty w latach 2000, 2001, 2002, 2003. W barwach Olympiakosu występował w fazie grupowej Ligi Mistrzów, a przez 8 sezonów wystąpił dla niego 152 razy w pierwszej lidze.
Latem 2004 Elefteropulos wyjechał do Włoch, a jego pierwszym klubem w tym kraju została FC Messina. 7 listopada zadebiutował w Serie A w zremisowanym 2:2 meczu z Bologną. Jednak na skutek samobójczego gola w spotkaniu z Interem Mediolan, zakończonym klęską 0:5, został odsunięty od pierwszej jedenastki, a pierwszym bramkarzem został Marco Storari. Do składu wrócił na pięć ostatnich kolejek sezonu. W 2005 roku podpisał kontrakt z A.C. Milan, jednak słabo spisał się w towarzyskich meczach z Chelsea F.C. i Chicago Fire, toteż na sezon 2005/2006 został wypożyczony do AS Roma. W zespole "giallorossich" nie zaliczył żadnego spotkania i w sezonie 2006/2007 był zawodnikiem Ascoli Calcio, z którym spadł do Serie B. Od 2007 do 2009 roku był zawodnikiem Sieny, po czym powrócił do kraju i podpisał kontrakt z beniaminkiem Alpha Ethniki – PAS Janina.
Kariera reprezentacyjna.
W reprezentacji Grecji Elefteropulos zadebiutował 2 września 2000 roku w przegranym 0:2 wyjazdowym spotkaniu z Niemcami, rozegranym w ramach eliminacji do MŚ 2002.

</doc>
<doc id="1188823" url="https://pl.wikipedia.org/wiki?curid=1188823" title="Kościół Podwyższenia Krzyża Świętego w Lubominie">
Kościół Podwyższenia Krzyża Świętego w Lubominie

Kościół w Lubominie – zabytkowy kościół w Lubominie w województwie dolnośląskim, w powiecie wałbrzyskim, w gminie Stare Bogaczowice.
Kościół - stary zabytkowy kościół pod wezwaniem Podwyższenia Krzyża św., położony jest w południowo-zachodniej Polsce, w środkowej części Gór Wałbrzyskich, w miejscowości Lubomin, około 4 km na zachód od centrum miejscowości Szczawno-Zdrój.
Opis.
Kościół filialny pw. Podwyższenia Krzyża Świętego, orientowany, jednonawowy, położony na wschodnim zboczu Trójgarbu. Kościół złożony z nawy i prezbiterium, zbudowany z kamienia polnego, otynkowany. W osi budowli od zachodniej strony znajduje się strzelista ostrosłupowa wieża kryta gontem, wychodząca z kalenicy dachu. Dach dwuspadowy pokryty dachówką ceramiczną. Dolna część wieży ma obrys czworokąta. Zewnętrzna ściana południowa od strony nawy, z prostokątnymi oknami pomiędzy oknami ściana pokryta dekoracją sgraffitową. Ramy w formie ornamentu okuciowego z elementami pryzmatycznych scen figuralnych przedstawiają niosącego krzyż Chrystusa w otoczeniu apostołów, po lewej stronie nad wejściem do kościoła dekoracja w formie palmety oddziela scenę ofiary Abrahama, a z prawej strony przedstawienie wywyższenia Węża miedzianego. Sceny figuralne zostały mocno zatarte i przekształcone w wyniku prac konserwacyjnych. Kościół otoczony murem na planie owalu wykonanym z kamieni polnych, w obrębie którego mieścił się przykościelny cmentarz.
Wnętrze.
Wnętrze jednonawowej świątyni składa się z barokowego ołtarza głównego z figurą ukrzyżowanego Pana Jezusa, renesansowa chrzcielnica i drewniana ambona z 1600 roku. W nawie empora organowa, umieszczona po przeciwnej stronie ołtarza. Empora organowa składa się z wysuniętego balkonu, wspartego na drewnianych filarach, w którego centrum umieszczono jednoczęściowy prospekt organowy. Nieduży, czterogłosowy instrument, o trakturze mechanicznej. Składa się z brązowej szafy organowej, płasko zakończonej, ozdobionej pomalowanymi na czarno, niegrającymi piszczałkami prospektowymi. Nie jest znana data powstania ani budowniczy tego instrumentu. Ma on cechy starego instrumentu. Przy prezbiterium od strony północnej znajduje się zakrystia. Okna części nawowej o wykroju prostokątnym.
Historia.
Bryła obecnego kościoła "Podwyższenia Krzyża Świętego", pochodzi z XVI wieku. Zachowany budynek kościelny wzniesiono prawdopodobnie w miejscu wcześniejszego kościoła z XIII wieku, który wzmiankowano w 1228 roku, a w 1305 roku wymieniony w Księdze fundacyjnej biskupstwa wrocławskiego "Liber Fundationis Episcopatus Vratislaviensis" w wykazie wsi z kościołem. Wokół kościoła założono na planie owalu cmentarz, wokół którego wybudowano mur z polnych kamieni. Na końcu XVI wieku w okresie reformacji, kiedy ewangelicy stanowili większość, kościół w naturalny sposób przeszedł do gminy ewangelickiej, kiedy nastąpiła kasata kościół przeszedł 12 lutego 1654 roku w ręce katolików. Lata przejściowe dla kościoła były trudne, gdyż w sprawozdaniu z wizytacji kościelnej z 1667 roku, nie wymieniono pod jakim wezwaniem kościół został wzniesiony. Prawdopodobnie został wzniesiony pod wezwaniem św. Michała Archanioła. W XVIII wieku zaprzestano pochówku na przykościelnym cmentarzu, a nowy cmentarz założono poza kościołem. W XIX wieku kościół przebudowano, nie zachowując pierwotnego prezbiterium. Po II wojnie światowej, kościół przejęli katolicy. Wcześniej był kościołem parafialnym obecnie jest filialnym.
Inne.
Kościół w Lubominie wpisany jest do rejestru zabytków pod poz. 1738 z dn. 30.06.1966 r.
Ciekawostka.
Na obrazach drogi krzyżowej przedstawiony jest krajobraz okolic Lubomina

</doc>
<doc id="1188826" url="https://pl.wikipedia.org/wiki?curid=1188826" title="Paguma">
Paguma



</doc>
<doc id="1188828" url="https://pl.wikipedia.org/wiki?curid=1188828" title="Męsko-damska rzecz">
Męsko-damska rzecz

Męsko-damska rzecz (ang. "It's a Boy Girl Thing") – kanadyjsko–brytyjski film fabularny (komedia romantyczna) z 2006 roku. Film wyreżyserował Nick Hurran do scenariusza Geoffa Deane'a. Światowa premiera projektu miała miejsce 26 grudnia 2006 roku. W Polsce film trafił do kin 14 lutego 2007 roku.
Fabuła.
Nell (Samaire Armstrong) i Woody (Kevin Zegers), choć znają się od dzieciństwa i mieszkają w sąsiedztwie, to szczerze się nienawidzą. Podczas wycieczki do muzeum dochodzi do kolejnej kłótni, przed posążkiem starego bóstwa, które rzuca na nich zaklęcie. Kiedy następnego ranka każde z nich budzi się w ciele drugiego, postanawiają zniszczyć sobie nawzajem reputację.
Obsada.
Źródło: "Filmweb"

</doc>
<doc id="1188830" url="https://pl.wikipedia.org/wiki?curid=1188830" title="Męczennica modra">
Męczennica modra



</doc>
<doc id="1188832" url="https://pl.wikipedia.org/wiki?curid=1188832" title="Jan Wałach">
Jan Wałach

Jan Wałach (ur. 8 sierpnia 1884 w Istebnej, zm. 30 czerwca 1979 tamże) – polski grafik, malarz i rzeźbiarz, mistrz drzeworytu.
Życiorys.
Wałach był góralem z Beskidu Śląskiego, który urodził się w Andziółówce, istebniańskim przysiółku. Po ukończeniu czteroklasowej szkoły powszechnej w Istebnej oraz Polskiego Gimnazjum Macierzy Szkolnej w Cieszynie uczył się w zakopiańskiej Szkole Rzemiosła Artystycznego obecnie Szkoła Przemysłu Drzewnego (1902–1904), później zaś studiował w krakowskiej Akademii Sztuk Pięknych u Józefa Mehoffera, Juliana Fałata, Ferdynanda Ruszczyca, Jana Stanisławskiego (1904–1908). Studia uzupełniał w Paryżu – u prof. Juliena i w pracowni Fernanda Cormona w École des beaux-arts (1908–1910).
Podczas I wojny światowej, w latach 1914–1918, odbył służbę wojskową w 100 Pułku Piechoty Austro-Węgier. Przez dowódcę oddziału Franciszka Latinika został mianowany malarzem i medalierem pułkowym. W tym okresie największy rozgłos uzyskał obraz bitwy pod Gorlicami w 1915 r., który przedstawiał zdobycie przez polskie pułki góry Pustki.
Debiutował wystawą rysunku w 1904 r. w Mińsku. „Odkryty” i systematycznie promowany przez swego długoletniego mecenasa, Jerzego Warchałowskiego, wystawiał później swe prace na wystawach zbiorowych w Krakowie, Katowicach i Warszawie. Znaczny rozgłos, również ze względu na całą gamę bardzo zróżnicowanych recenzji, przyniosła mu zorganizowana w 1934 r. pod protektoratem wojewody śląskiego Michała Grażyńskiego wystawa indywidualna w Kamienicy Baryczków na Rynku Starego Miasta w Warszawie. Za granicą wystawiał głównie grafiki: w Paryżu (1937, brązowy medal za drzeworyty), Londynie, Amsterdamie, Chicago i Hamburgu (w latach 1937–1939).
Technikami malarskimi stosowanymi przez Wałacha były malarstwo olejne i gwasz, rzadziej akwarela. Na swych obrazach, którym już wówczas zarzucano naiwność lub akademizm, przedstawiał pejzaże, martwe natury i sceny rodzajowe. Szczególną sławę przyniosły mu natomiast rysunki i drzeworyty, w których utrwalał typy góralskie, architekturę, drobne scenki z życia beskidzkiej wsi oraz liczne tematy sakralne. Projektował witraże (m.in. kościoły parafialne w Chybiu, Goleszowie i Jedliczach koło Jasła), zdobił wnętrza kościołów w Istebnej, Jaworzynce, Koniakowie (malowidła nie zachowane) i Wiśle (malowidła nie zachowane), dla wielu innych kościołów wykonał szereg obrazów olejnych. Zajmował się też rzeźbą sakralną – wykonał m.in. krucyfiksy z narteksu archikatedry Chrystusa Króla w Katowicach i kościoła garnizonowego w Radomiu.
Po II wojnie światowej tworzył samotnie i w zapomnieniu, nie opuszczając prawie swej małej istebniańskiej pracowni, a jego prace pojawiały się jedynie na prowincjonalnych wystawach. Jego śmierć przeszła bez rozgłosu. Pochowany został na cmentarzu komunalnym za kościołem Dobrego Pasterza w Istebnej.
Dopiero w 1999 r. wielka wystawa retrospektywna dzieł artysty, zorganizowana przez Muzeum Archidiecezjalne w Katowicach i eksponowana kolejno w Zabrzu, Katowicach, Koszycach, Krakowie, Zakopanem i znów w warszawskiej Kamienicy Baryczków przywróciła go szerszemu gronu odbiorców.
Od 21 listopada do 16 grudnia 2018 r. w Muzeum Beskidzkim im. A. Podżorskiego w Wiśle była czynna wystawa "Artystyczna droga Jana Wałacha do niepodległej Polski". Ekspozycja prezentowała bogaty zbiór prac artysty z lat 1914–1918.
W Istebnej na Andziołówce można zwiedzać Muzeum Biograficzne J. Wałacha. Do swej śmierci w 2015 r. opiekowała się nim córka artysty, Barbara Wałach (1940–2015).

</doc>
<doc id="1188838" url="https://pl.wikipedia.org/wiki?curid=1188838" title="Algérie (krążownik)">
Algérie (krążownik)



</doc>
<doc id="1188840" url="https://pl.wikipedia.org/wiki?curid=1188840" title="Algerie">
Algerie



</doc>
<doc id="1188841" url="https://pl.wikipedia.org/wiki?curid=1188841" title="Papieska elekcja 1243">
Papieska elekcja 1243

Papieska elekcja 15-25 czerwca 1243 – papieska elekcja, która po półtorarocznej sediswakancji wybrała Innocentego IV na następcę Celestyna IV.
Pontyfikat Celestyna IV.
Papież Celestyn IV zmarł 10 listopada 1241. Jego pontyfikat trwał zaledwie 16 dni i nie przyniósł żadnych zmian w sytuacji Stolicy Apostolskiej, silnie skonfliktowanej z ekskomunikowanym cesarzem Fryderykiem II, który kontrolował zbrojnie okolice Rzymu i przetrzymywał w niewoli dwóch kardynałów: Giacomo Pecoraria i Ottone de Monteferrato. Kardynał Ottone de Monteferrato został zwolniony w sierpniu 1242, a Giacomo Pecoraria dopiero w maju 1243. W czerwcu 1243 Kolegium Kardynalskie wreszcie mogło zebrać się w Anagni aby wybrać nowego papieża.
Lista uczestników.
W chwili śmierci Celestyna IV było prawdopodobnie 10 kardynałów, jednak w trakcie sediswakancji zmarł kardynał biskup Porto e S. Rufina Romano Bonaventura. W elekcji wzięło udział 9 kardynałów:
Pięciu elektorów mianował Grzegorz IX, trzech Innocenty III, a jednego Honoriusz III.
Przebieg elekcji. Wybór Innocentego IV.
Elekcja rozpoczęła się 15 czerwca 1243 roku. Podobnie jak dwa lata wcześniej starły się ze sobą dwie frakcje. Jedna (nieco liczniejsza) opowiadała się za kontynuacją bezkompromisowej wobec cesarza polityki Grzegorza IX. Druga frakcja, której przewodził kardynał Colonna, opowiadała się za przyjęciem bardziej ugodowej postawy i poszukiwaniem kompromisu z Fryderykiem II. Odmiennie jednak niż dwa lata wcześniej, tym razem górą byli zwolennicy polityki konfrontacji. 25 czerwca jednogłośnie wybrano ich kandydata kardynała Sinibaldo Fieschi, który przyjął imię Innocenty IV, na cześć Innocentego III, wielkiego orędownika supremacji władzy duchownej. Trzy dni później w katedrze w Anagni odbyła uroczysta intronizacja nowego papieża.

</doc>
<doc id="1188844" url="https://pl.wikipedia.org/wiki?curid=1188844" title="Zastrzyk domięśniowy">
Zastrzyk domięśniowy

Zastrzyk domięśniowy, in. iniekcja domięśniowa (, "i.m.") – wprowadzenie igły do mięśnia, w celu wprowadzenia roztworu (najczęściej leku). Podawane objętości nie powinny przekraczać 5 ml. Płyny do wstrzyknięć domięśniowych powinny mieć pH 7,0, być izoosmotyczne lub słabo hiperosmotyczne, aby zwiększyć przenikanie leku do otaczających tkanek. Wchłaniają się w czasie 10–15 min.
Miejsce wykonywania.
Iniekcje te najczęściej wykonuje się w mięśnie pośladkowe wielkie, ale mogą być także wykonywane w mięśnie uda lub ramion. Iniekcje w pośladki są – mimo nieco głębszego wbicia igły – najmniej bolesne jeśli chodzi o moment wbijania igły i wstrzykiwania roztworu; jednak po iniekcjach, szczególnie seryjnych, ból pośladków jest dokuczliwy i utrzymuje się dość długo.
Zastrzyki w pośladek wykonuje się w pozycji leżącej z nogą zgiętą lekko w kolanie (stopa położona na kostce drugiej nogi), co zmniejsza napięcia mięśni pośladka, ułatwia wbicie igły i zmniejsza ból przy podawaniu leku. Należy unikać podawania iniekcji w pozycji siedzącej, a tym bardziej w stojącej, ze względu na możliwą reakcję pacjenta, np. omdlenie.
Miejsce wbicia igły wybiera się na podstawie podziału pośladka na 4 kwadranty. Wyznacza się pozorną linię prowadzącą od końca bruzdy pośladkowej do kolca biodrowego i drugą – przechodzącą przez środek pośladka. Igłę wbija się w środek górnego zewnętrznego kwadrantu. Pamiętać należy, że jest to tylko jedna, najczęściej stosowana w Polsce, metoda wyznaczania miejsca wkłucia w przypadku iniekcji domięśniowych.
W przypadku iniekcji w udo, jedną rękę opiera się w okolicy krętarza, drugą ponad kolanem. Odwiedzione pod kątem 90° kciuki wyznaczają wyobrażoną linię pośrodkową uda. Igłę wbija się w środkowej jednej trzeciej tej linii po zewnętrznej stronie uda.
Podczas wstrzyknięcia w mięsień naramienny wykonuje się go na szerokość 2-3 palców poniżej wyrostka barkowego łopatki. Ramię powinno być rozluźnione w trakcie iniekcji. Podczas tego rodzaju iniekcji istnieje możliwość uszkodzenia nerwu promieniowego, więc leki w to miejsce podaje się w wyjątkowych sytuacjach i w małych ilościach.
Łatwość iniekcji.
Iniekcje w mięsień pośladkowy wykonuje się dość łatwo, jednakże ze względu na dużą ilość możliwych powikłań mogą być one wykonywane tylko i wyłącznie przez osoby posiadające do tego uprawnienia tj.: pielęgniarki, położne, ratowników medycznych, felczerów i lekarzy.
Wskazania.
Celem wstrzyknięcia jest:
Przeciwwskazania.
Możliwe przeciwwskazania obejmują:
Powikłania.
Możliwe powikłania iniekcji domięśniowych obejmują:
Fobia.
Wiele osób czuje lęk przed przyjmowaniem iniekcji domięśniowych, szczególnie w pośladki, wraz z objawami układu autonomicznego (przyspieszenie częstości skurczów serca, poty, omdlenie).

</doc>
<doc id="1188845" url="https://pl.wikipedia.org/wiki?curid=1188845" title="Luz Blues">
Luz Blues

Luz Blues (tytuł oryg. "Varsity Blues") – amerykański film fabularny (komediodramat) z 1999 roku, opowiadający o grupie futbolistów z małego teksańskiego miasteczka. Scenariusz do filmu napisał W. Peter Iliff, reżyserem jest Brian Robbins. Światowa premiera projektu miała miejsce 15 stycznia 1999 roku; w Polsce film pojawił się 9 lipca 1999 roku. Za rolę w tym filmie aktor James Van Der Beek zdobył nagrodę Teen Choice Award, był też nominowany do MTV Movie Awards i Blockbuster Entertainment Award. Również film był nominowany do Teen Choice Award (jako najlepszy dramat), a na gali nominacją do statuetki wyróżniono również soundtrack z filmu. Do nagrody filmowej MTV nominowano także hit "Nice Guys Finish Last" punkowego zespołu Green Day, jako najlepszą piosenkę filmową. W pierwszy weekend wyświetlania filmu w kinach "Luz Blues" zarobił blisko 18 mln dolarów, pomimo iż budżet wynosił dwa miliony mniej; był to spory sukces. Ponadto obraz Robbinsa gruntował kariery Paula Walkera i Jamesa Van Der Beeka.

</doc>
<doc id="1188846" url="https://pl.wikipedia.org/wiki?curid=1188846" title="Chase the Devil">
Chase the Devil

Chase the Devil – singel Maxa Romeo i The Upsetters, wydany w 1976 roku, promujący album "War ina Babylon".
Historia.
Utwór został skomponowany przez Perry'ego i Romeo, a wydany w 1976 roku w albumie "War ina Babylon". W tym samym roku Prince Jazzbo i The Upsetters wydali utwór „Croaking Lizard” umieszczony w albumie "Super Ape". Muzyka była niemal identyczna jak w „Chase the Devil”, lecz zmieniono słowa. W 1979 roku Lee „Scratch” Perry i The Full Experience wydali dubowy remiks obu wersji nazwany „Disco Devil”.
Sample z piosenki zostały wielokrotnie użyte w innych utworach, m.in. w hicie zespołu The Prodigy „Out of Space” czy w utworze „Lucifer” Jaya-Z i Kanye Westa. Singel „Chase the Devil” został częścią gry komputerowej "" jako piosenka w stacji radiowej "K-Jah West", natomiast „Disco Devil” został umieszczony jako utwór w stacji radiowej "Blue Ark" w "Grand Theft Auto V". W filmie "Paul" także wykorzystano utwór „Chase the Devil” jako część ścieżki dźwiękowej.
W wywiadzie dla BBC w 2011 roku Max Romeo wyjaśnił znaczenie utworu. Diabeł symbolizuje zło w ludzkich umysłach, a żelazna koszula jest siłą ducha, która pozwala wypędzić diabła.

</doc>
<doc id="1188852" url="https://pl.wikipedia.org/wiki?curid=1188852" title="Joy Bryant">
Joy Bryant

Joy Bryant (ur. 19 października 1976 roku na Bronksie) – amerykańska aktorka, absolwentka Uniwersytetu Yale.

</doc>
<doc id="1188853" url="https://pl.wikipedia.org/wiki?curid=1188853" title="Aoba">
Aoba



</doc>
<doc id="1188857" url="https://pl.wikipedia.org/wiki?curid=1188857" title="Kirow (obwód kałuski)">
Kirow (obwód kałuski)

Kirow (ros. Киров, do 1936 Piesocznia, ros. Песочня) – miasto w środkowej Rosji, w obwodzie kałuskim nad rzeką Bołwą. Około 31 tys. mieszkańców (2015).
Miejscowość została założona w 1725 roku. Prawa miejskie oraz obecną nazwę upamiętniającą Siergieja Kirowa miejscowość otrzymała w 1936 roku.

</doc>
<doc id="1188859" url="https://pl.wikipedia.org/wiki?curid=1188859" title="Andrzej Hławiczka">
Andrzej Hławiczka

Andrzej Hławiczka (ur. 3 maja 1866 w Dzięgielowie, zm. 13 lipca 1914 w Cieszynie) – polski nauczyciel i społecznik na Śląsku Cieszyńskim, muzykolog, etnograf, zbieracz pieśni ludowych Śląska Cieszyńskiego, działacz Społeczności Chrześcijańskiej.
Życiorys.
Ukończył seminarium nauczycielskie w Cieszynie, po czym pracował w jednej z ustrońskich szkół. Studiował muzykologię w Lipsku, w 1899 zatrudnił się jako organista w cieszyńskim kościele Jezusowym. Zajmował się nauczaniem religii ewangelickiej. Był czołowym pracownikiem Społeczności Chrześcijańskiej. W 1901 wydał "Śpiewniki szkolne", w których umieścił zebrane przez siebie polskie pieśni ludowe ze Śląska Cieszyńskiego. Wraz z ks. Pawłem Sikorą i Andrzejem Cymorkiem należał też do grona wydawców ewangelickiego śpiewnika przebudzeniowego "Harfa syjońska" (1906). Ojciec Karola i Adama, duchownego luterańskiego w Katowicach. Zginął tragicznie, postrzelony przez chorego psychicznie ucznia. Jest pochowany na cmentarzu ewangelickim w Cieszynie.

</doc>
<doc id="1188861" url="https://pl.wikipedia.org/wiki?curid=1188861" title="Wincenty Łukasz Mrzygłód">
Wincenty Łukasz Mrzygłód



</doc>
<doc id="1188865" url="https://pl.wikipedia.org/wiki?curid=1188865" title="Kondrowo">
Kondrowo

Kondrowo (ros. "Кондрово") – miasto w środkowej Rosji, w obwodzie kałuskim nad rzeką Szanią. Prawa miejskie od 1938 roku. Około 17 tys. mieszkańców (2005).

</doc>
<doc id="1188867" url="https://pl.wikipedia.org/wiki?curid=1188867" title="Bydgoszcz-Biedaszkowo">
Bydgoszcz-Biedaszkowo



</doc>
<doc id="1188871" url="https://pl.wikipedia.org/wiki?curid=1188871" title="Drawidozaur">
Drawidozaur

Drawidozaur ("Dravidosaurus") – wymarły rodzaj diapsyda, uważany dawniej za dinozaura z infrarzędu stegozaurów. Później został uznany za szczątki plezjozaura z zębami należącymi do małego ornitopoda. Jednak najnowsze wydania "The Dinosauria" neguje tą diagnozę. Jego nazwa, oznaczająca "drawidyjski jaszczur", pochodzi od Drawidów – ludu zamieszkującego stan Tamil Nadu w południowych Indiach, w którym został znaleziony.
Wymiary.
Drawidozaur osiągał około 3 m długości.
Występowanie.
Żył w późnej kredzie, około 85 mln lat temu na terenie dzisiejszych Indii.

</doc>
<doc id="1188872" url="https://pl.wikipedia.org/wiki?curid=1188872" title="Posmacz indyjski">
Posmacz indyjski



</doc>
<doc id="1188874" url="https://pl.wikipedia.org/wiki?curid=1188874" title="Obserwatorium Féliksa Aguilara">
Obserwatorium Féliksa Aguilara

Obserwatorium Féliksa Aguilara (hiszp. "Observatorio Félix Aguilar") - argentyńskie obserwatorium astronomiczne położone w prowincji San Juan. Zgodnie z nomenklaturą Międzynarodowej Unii Astronomicznej obserwatorium to otrzymało kod 808.
Przed rokiem 1990, nosiło nazwę "El Leoncito", a obecnie nadano mu imię na cześć argentyńskiego astronoma i inżyniera Féliksa Aguilara (1884–1943).
Główny teleskop w obserwatorium posiada dwie soczewki, każda o średnicy 20 cali (ok. 50,8 cm). Soczewki skupiają niezależnie światło na dwóch płytach fotograficznych, jedna przeznaczona do obserwacji światła niebieskiego, a druga światła żółtego.
Obserwatorium Féliksa Aguilara ma na swoim koncie odkrycie 63 obiektów z pasa planetoid.

</doc>
<doc id="1188875" url="https://pl.wikipedia.org/wiki?curid=1188875" title="Felix Aguilar Observatory">
Felix Aguilar Observatory



</doc>
<doc id="1188877" url="https://pl.wikipedia.org/wiki?curid=1188877" title="Tomasz Lerski">
Tomasz Lerski

Tomasz M. Lerski (urodzony 7 września 1969 w Warszawie) – varsavianista, historyk kultury, dziennikarz.
Życiorys.
Jest absolwentem Wydziału Dziennikarstwa i Nauk Politycznych Uniwersytetu Warszawskiego (praca magisterska na temat książki "Czarny ląd - Warszawa" Wandy Melcer). Otrzymał Nagrodę Varsavianistyczną (prezydenta miasta) za książkę "Syrena Record - pierwsza polska wytwórnia fonograficzna 1904 - 1939 Poland's first recording company" ex aequo z "Powstaniem '44" Normana Daviesa (2004 r.). Uzyskał doktorat na podstawie książki o tej firmie w Instytucie Historii i Nauki Polskiej Akademii Nauk w Warszawie w 2008. 
W 2007 opublikował "Encyklopedię Kultury Polskiej XX wieku. Muzyka - Teatr - Film", w 2015 "Warszawa Marii Dąbrowskiej" (wyd. Państwowy Instytut Wydawniczy), a w 2016 – "Warszawa Antoniego Słonimskiego" (wyd. PIW). Autor haseł dla Polskiego Słownika Biograficznego.
Pisuje od 16 roku życia w prasie stołecznej, m.in. o dawnych firmach warszawskich, o zabytkach Warszawy ("Kurier Polski", "Gazeta Wyborcza", "Express Wieczorny", "Życie Codzienne"). Publikował też w "Spotkaniach z zabytkami","Ruchu Muzycznym" i "Jazz Forum". W 1992 r. debiutował w radio audycją o piosenkarzu Adamie Astonie. Członek założyciel Społecznego Zespołu Opiekunów Kulturowego Dziedzictwa Warszawy ZOK, Towarzystwa Miłośników Łazienek Królewskich, Towarzystwa Opieki nad Zabytkami, Towarzystwa Przyjaciół Falenicy. 

</doc>
<doc id="1188878" url="https://pl.wikipedia.org/wiki?curid=1188878" title="Feliks Oraczewski">
Feliks Oraczewski

Feliks Oraczewski herbu Szreniawa, inna forma nazwiska: "Feliks Szczęsny Oraczewski", krypt.: "F. O.; F. O. P. K.", (ur. 14 stycznia 1739 w Przybysławicach koło Krakowa – zm. 12 sierpnia 1799 w Wiedniu) – polski działacz polityczny i oświatowy, komedio- i dramatopisarz, poeta, publicysta i pedagog, przedstawiciel dyplomatyczny Rzeczypospolitej we Francji w latach 1790-1794, poseł ekstraordynaryjny Rzeczypospolitej w Paryżu w 1792 roku, członek Komisji Edukacji Narodowej w latach 1786-1792.
Życiorys.
Urodził się w Przybysławicach (pow. olkuski), jako syn Aleksandra Oraczewskiego hb. Szreniawa, starosty rogowskiego, i Elżbiety z Miaskowskich h. Bończa. Pierwsze nauki pobierał (1750-1756) w Szkołach Nowodworskich w Krakowie, a od kwietnia 1757 podjął studia w Szkole Rycerskiej we francuskim Lunéville. Zwiedził Włochy, Francję i Austrię. Po powrocie do Polski wstąpił do wojska, otrzymując stopień podpułkownika wojsk koronnych. W roku 1771 ponownie wyjechał do Francji i przez kilka miesięcy przebywał w Paryżu. Jako poseł krakowski, podczas sejmu delegacyjnego (1773-1774), przemawiał za laicyzacją szkół i przejęciem dóbr pojezuickich na cele edukacji. Wkrótce potem wystąpieniami publicznymi przeciw polityce państw zaborczych ściągnął na siebie represje o charakterze materialnym, do konfiskaty majątku włącznie.
Konsyliarz Rady Nieustającej (1778-1780), członek Zgromadzenia Przyjaciół Konstytucji Rządowej, wolnomularz, członek konfederacji targowickiej, w 1792 odznaczony Orderem Orła Białego.
Wychowanek Szkoły Rycerskiej w Lunéville, członek Towarzystwa do Ksiąg Elementarnych oraz Komisji Edukacji Narodowej, poseł Polski w Paryżu, rektor Krakowskiej Szkoły Głównej (ówczesna nazwa Uniwersytetu Jagiellońskiego) po reformie Kołlątaja w latach 1786-1790, jeden ze współtwórców krakowskiego teatru.
Członek konfederacji 1773 roku. Jako poseł krakowski na Sejm Rozbiorowy 1773-1775 był przedstawicielem opozycji. W 1773 Oraczewski wystąpił podczas obrad sejmu ze stanowczą prośbą powołania sejmowej delegacji, która miałaby opracować projekt edukacji krajowej, dzięki któremu to można by "ludzi zrobić Polaków, a Polaków obywatelami". Była to podstawa dla powołania Komisji Edukacji Narodowej.
W latach 1791-1792 pełnił funkcję posła polskiego w Paryżu.
W 1787 został kawalerem Orderu Świętego Stanisława.
Twórczość.
Ważniejsze dzieła i mowy.
Niektóre pisma Oraczewskiego ukazały się w czasopismach i książkach: "Pamiętnik Historyczno-Polityczny" (Listy z Paryża względem jednego osobliwszego wynalazku; 1783, t. 2, cz. 9, s. 319-329), "Pamiętnik Warszawski" (Pieśń, inc.: Na dolinie przy olszynie...; t. 12, 1818, s. 222-224), S. Tomkiewicz: "Z wieku Stanisława Augusta" t. 2, Kraków 1882, s. 74-75 (fragm. wiersza: Powrót do zdrowia Sylwii).
Wiele jego wierszy znajdowało się w nieistniejącym obecnie rękopisie Biblioteki Narodowej Litteraria 262-M (zobacz "Biblioteka Narodowa w Warszawie. Rękopisy, nabytki, dary", zeszyt 2, Warszawa 1935). W rękopisie Ossolineum, sygn. 780/II, k. 438, znajduje się wiersz: Z okoliczności promocji J. WW. Hetmanów (Niepochlebne, nieskore pióro do wielbienia...).

</doc>
<doc id="1188880" url="https://pl.wikipedia.org/wiki?curid=1188880" title="Theodor Gottlieb von Hippel Starszy">
Theodor Gottlieb von Hippel Starszy

Theodor Gottlieb von Hippel (ur. 31 stycznia 1741 w Gierdawach, zm. 23 kwietnia 1796 w Królewcu) – pruski urzędnik państwowy i pisarz epoki późnego Oświecenia. Twórca powieści wzorowanych na dziełach Laurence`a Sterne`a. Autor traktatów moralnych i politycznych, w których objawił się m.in. jako pionierski propagator idei emancypacji kobiet. Jedna z głównych postaci reprezentujących w Królewcu środowisko naukowo-artystyczne skupione wokół Immanuela Kanta – wykładowcy tamtejszego Uniwersytetu Albertyna.
Życiorys.
Podstawowe informacje biograficzne.
Hippel urodził się w Gierdawach (niem. Gerdauen, obecnie Żeleznodorożnyj w obwodzie kaliningradzkim) na terenach należących wówczas do nowo utworzonego Królestwa Pruskiego. Był synem rektora tamtejszej szkoły (a nie pastora, jak sam utrzymywał) Melchiora Hippela (1693-1762) i Eleonory Thimm (1707-1776). Jego brat Gotthard Friedrich Hippel (1743-1809), pastor w miejscowości Arnau pod Królewcem, był ojcem Theodora Gottlieba von Hippela (1775-1843), często mylonego ze stryjem z powodu zbieżności imion, urzędnika administracji pruskiej w Kwidzynie, Opolu i Bydgoszczy, autora słynnej odezwy wydanej we Wrocławiu w okresie wojen napoleońskich w imieniu króla Fryderyka Wilhelma III "An mein Volk".
W roku 1756, w wieku 15 lat, Hippel został immatrykulowany na Uniwersytecie Albertyna w Królewcu, gdzie w semestrze zimowym rozpoczął studia teologiczne. W tym okresie był też słuchaczem wykładów z matematyki i filozofii (od roku 1758 metafizyki u magistra Kanta).
W roku 1761, podczas rosyjskiej okupacji Królewca (1758-1762), Hippel udał się do Petersburga wraz ze swym młodzieńczym przyjacielem, którym był Holender Hendrik van Keyser, w celu złożenia trybutu carycy Elżbiecie (1709-1762) od władz okupowanej prowincji. Podróż do Rosji wywarła ogromne wrażenie na Hippelu. Po powrocie do Królewca (marzec 1761) zadecydował o zmianie kierunku studiów z teologicznych na prawnicze, które skończył w roku 1764 i podjął nieudane starania o posadę adwokata przy Trybunale Dworskim (Hofgerichtsadvokatur). W okresie studiów podjął pierwsze próby twórczości literackiej, a także angażował się intensywnie w działalność w królewieckiej loży wolnomularskiej "Zu den drei Kronen", której był głównym mówcą.
W okresie późniejszym, w czasie sprawowania wysokich funkcji w urzędach państwowych i miejskich, Hippel odbywał drugą dużą podróż swojego życia, tym razem do Berlina, Poczdamu i Saksonii (1781).
Działalność w pruskiej administracji państwowej.
W roku 1765 młody prawnik zaprzysiężony został jako sędzia przy Trybunale Miejskim ("Stadtgericht") w Królewcu. Następnymi etapami kariery były stanowiska adwokata przy Trybunale Dworskim (1771) i radcy kryminalnego (1773). Błyskotliwe awanse w jurysdykcji zwieńczyło w roku 1780 stanowisko sędziego Dworskiego Trybunału Kryminalnego ("Hofalsrichter und Kriminaldirektor"). W tym samym roku Hippel mianowany został burmistrzem Królewca przez króla Fryderyka II, a w roku 1786, już przez króla Fryderyka Wilhelma II, prezydentem tego miasta oraz otrzymał tytuł tajnego radcy. Równolegle z działalnością w organach sądowniczych i w urzędach municypalnych Hippel sprawował też misję komisarza odpowiedzialnego za wprowadzenie nowej administracji na terenach przyłączonych do Prus w wyniku rozbiorów Polski: w roku 1772 w ziemi malborskiej, a na przełomie lat 1793/1794 w Gdańsku Wrzeszczu.
Z jego polecenia nakazano zainstalowanie na zamku królewieckim absolutnej nowinki technicznej owych czasów, jaką był piorunochron. Za jego sprawą zreformowano funkcjonowanie takich służb miejskich jak straż pożarna oraz policja.
W latach osiemdziesiątych XVIII wieku Hippel był aktywnym członkiem wschodniopruskiej komisji, powołanej do wypracowania nowoczesnego kodeksu prawnego, który wszedł w życie w roku 1794 jako "Allgemeines Landrecht für die Preußischen Staaten" (Powszechne Pruskie Prawo Krajowe).
Pochowany na "cmentarzu uczonych" Neurossgarten.
Krąg przyjaciół w Królewcu.
Do grona przyjaciół Hippela należała elita ówczesnego życia duchowego Królewca. Najsłynniejszą postacią związaną z Hippelem był niewątpliwie Immanuel Kant, który zwykł nazywać sprawnego zarządcę grodu "Plan- und Centralkopf". Burmistrza i literata w jednej osobie łączyły z filozofem zażyłe stosunki. Ślady tych kontaktów widoczne są w korespondencji Kanta, a spotkania w jego domu, tzw. "Tischgesellschaften", w których uczestniczył również Hippel i inni notable grodu nad Pregołą uwiecznione zostały na obrazie Emila Dörstlinga „"Kant und seine Tischgenossen"”.
Osobą, której najściślejsze więzy przyjaźni towarzyszyły Hippelowi niemal przez całe życie, był (1743-1820). Scheffner był wysokim urzędnikiem władz pruskich w Królewcu, Gąbinie i Kwidzynie. Podobnie jak Hippel działalność administracyjną dzielił z aktywnością literacką. Był autorem zbioru erotyków „"Gedichte im Geschmack des Grécourt"” wydanych po raz pierwszy w roku 1771. Pozostawił również tom wspomnień „M"ein Leben, wie ich es selbst beschrieben"” (1821) będących cennym źródłem wiedzy o Królewcu przełomu osiemnastego i dziewiętnastego wieku. To jemu Hippel zadedykował swe główne dzieło „"Lebensläufe nach auftsteigender Linie nebst Beilagen A, B, C"”. Wieloletnia przyjaźń została jednak zerwana wskutek nielojalności Scheffnera, który zdradził pilnie strzeżoną przez Hippela tajemnicę anonimowości swego pisarstwa.
Wśród oddanych towarzyszy Hippela byli też: Johann Georg Hamann (1730-1788) zwany Magiem z Północy, wysocy urzędnicy tacy jak Christian Gottlieb Arndt (1743-1829), Christian Friedrich Jensch (1744-1802), Karl Gottlieb Bock (1746-1829) i Christian Wilhelm Deutsch (1743-1816), profesorowie Uniwersytetu z ekonomistą Christianem Jacobem Krausem (1753-1807) na czele, biskup Ludwig Ernest Borowski (1740-1831) oraz miejscowi poeci Johann Gotthelf Lindner (1729-1776) i Johann Friedrich Lauson (1727-1783).
Główne dokonania literackie.
Do juweniliów Hippela należy liryka okolicznościowa oraz próby dramaturgiczne. Jednak niepowodzenie wczesnych sztuk oraz krytyczne uwagi Lessinga dotyczące komedii "Der Mann nach der Uhr" zamieszczone w "Hamburgische Dramaturgie" skłoniły młodego autora do publikowania utworów bez podawania swego nazwiska. Największy rozgłos u współczesnych uzyskała tetralogia "Lebensläufe nach aufsteigender Linie nebst Beilagen A, B, C" (1778-1781). Jest to powieść z gatunku Bildungsroman ukazująca dojrzewanie duchowe głównego protagonisty Alexandra.
O poprawie obywatelskiego stanu kobiet (1792).
Inne stricte beletrystyczne utwory Hippela nie osiągnęły rangi powieści „"Lebensläufe […]"”. Jednakże dwa traktaty popularnonaukowe: „"Über die Ehe"” (1774, wyd. zm. 1775, 1791 i 1793) i przede wszystkim „"Über die bürgerliche Verbesserung der Weiber"” (1792) budziły wielkie zainteresowanie zarówno w momencie ukazania się, jak i w chwili obecnej. Powodem było rewolucyjne podejście autora do kwestii równouprawnienia kobiet. O ile w rozprawie „"Über die Ehe"” Hippel w dużej mierze pozostawał jeszcze zwolennikiem tradycyjnego modelu małżeństwa i jasnego podziału ról na męskie i żeńskie, o tyle w dziele „"Über die bürgerliche Verbesserung der Weiber"” opowiadał się za tym, by pozycja kobiety w społeczeństwie uległa znaczącej transformacji. Postulował, by „druga płeć” odzyskała swą godność poprzez wykorzystanie należnych jej praw i mogła przemówić wreszcie w społeczeństwie pełnym głosem. Swymi rozprawami Hippel wpisał się w żywy dyskurs wśród oświeconych, prowadzony w przededniu i w czasie rewolucyjnego wrzenia w Europie. Jego publikacja zainspirowana była m.in. książką Christiana Wilhelma Dohma (1751-1820) „"Über die bürgerliche Verbesserung der Juden"“ (1781) i zbiegła się w czasie z wydaniem epokowego manifestu Mary Wollstonecraft (1759-1797) "Wołanie o prawa kobiety" (1792).
Rozprawa Hippela poświęcona emancypacji doczekała się licznych analiz i krytycznych reedycji nie tylko w Niemczech, co spowodowało, że autor stał się jedną z ikon nowoczesnego ruchu na rzecz równouprawnienia kobiet.

</doc>
<doc id="1188882" url="https://pl.wikipedia.org/wiki?curid=1188882" title="Trawa cytrynowa">
Trawa cytrynowa



</doc>
<doc id="1188884" url="https://pl.wikipedia.org/wiki?curid=1188884" title="Henryk Stifelman">
Henryk Stifelman

Henryk Stifelman (ur. 15 października 1870 w Odessie, zm. 10 czerwca 1938 w Warszawie) – polski architekt i budowniczy żydowskiego pochodzenia, działacz instytucji charytatywnych.
Życiorys.
Uczeń Mikołaja Tołwińskiego. W 1897 przeprowadził się do Warszawy, gdzie ze Stanisławem Weissem założył biuro budowlane, które funkcjonowało do śmierci Weissa w 1917. Od 1900 redagował w Przeglądzie Technicznym dział „Architektura”. Był członkiem Towarzystwa Opieki nad Zabytkami Przeszłości.
Jest pochowany na cmentarzu żydowskim przy ulicy Okopowej w Warszawie (kwatera 8, rząd 35).
Wybrane dzieła.
Projektował budynki w stylu modernistycznym, praktycznie wszystkie w Warszawie. Część kamienic, które projektował uległo zniszczeniu podczas II wojny światowej. Zaprojektował również kilka nagrobków na cmentarzu żydowskim w Warszawie. W 1911 razem z Januszem Korczakiem zaprojektował Dom Sierot na ul. Krochmalnej 92.
Budynki sprzed 1917 roku były realizowane w spółce „Henryk Stifelman i Stanisław Weiss”.

</doc>
<doc id="1188888" url="https://pl.wikipedia.org/wiki?curid=1188888" title="Związek Śląskich Katolików">
Związek Śląskich Katolików

Związek Śląskich Katolików (później "Związek Ślązaków Katolików w Czechosłowacji") – organizacja reprezentująca interesy katolickiej, polskiej mniejszości narodowej na Śląsku Austriackim (przede wszystkim na Śląsku Cieszyńskim) w Austro-Węgrzech, a później również na Śląsku Czeskim (na Zaolziu) w I Republice Czechosłowackiej (1921–1938).
Historia.
Budowany od połowy XIX wieku na Śląsku Cieszyńskim polski front narodowy ostatecznie rozpadł się po przegranych wyborach do parlamentu wiedeńskiego w 1879. Cztery lata później, w 1883, zawiązał się Związek Śląskich Katolików, którego pierwszym prezesem został ks. Ignacy Świeży. Powstały w nim wówczas dwa nurty: pierwszy był bardziej konserwatywny mniej skupiony na problematyce narodowościowej, drugi natomiast przekonywał, że narodowość jest ważnym elementem miejscowych katoliów. W przeciwieństwie do lokalnego Stronnictwa Ludowego skupiał chłopów, rzemieślników, robotników i inteligencję wyznania katolickiego o poglądach antysocjalistycznych i konserwatywnych. Niejako dla przeciwwagi w 1884 powstało w Polskie Towarzystwo Ludowe, postrzegane jako ewangelickie i przez ZŚlK często zwalczane. 
Związek Śląskich Katolików w Czechosłowacji.
Jego działalność na terenie Czechosłowacji została zarejestrowana sądownie 22 października 1921 roku. 3 grudnia 1921 prezesem wybrano Leona Wolfa, wiceszefem zaś Karola Jungę. Głównymi działaczami byli: Paweł Lipka, Karol Junga, ks. Franciszek Maroń, ks. Rudolf Płoszek.
Od 1927 roku ZŚlK wydawał pismo "Nasz Kraj", na czele którego stanął wiceprezes Karol Junga. Ze Związkiem kojarzona była również ukazująca się od 1921 roku "Gazeta Kresowa". 
Ze Związkiem związany był cały szereg organizacji polskich, m.in.:
27 października 1923 roku ZŚlK podpisał ze Stronnictwem Ludowym umowę o współpracy politycznej – powstał wówczas blok pod nazwą Polski Związek Ludowy. 
Na wiosnę 1938 roku zjednoczył się z tworzoną przez cieszyńskie Stronnictwo Ludowe Polską Partią Ludową w Związek Polaków w Czechosłowacji. 
Związek Śląskich Katolików w II Rzeczypospolitej.
W Polsce niepodległej ZŚlK początkowo związał się chadecją (Chrześcijańskie Zjednoczenie Ludowe) i w 1923 r. faktycznie zaprzestał działalności. W 1927 r. został odbudowany przez ks. Józefa Londzina, który zarzucał chadekom nadmierny radykalizm społeczny i niesłuszną opozycję wobec rządów sanacji. ZŚlK związał się z Narodowo-Chrześcijańskim Zjednoczeniem Pracy, jednak po śmierci Londzina (1929) lawirował między sanacją i opozycją. Po nieudanej próbie rozszerzenia działalności na całe województwo śląskie od 1934 r. przystąpiono do scalania Związku z NChZP. W 1936 r. ZŚlK odrodził się, ale w następnym roku wszedł w skład Obozu Zjednoczenia Narodowego.

</doc>
<doc id="1188889" url="https://pl.wikipedia.org/wiki?curid=1188889" title="Stan (singel)">
Stan (singel)

Stan – trzeci singel Eminema pochodzący z płyty "The Marshall Mathers LP", nagrany w duecie z Dido.
W 2004 utwór został sklasyfikowany na 290 miejscu listy 500 utworów wszech czasów magazynu „Rolling Stone”.

</doc>
<doc id="1188890" url="https://pl.wikipedia.org/wiki?curid=1188890" title="Dressoir">
Dressoir



</doc>
<doc id="1188893" url="https://pl.wikipedia.org/wiki?curid=1188893" title="Robert Łakomy">
Robert Łakomy

Robert Łakomy (ur. 22 grudnia 1982 w Wieluniu) - były polski piłkarz grający na pozycji obrońcy. Obecnie zawodnik Startu Brzeziny w koluszkowskiej Halowej Lidze Piłki Nożnej.

</doc>
<doc id="1188895" url="https://pl.wikipedia.org/wiki?curid=1188895" title="Pakistańska Partia Ludowa">
Pakistańska Partia Ludowa

Pakistańska Partia Ludowa (urdu: پاکستان پیپلز پارٹی, ang. "Pakistan Peoples Party") – centrolewicowa partia polityczna afiliowana przy Międzynarodówce Socjalistycznej. Partia została założona w 1967 roku. Jej pierwszym przywódcą był Zulfikar Ali Bhutto, prezydent Pakistanu obalony przez juntę wojskową w roku 1977. Motto partii brzmi: „Islam jest naszą wiarą, demokracja jest naszą polityką, socjalizm jest naszą ekonomią. Cała władza w ręce ludu!”. Partia posiadała własne gazety - „Nusrat”, „Fatah” i „Mussawat”.
Formalnie pozostaje partią socjaldemokratyczną, w praktyce w czasie rządów pod koniec XX wieku i na początku XXI wdrażała program neoliberalny.
Historia.
Powołanie partii.
Partia została założona przez byłych członków nieistniejącej już Socjalistycznej Partii Pakistanu zdelegalizowanej przez reżim Liaquat Ali Khana. W latach 60. władzę w Pakistanu przejął prozachodni i bardziej pozytywnie nastawiony do socjalizmu, generał Muhammad Ayub Khan. Niepopularność Khana wzrosła po jego decyzji o podpisaniu umowy pokojowej z Indiami w 1965 roku - po tej decyzji, z rządu odszedł demokratyczny socjalista Zulfikar Ali Bhutto, który skonsolidował siły lewicy i zorganizował opozycję względem wojskowego rządu. Partia powołana została oficjalnie 30 listopada 1967 roku na spotkaniu w rezydencji doktora Mubashira Hassana Lahore gdzie grupa lewicowych intelektualistów odbyła spotkanie z Bhutto. Na lidera partii wybrano Bhutto. Manifest partii „Islam jest naszą wiarą, demokracja jest naszą polityką, socjalizm jest naszą ekonomią. Cała władza w ręce ludu!” napisał bengalski komunista Jalaludin Abdur Rahim. Manifest ogłoszono w dniu 9 grudnia 1967 roku.
Manifest określił cele partii, głównym celem i racją bytu było osiągnięcie egalitarnego społeczeństwa bezklasowego którego budowa była możliwa poprzez socjalizm. Partia postulowała budowę demokracji i sprawiedliwości społeczno-gospodarczej. W 1968 roku partia rozpoczęła działalność agitacyjną w Pendżabie. Program Bhutto ukierunkowany był do biednych mas kraju. Partia obiecała rozdzielić grunty bezrolnym chłopom, zlikwidować feudalizm, wprowadzić gospodarkę mieszaną (kontrola nad gospodarką ze strony państwa przy utrzymaniu prywatnej działalności gospodarczej) czy nacjonalizację największych banków, szkół i przemysłu. Lewicowe slogany przyciągnęły do partii szereg organizacji ruchu robotniczego które wierzyły, że celem partii jest likwidacja kapitalizmu. Partia obiecała lepszą przyszłość studentom i nauczycielom przez co ci aktywnie włączali się w jej działalność. Wiele osób czujących się tłamszonych przez reżim dołączyło do partii ze względu na sprzeciw wobec panującej w kraju cenzury i rządom autorytarnym. Program partii przyciągnął też mniejszości religijne kraju. Hasłem partii stał się slogan "Kapra aur Makan" (dosł. „chleba, ubrań i domostw”.
Wybory z 1970 i wojna w 1971 roku.
Partia zyskała poparcie ubogich chłopów, robotników i studentów w całym Zachodnim Pakistanie. Bhutto stał się ikoną sprzeciwu wobec Ayub Khana a partia zorganizowała akcje obywatelskiego nieposłuszeństwa które zmusiły dyktatora do podjęcia rozmów z Bhutto. Działalność opozycyjną prowadził też Sheikh Mujibur Rahman, lider Ligi Ludowej z Pakistanu Wschodniego. W rezultacie Khan ustąpił w 1969 roku a na stanowisku prezydenta zastąpił go inny wojskowy, Yahya Khan który wprowadził w kraju stan wojenny, jednocześnie następca zapowiedział przeprowadzenie w ciągu dwóch lat wyborów do tego czasu Partia Ludowa znacznie zwiększyła swoje poparcie wśród społeczności Pakistanu Zachodniego. Partia Ludowa przegrała wybory z separatystami z Ligi Ludowej reprezentującej wschód kraju w którym skądinąd popularne były poglądy komunistyczne co zatem zwiększało poparcie dla tamtejszej lewicy - na zachodzie Partia Ludowa wygrała jednak z partiami centroprawicy i skrajnej prawicy (mimo tego że prawicowi islamiści z Dżamat-i-Islami zachęcili kler islamski do potępienia socjalizmu w wydaniu Bhutto jako “ateistycznego” i antyislamskiego”).
Bhutto nie pozwolił przywódcy separatystów Ligi Ludowej, Mujibowi zostać premierem Pakistanu. Zamiast tego zaproponował idee dwóch urzędów premiera, jednego dla wschodu kraju drugiego dla zachodu. Propozycja ta stała się przyczyną krytyki Bhutto na wschodzie kraju w rezultacie do Bengalu przybył Mubashir Hassan który rozpoczął z Ligą negocjację. Hassan namówił Mujiba do spotkania się z Bhutto. Obaj przywódcy zadeklarowali utworzenie rządu koalicyjnego z Mujibem jako premierem i Bhutto jako prezydentem. O propozycjach tych nie wiedziało jednak wojsko które już wkrótce rozpoczęło akcje zbrojne przeciwko bengalskim separatystom.
Khan unieważnił wyniki wyborów i aresztował Bhutto oraz Mujiba, obaj zostali osadzeni w więzieniu Adiala.
Do obalenia reżimu doprowadziła interwencja Indii w wyniku której wschód oderwał się od kraju i w 1971 roku utworzył niezależne państwo pod nazwą Bangladesz.
Działalność po secesji Bangladeszu.
Interwencja Indii zmusiła Khana do ustąpienia. Władzę w kraju objął Bhutto a demokratyczni socjaliści po raz pierwszy w historii kraju doszli do władzy. Rząd rozpoczął reformy mające poprawić życie zubożałych mas Pakistanu. Wprowadził nową politykę pracy, w 1973 roku ogłosił nową konstytucję która ustanowiła Pakistan republiką parlamentarną. W styczniu 1972 roku w reakcji na indyjski program rozpoczął pracę nad bombą atomową. Lewicowe reformy nie spodobały się opozycji która powołała Pakistański Sojusz Narodowy. W 1977 roku przeciwko Bhutto puczu dokonał generał Muhammad Zia ul-Haq, który wprowadził stan wojenny i zaprowadził dyktaturę. W kwietniu 1979 roku Bhutto został powieszony. W 1982 roku przywódcą partii została jego córka, Benazir Bhutto. Partia Ludowa utworzyła Ruch dla Przywrócenia Demokracji który stał się jednym z największych demokratycznych nonviolence na całym świecie.
Po dwunastu latach, partia powróciła do władzy po wygraniu wyborów parlamentarnych z 1988 roku, premierem została Benazir Bhutto - była ona pierwszą kobietą premierem kraju muzułmańskiego. W 1990 roku rząd Partii Ludowej upadł z powodu recesji. Partia Ludowa zbojkotowała wybory z 1990 roku. Partia Ludowa do władzy powróciła ponownie w 1993 roku. Była wówczas podzielona i miała kilka frakcji z której jednak najsilniejsi okazali się bhuttoiści. Rozłam w partii doprowadził do stworzenia odrębnej partii przez Murtaza Bhutto który w niejasnych okolicznościach zginął w 1996 roku co doprowadziło do dymisji rządu. Pod kierownictwem Bhutto partia skręciła ekonomicznie w stronę centroprawicy. W 2007 roku przed wyborami z 2008 roku doszło do zamachu na Benazir Bhutto w wyniku którego straciła ona życie. Wybory mimo to wygrała Partia Ludowa. W 2008 roku partia zawiązała koalicję z centroprawicą.
Liderzy partii.
Na pierwszej konwencji na przewodniczącego partii wybrano Zulfikara Ali Bhutto. Po egzekucji Zulfikara, władzę w partii w 1980 roku objęła jego żona, Nusrat. W 1982 roku chora na raka Nusrat otrzymała pozwolenie na opuszczenie kraju i leczenie za granicą. Po wyjeździe z kraju władza w partii trafiła w ręce jej córki, Benazir Bhutto. W styczniu 1984 roku przywództwo Benazir potwierdziła konwencja Centralnego Komitetu Wykonawczego. Władzę w partii sprawowała do chwili śmierci w zamachu w dniu 27 grudnia 2007 roku. 30 grudnia na współprzewodniczących partii mianowany został dziewiętnastoletni syn Benazir, Bilawal Bhutto Zardari i jego ojciec Asif Ali Zardari.
Struktury.
Najwyżej w hierarchii partii stoi Centralny Komitet Wykonawczy Partii Ludowej. Odpowiada on za PR i kampanie medialne. Komitet określa strategie i ideologie partii w trakcie i po wyborach. Obecnym przewodniczącym Komitetu jest Asif Ali Zardari.
Organizacja Młodzieżowej Pakistańskiej Partii Ludowej mobilizuje młodzież do uczestnictwa partii i wystawia kandydatów do Młodzieżowego Parlamentu Pakistanu. Organizacja posiada skrzydło marksistowsko-trockistowskie „Walka” powiązane z Międzynarodową Tendencją Marksistowską. Organizacją studencką jest Ludowa Federacja Studencka której celem jest kształtowanie nowych kadr partii. Kontrowersje budzi organizacja Komitet Ludowy niekiedy wiązana z Partią Ludową jako jej militarne skrzydło.
Prowincje i terytoria wybierają Komitety Członkowskie. Komitety lokalne koordynują działania w trakcie kampanii wyborczych, nadzorują lokalne konwencje, nominują kandydatów i organizują prawybory.
Ideologia.
Od samego początku partia popiera w połowie świecki a w połowie islamski demokratyczny socjalizm. Historycznie Partia Ludowa sprzyja rolkom, związkom zawodowym, robotnikom i klasie średniej. Partia odrzuca poglądy skrajnie lewicowe i zdecydowanie lewicowe, a w ostatnich latach przesuwa się w stronę centrum. Obecnie popiera obecnie wolnorynkowy kapitalizm a w trakcie rządów wprowadzała politykę neoliberalną i prywatyzacyjną. Partia została przez to skrytykowana przez socjalistów tj. Fahad Rizwan, którzy oskarżali partię o oportunizm.
Polityka zagraniczna.
Według Partii Ludowej najważniejsze dla Pakistanu są relacje z Chinami, Iranem i Rosją. W okresie rządów Zulfikara, Pakistan zbudował bliższe więzi z Chinami, Iranem i ZSRR, w okresie rządów Benazir polityka zagraniczna zmieniła się w stronę centroprawicową. Benazir przyjęła konserwatywną politykę prywatyzacji Nawaz Sharif w celu zapewniana finansowania ze strony Stanów Zjednoczonych i Banku Światowego przez co naraziła się mocno wewnątrzpartyjnej opozycji.
Na początku lat 70. prowadziła „sekretną” zimną wojnę z USA czego efektem był wspierany przez Amerykanów zamach stanu w 1977 roku.

</doc>
<doc id="1188896" url="https://pl.wikipedia.org/wiki?curid=1188896" title="Śląska Partia Ludowa">
Śląska Partia Ludowa

Śląska Partia Ludowa – organizacja działająca w Austro-Węgrzech (od 1909), a następnie Czechosłowacji w latach 1921–1938, skupiająca w swych szeregach osoby identyfikujące się z ideą odrębnego narodu śląskiego; w polskiej, niemieckiej i czeskiej literaturze naukowej zaliczana jest w poczet tzw. ruchów ślązakowskich (Šlonzacke hnuti, Schlonsakenbewegung) lub śląskich ruchów separatystycznych. Jej członkowie nazywani byli Ślązakowcami.
Geneza.
Została założona w Skoczowie latem 1908 roku przez kierownika tutejszej, utrakwistycznej szkoły ludowej na Kępie Józefa Kożdonia. W momencie rejestracji 7 lutego 1909 roku liczyła ok. 2000 członków, skupionych w 30 grupach terenowych na terenie powiatów bielskiego, cieszyńskiego i frysztackiego. Struktury we frydeckim powstały nieco później. Jej zwolennicy rekrutowali się przede wszystkim z ewangelickiej części (1/4 ogółu) mieszkańców Śląska Cieszyńskiego. Dlatego najliczniejsze struktury Śląskiej Partii Ludowej działały w powiatach bielskim i cieszyńskim, zamieszkanych przez liczną społeczność protestancką. Natomiast w zdecydowanie katolickich powiatach frysztackim i frydeckim, były słabe (zwłaszcza we frysztackim, gdzie osiadło gros spośród 60 000 polskich imigrantów przybyłych na Śląsk Cieszyński z Galicji). Ówcześnie najsilniejsze grupy terenowe ugrupowania Józefa Kożdonia, według danych z roku 1913 działały w Skoczowie – 214 członków i Cieszynie – 210 członków. Czołowymi działaczami Śląskiej Partii Ludowej byli wówczas: Franciszek Golyschny rodem z Mnicha koło Chybia – dyrektor żeńskiej szkoły w Skoczowie, Józef Cichy – właściciel pieców wapiennych w Goleszowie, naczelnik grupy terenowej ŚPL w Cieszynie, Paweł Mienciel rodem z Kamienicy koło Bielska – nauczyciel polskiej szkoły ludowej w Międzyświeciu koło Skoczowa. Nowe ugrupowanie postawiło sobie za cel ukierunkowanie narodowego indyferentyzmu Ślązaków na rozbudzenie śląskiej tożsamości narodowej, połączonej z integracją ludności słowiańskiej i germańskiej. Poza tym elementem program polityczny Śląskiej Partii Ludowej był zbieżny z programem niemiecko-austriackich liberałów (DFP), dlatego nie przystąpili do niej śląscy klerykałowie, jak Sztwiertnia, czy Halfar, startujący we wcześniejszych wyborach przeciwko polskim narodowcom. Czołowymi działaczami tego ugrupowania stali się natomiast inni kandydaci na śląskich posłów: Paweł Wania – rolnik ze Skoczowa, Jan Chlebus – rolnik z Górnego Żukowa i Edward Quasnitza – właściciel gruntu w Wierzbicach koło Ostrawy.
W swoich działaniach Ślązakowcy mocno akcentowali odrębność narodową Ślązaków od Polaków, przywiązanie do swej małej śląskiej ojczyzny oraz pragnęli rozwijania kultury regionalnej. ŚPL nie prezentowało poglądów nowych – były one obecne w Księstwie Cieszyńskim od czasów Wiosny Ludów, jednak po raz pierwszy taka opcja zorganizowała się w siłę polityczną. Wcześniej były to organizacje ponadpartyjne, jak utworzony w roku 1848, przez posłów austriackiej Rady Państwa – Franza Heina i Hansa Kudlicha oraz przyszłego cieszyńskiego burmistrza Jana Demela, Związek Ślązaków Austriackich, wspólnoty nieformalne, jak środowisko tygodnika „Nowy Czas”, wydawanego przez pastora Teodora Haasego oraz doraźne byty polityczne, powoływane na czas kampanii wyborczych, jak połączone stronnictwa postępowe, komitet wyborczy gmin wiejskich i Śląskie Stronnictwo Agrariuszy. "„Ruch ślązakowski” (czes: „Šlonzacké/Šlonzakovské hnutí”) rozprzestrzenił się w latach 90. XIX stulecia, skupiając ludność słowiańską, która nie chciała głosować za Polakami lub Czechami i opowiadała się za przynależnością do odrębnego narodu śląskiego", osiągając znaczny rozmach przede wszystkim w okolicach powiatów sądowych skoczowskiego, strumieńskiego oraz frydeckiego.
Działalność w Austrii.
Śląska Partia Ludowa opowiadała się za utrakwistycznym szkolnictwem polsko-niemieckim, a jednak polscy narodowcy częstokroć zarzucali jej dążenia germanizacyjne. Faktem jest, że Śląska Partia Ludowa opowiadała się za wprowadzeniem języka niemieckiego w polskich szkołach ludowych np. w Górkach Wielkich, lecz równocześnie postulowała wprowadzenie języka polskiego w niemieckich szkołach realnych i gimnazjalnych np. w Cieszynie. Potwierdzają to zarówno prace prof. Piotra Dobrowolskiego, jak również wspomnienia Józefa Kożdonia. Gdy lider ŚPL – poseł Józef Kożdoń na forum Śląskiego Sejmu Krajowego powtórnie zawnioskował wprowadzenie języka polskiego w szkole realnej w Cieszynie, sprzeciwili się temu zarówno lider polskich narodowców (PSN) Jan Michejda, jak również jeden z wszechniemców (DNP) – Walter Kudlich – burmistrz Opawy. Michejda poparł swój sprzeciw argumentem, że wskutek utrakwizacji niemieckiej szkoły realnej, polskie szkoły średnie stałyby się zbyteczne. Poseł ŚPL nie mógł – nad czym ubolewał – wnioskować wprowadzenia języka polskiego w cieszyńskim gimnazjum, gdyż gimnazja nie podlegały śląskim władzom krajowym, a austriackim władzom państwowym (z wnioskiem mógł więc wystąpić jedynie poseł Rady Państwa). Jak pisze Piotr Dobrowolski (politolog) – „kiedy Kożdoń domagał się wprowadzenia do szkół realnych i gimnazjalnych języka polskiego, to czynił to nie z sympatii do polskości […] W ten sposób chciano ustrzec Cieszyńskie przed napływem urzędników z Galicji”. Przywódca ŚPL wypominał polskim narodowcom, że sami znają biegle język niemiecki, dzięki czemu mają zapewnione lukratywne posady oraz uczą własne dzieci tego języka, krytykując ich jednocześnie za blokowanie utrakwizacji polskich szkół ludowych i dążenie do zmiany szkół utrakwistycznych w polskie, co odbierało dzieciom śląskich chłopów możliwość nauki niemieckiego, a tym samym szansę społecznego awansu. Dobitnie podkreślił to słowami: „Partia wszechpolska tylko chce, żeby dziecko biednego chłopa, pod ławką zrodzone, zawsze pod ławką zostało”, co polscy narodowcy skomentowali tekstem „Kożdoń znieważa chłopów”. Podczas debaty narodowościowej 1910 na forum śląskiego Sejmu Krajowego w Opawie lider polskiego Stronnictwa Narodowego – Jan Michejda, odpierając zarzuty stwierdził: „Na wschodnim Śląsku istnieją trzy stronnictwa: niemieckie, narodowo-polskie i stronnictwo Ślązaków, a przeciwko temu ostatniemu stronnictwu występować musimy […] My nie jesteśmy Wszechpolakami […] My się chcemy uczyć języka niemieckiego”. Ówczesna śląska prasa skomentowała to następująco „Jeżeli dr Michejda twierdzi, że Polacy chcą się uczyć języka niemieckiego, to w takim razie przemawia w sensie partii Ślązaków i przyznaje, że zdrowy umysł ludu śląskiego uznaje nieodzowną potrzebę uczenia się języka niemieckiego. Atoli ze słowami dr Michejdy stoi w sprzeczności propaganda narodowców polskich i nauczycieli narodowo-polskich, chcących ze szkół ludowych wyrugować naukę języka niemieckiego. […] Ostatecznie powtarzamy te nasze przekonanie, że na Śląsku nie ma germanizacji, że tu na porządku dziennym jest czechizacja i polonizacja. […] A że powstała Śląska Partia Ludowa, z tego faktu powinni się cieszyć wszyscy przyjaciele postępu i dobrobytu Kraju Śląskiego, bo o tym nikt wątpić nie może, że póki Śląsk jest Śląskiem, dopóty też będzie krainą kultury i rozwoju”.
W polskiej literaturze historycznej wskazuje się, że „Ślązakowcy” korzystali z narzucanego mieszkańcom Śląska Cieszyńskiego przekonania "o walorach politycznych i moralnych Austrii, jej cesarza i za fundament swego programu politycznego przyjmowali związanie się na trwałe z monarchią Habsburgów". Powołując się na te fakty, polska historiografia odmawia ŚPL miana śląskiego ruchu narodowego. Z taką opinią nie zgadzają się niektórzy śląscy badacze i publicyści. Powołują się przy tym na Józefa Chlebowczyka, który w podobnym tonie wypowiadał się zarówno o Śląskiej Partii Ludowej, jak o ówczesnych ruchach politycznych Chorwatów, Słoweńców i Ukraińców, nie odmawiając jednak wszystkim pozostałym miana ruchu narodowego. Jednocześnie Chlebowczyk w jednej ze swoich wczesnych prac – opierając się na opiniach działacza Polskiego Stronnictwa Narodowego – Władysława Zabawskiego, wydawcy polskiej prasy – przedstawił pogląd, że „ślązakowcy” w praktyce wysługiwali się Niemcom.
Niektórzy śląscy badacze wskazują ponadto, że również polscy działacze narodowi twierdzili, że są „wiernymi Austriakami” i czcili austriackiego cesarza. Polski ruch narodowy, stojący na fundamencie wierności monarchii Habsburgów, zwalczał ŚPL, przypisując jej powiązania z Prusami. Na łamach swej prasy zarzucał ŚPL, że składa się z „niemieckich brzuchów prusaczych i obrońców narodowości śląskiej”, a jej chlebodawcami są wszechniemcy, którzy dążą do osłabienia Austrii na rzecz Prus. W okresie austriackim, czyli do roku 1918 jedynym politycznym sojusznikiem ŚPL byli, bliscy jej programowo, niemiecko-austriaccy liberałowie (DFP), dla których wszystkie pozostałe partie niemieckie na terenie Austro-Węgier, w tym także wszechniemcy (DNP i DNVP), były polityczną konkurencją.
W polskiej literaturze historycznej wskazuje się, że chociaż większość „ślązakowców” pochodziło z rodzin słowiańskich (głównie z rodzin polskich), czuli się związani z kulturą niemiecką i występowali jako siła antypolska. Z opiniami, że działacze ŚPL wywodzili się z rodzin polskich nie zgadzają się niektórzy śląscy badacze i publicyści, przypominając, że opinie polskich badaczy opierają się na wynikach austriackiego spisu ludności z roku 1910 (lub analogicznych wcześniejszych), w którym wbrew postulatom ŚPL, a na życzenie stronnictw polskich, kategorię „narodowość” zastąpiono kategorią „język potoczny”. Kategoria ta sprawiała spore problemy z kwalifikacją, gdy respondenci odpowiadali: „śląski”, „tutejszy”, „słowiański”, a wskutek nacisku stronnictw polskich nie przewidziano odrębnej grupy narodowościowej: Ślązacy. Najczęściej traktowano to jako „wasserpolnisch” i respondent trafiał do grupy polskiej, chociaż mógł być użytkownikiem dialektu śląsko-morawskiego, których Austriacy uważali za Czechów. W zgodnej opinii socjolingwistów „takie pojmowanie języka oficjalnie zaakceptowano na trzecim Międzynarodowym Kongresie Statystycznym w St. Petersburgu (1872). Z czasem okazało się, że przykładanie miary języka do grup ludzkich nie tyle mierzyło narody, a raczej je tworzyło.”. Również polskiej literaturze zwraca się uwagę na małą wiarygodność postaci statystyk narodowościowych z końca XIX i początku XX wieku ze względu na stosowanie wyróżnika „języka potocznego” zamiast „narodowości”; jednak zdaniem przedstawicieli polskiego ruchu narodowego na Śląsku Cieszyńskim oficjalne dane zaniżały liczbę Polaków.
Analogicznie, do przytoczonej wcześniej opinii niektórych badaczy śląskich, wygląda opinia historyków czeskich i niemieckich, stojących na stanowisku, iż nie można zaliczać do Polaków ludzi, którzy nigdy się za takowych nie uważali, a pytani o narodowość odpowiadali jednoznacznie: śląska. Badacze ci posługują się więc pojęciem „ludność słowiańska”. Podział śląskich Słowian na Polaków i Czechów nie był obecny w austriackich spisach od zawsze. W spisie powszechnym przeprowadzonym w roku 1857 ustalono, iż Śląsk Austriacki zamieszkuje 51% Słowian, 48% Niemców, 1% Żydów. W zgodnej opinii badaczy śląskiej kultury wysokiej, wartościowa literatura śląska do końca XIX w. była w swej masie niemieckojęzyczna. Natomiast etos powstańczy i rycersko-romantyczny, występujący w literaturze polskiej, w opinii Andrzeja Chwalby był dla ówczesnych Ślązaków „dziwaczny i niezrozumiały”.
Od lipca 1910 roku w Cieszynie działało zaplecze Śląskiej Partii Ludowej, czyli Związek Ślązaków (Bund der Schlesier), założony przez jej czołowych działaczy Józefa Kożdonia, Józefa Cichego i Pawła Wanię, pierwotnie pod nazwą Śląski Związek Ludowy „Nasza Ojczyzna” (Schlesischer Volksverband „Unsere Heimat”). W latach 1909–1923 organem prasowym ŚPL był tygodnik "Ślązak".
Postawa w okresie plebiscytowym.
Po I wojnie światowej działacze ŚPL mieli nadzieje na uzyskanie niezależności dla Śląska Austriackiego w ramach federacji państw austriackich. Gdy ta koncepcja upadła opowiedzieli się za jego całkowitą niepodległością i prawdopodobnym połączeniem z postulowanym niepodległym państwem górnośląskim. W czasie międzynarodowych rozmów o przyszłości Śląska ŚPL postulowała utworzenie niepodległego państwa, w którego skład miał wchodzić dawny Śląsk austriacki, teren Moraw oddzielający jego dwie części od siebie (okręg Morawskiej Ostrawy i Mistek z Koloradowem), Biała z okolicami – w przyszłości państwo to miało połączyć się z niepodległym państwem Górnego Śląska. Na konferencji wersalskiej „Memoriał w sprawie utworzenia Republiki Śląsk Wschodni – Cieszyn”, sporządzony przez Kożdonia oraz Richtera i Fuldę – liderów Delegacji Niemieckich Partii Śląska Wschodniego, przedstawił bielski radny Robert Piesch, wchodzący w skład delegacji austriackiej. Na miejscu oprócz licznych memoriałów Kożdonia, Komisja otrzymała „Memoriał w sprawie Samostanowienia Kraju Cieszyńskiego”, którego autor, cieszyński ekonomista i teoretyk prawa Edward August Schroeder, popierał i argumentował tam niepodległościowe dążenia ŚPL. Postulat ten znalazł poparcie wśród trzech członków Komisji Międzysojuszniczej: Dubois ze Stanów Zjednoczonych, Tissiego z Włoch i Coulsona z Wielkiej Brytanii, stanowczo jednak zaoponował przedstawiciel Francji Grenard. Kożdoń nie zrażał się i proponował, aby w plebiscycie śląskim dodać trzecią opcję wyboru – niepodległości, jednak i ten postulat nie znalazł poparcia. W efekcie lider ŚPL nawiązał bliskie stosunki z czołowymi politykami czechosłowackimi: prezydentem Masarykiem, premierem Kramarzem i ministrem spraw zagranicznych Beneszem, którzy zapewnili go, że Śląsk w granicach Czechosłowacji zachowa autonomię polityczną, którą posiadał w monarchii Habsburgów, a Ślązacy otrzymają autonomię narodowościową. Wkrótce zjawił się w Paryżu, jako ekspert delegacji czechosłowackiej. Zwalczał tam argumenty etniczne strony polskiej, przekonując aliantów, iż Ślązacy stanowią czwartą odrębną narodowość na tym terenie. Wypowiadał się przeciw planowi podziału Śląska Cieszyńskiego na dziale wodnym pomiędzy Olzą i Wisłą, nie chciał bowiem odstąpić okolic Skoczowa i Strumienia, gdzie miał najwięcej zwolenników. Przekonywał polityków czechosłowackich do forsowania plebiscytu, twierdząc że jego zwolennicy to większość, w tym 9/10 ewangelików. Mimo oficjalnego poparcia dla Czechosłowacji, ŚPL nie zrezygnowała z opcji niepodległości, a jej lider nawiązał bliską współpracę z liderem górnośląskich niepodległościowców Ewaldem Lataczem, kierującym niemal półmilionowym Związkiem Górnoślązaków-Bund der Oberschlesier, któremu udzielił cennych wskazówek politycznych.
W tych burzliwych czasach, gdy ważyły się losy Śląska, tzw. ruchy ślązakowskie przybrały masowy charakter. Śląska Partia Ludowa miała co najmniej kilkanaście tysięcy członków, a Związek Ślązaków urósł do 52 tys. członków. Wówczas powstał Komitet Plebiscytowy Śląskiej Partii Ludowej z siedzibą w Karwinie. W oparciu o struktury Śląskiej Partii Ludowej i Związku Ślązaków-Bund der Schlesier, liderzy tych ugrupowań zorganizowali 139 lokalnych komitetów plebiscytowych ŚPL, w tym w następujących okręgach sądowych: cieszyńskim 43 (na 49 gmin), skoczowskim 28 (na 35 gmin), jabłonkowskim 18 (na 21 gmin), bielskim 12 (na 17 gmin plus miasto wydzielone Bielsko), strumieńskim 10 (na 15 gmin), frysztackim 18 (na 24 gminy) i bogumińskim 10 (we wszystkich gminach). Z inspiracji lidera ŚPL we Frysztacie Franciszek Janku i Paweł Bajtek założyli jeszcze Śląską Partię Socjaldemokratyczną, rekrutującą się z lewicowych zwolenników narodowości śląskiej, głównie z Wisły, Ustronia i Goleszowa, gdzie miała największe grupy terenowe. W organizowaniu jej błyskawicznie rozrastających się struktur brał udział Karol Smyczek – osobisty sekretarz Kożdonia. Całkowitą ówczesną liczebność członków i sympatyków „ruchów ślązakowskich” szacuje się na ok. 100 tys. Zdecydowana większość z nich mieszkała na terenach administrowanych przez Polaków, a tu obowiązywał zakaz kolportażu „Ślązaka”, zaś członkowie tych organizacji (nie tylko na podstawie skarg Kożdonia i czechosłowackiej komisji plebiscytowej do komisji alianckiej, lecz także relacji ówczesnej prasy, i to nie tylko „Ślązaka”, „Nowego Czasu”, czy „Ostschlesiera”, lecz również całego spektrum prasy narodowo-polskiej) byli ofiarami zastraszania, pobić, podpaleń, demolowania ich sklepów, lokali gastronomicznych, czy warsztatów, ataków z użyciem broni palnej i granatów wrzucanych do ich mieszkań. Najbardziej narażeni na terror byli śląscy socjaldemokraci, w związku z czym Kożdoń porozumiał się z Emanuelem Chobotem – liderem Polskiej Partii Socjaldemokratycznej z siedzibą w Morawskiej Ostrawie, rywalizującej z Polską Partią Socjalistyczną z siedzibą w Cieszynie. W efekcie doszło do zjednoczenia ŚPSD i PPSD pod szyldem tej ostatniej. Polskie władze próbowały dokonać również rozłamu w samej Śląskiej Partii Ludowej. Próba wykreowania propolskiego Karola Sikory na lidera partii nie powiodła się, więc siłą zmuszono kilkunastu spośród znaczących działaczy do odbycia partyjnego zjazdu i wykluczenia Kożdonia z organizacji. W tej sytuacji władze w Pradze wycofały się z dążeń do plebiscytu. Nie pomogła wizyta Kożdonia w Pradze i protest do alianckiej Komisji. 15 lipca 1920 roku dokonano podziału Śląska Cieszyńskiego.
W granicach Polski.
Po stronie polskiej, gdzie pozostało około 80% struktur Śląskiej Partii Ludowej i Związku Ślązaków-Bund der Schlesier, działalność stronników Kożdonia została uniemożliwiona na dobre, gdyż „zwolennicy Śląskiej Partii Ludowej i Związku Ślązaków byli poddawani prześladowaniu, rewizjom i aresztowaniom”. W styczniu 1934 roku członkowie Zrzeszenia Pisarzy Regionalnych, wydający „Trybunę Śląską” i Zrzeszenia Kulturalno-Gospodarczego „Silesia” oraz byli działacze Związku Obrony Górnoślązaków Konrad Markiton, Jan Pokrzyk, Paweł Teda, Alfons Pośpiech, Jerzy Jeleń i Waleska Kubistowa reaktywowali w Katowicach działalność Śląskiej Partii Ludowej. Jej reanimatorzy liczyli na połączenie sił dotychczasowych zwolenników Jana Kustosa na „czarnym” Górnym Śląsku i Józefa Kożdonia na Śląsku Cieszyńskim. Śląska Partia Ludowa w Katowicach posiadała dwie rywalizujące ze sobą frakcje. Jednej przewodzili Pokrzyk i Markiton drugiej Jeleń. Brak jednak informacji na temat różnic pomiędzy tymi frakcjami. 15 kwietnia 1934 roku policja skonfiskowała pierwszy numer dwujęzycznego organu prasowego tego ugrupowania „Śląska Straż Ludowa – Schlesische Volkswacht” i opieczętowała jego redakcję. Skutecznie zniechęciło to jej liderów do dalszej działalności.
Działalność w Czechosłowacji.
W 1923 roku nastąpił rozłam w ŚPL – powstały trzy frakcje, jedna proniemiecka (Rudolf Francus, Walter Harbich, Karol Sikora, Arthur Wohrizek, Emmanuel Harbich, Otto Wohlman, Karl Kordula, Hans Peschke), druga zbliżona do mniejszości polskiej (Karol Folwartschny, Gustaw Wałach, Józef Santarius, Adam Broda, Paweł Tomanek), trzecia proczeska (Karol Smyczek, Karol Pawlas, Alfred Farnik). Frakcja proniemiecka startowała w wyborach gminnych i powiatowych w koalicji z mniejszością niemiecką. Frakcja zbliżona do mniejszości polskiej, zawierała koalicje wyborcze z ugrupowaniami polskimi, w czym uczestniczył aktywnie Józef Kożdoń, będący jako przywódca partii spoiwem obydwu frakcji. Frakcja proczeska zdecydowanie odcięła się od Kożdonia, stając się odrębnym ugrupowaniem (Śląskie Stronnictwo Ludowe), ściśle współpracującym z czeską partią Agrariuszy. Organem frakcji polskiej był "Nasz Lud". Natomiast "„Ślązak w Czechosłowacji”" i "Nasz Ślązak" związane były z opcją czechofilską. Czesi stworzyli też organizację „Jedność czesko-ślązakowska” (Česko-šlonzacka Jednota) – pod wodzą Vladislava Tarantika z Trzanowic, która skutecznie wchłonęła słabe struktury ŚPL w powiecie frydeckim, przyłączając je bezpośrednio do czeskiego obozu politycznego. Liderami Śląskiej Partii Ludowej w okresie międzywojennym w Czechosłowacji byli: Józef Kożdoń, Rudolf Pierniczek, Karol Malina, dr Rudolf Francus, dr Walter Harbich w Czeskim Cieszynie, Ludwik Niedoba i Alojzy Kuchejda w Jabłonkowie, Oswald Bayer w Trzyńcu, Gustaw Wałach w Orłowej, Robert Wallach w Ligotce Kameralnej, Karol Sikora i Jan Pasterny w Szumbarku, Karol Kubik w Łyżbicach, Bruno Kappel w Trzanowicach, Karol Bruck w Sibicy i Józef Pellar w Bystrzycy.
W roku 1927 władze czechosłowackie po raz kolejny pogwałciły zapewnienia dane Ślązakom, postanawiając połączyć czeską część Śląska z Morawami. Natychmiast powstał Komitet Obrony Praw Śląska, pod wodzą burmistrza Opawy Ernsta Franza, który próbował przeciwdziałać wprowadzeniu w życie tej decyzji. Jednym z jego działań był kolportaż niemieckojęzycznej broszury Józefa Kożdonia „Prawo naszej śląskiej ojczyzny do administracyjnej niezależności”, w której przedstawiał on nieracjonalność tej decyzji, opierając się na argumentach historycznych, społecznych i gospodarczych. Przeciwko ustanowieniu połączonego Kraju Śląsko-Morawskiego protestowały jednym głosem Śląska Partia Ludowa, Związek Ślązaków oraz wszystkie organizacje polskie i niemieckie, jednak praskie władze zignorowały te protesty.
W roku 1938 Armia Czechosłowacka zdławiła rebelię Niemców sudeckich na Śląsku Opawskim. W efekcie III Rzesza upomniała się o tereny Czechosłowacji zamieszkane głównie przez ludność niemiecką, a Polska, korzystając z okazji o tzw. Zaolzie (zachodni Śląsk Cieszyński bez powiatu frydeckiego i miasta Ostrawa Śląska). Wówczas mocarstwa alianckie wysłały do Pragi swych przedstawicieli. W tej sytuacji 8 września Śląska Partia Ludowa, jako „reprezentacja narodowości śląskiej” wysłała memoriał do przedstawiciela Wielkiej Brytanii – lorda Waltera Runcimana, w którym przypominała o niedotrzymanej obietnicy plebiscytu w roku 1920. Powołując się na zaistniałe nowe warunki, domagała się od czwórki mocarstw alianckich przeprowadzenia plebiscytu w kwestii neutralizacji spornych terenów. Pismo, do którego dołączono pracę Kurta Witta „Die Teschener Frage”, sygnowali czesko-cieszyński burmistrz Józef Kożdoń (prawdopodobnie autor memoriału), czesko-cieszyński radny powiatowy dr Rudolf Francus, właściciel dóbr w Dolnych Trzanowicach – Bruno Kappel, rolnik i kupiec z Łyżbic – Karol Kubik, zastępca sądowy z Ligotki Kameralnej – Robert Wallach oraz czesko-cieszyński adwokat dr Walter Harbich. Jednak postulat Ślązaków pozostał bez echa. 30 września Polska dokonała aneksji tzw. Zaolzia. 6 października władze zdelegalizowały wszystkie niepolskie organizacje na tym terenie, a więc los niemieckich i czeskich podzieliły też Śląska Partia Ludowa i Związek Ślązaków. Wcześniej pozbawiły, wybranego jednogłośnie przez wszystkich radnych (Ślązaków, Niemców, Polaków i Czechów), lidera ŚPL Józefa Kożdonia, stanowiska burmistrza Czeskiego Cieszyna.
Po agresji III Rzeszy na Polskę, w grudniu 1939 roku naziści zorganizowali policyjny spis ludności, podczas którego 157 tys. mieszkańców Śląska Cieszyńskiego, głównie członków i sympatyków byłych Śląskiej Partii Ludowej i Związku Ślązaków zadeklarowało „narodowość ślązacką” (Slonzaken Volk), a 184 tys. język „ślązacki” (Slonzakisch).
Aktywność wyborcza.
W okresie austriackim ŚPL miała największe poparcie w środkowej części pogranicza powiatów bielskiego i cieszyńskiego; jego centrum stanowił Goleszów oraz gminy Dzięgielów, Kozakowice, Nierodzim, Godziszów, okolice Skoczowa (Wilamowice, Międzyświeć, Harbutowice) oraz okolice Bielska. Były to rodzinne strony przywódcy partii Józefa Kożdonia oraz teren jego najbliższej działalności; dodatkowo pastor zboru ewangelickiego w Goleszowie charakteryzował się antypolską postawą, z kolei podział na ewangelików i katolików na tym terenie znajdował przełożenie w preferencjach wyborczych. Popularnością cieszyła się również w Wiśle oraz Ustroniu i jego okolicach.
W 1909 roku założyciel partii Józef Kożdoń został posłem do Śląskiego Sejmu Krajowego w Opawie z bielsko-strumieńsko-skoczowskiego okręgu wyborczego – dostał więcej głosów niż przywódca polskiego ruchu na Śląsku Cieszyńskim, Józef Londzin. Jak pisała polska „Gwiazdka Cieszyńska”: „Upadek ks. Londzina spowodowali walmani z Ustronia i Wisły, którzy z bardzo małymi wyjątkami, głosowali solidarnie za Kożdoniem.[…] O gminach z większością ewangelicką wcale tu nie wspominamy, bo oprócz kilku szlachetnych jednostek, reszta ludności ewangelickiej znajduje się w obozie Kożdonia. […] Mogliśmy zyskać 2 głosy w Hermanicach, 1 w Pogórzu, 1 w Kowalach, 1 w Zaborzu, 2 w Ochabach, 4 w Pruchnej, 3 w Chybiu, 1 w Landeku, razem 15 głosów […] przy największym wytężeniu mogli sami katolicy pomyślnie wybory przeprowadzić, kiedy ewangelików prawie wszystkich, wciągnął do swego obozu oberlehrer Kożdoń”. W okręgu cieszyńsko-jabłonkowsko-frysztackim zwyciężył zdecydowanie Franciszek Halfar, popierany zarówno przez stronnictwa Polaków, jak i Śląską Partię Ludową, drugi mandat zdobył polski działacz narodowy Jan Michejda, który pokonał kandydata ŚPL – Józefa Cichego, "tylko głosami, które od Czechów otrzymał" – jak podał związany ideologicznie ze Śląską Partią Ludową tygodnik „Nowy Czas”. Trzeci kandydat ŚPL Edward Quasnitza uzyskał dobry wynik w okręgu frydecko-ostrawsko-bogumińskim, dzięki czemu dotarł do wyborów ścisłych, w których uległ czeskiemu narodowcowi Janowi Poppe – burmistrzowi Ostrawy Śląskiej.
W 1911 roku Śląska Partia Ludowa okazała się najsilniejszym ugrupowaniem na Śląsku Cieszyńskim, obejmując władzę w 39 gminach powiatów ziemskich bielskiego i cieszyńskiego (samodzielnie: Jaworze i Jasienica w powiecie sądowym bielskim, samodzielnie: Bładnice Dolne, Cisownica, Goleszów, Godziszów, Górki Wielkie, Harbutowice, Hermanice, Kozakowice Górne, Kozakowice Dolne, Łączka, Międzyświeć, Nierodzim, Simoradz, Wieszczęta i Wilamowice oraz w koalicji śląsko-niemieckiej: Ustroń (tutaj funkcję burmistrza Ślązacy i Niemcy powierzyli umiarkowanemu Polakowi – Pawłowi Lipowczanowi z PSL) w powiecie sądowym skoczowskim, samodzielnie: Bąków, Drogomyśl, Pruchna, Zaborze, w koalicji śląsko-polskiej: Rudzica w powiecie sądowym strumieńskim (ponadto we Frelichowie, zarządzanym przez Polaków, wójtem został wybrany opozycyjny J. Kajśtura ze Śląskiej Partii Ludowej, podobnie w zarządzanym przez Niemców Chybiu wójtem został opozycyjny J. Krutzina ze ŚPL), samodzielnie: Bażanowice, Błędowice Dolne, Dzięgielów, Gumna, Końska, Leszna Górna, Ligotka Kameralna, Niebory, Puńców, Sibica, Zamarski i Żuków Górny, w koalicji śląsko-polskiej: Szumbark (ponadto wójtem zarządzanych przez Polaków Cierlicka Górnego i Cierlicka Dolnego został Ernest Farnik (jeden wójt na dwie gminy lub dwóch wójtów o tym samym imieniu, nazwisku i przynależności partyjnej) z ramienia Śląskiej Partii Ludowej, a burmistrzem zarządzanego przez Niemców Trzyńca J. Böhm ze ŚPL) w powiecie sądowym cieszyńskim, samodzielnie: Łyżbice, Mosty i Oldrzychowice w powiecie sądowym jabłonkowskim). W miastach, stanowiących stolice powiatów sądowych (Bielsko, Skoczów, Strumień, Cieszyn, Jabłonków) ugrupowania słowiańskie raczej nie startowały, ograniczając się do poparcia, podobnych programowo ugrupowań niemiecko-austriackich (i vice versa na terenach wiejskich), Śląska Partia Ludowa popierała Niemiecką Partię Postępową (DFP), a polski Związek Śląskich Katolików – Niemiecką Chrześcijańską Partię Ludową (DCV), analogicznie socjaliści (polscy, niemieccy i czescy) oraz narodowcy (polscy i czescy) udzielali sobie wzajemnego poparcia. W wyniku zwycięstwa DFP w Skoczowie lider ŚPL zasiadał w skoczowskim Wydziale Gminnym. Również w powiatach ziemskich frysztackim i frydeckim ŚPL ograniczyła się do poparcia list sojuszników, chociaż wiadomo, że jeszcze w roku 1909 władała tu gminą Pietwałd.
W tym samym roku ŚPL wystawiła kandydatów w wyborach do wiedeńskiej Rady Państwa: z okręgów bielskiego i cieszyńskiego kandydował Józef Kożdoń, z frydeckiego Ludwik Schindler. Jednak sam lider ŚPL utracił sporo głosów na rzecz socjalistów (Chobota i Kunickiego), którzy dzięki populizmowi i wypominaniu Kożdoniowi związków ze śląską arystokracją (był przedstawiany jako „kandydat panów”) pokonywali go nawet w większości (23 z 39) gmin rządzonych przez jego partię (chociaż i on zwyciężył w 3 gminach: Gnojnik, Pierściec, Tyra, gdzie ŚPL była w opozycji). Nie bez znaczenia był również fakt wyłączenia z bielskiego okręgu wyborczego 8 gmin (Aleksandrowice, Bystra, Kamienica, Komorowice, Mikuszowice, Międzyrzecze Górne, Stare Bielsko, Wapienica) wokół Bielska, które poparły Kożdonia w wyborach sejmowych, a które w wyborach parlamentarnych przyłączono do jednego z okręgów wyborczych na Śląsku Opawskim. W efekcie mandaty w obydwu okręgach zdobyli kandydaci polskiego obozu narodowego (Londzin i Michejda). Kandydaci ŚPL otrzymali: Józef Kożdoń (łącznie 5166 głosów), w okręgu bielskim 26% głosów, w okręgu cieszyńskim 19% głosów, Ludwik Schindler w okręgu frydeckim 7,5% głosów.
W roku 1925 w pierwszych wyborach parlamentarnych w Czechosłowacji na Śląsku Cieszyńskim ŚPL startowała w koalicji ze Związkiem Ślązaków Katolików, Stronnictwem Ludowym i Polską Socjalistyczną Partią Robotniczą (lider Ślązaków Gustaw Wałach kandydował z trzeciego miejsca, po Leonie Wolfie i Wiesławie Wójciku z PSPR). Hasłem wyborczym polskiej koalicji było głoszone przez ŚPL od początku jej istnienia (i krytykowane w okresie austriackim przez wszystkie polskie ugrupowania) hasło „Śląsk dla Ślązaków”
W roku 1928 wyborach do parlamentu krajowego w Brnie (obejmującego Śląsk i Morawy) ŚPL przyłączyła się ponownie do polskich organizacji (bez PSPR) i frakcji żydowskiej. Listę polsko-żydowską otwierał Gustaw Wałach z ŚPL. Wskutek ordynacji, preferującej wielokrotną przewagę potencjalnego elektoratu morawskiego nad śląskim nie otrzymała ona tym razem żadnego mandatu.
W wyborach parlamentarnych 1929 i 1935 roku oraz krajowych z 1935 roku ślązakowcy popierali polską zjednoczoną listę (w 1929 roku razem z mniejszością żydowską, w 1935 wraz z ludowcami Hlinki i Rusinami). Ściślej w roku 1935 ŚPL poparła kandydata polskiego Karola Jungę startującego z polsko-słowacko-rusińskiej listy Blok Autonomiczny, a tych swoich zwolenników, którzy nie chcieli głosować na Polaka, jej frakcja proniemiecka (a konkretnie Walter Harbich) zachęcała do poparcia listy Sudetendeutsche Partei – Konrada Henleina.
W wyborach komunalnych ŚPL osiągała większe lub mniejsze sukcesy. Posiadała reprezentantów w radzie powiatu czesko-cieszyńskiego (Rudolf Francus, Karol Sikora), powiększającą się ilość radnych (1923 – 5, 1927 – 10, 1931 – 12) i lidera partii (Józef Kożdoń) na stanowisku burmistrza w Czeskim Cieszynie, zarząd gminy Sibica oraz sporą ilość radnych gminnych, startujących w przeróżnych konfiguracjach politycznych (samodzielnie jako ŚPL, frakcja polskojęzyczna osobno, frakcja proniemiecka osobno, w szerokich koalicjach polskich lub niemieckich, w ramach różnych komitetów gminnych, obywatelskich itp.) w poszczególnych gminach tzw. Zaolzia.

</doc>
<doc id="1188898" url="https://pl.wikipedia.org/wiki?curid=1188898" title="Reiner Schoene">
Reiner Schoene



</doc>
<doc id="1188900" url="https://pl.wikipedia.org/wiki?curid=1188900" title="Jacques Rossi">
Jacques Rossi

Jacques François Rossi (ur. 10 października 1909 we Wrocławiu, zm. 30 czerwca 2004 w Paryżu) – francusko-polski językoznawca, poliglota, pisarz tematyki łagrowej, leksykograf mowy gułagu.
Życie.
Urodził się jako Franciszek Ksawery Heyman i był według metryki młodszym synem Martina (Marcina) Heymana (architekta i pierwszego starosty powiatu rypińskiego) i Leontine Charlotte z d. Goyet (ur. 1877 w Bourg-en-Bresse, zm. 1920), Francuzki, byłej guwernantki w domu Heymanów. Był bratem Piotra Heymana i Sylwii Mamroth. Według komentarzy w swojej książce był pasierbem Marcina Heymana. W sierpniu 1962 roku zmienił w Polsce nazwisko z Franciszek Ksawery Heyman na Jacek Franciszek Rossi. W akcie naturalizacji francuskiej, w sierpniu 1990 roku, przyjął nazwisko Jacques Francois Rossi.
Wczesne lata spędził we Francji, a następnie mieszkał w Warszawie. W młodości miał angielską guwernantkę. W wieku 17 (1926) lat został członkiem Komunistycznej Partii Polski, a następnie członkiem Międzynarodówki Komunistycznej. W 1937 roku został zawezwany do Moskwy, gdzie został aresztowany. Spędził 19 lat w obozach w Związku Radzieckim, głównie na Syberii. Wyszedł z obozów w 1956 roku, ale przez kilka lat nie dostawał zgody na opuszczenie Rosji. W 1961 roku wrócił na wezwanie brata Piotra Heymana do Polski. Od 1964 do 30 września 1977 roku pracował na Wydziale Filologii Obcych na Uniwersytecie Warszawskim, gdzie prowadził wykłady m.in. z wiadomości o życiu współczesnym francuskiego obszaru językowego,
i mieszkał w tym czasie na Mokotowie (ul. Kielecka 34) w Warszawie. W 1977 wyjechał na rok do Tokio, a w 1979 wyjechał z Polski. W 1985 zamieszkał we Francji. 9 sierpnia 1990 roku przyjął obywatelstwo francuskie i zmienił imiona z Franciszek Ksawery Rossi na Jacques Francois Rossi. We Francji był znany jako Jacques Rossi. W 1992 uczestniczył w międzynarodowym kongresie w Moskwie dotyczącym ruchu oporu w łagrach. W 1992 był też w Polsce. Został pochowany w Paryżu 2 lipca 2004. 
Twórczość.
Opublikował książki poświęcone systemowi obozów pracy przymusowej - gułag. Jego największym dziełem jest "Encyklopedia i słownik mowy Gułagu" wydana w oryginale po rosyjsku (1987) i przetłumaczona na francuski (1997), angielski (1989)
, japoński (1996), czeski (1999) i włoski (2006). Pierwszy tom opowiadań "Fragments de Vies" ("Fragmenty ludzkich biografii") był wydany we Francji w 1995 roku i jest złożony z 55 krótkich opowiadań. Był wznowiony w tomie "Qu'elle etait belle cette Utopie!" 
został uzupełniony o dodatkowe 27 opowiadań. Pod koniec życia wyszła biograficzna książka napisana przez profesorkę literatury francuskiej Michèle Sarde "Jacques, le Français: pour mémoire du Goulag", która m.in. nagrała taśmy z jego wywiadami. 
7 października 2003 przedstawiono w Bibliotece Narodowej w Warszawie Polsce film dokumentalny Georga Mourier pod tytułem Tricher? (Oszustwa?) o Jacku Rossim.

</doc>
<doc id="1188901" url="https://pl.wikipedia.org/wiki?curid=1188901" title="Elisabeth Kubler-Ross">
Elisabeth Kubler-Ross



</doc>
<doc id="1188903" url="https://pl.wikipedia.org/wiki?curid=1188903" title="Adrian Woźniczka">
Adrian Woźniczka

Adrian Woźniczka (ur. 14 sierpnia 1982 w Tarnowie) – polski piłkarz występujący na pozycji obrońcy.

</doc>
<doc id="1188904" url="https://pl.wikipedia.org/wiki?curid=1188904" title="Modzitz">
Modzitz



</doc>
<doc id="1188908" url="https://pl.wikipedia.org/wiki?curid=1188908" title="Quarterlife">
Quarterlife

Quarterlife – amerykański serial internetowy oraz strona sieci społecznej stworzone przez Marshalla Herskovitza oraz Edwarda Zwicka – twórców "thirtysomething", "Moje tak zwane życie" oraz "Once and Again". Produkcja opowiada o problemach sześciu dwudziestoletnich artystów, żyjących w czasach społeczeństwa informacyjnego.
W serialu występują, wymienieni w alfabetycznej kolejności Kevin Christy, Scott Michael Foster, Michelle Lombardo, Maite Schwartz, Bitsie Tulloch i David Walton; a także Barret Swatek, Bree Turner, Barbara Williams oraz Omari Hardwick.
17 listopada 2007 sieć NBC ogłosiła, że wykupiła prawa do transmisji Quarterlife w telewizji w roku 2008, po emisji odcinków w internecie.

</doc>
<doc id="1188911" url="https://pl.wikipedia.org/wiki?curid=1188911" title="Felix Houphouet-Boigny">
Felix Houphouet-Boigny



</doc>
<doc id="1188915" url="https://pl.wikipedia.org/wiki?curid=1188915" title="Serwer muzyczny">
Serwer muzyczny

Serwer muzyczny – urządzenie stacjonarne wyposażone w dysk twardy i służące do odtwarzania plików muzycznych w formacie Audio oraz formatach skompresowanych np. mp3.
Połączone w jednej obudowie z odtwarzaczem CD, z którego można bezpośrednio nagrywać muzykę z dysków CD na dysk twardy urządzenia.
Przeznaczone do połączenia z innymi segmentami audio (np. wzmacniacze, wzmacniacz mocy), wchodzącymi w skład systemu nagłośnieniowego. Najczęściej stosowane w instalacjach multiroom.
Serwery muzyczne pojawiły się na początku XXI wieku, głównie w celu zastąpienia ogromnych rozmiarów zmieniarek płyt kompaktowych.
Jednym z systemów do obsługi serwera muzycznego jest Windows XP Media Center.

</doc>
<doc id="1188918" url="https://pl.wikipedia.org/wiki?curid=1188918" title="Ulica Tadeusza Kościuszki w Opolu">
Ulica Tadeusza Kościuszki w Opolu

Ulica Tadeusza Kościuszki w Opolu (do 1945 r. "Moltkestrasse") znajduje się w ścisłym centrum miasta, biegnie od ul. Krakowskiej po ul. Karola Miarki. Przy ulicy znajdują się 3 placówki oświatowe: ZS Elektrycznych, ZS Ekonomicznych oraz LO nr 5. Na odcinku od ulicy Krakowskiej po ul. Dubois jezdnia jest jednokierunkowa, dalszy odcinek jest dwukierunkowy. Przejścia dla pieszych znajdują się przy skrzyżowaniach z: Krakowską, Kołłątaja, Reymonta, Dubois i Katowicką.

</doc>
<doc id="1188919" url="https://pl.wikipedia.org/wiki?curid=1188919" title="Studio JG">
Studio JG

Studio JG – polskie wydawnictwo specjalizujące się w wydawaniu komiksów japońskich i mangowej twórczości polskich rysowników. Publikowało także magazyn „Otaku”, poświęcony zagadnieniom związanym z japońską popkulturą. Wydawnictwo powstało w lipcu 2006 w Warszawie. 27 lipca 2009 studio stworzyło oficjalny sklep internetowy Yatta.pl, specjalizujący się w sprzedaży mang, gadżetów, japońskich słodyczy, a z czasem też komiksów zachodnich. Obecnie Yatta.pl jest największym w Polsce dystrybutorem komiksów japońskich i posiada liczne sklepy stacjonarne w całym kraju. 
W marcu 2015 pod szyldem wydawnictwa powstał imprint Osiem Macek, specjalizujący się w tytułach dla dorosłych czytelników, które nie pasują do oferty wydawniczej Studia JG. Pierwszą jego publikacją w Polsce była komedia ecchi "Monster Musume". Od tamtej pory imprint stopniowo poszerza swoją ofertę wydawniczą.
Polityka wydawnicza.
W pierwszym okresie działalności wydawnictwo Studio JG specjalizowało się w wydawaniu inspirowanych mangą komiksów polskich twórców – komiksy te przyjmowały dwie formy: tomików (od 160 str.) oraz zeszytów (ok. 60 str). W większości miału format A5 (niektóre B5), ukazywały się nieregularnie na większych konwentach. Drukowane były w czerni i bieli w systemie "print on demand", dlatego wydawnictwo nie przewidywało przerwania dystrybucji z powodu braków nakładowych. Od połowy 2012 roku serie polskich rysowników zostały w większości zawieszone i nie są już dostępne na rynku.
W trzecim kwartale 2009 roku doszło do zmiany polityki wydawniczej wydawnictwa – nacisk położono jest na publikacje oryginalnych tytułów japońskich wydawców. Studio JG stale współpracuje i publikuje mangi wydawnictw: Gentōsha, Mag Garden, dawniej także Tokyopop.
Na początku 2011 roku spowolnieniu uległa regularność publikacji komiksów w związku z problemami licencyjnymi związanymi z ogłoszeniem upadłości przez amerykańską filię wydawnictwa Tokyopop oraz problemy związane z trzęsieniem ziemi u wybrzeży Honsiu. Sytuacja wróciła do normy w październiku 2011 roku wraz z publikacją komiksów "The Innocent" oraz "Alicja w Krainie Serc".
Oprócz komiksów wydawany był także miesięcznik „Otaku”, a także w założeniu mający się ukazywać kwartalnie „Otaku Max Manga” oraz publikacje okazyjne: albumy, artbooki, roczniki.
Od sierpnia 2019 wydawnictwo oferuje zakup swoich publikacji w formie cyfrowej za pośrednictwem aplikacji YattaReader dostępnej na systemach Android i iOS oraz w serwisie reader.yatta.pl.
Od 2020 oficjalny sklep wydawnictwa organizuje cykliczne eventy związane z premierami nowych tytułów. Są to Letni, Wiosenny i Jesienny Festiwal Mangowy, podczas którego prenumeratorzy nowych serii otrzymują limitowane karty o numerach seryjnych z podpisami autorów i hologramem. Klienci sklepów sieci Yatta.pl mogą liczyć też na inne gratisy i prezenty oraz trwające w tym czasie konkursy artystyczne. Pierwszy festiwal odbył się 10 lipca 2020 w trakcie trwania globalnej pandemii COVID-19 i wiązał się z odwołaniem corocznie organizowanego w Poznaniu Festiwalu Fantastyki Pyrkon.

</doc>
<doc id="1188924" url="https://pl.wikipedia.org/wiki?curid=1188924" title="Stade Michel d’Ornano">
Stade Michel d’Ornano

Stade Michel d’Ornano – stadion piłkarski z siedzibą w mieście Caen, należy do miejscowego klubu piłkarskiego występującego Ligue 1 SM Caen Pojemność jego wynosi 21 500 miejsc.
Nazwa stadionu pochodzi od imienia francuskiego polityka Michała d’Ornano
Lata budowy.
Stadion budowany między grudniem 1991 a czerwcem 1993. Nowy stadion zastąpił stary stadion Stade de Venoix z 1925 roku o pojemności 9.000 miejsc. Inauguracja miała miejsce 6 czerwca 1993 roku.
Mecze rozgrywane przez reprezentacje Francji.
Reprezentacja Francji w piłce nożnej mężczyzn rozegrała na tym obiekcie 2 mecze

</doc>
<doc id="1188925" url="https://pl.wikipedia.org/wiki?curid=1188925" title="Rákospalotai EAC">
Rákospalotai EAC

Rákospalotai EAC – węgierski klub piłkarski z siedzibą w Budapeszcie w dzielnicy Rákospalota. Obecnie klub uczestniczy w rozgrywkach Nemzeti Bajnokság III.
Historia.
Reaktywacja klubu.
REAC powstał w 1991 r. na bazie zespołu Volán FC. RAEC rozpoczął rozgrywki od 4. szczebla – BLSZ I, który wygrał w pierwszym sezonie – 1991/92. Niespodziewanie sezon 1992/93 przyniósł zespołowi znów awans, z NB III do NB II. Sezon 1993/94 to gra w grupie wschodniej NB II, z silnymi i znanymi zespołami jak Diósgyőri czy Nyíregyháza. Klub nie sprostał jeszcze poziomowi zaplecza ekstraklasy i zajął ostatnie miejsce w swojej grupie, mimo że trenerem był znany były gracz Ferencvárosu – József Dálnoki. Sezon 1994/95 znów przyszło rozegrać w NB III. REAC zakończył go na 3 miejscu, również w następnym sezonie niewiele zabrakło do awansu. Powodzeniem zakończył się sezon 1996/97, w którym mimo drugiego miejsca (dzięki reformie) klub awansował do NB II. Tym razem dobrze przygotowany do poziomu rozgrywek klub zakończył sezon na 8 miejscu. Zespół przez kilka lat wzmacniany, w sezonie 2004/05 wywalczył awans do NB I.
Sezon 2005/06 był pełen zmagań i walki, jednak udało się utrzymać w ekstraklasie, na ostatnim bezpiecznym – 14 miejscu. Tak samo wyglądał sezon 2006/07, również zakończony na 14 miejscu.
24 maja 2007 r. klub zapewnił sobie licencję od MLSZ pozwalającą grać następny sezon w ekstraklasie, spełniając wymogi stawiane przez związek. Rundę wiosenną sezonu 2007/08 REAC grał na boisku Sopronu.

</doc>
<doc id="1188926" url="https://pl.wikipedia.org/wiki?curid=1188926" title="Jensen Daggett">
Jensen Daggett

Jensen Daggett, właściwie Jennifer Daggett (ur. 24 czerwca 1969 w Connecticut) – amerykańska aktorka filmowa i telewizyjna.
Życiorys.
Urodziła się w Connecticut. Uczęszczała do Agoura High School w Agoura Hills w Kalifornii. Po osiemnastych urodzinach Daggett przeprowadziła się do Los Angeles, by studiować aktorstwo w konserwatorium Stelli Adler. W wieku osiemnastu lat znalazła się na planie komediodramatu muzycznego Stevena Klovsa "Wspaniali bracia Baker" ("The Fabulous Baker Boys", 1989) u boku Michelle Pfeiffer, Beau Bridgesa i Jeffa Bridgesa. Następnie zagrała postać Rennie Wickham w slasherze "" (1989).
Gościła na małym ekranie w serialach: "21 Jump Street" (1990), "China Beach" (1991) i "Melrose Place" (1992). W telewizyjnym dreszczowcu ABC "Umrzeć przed świtem" ("Dead Before Dawn", 1993) z Cheryl Ladd pojawiła się jako Dana Shoreham. Wystąpiła także w serialach: "Krok za krokiem" ("Step by Step", 1993) jako Bonnie, serialu NBC "Matlock" (1994) jako Sarah Eldridge, "Pan Złota Rączka" (1994-1995) jako Nancy Taylor, sitcomie NBC "Will &amp; Grace" (1999) jako Grace Actor i "Ostatni do wzięcia" (1996-1997) jako Charlie McCarthy, dziewczyna Jonathana Eliota (Jonathan Silverman), a także komedii sportowej Johna Warrena "" (1998) jako Maggie Reynolds. W 1999 z nieznanych przyczyn zerwała z zawodem aktorki.

</doc>
<doc id="1188929" url="https://pl.wikipedia.org/wiki?curid=1188929" title="Lampart z Rudraprayag">
Lampart z Rudraprayag



</doc>
<doc id="1188931" url="https://pl.wikipedia.org/wiki?curid=1188931" title="Kane Hodder">
Kane Hodder

Kane Warren Hodder (ur. 8 kwietnia 1955 w Auburn) – amerykański statysta, kaskader i aktor filmowy, rozpoznawalny dzięki roli psychopatycznego Jasona Voorheesa w filmach z serii slasherów "Piątek, trzynastego". W roli Jasona wystąpił w filmach ', ', "" i "Jason X".

</doc>
<doc id="1188932" url="https://pl.wikipedia.org/wiki?curid=1188932" title="Poliklinika">
Poliklinika

Poliklinika (z greckiego "πόλι-ς" /póli-s/ ‘miasto’ i klinika, więc właściwie szpital miejski) – zakład opieki zdrowotnej, udzielający ambulatoryjnych porad lekarskich ogólnych i specjalistycznych, mający jednocześnie zadania naukowo-dydaktyczne. Przychodnia działająca przy klinice, w której udzielane są porady chorym i w której odbywają praktyki studenci medycyny.

</doc>
<doc id="1188934" url="https://pl.wikipedia.org/wiki?curid=1188934" title="Jeff Bennett">
Jeff Bennett

Jeff Bennett, właśc. Jeffrey Glenn Bennett (ur. 2 października 1962) – amerykański aktor głosowy i piosenkarz. Od 1984, roku wystąpił w około dwustu siedemdziesięciu filmach fabularnych i serialach telewizyjnych. Użyczał głosu tytułowej postaci z serialu pod tytułem "Johnny Bravo". Ostatnio podłożył głos pod aż trzy postacie z kreskówki "Transformers Animated" – Prowla, Ultra Magnusa i Soundwave'a. Podkładał również głos głównej postaci "Star Wars Jedi Knight II: Jedi Outcast" i "Jedi Academy" – Kyle'owi Katarnowi.

</doc>
<doc id="1188936" url="https://pl.wikipedia.org/wiki?curid=1188936" title="Fort Gwiaździsty">
Fort Gwiaździsty

Fort Gwiazda (niem. "Fort Stern") - zabytkowy fort w Głogowie, powstały w latach 1747-1749, kiedy pruski król Fryderyk II Wielki po zdobyciu Głogowa rozpoczął proces umacniania i zabezpieczenia miasta przed najeźdźcą.
Historia.
Fort powstał podczas wojen śląskich, gdy w 1741 roku miasto zostało zdobyte przez wojska pruskie. Wtedy z inicjatywy Fryderyka II rozpoczęto modernizację twierdzy, która miała charakter bastionowy. W latach 1747–1749 została dokonana przebudowa, której projekt opracował Gerhard Cornelius van Wallrawe. W latach 70. i 80. XVIII wieku wybudowano most zwodzony, a także tamy, śluzy i wały przeciwpowodziowe, które miały posłużyć do zalewania przedpola. Po raz ostatni przebudowano go w 1830 roku, gdy zbudowano półkolisty plac broni. Był wykorzystywany w 1945 roku przez wojska niemieckie. W 1832 roku fortyfikację przemianowano na fort Stern. W jego skład wchodzi dzieło obronne przy dwukondygnacyjnym blokhauzie kolejowym. Były tam umieszczone stanowiska karabinowe i artyleryjskie, które miały zabezpieczyć wjazd linii kolejowej w obręb fortyfikacji.
Ekshumacje.
W grudniu 2016 roku fundacja Pamięć, która jest przedstawicielstwem Ludowego Niemieckiego Związku Opieki nad Grobami Wojennymi w Kassel przeprowadziła za zgodą wojewody prace sondażowe w fosie fortu. Fundacja prowadzi ekshumację zwłok żołnierzy niemieckich, którzy zginęli podczas II wojny światowej. W maju 2019 roku wydobyto szczątki 19 niemieckich żołnierzy. Odnaleziono również nieśmiertelniki, kilkaset sztuk amunicji i kostki prasowanego trotylu.
Wpis do rejestru zabytków.
31 lipca 2008 kaponiera fortu Gwiaździstego została wpisana do rejestru zabytków pod numerem A/148 numer ewidencyjny 089F3.

</doc>
<doc id="1188944" url="https://pl.wikipedia.org/wiki?curid=1188944" title="Accra">
Accra



</doc>
<doc id="1188946" url="https://pl.wikipedia.org/wiki?curid=1188946" title="HD 189733b">
HD 189733b



</doc>
<doc id="1188947" url="https://pl.wikipedia.org/wiki?curid=1188947" title="Kosheen">
Kosheen

Kosheen — angielski zespół muzyczny tworzący muzykę trip hop, drum and bass i rock. Trio tworzą Sian Evans, Markee Substance i Darren Decoder.
Nazwa zespołu jest złożeniem japońskich słów "stary" (古, transl. ko) i "nowy" (新, shin).
Historia.
Resist (1999–2002).
Pierwszy album zespołu zatytułowany "Resist" został wydany we wrześniu 2001 roku i osiągnął 8. pozycję na liście przebojów UK. Albumowi towarzyszyły single "(Slip and Slide) Suicide", "Hide U", "Catch", "Hungry" oraz "Harder".
Kokopelli (2003–2005).
Drugi album, "Kokopelli" – nazwany imieniem indiańskiego bóstwa płodności, został wydany w sierpniu 2003 roku i dotarł do 7. miejsca listy przebojów. Singel z albumu, "All in My Head", również znalazł się na 7. miejscu. Album oddalił się od stylu drum and bass poprzedniej płyty, skłaniając się ku gitarowym riffom i mroczniejszym tekstom. Mimo wysokiego miejsca na liście przebojów, sprzedaż albumu była gorsza niż pierwszej płyty.
Damage (2007–2008).
Trzeci album, "Damage", został wydany w marcu 2007. Płyta została wydana w dwóch wersjach, na rynek europejski i brytyjski. Wersja brytyjska zawiera dwa dodatkowe utwory "Analogue Street Dub" i "Professional Friend"; została wydana we wrześniu 2007 roku. Pierwszy singel z albumu, "Overkill", został wydany w marcu (Europa) i w sierpniu (Wielka Brytania) 2007 roku.
Independence (2012).
Czwarty album "Independence", został wydany 2 października 2012 a pierwszym singlem była piosenka "Get A New One". Dnia 19 grudnia 2010 został opublikowany pierwszy utwór "Belladonna" z nadchodzącego albumu na swojej oficjalnej stronie FB oraz 3 inne utwory na stronie zespołu.

</doc>
<doc id="1188949" url="https://pl.wikipedia.org/wiki?curid=1188949" title="Jezioro Arklickie">
Jezioro Arklickie

Jezioro Arklickie – jezioro w Polsce położone w województwie warmińsko-mazurskim, w powiecie kętrzyńskim, w gminie Barciany, dorzecze Ometu, który jest dopływem Łyny.
Ma powierzchnię 58,2 ha, a jego głębokość wynosi 2 m. Jezioro ma kształt wydłużony z południa na północ, brzegi zarośnięte szuwarami, z głębokimi osadami mułu. Jezioro ma długość ok. 1,3 km, a największą szerokość ok. 0,8 km. 
Na północnym brzegu jeziora położona jest wieś Mołtajny, a na zachodnim brzegu znajduje się dawny park pałacu w Arklitach. Przy brzegu tym znajduje się sztucznie usypany półwysep, który jest przedłużeniem parku.
Na jeziorze znajduje się niewielka wyspa. Wyspa służyła jako cmentarz dla osiedla na palach, które było tu we wczesnej epoce żelaza.
Miejsce dostępne do kąpieli znajduje się na wschodnim brzegu jeziora, w południowej jego części, obok wsi Markuzy.

</doc>
<doc id="1188950" url="https://pl.wikipedia.org/wiki?curid=1188950" title="Czarodziejskie kalosze Williama">
Czarodziejskie kalosze Williama

Czarodziejskie kalosze Williama (ang. "William's Wish Wellingtons", 1994-1996) – serial animowany produkcji brytyjskiej. Posiada 26 odcinków trwających po 5 minut. W Polsce emitowany był na kanale CBeebies, między 2 grudnia 2007 roku a 19 marca 2010 roku.
Fabuła.
Serial opowiada o chłopcu imieniem William, który posiada parę czarodziejskich kaloszy. Spełniają wszystkie jego życzenia.
Wersja polska.
Pierwsza wersja.
Wersja polska: Studio Opracowań Filmów w Warszawie
Reżyseria:
Dialogi:
Dźwięk:
Montaż:
Kierownik produkcji:
Druga wersja.
Wersja polska: na zlecenie BBC Worldwide − Master Film
Tekst polski: Magdalena Dwojak
Opowiadał: Waldemar Barwiński

</doc>
<doc id="1188981" url="https://pl.wikipedia.org/wiki?curid=1188981" title="Robociki">
Robociki

Robociki / Małe roboty (ang. "Little Robots", 2003-2006) – serial animowany produkcji brytyjskiej. Pierwszy sezon zawiera 13 odcinków. Dawniej był emitowany na kanale CBeebies.
Wersja polska.
Wersja polska: na zlecenie CBeebies – Master Film
Reżyseria: Dorota Kawęcka
Dialogi: Katarzyna Dziedziczak
Dźwięk:
Montaż:
Kierownik produkcji: Agnieszka Wiśniowska
Teksty piosenek: Janusz Onufrowicz
Opracowanie muzyczne: Piotr Gogol
Występują: 
i inni
Piosenkę czołówkową śpiewali: Dariusz Odija, Katarzyna Łaska i inni
Lektorzy:

</doc>
<doc id="1188982" url="https://pl.wikipedia.org/wiki?curid=1188982" title="Robert Roy MacGregor">
Robert Roy MacGregor



</doc>
<doc id="1188983" url="https://pl.wikipedia.org/wiki?curid=1188983" title="T-84">
T-84

T-84 – ukraiński czołg podstawowy, będący modernizacją radzieckiego czołgu T-80UD.
Powstanie czołgu T-84.
W czasach Związku Socjalistycznych Republik Radzieckich Charków był jednym z największych i najważniejszych ośrodków zbrojeniowych w Układzie Warszawskim. Właśnie na Ukrainie powstały czołgi T-34, T-44, T-54, T-55 oraz T-64. Rozwój kolejnych wersji tego ostatniego wozu była zadaniem Charkowskiego Biura Konstrukcyjnego Morozowa (ChKBM) natomiast produkcja Charkowskich Zakładów im. Małyszewa. W połowie lat 80. czołgowy ośrodek na Ukrainie rozpoczął produkcję najnowocześniejszych ówcześnie czołgów sowieckich T-80.
Po upadku ZSRR, Ukraina dynamicznie włączyła się do walki o światowe rynki. Jeszcze w 1993 roku w ChKBM zapadła decyzja o kontynuowaniu rozwoju T-80. Rok później skończono kompletowanie pierwszego prototypu czołgu T-84. W jego nazwie można upatrywać nawiązania do charkowskiego T-64 z czasów świetności Związku Radzieckiego.
Rozwój konstrukcji.
Prototyp.
Pierwsza wersja czołgu T-84 różniła się od swojego pierwowzoru (czołgu T-80) nowym systemem kierowania ogniem, wymieniono nocny system celowniczy działonowego, zamontowano drugi "ślepy" obiektyw – wyświetlacz danych komputera balistycznego. Wprowadzone ulepszenia znacznie zwiększyły możliwości zwalczania celów, także ruchomych, przy wykorzystaniu nocnego systemu celowniczego. Zmiany w konfiguracji opancerzenia ograniczyły się do zastąpienia oryginalnego pancerza reaktywnego Kontakt-5 lokalnym odpowiednikiem. Na bokach i tyłu wieży umieszczono nowe charakterystyczne zasobniki. W czołgu tym zamontowano nowy zespół napędowy z 1200-konnym silnikiem 6TD-2. Głównym celem tych wszystkich zmian było zastąpienie oryginalnych, rosyjskich części lokalnymi ukraińskimi. Według producenta 98% tego czołgu było rodzimej produkcji. Tak wyposażony czołg zadebiutował w 1995 roku na salonie IDEX w Abu Zabi.
T-84M Opłot.
W 1998 roku prototypowa wersja T-84 stanęła do przetargu na nowy czołg podstawowy dla Grecji. W przetargu tym wygrał czołg Leopard 2A6, pokonując oprócz T-84 także francuskiego Leclerca, brytyjskiego Challengera, amerykańskiego Abramsa i rosyjskiego T-80U.
Czołg T-84 ustępował większości przeciwników pod względem wyposażenia elektronicznego. Stosunkowo wysoko za to oceniono mobilność czołgu.
Pośrednim rezultatem wniosków z "greckiej lekcji" było opracowanie nowej wersji. Wóz został zaprezentowany w 1999 roku w Abu Zabi. Celem głównym charkowskich konstruktorów była dalsza "ukrainizacja" wozu.
Wykorzystano całkowicie nową wieżę, spawaną z płyt walcowanych. Zastosowanie stali pancernej o wysokich parametrach oraz zwiększenie grubości sprowadzonej osłony czołowej wpłynęło na wyraźny wzrost odporności. Zamontowano nowy, produkowany na Ukrainie pancerz reaktywny Nóż, boki kadłuba i układ jezdny osłonięto fartuchami o zwiększonej powierzchni. Zmodyfikowano przyrządy kierowania ogniem. Pojawił się również układ zgrywający oś armaty z osią optyczną celownika. Zamontowano również nowy celownik termowizyjny. Uzbrojenie pozostało bez zmian – 125 mm armata KBA-3. Masa nowej wersji wozu wzrosła z 46 ton do 48,5 tony.
Jeszcze w 1999 roku nowa wersja T-84 weszła na uzbrojenie Sił Zbrojnych Ukrainy.
T-84 Jatagan.
Dysponując nowym, udoskonalonym czołgiem Ukraina ponownie włączyła się do rywalizacji na światowym rynku "pancernym". Były ku temu dwie okazje, pierwsza w Malezji (gdzie T-84 przegrał z polskim PT-91M) i druga przetarg w Turcji. W Azji Mniejszej szlaki Ukrainie przecierał T-84M, lecz docelowo ewentualny sukces miał zależeć od nowszej maszyny.
W 2000 roku zakończono prace nad prototypem T-84-120. Pierwszą zasadniczą zmianą w stosunku do modeli poprzednich było uzbrojenie go w armatę KBM-2 kalibru 120 mm z lufą 50 kalibrów. Uzbrojenie dostosowano do NATO-wskich wymogów i standardów.
Drugą cechą odróżniającą od Opłota było zastosowanie nowego zmechanizowanego układu ładowania.
Tak przystosowany do tureckich i NATO-wskich wymogów T-84-120 pod nowa nazwą "Jatagan" przystąpił do przetargu, który jednak nie został rozstrzygnięty. Turcy zrezygnowali z zakupu czołgów zagranicą i zdecydowali się stworzyć własny czołg podstawowy.
T-84 Opłot-M.
Ewolucja T-80 nie zakończyła się na etapie Opłota i Jatagana. W Charkowie kontynuowano rozwój konstrukcji, skupiając się na dalszej poprawie wszystkich kluczowych elementów.
Nowy ukraiński czołg, określony jako Opłot-M zaprezentowano w drugiej połowie 2008 roku. Nowa wersja ma nowy panoramiczny celownik dowódcy, będący dominującym elementem jego sylwetki. Jest to urządzenie dzienno-nocne, zintegrowane z dalmierzem laserowym.
Montując nowy celownik zrezygnowano z charakterystycznej i znajdującej się w poprzednich wersjach wieżyczki dowódcy ze sterowanym zdalnie wkm 12,7 mm. Wkm KT-12,7, został przeniesiony na nowe stanowisko, znajdujące się z tyłu wieży. Reszta elementów systemu kierowania ogniem nie uległa zmianie.
W stosunku do Opłota i Jatagana, w nowym Opłocie-M zwiększono dość znacząco pancerz. Szacuje się, że ta wersja ma masę przekraczającą 50 ton. Najbardziej narażone na ostrzał powierzchnie czołgu zostały osłonięte modułami z dwuwarstwowym pancerzem reaktywnym Nóż-2.
Opłot-M uzbrojony jest w armatę KBA-3 kalibru 125 mm. Szybkostrzelność tej wersji T-84 wynosi 9 strz./min. Czołg wyposażono w optoelektroniczny system przeciwdziałania – ukraiński odpowiednik Sztory o nazwie Warta. Ostrzega on o opromieniowaniu czołgu wiązką lasera, pochodzącą np. z dalmierza.
Opłota-M napędza silnik wysokoprężny 6TD-2E, rozwijając moc 1200 KM przy 2600 obr./min. Jednostka napędowa jest dwusuwowa z zapłonem samoczynnym, bezpośrednim wtryskiem i mechanicznym doładowaniem.
Próby państwowe Opłota-M zakończyły się w kwietniu 2009 roku. 3 czerwca został oficjalnie przyjęty do uzbrojenia Sił Zbrojnych Ukrainy.

</doc>
<doc id="1188984" url="https://pl.wikipedia.org/wiki?curid=1188984" title="Dakśa">
Dakśa



</doc>
<doc id="1188988" url="https://pl.wikipedia.org/wiki?curid=1188988" title="Ratusz w Świebodzinie">
Ratusz w Świebodzinie

Ratusz w Świebodzinie – budynek pochodzi z XVI wieku. Przebudowany został w XIX wieku. W nim ma siedzibę Muzeum Regionalne oraz Urząd Stanu Cywilnego i Spraw Obywatelskich, także Rada Miasta. Pierwotną budowlę wybudowano w końcu XIV wieku w centralnym punkcie rynku. Pierwotnie była to budowla dwutraktowa, zapewne drewniana. 
W czasie wielkiego pożaru miasta w 1541 roku uległ zniszczeniu; odbudowany w kształcie budynku trzytraktowego, dwukondygnacyjnego z dwiema wieżami. W XIX wieku został przebudowywany: W 1827 roku. rozebrano jedną z wież – północną. 
Elewację opracowano w neostylowych formach nawiązujących do gotyku i renesansu, wieżę zwieńczono krenelażem. W piwnicach zachowały się najstarsze elementy – kamienne sklepienia beczkowe oraz ceglane: krzyżowo-żebrowe i gwiaździste obecne także w kilku salach na parterze budynku.
Codziennie, po wybiciu godziny dwunastej, z wieży puszczany jest Hejnał Świebodzina, autorstwa Edmunda Wilgockiego.

</doc>
<doc id="1188991" url="https://pl.wikipedia.org/wiki?curid=1188991" title="Przygody Spota">
Przygody Spota

Przygody Spota (ang. "The Adventures of Spot", 1987-2000) – brytyjski serial animowany, w Polsce emitowany dawniej na kanałach CBeebies i TVP1.
Wersja polska.
Serial TV.
Wersja polska: na zlecenie BBC Worldwide − Master Film
Tekst polski: Tomasz Tworkowski
Opowiadała: Katarzyna Tatarak
Magiczne Boże Narodzenie.
Wersja polska: na zlecenie BBC Worldwide − Master Film
Reżyseria: Dorota Kawęcka
Dialogi: Tomasz Korkowski
Dźwięk i montaż: Stanisław Winiarski
Kierownictwo produkcji: Agnieszka Wiśniowska
Teksty piosenek: Janusz Onufrowicz
Opracowanie muzyczne: Piotr Gogol
Udział wzięli:
Opisy odcinków.
Sezon I
Sezon II
Muzyczne przygody Spota

</doc>
<doc id="1188995" url="https://pl.wikipedia.org/wiki?curid=1188995" title="Tt">
Tt



</doc>
<doc id="1188996" url="https://pl.wikipedia.org/wiki?curid=1188996" title="Jadwiga Szwabska">
Jadwiga Szwabska

Jadwiga (Hadwig) (ur. ok. 939, zm. 28 sierpnia 994) – księżna Szwabii.
Życiorys.
Jadwiga była córką księcia bawarskiego Henryka I. Planowane małżeństwo z cesarzem bizantyjskim Romanem II nie doszło do skutku z powodu jej sprzeciwu. W 954 r. poślubiła księcia szwabskiego Burcharda III. Małżeństwo było bezdzietne. Ok. 970 r. wraz z mężem założyła na zamku Hohetwiel klasztor św. Jerzego. Po śmierci męża Jadwiga współpracowała z cesarzem Ottonem II, któremu poleciła mnicha Ekkeharda z Sankt Gallen jako wychowawcę następcy tronu. Po śmierci władcy wspierała swojego brata Henryka Kłótnika.
Recepcja postaci.
Związki księżnej z mnichem Ekkehardem zostały opisane w powieści Josepha Viktora von Scheffela "Ekkehard". Na jej podstawie Johann Joseph Abert napisał operę w pięciu aktach "Ekkehard" (premiera w Berlinie 11 października 1878 r.)
W 1999 r. w Singen (Hohentwiel) nastąpiło prawykonanie sztuki "Hadwig, Herzog von Schwaben" napisanej przez Gerhard Zahner.
W latach 1989-1990 powstał sześcioczęściowy serial telewizyjny "Ekkehard" emitowany w telewizji ADR.

</doc>
<doc id="1188997" url="https://pl.wikipedia.org/wiki?curid=1188997" title="Przegrzew międzystopniowy">
Przegrzew międzystopniowy



</doc>
<doc id="1189000" url="https://pl.wikipedia.org/wiki?curid=1189000" title="Konwencja dublińska">
Konwencja dublińska

Konwencja dublińska – umowa podpisana w ramach Wspólnoty Europejskiej 15 czerwca 1990 (weszła w życie 1 września 1997) dotycząca zasad rozpatrywania wniosku o azyl przez państwa członkowskie Unii Europejskiej.
Zawarto w niej definicje pojęć: wiza wjazdowa i tranzytowa, cudzoziemiec, wniosek o azyl, pozwolenie na pobyt (art. 1).
Wg art. 2 państwa-strony potwierdzają swoje zobowiązania wynikające z Konwencji Genewskiej z 1951 r. i Protokołu Nowojorskiego z 1967 r. bez jakichkolwiek ograniczeń terytorialnych oraz swoje zobowiązanie do współpracy ze służbami Wysokiego Komisarza Narodów Zjednoczonych do Spraw Uchodźców.
Art. 3 zobowiązuje państwa-strony "do rozpatrzenia każdego wniosku o azyl, złożonego przez cudzoziemca w jakimkolwiek z nich na granicy lub na ich terytorium".
Depozytariuszem jest rząd Irlandii. Zakazane są zastrzeżenia (art. 20). Języki autentyczne: duński, holenderski, angielski, francuski, niemiecki, grecki, irlandzki, włoski, portugalski i hiszpański.
Konwencja została zastąpiona rozporządzeniem Dublin II w 2003 roku, następnie Dublin III w 2013.

</doc>
<doc id="1189002" url="https://pl.wikipedia.org/wiki?curid=1189002" title="Beczka (herb szlachecki)">
Beczka (herb szlachecki)

Beczka – polski herb szlachecki.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy w polu czerwonym złota beczka."
"W klejnocie sama korona."
"Labry herbowe czerwone, podbite złotem."
Geneza.
Według Juliusza Ostrowskiego, początek herbu jest nieznany. Herb miał być nadany przez jednego z Wielkich Książąt Litewskich. 
Herbowni.
Lista herbownych w artykule sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich). Lista nazwisk znajdująca się w artykule pochodzi z "Herbarza polskiego," Tadeusza Gajla (5 nazwisk). Występowanie na liście nazwiska nie musi oznaczać, że konkretna rodzina pieczętowała się herbem Beczka. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Jest to jednakże dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Tadeusz Gajl wymienia następujące nazwiska uprawnionych do używania herbu Beczka:
Beczka, Beczko, Beczkowicz, Beczkowski, Waręski.

</doc>
<doc id="1189004" url="https://pl.wikipedia.org/wiki?curid=1189004" title="Pistacia vera">
Pistacia vera



</doc>
<doc id="1189007" url="https://pl.wikipedia.org/wiki?curid=1189007" title="JimJam">
JimJam

JimJam – międzynarodowy telewizyjny kanał dla dzieci w wieku przedszkolnym, który od 3 grudnia 2007 jest emitowany w Europie Środkowo-Wschodniej czyli w Czechach, Słowacji, Wegrzech i Polsce. Pierwszy kanał JimJam powstał we Włoszech w 2006.
JimJam w Polsce.
Kanał nadawany jest 24 godziny na dobę w Polsce (pod nazwą Polsat JimJam). Emitowane są polskie seriale animowane dla dzieci w wieku od 2 do 6 lat.
Jego odbiorcy w dekoderach cyfrowych mają możliwość wyboru audio w języku polskim i innych.
W Polsce kanał rozpoczął nadawanie 3 grudnia 2007. Wskutek podjęcia współpracy z Telewizją Polsat 19 listopada 2009 roku o godz. 18:00 został uruchomiony jego polski odpowiednik Polsat JimJam mający tę samą ramówkę co oryginał, lecz dodatkowo emituje reklamy. Etapami Polsat JimJam był wprowadzany u poszczególnych operatorów w miejsce JimJam. Przykładowo 2 października 2010 podmiana nastąpiła w sieci kablowej UPC Polska, 1 stycznia 2011 w Multimedia Polska, a 5 maja 2011 na platformie cyfrowej n. Ostatecznie Polsat JimJam zastąpił swój poprzednik w całym kraju.
Klasyczne bajki JimJam.
Codziennie o 10:00 było emitowane pasmo „klasyczne bajki w JimJam", podczas którego wyświetlane były:
Maraton JimJam.
Codziennie w godz. 10:00-12:00 i 14:30-17:00 emitowany był Maraton JimJam, podczas którego co miesiąc był emitowany serial animowany. Co tydzień emitowane były wszystkie odcinki seriali.

</doc>
<doc id="1189008" url="https://pl.wikipedia.org/wiki?curid=1189008" title="Behem II">
Behem II

Behem II ("Behm II", "Bem") – polski herb szlachecki.
Opis herbu.
Na tarczy czterodzielnej w krzyż w polach I i IV czerwonych baran srebrny w lewo;
w polach II i III srebrnych gryf zielony.
W klejnocie nad hełmem w koronie z prawej pół gryfa zielonego, z lewej pół barana wspiętego, srebrnego, w lewo.
Labry: Czerwone, podbite srebrem.
Najwcześniejsze wzmianki.
Nieznane pochodzenie herbu.
Herbowni.
Behem – Behm.

</doc>
<doc id="1189009" url="https://pl.wikipedia.org/wiki?curid=1189009" title="Wewnętrzne Morze Seto">
Wewnętrzne Morze Seto



</doc>
<doc id="1189010" url="https://pl.wikipedia.org/wiki?curid=1189010" title="Pistacja">
Pistacja

Pistacja ("Pistacia" L.) – rodzaj roślin z rodziny nanerczowatych. Obejmuje 11–12 gatunków. Rośliny te występują na półkuli północnej na obszarach o ciepłym lub umiarkowanym klimacie – w basenie Morza Śródziemnego (trzy gatunki rosną w południowej Europie), we wschodniej Afryce, w południowej i środkowej Azji i w południowej części Ameryki Północnej (między Teksasem i Hondurasem). Rośliny te rosną w zaroślach i świetlistych lasach, zwykle na terenach suchych i skalistych.
Pistacja właściwa "P. vera" ma jadalne, bogate w oleje, witaminę A i E pestki zwane orzeszkami pistacjowymi. Jadalne są także spożywane jako warzywo młode pędy pistacji chińskiej "P. chinensis". Żywice pistacji kleistej "P. lentiscus", zwane mastyksem, były żute co najmniej od starożytności, później wykorzystywane w technice, m.in. do wyrobu werniksu. Pistacja terpentynowa "P. terebinthus" dostarcza nasion, z których sporządza się olejek terpentynowy zwany terpentyną cypryjską.
Systematyka.
Rodzaj z podrodziny "Anacardioideae", rodziny nanerczowatych ("Anacardiaceae").

</doc>
<doc id="1189012" url="https://pl.wikipedia.org/wiki?curid=1189012" title="Pistacia">
Pistacia



</doc>
<doc id="1189013" url="https://pl.wikipedia.org/wiki?curid=1189013" title="Centrum ELIS">
Centrum ELIS

Centrum ELIS to ośrodek edukacyjno-wychowawczy dla chłopców, który jednoczy wiele inicjatyw zawodowych i sportowych. Znajduje się w Rzymie, w dzielnicy Tiburtino-Collatino. Został otwarty 21 listopada 1965 przez Papieża Pawła VI. Opiekę duchową nad ośrodkiem sprawuje prałatura Opus Dei.
Nazwa.
Nazwa ELIS pochodzi od włoskich słów "Educazione, Lavoro, Istruzione, Sport" (Wychowanie, Praca, Kształcenie, Sport).
Zaplecze.
Na Centrum ELIS składają się:
Historia.
W latach sześćdziesiątych XX w. robotnicza dzielnica Tiburtino była jedną z najbardziej niebezpiecznych dzielnic Rzymu, a większość jej mieszkańców głosowała na partię komunistyczną. Te i inne powody skłoniły Jana XXIII do przekazania środków zebranych na całym świecie z okazji 80 urodzin Piusa XII na rzecz budowy obiektu, który służyłby dobru społecznemu. Jan XXIII powierzył realizację tego zadania Prałaturze Opus Dei. Paweł VI oficjalnie zainaugurował pracę Centrum w dniu 21 listopada 1965 roku w obecności świętego Josemaríi Escrivy de Balaguer, który gorąco zachęcał do pracy nad projektem i śledził z uwagą każdy jego krok. Centrum koordynuje organizacje dorocznych rzymskich międzynarodowych spotkań "Incontro Romano".

</doc>
<doc id="1189015" url="https://pl.wikipedia.org/wiki?curid=1189015" title="Herb Koźmina Wielkopolskiego">
Herb Koźmina Wielkopolskiego

Herb Koźmina Wielkopolskiego – jeden z symboli miasta Koźmin Wielkopolski i gminy Koźmin Wielkopolski w postaci herbu.
Wygląd i symbolika.
Herb przedstawia umieszczony w czerwonej tarczy o złotym obrzeżu Orzeł Biały bez korony.
Historia.
Godło herbowe przedstawiające książęcego orła piastowskiego bez korony używane jest od XIII wieku. W okresie zaboru pruskiego wprowadzano inne wzory, m.in. z orłem pruskim lub z wizerunkami patronów miasta – św. Wawrzyńca i Floriana. Do pierwotnego herbu powrócono w 1896. 30 grudnia 1991 Rada Miasta zatwierdziła herb w uchwale a jego wizerunek oparto na wzorze umieszczonym na sztandarze Koła Śpiewaczego w Koźminie, pochodzącym z 1892.

</doc>
<doc id="1189016" url="https://pl.wikipedia.org/wiki?curid=1189016" title="Bekaw">
Bekaw

Bekaw – polski herb szlachecki.
Opis herbu.
W polu barwy nieznanej z prawa w skos przeciętej lew wspięty, a z obu jego stron korony trójzębne. W klejnocie nad hełmem w koronie pomiędzy dwoma piórami strusimi, zza skrzydła orlego pół lwa.
Najwcześniejsze wzmianki.
Herb z XVI wieku.
Herbowni.
Bekaw.

</doc>
<doc id="1189020" url="https://pl.wikipedia.org/wiki?curid=1189020" title="Bekiesz">
Bekiesz

Bekiesz ("Bekesz") – polski herb szlachecki z indygenatu, pochodzenia węgierskiego.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu złotym prawa noga orla złota z czarnym upierzeniem, w prawym górnym rogu tarczy półksiężyc srebrny w skos, w lewym dolnym gwiazda srebrna. W klejnocie nad hełmem w koronie pięć piór strusich.
Według "Kroniki" Bielskiego, pole herbu ma być brunatne.
Historia herbu.
Herb pochodzenia węgierskiego, sprowadzony do Polski przez Kaspra Bekiesza, zatwierdzony w 1593 roku przez Stefana Batorego dla Władysława i Gabriela Bekieszów.
Herbowni.
Tadeusz Gajl wymienia dwie rodziny herbownych:
Bekiesz (Bekesz), Klidzia (Klidź).
Zobacz też.
Bekesz – odmieniony herb Bekiesz, nadany w 1768 rodzinie Mroczkiewiczów.

</doc>
<doc id="1189024" url="https://pl.wikipedia.org/wiki?curid=1189024" title="Mistrzostwa Europy Strongman">
Mistrzostwa Europy Strongman

Mistrzostwa Europy Strongman (Europe's Strongest Man) – doroczne, indywidualne zawody europejskich siłaczy, rozgrywane od 1980 roku.
Mistrzowie Europy Strongman.
(*) nieoficjalne mistrzostwa

</doc>
<doc id="1189025" url="https://pl.wikipedia.org/wiki?curid=1189025" title="Bełza">
Bełza

Bełza – polski herb szlachecki, odmiana herbu Jastrzębiec, z nobilitacji.
Opis herbu.
Opis zgodnie z klasycznymi regułami blazonowania:
W polu błękitnym podkowa złota barkiem w dół, w niej krzyż kawalerski srebrny, a nad nim strzała grotem w górę tej samej barwy. W klejnocie nad hełmem w koronie takaż strzała, a w poprzek dwa listki dębowe.
Tadeusz Gajl za Trelińską i Szymańskim podaje jeszcze inną wersję herbu:
W polu błękitnym podkowa srebrna barkiem w dół, w niej krzyż kawalerski złoty. W klejnocie nad hełmem bez korony rogacina podwójnie przekrzyżowana.
Historia herbu.
Herb nadany 12 stycznia 1591 mieszczaninowi krakowskiemu, Erazmowi Bełzie.
Herbowni.
Bełza.

</doc>
<doc id="1189027" url="https://pl.wikipedia.org/wiki?curid=1189027" title="Lista gwiazd w gwiazdozbiorze Hydry">
Lista gwiazd w gwiazdozbiorze Hydry

Zestawienie to zawiera gwiazdy w gwiazdozbiorze Hydry do jasności 6,5 magnitudo. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1189030" url="https://pl.wikipedia.org/wiki?curid=1189030" title="Legitymacja studencka w Polsce">
Legitymacja studencka w Polsce

Legitymacja studencka w Polsce – legitymacja studencka poświadczająca status studenta szkoły wyższej w Polsce.
Zasady wydawania.
Legitymacja jest wydawana studentowi przez uczelnię po immatrykulacji. Prawo do posiadania legitymacji posiadają studenci "do dnia ukończenia studiów, zawieszenia w prawach studenta lub skreślenia z listy studentów". Ważność legitymacji potwierdza się co semestr przez "umieszczenie daty ważności i okrągłej pieczęci z godłem państwa, a elektronicznej legitymacji studenckiej – przez aktualizację danych w układzie elektronicznym oraz umieszczenie w kolejno oznaczonych polach hologramu".
Koszt.
Koszt wydania legitymacji wynosi 22 zł
Wzór.
Wzory legitymacji określa "rozporządzenie w sprawie studiów". Od 1 stycznia 2008 obowiązywały:
Wcześniej do ulgowych przejazdów uprawniały legitymacje studenckie o symbolu MEN-I-2SW (wzór nr 18a TP-PR) i MEN-3/14.1/I-2 SW (wzór nr 18b TP-PR).
Zmiana wzorów legitymacji była podyktowana zmniejszeniem przez PKP zniżki dla studentów z 50% na 37% w 2002 r. Treść widniejąca na legitymacjach została zmieniona już w 2005 r. ("Rozporządzenie Ministra Edukacji Narodowej i Sportu w sprawie dokumentacji przebiegu studiów") i znowelizowana w listopadzie 2006 roku przez Ministra Nauki i Szkolnictwa Wyższego.
Uprawnienia.
Legitymacja poświadcza uprawnienia do korzystania z ulgi przejazdowej w wymiarze 51%:

</doc>
<doc id="1189034" url="https://pl.wikipedia.org/wiki?curid=1189034" title="BStU">
BStU



</doc>
<doc id="1189045" url="https://pl.wikipedia.org/wiki?curid=1189045" title="Morze Myrtojskie">
Morze Myrtojskie



</doc>
<doc id="1189047" url="https://pl.wikipedia.org/wiki?curid=1189047" title="Mathias Rosen">
Mathias Rosen

Mathias Rosen (ur. 15 sierpnia 1804, zm. 30 grudnia 1865 w Warszawie) – polski bankier, filantrop i działacz społeczny żydowskiego pochodzenia, działacz ruchu asymilatorskiego wśród polskich Żydów, prezes warszawskiej gminy żydowskiej.
Życiorys.
Urodził się jako syn bankiera Izaaka Szymona Rosena (1765-1848) i Rebeki z domu Szwajcer. Był właścicielem założonego przez ojca banku "I. S. Rosen"
Był współinicjatorem akcji produktywizacji ludności żydowskiej, świadczył hojnie na rzecz ubogich, polskich wydawnictw i czasopism, udzielał stypendiów młodym polskim artystom, bez względu na ich wyznanie, był jednym z opiekunów Domu Przytułku Sierot i Ubogich Starozakonnych w Warszawie, inspektorem szkół elementarnych dla dzieci żydowskich. Był członkiem Rady Stanu Królestwa Polskiego oraz uczestniczył w Delegacji Miejskiej.
Podczas powstania styczniowego, jako delegat konspiracyjnego Rządu Narodowego, wyjeżdżał z misją dyplomatyczną za granicę.
W latach 1841–1844 stał na czele warszawskiego dozoru bożniczego. Był wiceprezesem synagogi na Daniłowiczowskiej i wiceprezesem wydziału ekonomiczno-administracyjnego Warszawskiego Towarzystwa Dobroczynności. Z zamiłowania zajmował się archeologią i historią, był kolekcjonerem i mecenasem sztuki.
Był zwolennikiem asymililacji Żydów i ich zbliżenia z kulturą polską.
Został odznaczony Orderem Świętego Stanisława III klasy.
Był żonaty z Justyną Strohblum, z którą miał cztery córki: Aleksandrę (1838-?), Józefę (1840-?), Wiktorię (1841-?) i Laurę (1844-1844).
Mathias Rosen pochowany jest na cmentarzu żydowskim przy ulicy Okopowej w Warszawie (kwatera 20, rząd 3).

</doc>
<doc id="1189051" url="https://pl.wikipedia.org/wiki?curid=1189051" title="Bharatiya Janata Party">
Bharatiya Janata Party



</doc>
<doc id="1189052" url="https://pl.wikipedia.org/wiki?curid=1189052" title="Stepan Bilak">
Stepan Bilak

 
Stepan Biljak ukr. Степан Юстин Біляк (ur. 11 czerwca 1890 we Lwowie, zm. 19 października 1950 w Miami) – ukraiński działacz polityczny, adwokat, poseł na Sejm II, III, IV i V kadencji w II RP, członek Centralnego Komitetu UNDO w latach 1925–1939.
Życiorys.
Ukończył prawo na Uniwersytecie Lwowskim, uzyskując stopień doktora praw. Przed 1914 należał do Towarzystwa Ukraińskich Strzelców Siczowych (plutonowy rezerwy). W latach 1918–1919 był sek­retarzem Rady Narodowej Zachodnioukraińskiej Re­publiki Ludowej. Po wojnie polsko-ukraińskiej mieszkał w Gródku Jagielloń­skim, gdzie był adwokatem i radnym miejskim, a od 1935 we Lwo­wie. Aresztowany w związku ze sprawą brzeską i osadzony w więzieniu śledczym we Lwowie, został zwolniony pod koniec listopada 1930.
Aresztowany przez NKWD we Lwowie 28 października 1939, przebywał w areszcie 4 miesiące.
Członek wielu ukraiń­skich organizacji politycznych i społecznych, prezes filii Proswity, członek zarządu Towarzystwa Ridna Szkoła, oraz Centralnego Komitetu UNDO. W 1944 współpracownik referatu zagranicznego Prowodu Organizacji Ukraińskich Nacjonalistów-Radykałów (OUN-B). Po wojnie na emigracji.

</doc>
<doc id="1189054" url="https://pl.wikipedia.org/wiki?curid=1189054" title="Biostratonomia">
Biostratonomia

Biostratonomia – dział tafonomii badający pośmiertny los szczątków organizmów do momentu ostatecznego pogrzebania ich w osadzie.
Biostratonomia zajmuje się przede wszystkim wpływem czynników biologicznych (rozkład ciała, efekty drapieżnictwa, bioturbacja, działalność epibiontów, drążenia) i fizycznych (transport, erozja, ekshumacja) oraz, czasami, chemicznych (wczesna diageneza) na zachowanie się i gromadzenie szczątków.

</doc>
<doc id="1189055" url="https://pl.wikipedia.org/wiki?curid=1189055" title="Aleksandr Pierieżogin">
Aleksandr Pierieżogin

Aleksandr Walerjewicz Pierieżogin (ros. Александр Валерьевич Пережогин; ur. 10 sierpnia 1983 w Ust'-Kamienogorsku, Kazachska SRR) – rosyjski hokeista pochodzenia kazachskiego, reprezentant Rosji.
Kariera.
Wychowanek klubu Torpedo Ust'-Kamienogorsk. Od maja 2010 po raz czwarty w karierze był zawodnikiem
Awangardu Omsk. W maju 2012 przedłużył kontrakt o cztery lata. W październiku 2018 zakończył karierę zawodniczą.
Uczestniczył w turniejach mistrzostw świata juniorów do lat 18 edycji 2001, mistrzostw świata juniorów do lat 20 edycji 2002, 2003, seniorskich mistrzostw świata w 2009, 2012, 2013.
Od czerwca 2011 posiada także licencję trenerską. Jego brat Wiktor (ur. 1992) także został hokeistą.

</doc>
<doc id="1189057" url="https://pl.wikipedia.org/wiki?curid=1189057" title="Iwan Błażkewycz">
Iwan Błażkewycz

Iwan Błażkewycz (ur. 22 listopada 1892 w Woli Jakubowej k. Drohobycza, zm. w 1969 we Lwowie) – ukraiński działacz polityczny, adwokat, lokalny działacz Ukraińskiego Zjednoczenia Narodowo-Demokratycznego (UNDO). Poseł na Sejm RP II kadencji (1928-1930).
Ukończył studia prawnicze na Uniwersytecie Wiedeńskim, uzyskując stopień naukowy doktora praw. Po studiach prowadził kancelarię adwokacką w Drohobyczu. Należał do UNDO, "Proswity", "Narodnoho Domu", "Ridnoj Szkoły" i innych ukraińskich stowarzyszeń gospodarczych, kulturalnych i oświatowych we Lwowie i Drohobyczu. Członek rady nadzorczej Związku Rewizyjnego Spółdzielni Ukraińskich (RSUK), członek rady nadzorczej Krajowego Związku Kredytowego "Centrobank".
Był posłem na Sejm II kadencji, wybranym z listy nr 18 (Blok Mniejszości Narodowych), okręg wyborczy nr 52 (Stryj), oraz sekretarzem Ukraińskiej Reprezentacji Parlamentarnej. Po rozwiązaniu Sejmu we wrześniu 1930 w czasie kampanii wyborczej przed wyborami do Sejmu i Senatu w listopadzie 1930 (tzw. „wyborami brzeskimi”) aresztowany 22 października 1930 i osadzony w Samborze, 17-18 grudnia 1930 sądzony z oskarżenia o zdradę główną oraz domniemane przestępstwa popełnione w czasie wieców poselskich. Skazany na 6 miesięcy więzienia z zaliczeniem aresztu i z zawieszeniem wykonania kary na 5 lat.
Po agresji ZSRR na Polskę aresztowany 26 września 1939 przez NKWD. 17 maja 1941 skazany przez Kolegium Specjalne NKWD ZSRR na 8 lat więzienia i zesłany do kompleksu łagrów Sybłag (Syberia Zachodnia). 20 sierpnia 1941 zwolniony i skierowany do obwodu fergańskiego (Uzbecka SRR) na zesłanie.
Pochowany na Cmentarzu Janowskim we Lwowie.

</doc>
<doc id="1189059" url="https://pl.wikipedia.org/wiki?curid=1189059" title="Antoni Chomicz">
Antoni Chomicz

Antoni Chomicz, ps. "Stabrawa" (ur. 9 czerwca 1905 w Bostonie, zm. 22 sierpnia 1944) – uczestnik wojny obronnej, żołnierz Armii Krajowej.
Dzieciństwo i młodość.
Antoni Chomicz urodził się w Bostonie (USA) w rodzinie polskich emigrantów: Franciszka Chomicz i Teofili Korwek. W 1910 przyjechał z rodzicami do Polski. Zamieszkał we wsi Niemcowizna w okolicy Suwałk na Pojezierzu Suwalskim.
Szkołę podstawową ukończył w zaborze rosyjskim. W latach 1918–1921 kontynuował naukę w polskim gimnazjum w Suwałkach. W 1923 przeprowadził się z rodzicami na Pomorze do wsi Zakurzewo i rozpoczął naukę w Państwowej Szkole Budowy Maszyn w Grudziądzu. W 1927 uzyskał tytuł technika mechanika.
Po ukończeniu szkoły średniej został powołany do wojska. W trakcie odbywania zasadniczej służby wojskowej skończył kurs łączności w ramach Obozu Szkolnego Wojsk Łączności w Zegrzu i został awansowany do stopnia kaprala, oraz otrzymał tytuł podchorążego. W jednostce wojskowej odbył praktykę dowódczą. Na stopień podporucznika został mianowany ze starszeństwem z 1 stycznia 1932 w korpusie oficerów rezerwy łączności. W 1934 posiadał przydział w rezerwie do Pułku Radiotelegraficznego w Warszawie.
Po odbyciu służby wojskowej kontynuował naukę w Państwowej Szkole Mierniczych Przysięgłych w Poznaniu. Z tytułem mierniczego przysięgłego podjął pracę jako mierniczy powiatowy w Międzychodzie w województwie poznańskim.
Udział w kampanii wrześniowej.
Latem 1939 został zmobilizowany do wojska. Otrzymał przydział do Kompanii Telefonicznej 14 Dywizji Piechoty Armii „Poznań”.
W początkowych dniach wojny przedzierał się z Armią „Poznań” w kierunku Warszawy. 9 września 1939 uczestniczył w bitwie nad Bzurą. Między 18 a 22 września 1939, w okolicy Wyszogrodu, dostał się do niewoli niemieckiej. Zbiegł z transportu do przejściowego obozu jenieckiego w Koninie. Uciekał na wschodnie rubieże II Rzeczypospolitej w kierunku Rygi, by stamtąd popłynąć do Anglii. Dotarł w okolice Rakowa.
Konspiracja na kresach II RP.
Pod koniec czerwca 1941, pod pseudonimem "Stabrawa", rozpoczął konspiracyjną działalność w utworzonym w Rakowie punkcie przerzutowym i schroniskowym ekspozytury Mińsk, który działał w ramach placówki wywiadu Okręgu Nowogródek Armii Krajowej o kryptonimie „NA”. Przewoził przesyłki, kurierów i osoby zagrożone w organizacji podziemnej między Mińskiem i Rakowem oraz stacjami kolejowymi Olechnowicze, Krasne i Mołodeczno.
W grudniu 1943 opuścił ziemię rakowską. Dotarł w okolice miasteczka Stołpce i wstąpił do Polskiego Oddziału Partyzanckiego im. Tadeusza Kościuszki, zwanym na Kresach „Legionami”. Oddział ten należał do struktury organizacyjnej Okręgu Nowogródek Armii Krajowej i wiosną 1944 został przemianowany na Zgrupowanie Stołpecko-Nalibockie Armii Krajowej. W Puszczy Nalibockiej walczył nie tylko z siłami niemieckimi, ale również z oddziałami Rosyjskiej Armii Wyzwoleńczej, Białoruskiej Narodowej Samopomocy, batalionami Białoruskiej Krajowej Obrony oraz z policją białoruską. 29 czerwca 1944 opuścił ze Zgrupowaniem Stołpecko-Nalibockim Puszczę Nalibocką.
Walki w Puszczy Kampinoskiej.
26 lipca 1944 ze Zgrupowaniem Stołpecko-Nalibockim dotarł do Dziekanowa Polskiego. 1 sierpnia 1944 został żołnierzem VII Obwodu „Obroża” Armii Krajowej. Walczył w Pułku „Palmiry – Młociny”, którego trzon stanowili żołnierze Zgrupowania Stołpecko-Nalibockiego. W Puszczy Kampinoskiej walczył z okupantem hitlerowskim w bitwie pod Aleksandrowem. Kontynuował walkę na terenie działania VII Rejonu „Obroży”, na terenie obecnych powiatów: nowodworskiego i warszawskiego zachodniego.
Zginął 22 sierpnia 1944 od kuli Własowca w obronie szpitala polowego pod wsią Brzozówka. Pochowany został z honorami wojskowymi na cmentarzu powstańczym we wsi Wiersze w Puszczy Kampinoskiej.
Pośmiertnie awansowany został na stopień porucznika i odznaczony Krzyżem Partyzanckim. 18 czerwca 2003 został patronem Szkoły Podstawowej w Dąbrówce Królewskiej k. Grudziądza.

</doc>
<doc id="1189061" url="https://pl.wikipedia.org/wiki?curid=1189061" title="Gecel Zalcstein">
Gecel Zalcstein

Gecel Zalcstein (ur. 1773, zm. 1841 w Warszawie) – polski księgarz i antykwariusz żydowskiego pochodzenia, protoplasta księgarskiego rodu Geclów. 
Od 1837 roku wydawał "Kalendarz Astronomiczno-Gospodarczy". Dzięki jego antykwarskiej wiedzy, ogromnym zbiorom, w tym największej w Warszawie kolekcji starodruków, które kupował od podupadającej szlachty, powstały dwie duże biblioteki o znaczeniu narodowym: Biblioteka Uniwersytetu Warszawskiego oraz Biblioteka Ordynacji Krasińskich.
Jego antykwariat pełnił funkcję salonu literackiego i naukowego, w którym spotykała się elita polskich intelektualistów. Gecel Zalcstein pochowany jest na cmentarzu żydowskim przy ulicy Okopowej w Warszawie. Jego nagrobek nie zachował się do dnia dzisiejszego.

</doc>
<doc id="1189063" url="https://pl.wikipedia.org/wiki?curid=1189063" title="Christian Meier (aktor)">
Christian Meier (aktor)

Christian Meier (ur. 23 czerwca 1970 w Limie) – peruwiański aktor i piosenkarz.
Życiorys.
Przyszedł na świat jako najmłodszy z trojga dzieci pochodzącego z Niemiec biznesmena Antonio Meiera oraz ex-Miss Peru i Miss Universe '57 Gladys Zender. W dzieciństwie pracował w myjni samochodowej. Mając dwanaście lat występował z zespołem popowym. W latach 1987-1993 należał do sławnego w Peru zespołu rockowego Arena Hash, gdzie grał na instrumentach klawiszowych. Po ukończeniu szkoły średniej, w 1992 roku studiował projektowanie grafiki. W 1993 roku pojawił się na cztery minuty w programie "El Angel Vengador: Caligula", a rok potem zadebiutował rolą outsidera w horrorze sci-fi "Obserwatorzy 3: Pokonać bestię" ("Watchers III", 1994). W 1996 roku zrealizował swój solowy album "No Me Acuerdo Quien Fui", który promowały dwa single – „Esperame en el tren” i „Carreteras Mojadas”.
Po występach w telenowelach, m.in. "Luz María" (1998), stał się jednym z najbardziej rozpoznawalnych aktorów w Ameryce Łacińskiej. W hiszpańskim dramacie "Nie mów nikomu" ("No se lo digas a nadie", 1998) u boku Santiago Magilla odegrał rolę homoseksualisty Gonzalo. W telenoweli "Zorro" ("Zorro: La espada y la rosa", 2007) zagrał tytułową postać Diego de la Vega.
W dniu 13 sierpnia 1995 roku ożenił się z peruwiańską modelką Marisol Aguirre, mają trójkę dzieci; syna Stefano (ur. 1995) i dwie córki: Tairę (ur. 2001) i Gihę. Zamieszkali w Bogocie.
W 2009 roku zakończył prace nad kolumbijską superprodukcją pt. "Doña Bárbara", powstałą na podstawie książki Rómulo Gallegosa o tym samym tytule. Serialowy amant wcielił się w rolę Santosa Luzardo u boku Edith González – tytułowej doñi Bárbary. W tamtym okresie aktor zaczął spotykać się z Génesis Rodríguez. Następnie zagrał w telenoweli Telemundo – "Ktoś cię obserwuje". Można go również zobaczyć w kolumbijskim serialu "Lynch" z Natalią Oreiro w roli głównej.

</doc>
<doc id="1189064" url="https://pl.wikipedia.org/wiki?curid=1189064" title="Jan Brodzki">
Jan Brodzki

Jan Brodzki (ur. 2 lutego 1902, zm. 2 stycznia 1980 w Poznaniu) – rotmistrz Wojska Polskiego, odznaczony Krzyżem Srebrnym Orderu Wojennego Virtuti Militari.
Życiorys.
Jan Brodzki urodził się 2 lutego 1902 roku w rodzinie Andrzeja Leopolda Brodzkiego. Przed 1926 roku został przydzielony do służby w 15 pułku Ułanów Poznańskich. 27 czerwca 1935 roku awansował na rotmistrza ze starszeństwem z dniem 1 stycznia 1935 roku i 41. lokatą w korpusie oficerów kawalerii.
W kampanii wrześniowej 1939 roku dowodził szwadronem ciężkich karabinów maszynowych w 15 pułku Ułanów Poznańskich. 8 września, chory na anginę, odszedł do szpitala w Kutnie. 12 września na wieść o śmierci dowódcy pułku ppłk. Tadeusza Mikke, wbrew opinii lekarzy, opuścił na własne życzenie szpital i wyruszył w kierunku miejsca stacjonowania pułku. Po przybyciu na miejsce, 14 września, został oficerem sztabowym nowo utworzonej, z resztek pozostałych po walkach ułanów, Grupy Operacyjnej Kawalerii generała Abrahama. W obronie Warszawy walczył jako oficer sztabu Zbiorczej Brygady Kawalerii. 20 września został ranny na Bielanach. Po kapitulacji stolicy trafił do niemieckiej niewoli. Trafił do Oflagu XI B Braunschweig, numer jeniecki - 601. W niewoli przebywał do 1945 roku. 
Po wojnie z uwagi na zdrowie został zdemobilizowany i jako inwalida wojenny mieszkał w Poznaniu. Tam też poślubił córkę swojego poległego dowódcy. Zmarł 2 stycznia 1980 roku. Został pochowany na Cmentarzu Junikowo w Poznaniu.
Rotmistrz Brodzki był wielokrotnym mistrzem jeździeckim: 

</doc>
<doc id="1189068" url="https://pl.wikipedia.org/wiki?curid=1189068" title="Seto Naikai">
Seto Naikai



</doc>
<doc id="1189069" url="https://pl.wikipedia.org/wiki?curid=1189069" title="Antoni Horbaczewski">
Antoni Horbaczewski



</doc>
<doc id="1189070" url="https://pl.wikipedia.org/wiki?curid=1189070" title="Siedem lat w Tybecie (film)">
Siedem lat w Tybecie (film)

Siedem lat w Tybecie (ang. "Seven Years in Tibet") – amerykański dramat biograficzny z 1997 roku. Film oparto na książce z 1952 roku o tym samym tytule, napisanej przez austriackiego alpinistę Heinricha Harrera. Opisał on swój pobyt w Tybecie.
Fabuła.
Film jest oparty na prawdziwej historii. 32-letni austriacki alpinista Heinrich Harrer (Brad Pitt) zostawia młodą żonę w ciąży i wyrusza w najtrudniejsze góry świata – Himalaje, na wyprawę, która odmieni go na zawsze. Uwięziony w brytyjskim obozie jenieckim, po kilku nieudanych próbach, wreszcie ucieka. Po przebyciu wielu kilometrów w trudnych warunkach, razem z Peterem Aufschnaiterem trafia do Tybetu. Po pierwszych problemach wynikających z nieznajomości kultury radzi sobie coraz lepiej, aż w końcu poznaje samego Dalajlamę – człowieka, który zmieni jego sposób patrzenia na świat. Niemal idealny świat rozpada się jednak, gdy komunistyczna Chińska Republika Ludowa po pokonaniu wewnętrznych wrogów występuje z roszczeniami wobec Tybetu. Wskutek zdrady i znaczącej przewagi wroga Tybet i jego unikalna kultura upadają.
Nagrody i nominacje.
Złote Globy 1997

</doc>
<doc id="1189071" url="https://pl.wikipedia.org/wiki?curid=1189071" title="Morze Morteńskie">
Morze Morteńskie



</doc>
<doc id="1189073" url="https://pl.wikipedia.org/wiki?curid=1189073" title="Igor Chudinow">
Igor Chudinow



</doc>
<doc id="1189076" url="https://pl.wikipedia.org/wiki?curid=1189076" title="Colourcloud Palace">
Colourcloud Palace

 – seria light novel, napisanych przez Sai Yukino i zilustrowanych przez Kairi Yurę. Łącznie opublikowano 22 tomy, w tym cztery z nich to zbiory opowiadań.
Na jej podstawie powstała manga, którą również ilustrowała Kairi Yura. Była publikowana przez wydawnictwo Kadokawa Shoten i drukowana pierwotnie w czasopiśmie "Beans Ace", a następnie w "Gekkan Asuka". Manga składa się z dziewięciu tomów.
Powstało także 39-odcinkowe anime wyprodukowane przez studio Madhouse. Reżyserem był Jun Shishido. Anime było emitowane na kanale NHK. Pierwszy sezon emitowany był od 8 kwietnia 2006 roku do 24 lutego 2007 roku i składa się z 39 odcinków. Powstała również kontynuacja anime, zatytułowana . Kolejne odcinki emitowano od 7 kwietnia 2007 roku do 8 marca 2008 roku.
W Polsce anime było emitowane na kanale Hyper pod tytułem "Colourcloud Palace".
Fabuła.
Saiunkoku jest państwem, które podzielone jest na osiem prowincji. W państwie tym mieszka osiem arystokratycznych rodów, których każde z nazwisk wzięło się od innego koloru.
Shūrei Kō to dziewczyna z zubożałej arystokratycznej rodziny, która mieszka w zrujnowanym domu razem z ojcem i przyszywanym bratem Seiranem. Jej ojciec pracuje w bibliotece w królewskim pałacu, lecz jego pensja nie jest zbyt wysoka, więc by zarobić na życie Shūrei naucza dzieci w szkółce świątynnej, a także, podobnie jak Seiran, podejmuje się różnych innych dorywczych prac. Jej marzeniem jest jednak zdać egzamin na urzędnika państwowego. Niestety ta profesja jest zakazana dla kobiet.
Nowo koronowany cesarz, Ryūki Shi, ma reputację lenia i głupca, który zamiast rządzić państwem woli uganiać się za mężczyznami. Pewnego dnia jeden z doradców cesarza, Yosei Shō, składa Shūrei propozycję – w zamian za 500 sztuk złota ma ona na sześć miesięcy dołączyć do haremu cesarskiego jako konkubina i nakłonić cesarza by zaczął zachowywać się odpowiedzialnie. Jednocześnie Seiran dostaje propozycję zostania ochroniarzem cesarza na czas jej pobytu na dworze. Skuszona ilością pieniędzy bardzo szybko akceptuje propozycję.
Light novel.
Seria light novel została napisana przez Sai Yukino, a zilustrowana przez Kairi Yurę. Kolejne rozdziały, które wychodziły kolejno w magazynie "Beans bunko" były łączone w tomy i wydawane przez Kadokawa Shoten. Pierwszy tom ukazał się w Japonii 31 października 2003 roku.
Opowiadania.
Sai Yukino napisała również kilkanaście opowiadań związanych z serią, które zostały skompilowane w cztery tomy i wydane przez Kadokawa Shoten w latach 2005-2009.
Manga.
Manga, będąca adaptacją powieści, została zilustrowana przez Kairi Yurę. Była wydawana na łamach czasopisma "Beans Ace", a po dyskontynuacji czasopisma w 2009 roku seria została przeniesiona do czasopisma "Gekkan Asuka". Kolejne rozdziały zostały wydane w formie tankōbonów przez wydawnictwo Kadokawa Shoten. Pierwszy tom został wydany 22 czerwca 2006 roku, a ostatni, dziewiąty, 29 marca 2012 roku.
Anime.
Anime na podstawie powieści zostało wyprodukowane przez studio Madhouse i wyreżyserowane przez Juna Shishido. Premierowe odcinki nadawane były na kanale NHK od 8 kwietnia 2006 roku do 24 lutego 2007 roku. Pierwsza seria składa się z 39 odcinków. Powstała również kontynuacja anime, zatytułowana "Saiunkoku monogatari 2nd Series", która również składa się z 39 odcinków. Premierowe odcinki drugiej serii pokazywane były od 7 kwietnia 2007 roku do 8 marca 2008 roku.
Ścieżka dźwiękowa.
Geneon Entertainment wydało trzy płyty CD zawierające kompilacje ścieżki dźwiękowej znanej z anime. Pierwsze CD, zatytułowane zostało wydane 4 sierpnia 2006 roku i zawiera 38 utworów. Drugi album, zatytułowany i wydany 12 stycznia 2007 roku, zawiera kolejnych 30 utworów. 7 grudnia 2007 roku wydano trzeci album ze ścieżką dźwiękową, zatytułowany , który zawiera kolejne 23 utwory, które pojawiły się w drugiej serii anime.
Piosenki które służyły jako endingi do serialu zostały wydane także jako niezależne pozycje w formie singli kolejno 30 sierpnia 2006 roku oraz 6 czerwca 2007 roku.
Ponadto 7 marca 2008 roku wydano album zatytułowany , zawierający pięć utworów śpiewanych przez aktorów głosowych z anime.
Odcinki audio.
Powstały także trzy serie odcinków audio, po trzy odcinki każda. Pierwszy sezon został zatytułowany . Pierwsza płyta, zatytułowana dodatkowo została wydana 8 września 2006 roku. Druga płyta, z podtytułem , została wydana 10 listopada 2006, a trzecia, z podtytułem , została wydana 9 marca 2007 roku.
Na drugą serię odcinków audio, zatytułowaną składają trzy płyty wydane kolejno 25 sierpnia 2006, 23 lutego 2007 i 21 grudnia 2007.
Ostatnia z serii, zatytułowana , została wydana kolejno 7 września 2007, 9 listopada 2007 i 8 lutego 2008 roku.
Powiązane.
Artbooki.
Z franczyzą związane są także dwa artbooki. Pierwszy z nich, wydany 28 sierpnia 2007 roku, zatytułowany , zawiera ilustracje autorstwa Kairi Yury, podsumowania odcinków pierwszego sezonu anime, a także opowiadanie napisane przez Sai Yukino. 10 czerwca 2008 roku wydano kolejny artbook, zatytułowany . Zawiera on kolejne ilustracje związane z serią, podsumowanie drugiego sezonu anime, a także kolejne opowiadanie.
Radio.
W Japonii zaaranżowano szereg audycji radiowych związanych z serią. Były one prowadzone przez seiyū Tomokazu Sekiego (Ryūki) oraz Hikaru Midorikawę (Seiran). Audycje były połączeniem dyskusji z zaproszonymi gośćmi i mini-historyjek związanych z serią. Całość została wydana na dwóch płytach CD przez Geneon Entertainment. Pierwszą z płyt wydano 25 maja 2007 roku. Płyta zawierała siedem audycji radiowych oraz dodatkowy utwór. Druga płyta CD, zawierająca sześć pozostałych audycji radiowych oraz dodatkowy utwór muzyczny (typu "character song"), została wydana 24 października 2007 roku.

</doc>
<doc id="1189084" url="https://pl.wikipedia.org/wiki?curid=1189084" title="Harry Vane, 11. baron Barnard">
Harry Vane, 11. baron Barnard



</doc>
<doc id="1189087" url="https://pl.wikipedia.org/wiki?curid=1189087" title="Ricardo Darín">
Ricardo Darín

Ricardo Alberto Darín (ur. 16 stycznia 1957 w Buenos Aires) - argentyński aktor filmowy, teatralny i telewizyjny.
Życiorys.
Syn argentyńskiej pary aktorskiej - Ricardo Darína i Renée Roxany, pochodzi z rodziny związanej ze światem rozrywki. Jego siostra Alejandra Darín została także zawodową aktorką. Mając dziesięć lat debiutował w teatrze z rodzicami. W wieku szesnastu lat występował w programach takich jak "Wysoka komedia" ("Alta Comedia") czy "Sezon powrotu" ("Estación Retiro").
Osiągnął popularność grając główne role w kilku serialach telewizyjnych. Najbardziej znane filmy, w których wystąpił to: "Dziewięć królowych" ("Nueve Reinas", 2000), "Syn panny młodej" ("El hijo de la novia", 2001), "Aura" ("El Aura", 2005) oraz "Sygnał" ("La Señal", 2007), który był jego reżyserskim debiutem.
Grał także na scenie m.in. w sztukach "Cukier" ("Sugar"), "Osobliwa para" ("Extraña pareja"), "Taxi", "Coś wspólnego" ("Algo en común") i "Sztuka" ("Art").
Od 1987 jest żonaty z Florencią Bas. Mają dwoje dzieci: córkę Clarę i syna Ricardo Jr.

</doc>
<doc id="1189088" url="https://pl.wikipedia.org/wiki?curid=1189088" title="Wiktor II Amadeusz von Ratibor">
Wiktor II Amadeusz von Ratibor

Wiktor II Amadeusz von Ratibor (właśc. "Viktor II Amadeus, 2. Herzog von Ratibor und 2. Fürst von Corvey, Prinz zu Hohenlohe-Schillingsfürst"; ur. 6 września 1847 w Rudach – zm. 9 sierpnia 1923 w Corvey) – książę raciborski.
Życiorys.
Był najstarszym synem księcia Wiktora Maurycego i księżniczki Amalii von Fürstenberg. Naukę rozpoczął w roku 1861 pod kierunkiem ks. Hermana Schaffera, późniejszego proboszcza raciborskiej fary, autora licznych publikacji o historii Raciborza. W 1863 r. wstąpił do gimnazjum w Nysie, gdzie w 1865 r. uzyskał maturę. Następnie pod opieką nauczyciela odbył studia prawnicze w Berlinie, Bonn i Getyndze, gdzie uzyskał dyplom doktora obojga praw. Jesienią 1869 roku wstąpił do pułku huzarów gwardii w Poczdamie, z którym to brał udział w wojnie francusko-pruskiej 1870–1871 roku. Odznaczony został Krzyżem Żelaznym II klasy. Przez trzy lata, począwszy od roku 1873, pracował w Ambasadzie Niemiec w Wiedniu. Od roku 1877 miał prawo noszenia munduru swej jednostki, nie będąc w czynnej służbie wojskowej.
Książę Wiktor był człowiekiem aktywnym. Należał do zakonu rycerzy maltańskich. Posiadał stopień podporucznika a później rotmistrza pułku huzarów. Za dzielność i męstwo w wojnie prusko-francuskiej (1870–1871) odznaczono go Krzyżem Żelaznym. Niedługo potem awansował do stopnia generała majora. Oprócz kariery wojskowej zdecydował się również na dyplomatyczną. Był między innymi członkiem niemieckiej ambasady w Wiedniu. Po śmierci ojca 30 stycznia 1893 r. Wiktor Amadeusz II został księciem raciborskim. W 1913 r. przyznano mu tytuł honorowego obywatela Wrocławia. Podejmował wiele działań na rzecz Górnego Śląska. Był członkiem Rady Powiatu rybnickiego oraz deputowanym do rady powiatów: raciborskiego, gliwickiego i oleskiego. W roku 1891 objął posadę w administracji prowincjonalnej. Od roku 1893 był członkiem sejmiku prowincjonalnego. Od roku 1897 wybierany był na kolejne kadencje przez jego członków na przewodniczącego wspomnianego gremium.
Książę Wiktor II rządził w czasie I wojny światowej, powstań śląskich i plebiscytu. Stan ziemskiego posiadania generalnie się nie zmienił. Rosła jedynie liczba książęcych urzędników. Książę Wiktor w odróżnieniu od swego następcy i najstarszego syna Wiktora III Augusta przejawiał dość znaczną aktywność polityczną, społeczną i gospodarczą. Dzięki małżeństwu książę raciborski pozyskał ogromne majątki ziemskie, lasy i słynne winnice. Książę był dobrym gospodarzem. Podstawą jego gospodarki był przemysł rolno-spożywczy, drzewny i produkcja materiałów budowlanych. Książę Wiktor II zmarł 9 sierpnia 1923 r. w Corvey po 30 latach władania księstwem w wieku 76 lat. 
Małżeństwo i rodzina.
19 czerwca 1877 r. książę ożenił się w Wiedniu z hrabianką Marią, jedynym dzieckiem podkomorzego hr. Augusta von Breuner-Enckevoirtha i hr. Agaty Széchényi von Sárvár-Felsövidék, ur. 23 sierpnia 1856 r. w pałacu Grafenegg, który do dziś stanowi jedną z siedzib księcia raciborskiego. Hrabianka Maria wniosła do małżeństwa ordynację swojego rodu, dlatego edyktem cesarskim nadanym w Wiedniu 22 września 1908 r. książęta raciborscy uzyskali prawo uzupełnienia swojego nazwiska o miano „Breuner-Enckevoirth” oraz włączenia do herbu rodzinnego także herbu tego rodu. Z małżeństwa z Marią miał syna – Wiktora III Augusta (1879-1945) i córkę Agatę (1888–1960), z innego związku syna Johanna.

</doc>
<doc id="1189090" url="https://pl.wikipedia.org/wiki?curid=1189090" title="Pál Ábrahám">
Pál Ábrahám

Pál Ábrahám później znany jako Paul Ábrahám (ur. 2 listopada 1892 w Apatinie, zm. 6 maja 1960 w Hamburgu) – węgierski kompozytor operetkowy.
Życiorys.
Ábrahám urodził się 2 listopada 1892 r. w wojwodińskim Apatinie (obecnie Serbia). W latach 1910-1916 studiował teorię i historię muzyki na Akademii Muzycznej w Budapeszcie. Po odbytych, nieprzerwanych studiach najpierw magisterskich, potem doktorskich, a następnie profesorskich, został tam profesorem studiowanych wcześniej kierunków. Komponować zaczął przed 1920 r., kiedy to wykonano dwa jego utwory: "Koncert wiolonczelowy" i "Serenadę orkiestrową". W 1927 r. został dyrygentem w teatrze operetkowym w Budapeszcie. Zaczął wtedy pisać pierwsze operetki. W 1930 odbyła się premiera najbardziej znanej operetki "Wiktoria i jej huzar". Następnie kompozytor wyjechał do Niemiec. Skomponował wtedy Kwiat Hawajów i Bal w Savoyu. W 1933 r. opuścił Niemcy i wyjechał do Wiednia, gdzie przebywał do inkorporacji Austrii do Rzeszy. Powrócił wtedy na rok do Budapesztu. Ucieczkę kompozytora z Niemiec od 1933 r. można wytłumaczyć jego niechęcią do narodowego socjalizmu. W 1939 r. Ábrahám przeniósł się z Węgier do Paryża. Pieniądze zarobione na ekranizacji "Kwiatu Hawajów" umożliwiły mu wyjazd na Kubę, a później do Nowego Jorku. W 1945 r. zapadł na chorobę umysłową. W 1956 wrócił do Europy, jednak nie do ojczyzny, a do Hamburga. Zmarł w tamtejszym szpitalu dla nerwowo chorych 6 maja 1960 r.
Dorobek kompozytorski.
Pál Ábrahám pozostawił po sobie kilkanaście dzieł:

</doc>
<doc id="1189091" url="https://pl.wikipedia.org/wiki?curid=1189091" title="Żona przychodzi nocą">
Żona przychodzi nocą

Żona przychodzi nocą (ros. "Он не завязывал шнурки", 1997) – polsko-rosyjska komedia z elementami groteski.
Wersja polska.
Wystąpili:

</doc>
<doc id="1189094" url="https://pl.wikipedia.org/wiki?curid=1189094" title="Julianus Salwiusz">
Julianus Salwiusz

Julianus Salwiusz, Julian Salwiusz, Salwiusz Julianus, (właściwie: Salvius Iulianus lub Lucius Octavius Cornelius Publius Salvius Iulianus Aemilianus) (II w. n.e.) – prawnik rzymski, który z polecenia cesarza Hadriana, stanął na czele komisji prawników, mającej na celu kodyfikację prawa pretorskiego ("ius honorarium").
Komisja ta zebrała wszelkie aktualne zasady prawa cywilnego, wyrażane głównie w edyktach pretorskich. Po wygłoszeniu tego edyktu, zwanego wieczystym, urzędnicy utracili prawo wprowadzania innowacji. Edykt ten, zwany "Edictum Salvianum", stał się kodeksem starego prawa, przeciwstawnym do "ius novum", którego źródłem był cesarz. Tylko jemu przysługiwało prawo interpretowania i uzupełniania Edyktu. Oficjalne odpowiedzi w tych sprawach, czyli orzeczenia prawne były udzielane przez członków "consilium principis", prawników, którym cesarz udzielił ius respondendi.
Sam Julian pochodził z Hadrumetun (obecnie Susa w Tunezji). Zanim został pretorem piastował funkcje kwestora oraz trybuna ludowego, za rządów cesarza Hadriana. Ok. 138 został pretorem a potem prawdopodobnie od 141 do 147 prefektem ("praefectus aerarii Saturni item Militaris").
W 148 został konsulem. Ok. 151 został mianowany legatem Germanii Inferior, a potem Hiszpanii Citerior (ok. 161 - 164). Ok. 167 stał się prokonsulem Afryki. Wedle "Historia Augusta" był również prefektem miejskim ("praefectus urbi"), ale nie są to informacje sprawdzone. Należał do grona kwindecemwirów – członków kolegium kapłańskiego a potem pontifeksem. Jego syn został w 175 konsulem.
Nauczycielem Salwiusza był Jawolenus, którego zastąpił jako przełożony w szkole prawnicznej Sabinian.

</doc>
<doc id="1189095" url="https://pl.wikipedia.org/wiki?curid=1189095" title="Toca (metoda tortur)">
Toca (metoda tortur)

Toca, zwana inaczej torturą wodną – jedna z metod tortur w okresie średniowiecza. Stosowana m.in. we Francji, Hiszpanii i Niemczech. Była pierwszym etapem tortur stosowanych przez hiszpańską Inkwizycję. Zasady tej tortury, określone przez Torquemadę przewidywały, że podczas jednej sesji można użyć nie więcej niż osiem litrów wody.
Charakterystyka.
Najpierw przywiązywano podejrzanego do deski, zarazem rozciągając go. Do ust wkładano mu lniane płótno, by nie mógł wypluwać wody. Jednocześnie ofiara miała połykać ten kawałek materiału, a gdy szło to z trudem, wlewano wodę. Osoba czuła, że się dusi, co zmuszało ją do połykania wody wraz z kawałkiem materiału. Gdy wystawał kilkucentymetrowy fragment materiału, kat gwałtownym ruchem wyrywał go. Gdy ten wychodził z żołądka, ofiara czuła silny ból.

</doc>
<doc id="1189096" url="https://pl.wikipedia.org/wiki?curid=1189096" title="Roboty publiczne">
Roboty publiczne

Roboty publiczne – forma subsydiowanego, czasowego zatrudnienia bezrobotnych do wykonywania prac zleconych przez organy samorządu terytorialnego lub instytucje użyteczności publicznej. Zatrudnienie może być na okres nie dłuższy niż 12 miesięcy. Celem robót publicznych jest zachęcenie bezrobotnego do dalszego poszukiwania pracy, a także uniknięcie zjawiska bezrobocia długookresowego.
Roboty publiczne stały się niezwykle ważnym narzędziem polityki zatrudnienia w USA w latach trzydziestych XX wieku. Były one wykorzystywane głównie do realizacji inwestycji publicznych w infrastrukturze: budowie dróg, lotnisk, kanałów, regulacji rzek, wykonywaniu melioracji. W 1933 roku powołano "Public Works Administration" (PWA), który dysponował budżetem ok. 3,3 mld dolarów na wspieranie rządów stanowych i władz lokalnych. W USA w latach trzydziestych w krótkim okresie zatrudniono 4 miliony bezrobotnych.
We Francji funkcjonuje powołany do życia w 1982 roku Fundusz Specjalny Robót Podstawowych, z którego finansuje się inwestycje infrastrukturalne w dziedzinie transportu publicznego, drogownictwa i energetyki. Dzięki temu rząd skutecznie oddziałuje na koniunkturę oraz bezpośrednio na struktury ekonomiczne i społeczne.
Roboty publiczne mają szczególne znaczenie dla reaktywizacji grup bezrobotnych długookresowo. Przeprowadzane są one głównie w ramach programów specjalnych bądź planów. W Polsce refundowane jest wynagrodzenie każdej z osób, w wysokości nie przekraczającej 75% przeciętnego wynagrodzenia oraz składki na ubezpieczenia społeczne.

</doc>
<doc id="1189099" url="https://pl.wikipedia.org/wiki?curid=1189099" title="Wasyl Boluch">
Wasyl Boluch

Wasyl Boluch (ur. 12 stycznia 1889 w Kutkowcach k. Tarnopola, zm. 1955 w Australii) – ukraiński działacz polityczny, rolnik, działacz UNDO, poseł na Sejm IV i V kadencji w II RP.
Życiorys.
Uczęszczał do ukraińskich gimnazjów w Tarnopolu i Przemyślu (matura w 1909), następnie studiował na wydziałach medycznym (1909–1910) i prawniczym (1912–1914) Uniwersytetu w Wiedniu. Ukończył również roczną Akademię Handlową w Wiedniu (1912).
Przed I wojną światową (1910–1911) i w toku działań (1914–1918) służył w armii austriackiej (porucznik w 15. pułku piechoty na froncie rosyjskim i włoskim), w latach 1918–1920 w stopniu kapitana w Armii Halickiej (do 1919 komendant Tarnopola i organizator milicji ukraińskiej, następnie w sztabie II Korpusu Ukraińskiej Armii Halickiej). Sekretarz powiatowego komitetu UNDO, przewodniczący Ukraińskiego Stowarzyszenia Kupców i Przemysłowców oraz członek Rady Nadzorczej Ukraińskiego Banku w Tarnopolu, prezes czytelni „Proswity” i „Silśkoho Hospodara” w Kutkowcach, członek wojewódzkiej Rady Fundacji Pracy.
Poseł IV i V kadencji 1935–1939, dwukrotnie (1935 i 1938) wybrany w okręgu wyborczym nr 61 (Tarnopol); członek klubów: od 1935 brak danych; od 1938 Ukraińskiej Reprezentacji Parlamentarnej.
Po II wojnie światowej na emigracji w Australii.

</doc>
<doc id="1189101" url="https://pl.wikipedia.org/wiki?curid=1189101" title="Boris Wełczew">
Boris Wełczew

Boris Władimirow Wełczew (bułg. Борис Велчев, ur. 26 kwietnia 1962 w Sofii) – bułgarski prawnik i pedagog, profesor prawa karnego na Uniwersytecie im. Klemensa z Ohrydy, były szef doradców prawnych prezydenta Georgi Pyrwanowa (2002-2005), od lutego 2006 roku prokurator generalny Bułgarii.
Jest absolwentem Wydziału Prawa Uniwersytetu im. Klemensa z Ohrydy w Sofii (1987). Po ukończeniu studiów przez dwa lata (1988-1990) pracował jako doradca w Departamencie Prawnym Rady Ministrów. W 1990 roku powrócił na macierzystą uczelnię i rozpoczął karierę naukową. Wykładał również na Uniwersytecie im. Cyryla i Metodego w Weliko Tyrnowo.
W 2001 roku został konsultantem Działu Legislacyjnego Zgromadzenia Narodowego, a rok później – szefem doradców prawnych prezydenta Bułgarii Georgi Pyrwanowa.
23 lutego 2006 roku zastąpił Nikołę Fiłczewa na stanowisku prokuratora generalnego.
Wybór Wełczewa wywołał niezadowolenie w szeregach opozycji. Związek Sił Demokratycznych i Demokraci na rzecz Silnej Bułgarii zarzucili partiom rządzącym, że kilka dni przed ogłoszeniem nazwiska nowego prokuratora generalnego, publicznie poparły kandydaturę Wełczewa, czym mogły wpłynąć na decyzję Najwyższej Rady Sądowej. Ponadto z ostrą krytyką spotkała się współpraca Wełczewa z Pyrwanowem. Lider ZSD Petyr Stojanow stwierdził, że fakt, iż niezależny prokurator generalny był wcześniej zatrudniony w kancelarii prezydenta poważnie wpływa na "niezawisłość wymiaru sprawiedliwości w Bułgarii".
W wywiadzie udzielonym w grudniu 2006 roku Wełczew do swoich najważniejszych zadań zaliczył przystosowanie bułgarskiego wymiaru sprawiedliwości do wymagań europejskich.

</doc>
<doc id="1189102" url="https://pl.wikipedia.org/wiki?curid=1189102" title="Wiktor III Amadeusz von Ratibor">
Wiktor III Amadeusz von Ratibor



</doc>
<doc id="1189105" url="https://pl.wikipedia.org/wiki?curid=1189105" title="Boardman (Ohio)">
Boardman (Ohio)

Boardman – jednostka osadnicza w USA, w stanie Ohio, w hrabstwie Mahoning, w gminie Boardman. Według danych z 2000 roku miejscowość miała 37215 mieszkańców.

</doc>
<doc id="1189110" url="https://pl.wikipedia.org/wiki?curid=1189110" title="Adam Meller">
Adam Meller

Adam Meller ps. „Conrad” (ur. 29 października 1910 w Żmigrodzie, zm. 29 stycznia 2000) – polski dyplomata i działacz komunistyczny, członek Komitetu Partyjnego PZPR w MSZ w 1949 roku, członek Komitetu POP PZPR przy MSZ w latach 1949–1953.
Życiorys.
Urodził się 29 października 1910 w Żmigrodzie. Pochodził z rodziny żydowskiej. Był synem Stanisława, bratem Huberta. Działał w Komunistycznej Partii Zachodniej Ukrainy, Polskiej Partii Robotniczej i Polskiej Zjednoczonej Partii Robotniczej. Był funkcjonariuszem aparatu partyjnego Komunistycznej Partii Polski. Przed II wojną światową został przerzucony przez Komintern z Ustrzyk Dolnych do Francji, gdzie organizował dostawy broni dla Brygad Międzynarodowych, walczących w hiszpańskiej wojnie domowej. W 1940 zaciągnął się do armii francuskiej (Kampania francuska 1940). Po klęsce Francji trafił do Résistance jako „Conrad”. Po wojnie pozostał we Francji, gdzie w czerwcu 1945 objął stanowisko intendenta Polskiej Misji Wojskowej w Paryżu.
Po powrocie do Polski w 1947, służył w Informacji Wojskowej. W latach 1957–1965 był przedstawicielem PRL przy ONZ w Genewie. Następnie pracował w Ministerstwie Spraw Zagranicznych jako dyrektor Departamentu II (obejmował Chiny, Wietnam, Komisję Rozejmową w Korei). W następstwie wydarzeń marca 1968 wysłany na wcześniejszą emeryturę 22 kwietnia 1968.
Nazwisko Adama Mellera-Conrada pojawiło się na liście Wildsteina, upublicznionej na początku 2005.
Zmarł 29 stycznia 2000. Został pochowany w grobowcu rodzinnym na cmentarzu Powązkowskim w Warszawie (kwatera 210-4-4).
Był ojcem Stefana Mellera (dyplomaty) i dziadkiem Marcina Mellera (dziennikarza).

</doc>
<doc id="1189112" url="https://pl.wikipedia.org/wiki?curid=1189112" title="Król sokołów">
Król sokołów

Król sokołów (słow. "Sokoliar Tomáš") – międzynarodowa koprodukcja (Czechy, Francja, Niemcy, Polska, Słowacja, Węgry), baśniowy film fabularny z 2000 roku w reżyserii Václava Vorlíčka. Adaptacja powieści Josefa Cígera Hronský "Sokolnik Tomasz". 
Fabuła.
Jest to baśń kostiumowa. Dwunastoletni Tomasz wraz z siostrą Agatą po śmierci ojca zostają zabrani przez dziadka Metodego i mieszkają w lesie. Dziadek prosi Baladora, aby zgodził się na ich pracę i ponowne zamieszkanie na zamku. Tomasz dzięki swojej mądrości i umiejętnej sztuce obserwacji doskonale rozumie obyczaje zwierząt i ptaków. Ludzie zaczynają między sobą plotkować, że chłopiec ma nadprzyrodzone zdolności, to jednak nie jest prawdą. 
Obsada.
i inni
Wersja polska.
Wersja polska: Start International Polska
Reżyseria: Joanna Wizmur
Dialogi: Magdalena Dwojak
Tłumaczenie: Marta Chmiel
Dźwięk i montaż: Hanna Makowska
Kierownictwo produkcji: Elżbieta Araszkiewicz
Wystąpili:
i inni

</doc>
<doc id="1189113" url="https://pl.wikipedia.org/wiki?curid=1189113" title="Wiktor Amadeusz von Ratibor">
Wiktor Amadeusz von Ratibor



</doc>
<doc id="1189122" url="https://pl.wikipedia.org/wiki?curid=1189122" title="Pal Abraham">
Pal Abraham



</doc>
<doc id="1189123" url="https://pl.wikipedia.org/wiki?curid=1189123" title="Paul Ábrahám">
Paul Ábrahám



</doc>
<doc id="1189125" url="https://pl.wikipedia.org/wiki?curid=1189125" title="Paul Abraham">
Paul Abraham



</doc>
<doc id="1189126" url="https://pl.wikipedia.org/wiki?curid=1189126" title="Hellena">
Hellena

Przedsiębiorstwo Produkcyjne Hellena S.A. – polskie przedsiębiorstwo spożywcze produkujące soki i napoje z siedzibą w Kaliszu, istniejące w latach 1991–2005.
Prezesem Helleny do 2005 r. był Zenon Sroczyński, kiedy to ogłoszono upadłość spółki. W 2006 r. zadecydowano o jej sprzedaży. Spółkę sprzedano w czerwcu 2007 r. Jutrzence. Od listopada 2013 roku w sklepach ponownie sprzedawane są soki i napoje pod marką Hellena.

</doc>
<doc id="1189127" url="https://pl.wikipedia.org/wiki?curid=1189127" title="Most wantowy">
Most wantowy

Most wantowy, most podwieszany – rodzaj mostu, w którym obciążenia z pomostu przenoszone są na pylony poprzez ukośnie biegnące cięgna, najczęściej wykonane w postaci lin stalowych. 
Ten rodzaj mostu jest prawie zawsze najbardziej opłacalny w przypadku mostów, których najdłuższe przęsła mają od 150 m do 915 m . W przypadku dłuższych przęseł tańsze są mosty wiszące, które mogą posiadać niższe pylony. 
. 1 sierpnia 2012 roku w Rosji oddano do użytku Most Rosyjski, łączący Władywostok z Wyspą Rosyjską. Najdłuższe przęsło ma długość 1104 m.
W Polsce pierwszym obiektem mostowym o ustroju nośnym podwieszonym była kładka przez Dunajec w Tylmanowej, wybudowana w 1959 roku. Do początku lat 90. wybudowano w kraju kilkanaście obiektów podwieszonych, głównie kładek dla pieszych, w tym m.in. kładkę nad Wisłą w Ustroniu (1969), kładkę nad ul. Jagiellońską w Warszawie, kładkę nad jeziorem Mikołajskim w Mikołajkach (1976), most podwieszony w Sieradzu (1979) i Most Esperanto w Bydgoszczy (1979).
Przykłady.
Mosty wantowe na świecie:
Mosty wantowe w Polsce:

</doc>
<doc id="1189128" url="https://pl.wikipedia.org/wiki?curid=1189128" title="Defensyna">
Defensyna



</doc>
<doc id="1189130" url="https://pl.wikipedia.org/wiki?curid=1189130" title="Fatos Lubonja">
Fatos Lubonja

Fatos Lubonja (ur. 27 kwietnia 1951 w Tiranie) – albański pisarz, dziennikarz, wydawca, działacz praw człowieka.
Życiorys.
Syn Liri i Todiego Lubonji, który w początkach lat siedemdziesiątych XX w. kierował albańskim radiem i telewizją. W 1973 r. ukończył studia fizyczne na Uniwersytecie w Tiranie. W następnym roku stanął przed sądem oskarżony o uprawianie propagandy kontrrewolucyjnej. Dowodem w sprawie był jego prywatny dziennik, znaleziony w czasie rewizji. Skazany początkowo na 7 lat więzienia, w drugim procesie na 20 lat więzienia. Pierwszą część kary odbywał w więzieniu w Tiranie, w kolejnych latach przebywał w obozach pracy: w Spaçu, Ballsh, Qafë Bar, ponownie w Spaçu, Burrel i na koniec w obozie Kosovë e Madhe.
Wyszedł na wolność dopiero w 1991, po 17 latach odsiadki. W latach 90. XX w. sekretarz albańskiego Komitetu Helsińskiego, działacz Forum Praw Człowieka, od 1994 wydawca czasopisma Përpjekja (Wysiłek). Sławę międzynarodową zyskał jako autor tekstów, sytuujących się na pograniczu antropologii i filozofii polityki, analizujących współczesną tożsamość Albańczyków i przemiany świadomości, specyficzne dla okresu transformacji. Osobne miejsce w jego twórczości zajmują wspomnienia więzienne, w których autor z niezwykłą przenikliwością analizuje postawy ludzi zamkniętych w obozie pracy. W 2002 r. uzyskał Nagrodę Moravii, rok później Nagrodę Herdera.
Występując przeciwko poparciu udzielanemu przez Albanię dla wojny w Iraku stracił stałą rubrykę w Shekulli – jednym z najbardziej poczytnych pism w Albanii. W jednym z artykułów polemicznych Lubonja zarzucił właścicielowi pisma – Koço Kokedhimie stosowanie cenzury i powiązania z rządzącą w Albanii ekipą. W 2003 r. stanął przed sądem, oskarżony o zniesławienie przez K.Kokedhimę, ale został oczyszczony z zarzutów.
Teksty Fatosa Lubonji stały się dostępne także dla polskiego czytelnika dzięki tłumaczeniom Doroty Horodyskiej. Zbiór tekstów ukazał się także w formie książki, wydanej przez Pogranicze w 2005 r., z przedmową Konstantego Geberta. W latach 2002–2008 Lubonja czterokrotnie odwiedził Polskę. Uczestniczył w dwóch projektach, realizowanych przez Wydawnictwo Czarne: "Nostalgia – o tęsknocie za komunizmem" i "Znikająca Europa". W październiku 2008 r. wziął udział w IV edycji Festiwalu Opowiadania we Wrocławiu. Zaprezentował tam opowiadanie „Nieopublikowany wstęp”.
8 października 2009 został uhonorowany nagrodą im. Sérgio Vieira de Mello przyznawaną za zasługi dla pokojowego współistnienia i współdziałania społeczeństw, religii i kultur. Uroczystość wręczenia nagrody odbyła się w krakowskiej Willi Decjusza.

</doc>
<doc id="1189132" url="https://pl.wikipedia.org/wiki?curid=1189132" title="Most w Skorogoszczy">
Most w Skorogoszczy

Most w Skorogoszczy – most wantowy ponad Nysą Kłodzką w Skorogoszczy, w ciągu drogi krajowej nr 94 Opole – Wrocław. To most dwuprzęsłowy, z dwoma pylonami o wysokość 15,40 m (od poziomu filara) umiejscowionymi w strefie podpory środkowej, z pięcioma wantami z każdej strony pylonów.
Budowę prowadzono w latach 2004–2005. Most został oddany do użytku 28 grudnia 2005 o godzinie 11:00.
Całkowity koszt inwestycji, finansowanej z budżetu państwa, wyniósł 24 mln zł. Zastąpił stary most blachownicowy o długości 72,50 m z klasą obciążenia "C" według PN-85/S-10030.

</doc>
<doc id="1189135" url="https://pl.wikipedia.org/wiki?curid=1189135" title="Tadeusz Olszewski (lekkoatleta)">
Tadeusz Olszewski (lekkoatleta)

Tadeusz Olszewski (ur. 11 września 1946 w Józefowie pod Warszawą) – polski lekkoatleta specjalizujący się w skoku o tyczce. Żołnierz Wojska Polskiego.
Wielokrotny reprezentant Polski. Uczestnik Halowych Mistrzostw Europy w 1970 w Wiedniu (8 miejsce) oraz w 1973 w Rotterdamie (4 miejsce). Właśnie na tych zawodach w Holandii 11 marca 1973 roku ustanowił swój halowy rekord życiowy uzyskując wynik 5,30. 4-krotny reprezentant Polski w meczach międzypaństwowych (w 1970 przeciwko Bułgarii, Wielkiej Brytanii oraz ZSRR i NRD oraz w 1972 przeciwko Francji). Startował w barwach warszawskiej Legii.
Progresja wyników.
Sezon letni
&gt; 5,01 - 15.06.1968 Warszawa
&gt; 5,01 - 4.10.1969 Bydgoszcz
&gt; 5,00 - 10.10.1970 Warszawa
&gt; 4,90 - 21.05.1971 Warszawa
&gt; 5,25 - 15.07.1972 Olsztyn (Rekord Polski)
&gt; 5,20 - 28.05.1973 Wrocław
&gt; 4,70 - 6.07.1974 Zabrze
Sezon halowy
&gt; 4,90 - 1970 
&gt; 4,80 - 1972 
&gt; 5,30 - 11.03 1973 Rotterdam (Rekord Życiowy i Rekord Polski)
&gt; 4,80 - 1974

</doc>
<doc id="1189137" url="https://pl.wikipedia.org/wiki?curid=1189137" title="Stanisław Sobek">
Stanisław Sobek

Stanisław Sobek z Sułowa herbu Brochwicz (zm. 5 listopada 1569) – starosta małogoski, starosta warszawski, kasztelan biecki, kasztelan sądecki, podskarbi wielki koronny, starosta tyszowiecki, kasztelan sandomierski, działacz kalwiński.
Rodzina.
Pochodził z rodziny Sobków z Sułowa Wielkiego. Rodzina ta wywodziła się z prastarego śląskiego rodu Jeleni. Ród ten zamieszkiwał pogranicze Śląska i Wielkopolski. Wzmiankowany był już w bulli wrocławskiej z roku 1155. Wielu przedstawicieli rodu poległo w bitwie pod Legnicą w roku 1241). 
Potomkowie Sobków od XVI wieku pisali się "z Sulejowa", który był błędnie utożsamiany z miejscowościami o podobnej nazwie w powiecie kościańskim. 
Dziadek po mieczu Stanisława Sobka, Wojciech Sobek z Sułowa był dworzaninem króla Zygmunta Jagiellończyka, a następnie starostą głogowskim i opawskim. Najstarszy jego syn Baltazar był ojcem Stanisława Sobka. 
Stanisław był najmłodszym synem Baltazara, starosty soleckiego i Maryny, córki Abrahama Ezofowicza, podskarbiego ziemskiego litewskiego herbu Leliwa.

</doc>
<doc id="1189141" url="https://pl.wikipedia.org/wiki?curid=1189141" title="Kontrola resortowa">
Kontrola resortowa

Kontrola resortowa – element składowy kontroli wewnątrzadministracyjnej. Wyodrębniła się ona w oparciu o istnienie resortów (działów) w administracji. W szerszym znaczeniu można uważać ją również jako kontrolę w obrębie dziedzin spraw i struktur, jakimi zajmują się poszczególne działy administracji rządowej. 
Typy kontroli resortowej:
a) powoływane są specjalne jednostki, które to kontrolują jednostki podrzędne organizacyjnie lub funkcjonalnie,
b) powoływane są organy zwierzchnie, którym przyznaje się funkcje kontrolne,
Kontrola resortowa nie jest unormowana jedną ustawą lub jakimś innym aktem prawnym i można powiedzieć, że ma ogólny charakter prawny, a wyznacza to hierarchia organów w administracji, czyli nadrzędność i podrzędność jednych jednostek lub jednostki nad drugimi. Ważną rolę sprawują tutaj stanowiska kierownicze danych resortów w administracji i kierujący działaniami konkretnej jednostki, a w szczególności ministrowie. Podstawy kontroli resortowej na szczeblu ministerialnym określa Rada Ministrów, na mocy której minister posiada szeroki wachlarz uprawnień, m.in.:

</doc>
<doc id="1189142" url="https://pl.wikipedia.org/wiki?curid=1189142" title="Partner Relationship Management">
Partner Relationship Management

Partner Relationship Management (PRM) – jest to zarządzanie relacjami z partnerami (firmami stowarzyszonymi) poprzez zapewnienie optymalnej struktury kanału sprzedaży.

</doc>
<doc id="1189144" url="https://pl.wikipedia.org/wiki?curid=1189144" title="Teixeira Lopes">
Teixeira Lopes



</doc>
<doc id="1189145" url="https://pl.wikipedia.org/wiki?curid=1189145" title="SimCity DS 2">
SimCity DS 2



</doc>
<doc id="1189147" url="https://pl.wikipedia.org/wiki?curid=1189147" title="PRT">
PRT



</doc>
<doc id="1189148" url="https://pl.wikipedia.org/wiki?curid=1189148" title="Droga wojewódzka nr 458">
Droga wojewódzka nr 458

Droga wojewódzka nr 458 (DW458) - droga wojewódzka o długości 31 km, leżąca na obszarze województwa opolskiego. Trasa ta łączy Obórki z Popielowem a także z DK94. Droga leży na terenie powiatu brzeskiego i opolskiego. 
Miejscowości leżące przy trasie DW458.
 Województwo opolskie
 Powiat brzeski
 Powiat opolski

</doc>
<doc id="1189149" url="https://pl.wikipedia.org/wiki?curid=1189149" title="Ulica Kardynała Stefana Wyszyńskiego w Stargardzie">
Ulica Kardynała Stefana Wyszyńskiego w Stargardzie

Ulica Ks. Kardynała Stefana Wyszyńskiego w Stargardzie "d. Mariana Buczka, Józefa Stalina, Bahnhofstrasse (z niem. Dworcowa)", główna ulica Stargardu o długości 350 m, pomiędzy placem Wolności a dworcem kolejowym. 
Historia.
W średniowieczu ulica służyła jedynie jako dukt w kierunku Szczecina. Początek jej rozwoju sięga początków kolejnictwa w Stargardzie (tj. ok. połowy XIX wieku), to właśnie budowa linii kolejowej do Poznania, a później do Szczecina spowodowała rozkwit ulicy. Początkowo na Bahnhofstrasse powstawały budynki o charakterze magazynowo-przemysłowym, stanowiące zaplecze dla kolei. Dopiero w następnych latach rozpoczęto budowę 2 i 3 kondygnacyjnych kamienic. 
Początkowo Dworcowa liczyła sześć numerów, a mieszkający tam ludzie związani byli z koleją. Na przełomie 1885/86 położono na ulicy bruk, a liczba budynków wzrosła do 24. Bahnhofstrasse już na początku XX wieku pełniła funkcję centrum życia społecznego miasta, które przesunęło się z Rynku Staromiejskiego. Przy ulicy znajdowały się reprezentacyjne hotele (Pommerscher Hof-pod №10, Kaiser Hof-pod №5), restauracje (Schreiter Gastwirtschaft-pod №21, Poβin Gastwirtschaft-pod №19, Zum Kulmbacher-pod №14, Mohrin Gastwirtschaft-pod №12), kawiarnie, cukiernie (Ortmann Konditorei-pod №11) i pierwsze w Stargardzie kino Capitol-pod №10, powstałe na początku lat 30. XX wieku. Ulica Dworcowa była pierwszą ulica w mieście, którą w 1899 rozświetliły elektryczne latarnie. 
W 1945 roku po przejęciu miasta przez Polaków przystąpiono do przemianowywania ulic. Początkowo zaproponowano by ulicę nazwać Kolejowa, lecz zdecydowano się na nazwanie jej ul. Marszałka Józefa Stalina. W 1956 nazwę ulicy zmieniono na Mariana Buczka. Na początku lata 60. XX wieku przy ul. Buczka otwarto pierwsze w mieście centra handlowe – SDH, a w kilka lat później Millenium, które funkcjonują do dziś. W latach 70. wyburzono stare budynki po północnej stronie jezdni w celu poszerzenia ulicy do dwóch jezdni w obu kierunkach. Po upadku demokracji ludowej ulicę przemianowano na Kard. Stefana Wyszyńskiego.
Obecnie ul. Wyszyńskiego pełni głównie funkcje handlowe, usługowe i rozrywkowe. Przy ulicy znajduje się centrum handlowe – Zodiak, wiele placówek banków, sklepy i puby oraz stanowi ważny węzeł komunikacyjny.

</doc>
<doc id="1189152" url="https://pl.wikipedia.org/wiki?curid=1189152" title="Rossmann">
Rossmann

Dirk Rossmann GmbH, znana jako Rossmann – jedna z największych sieci drogeryjnych w Europie, funkcjonująca w Niemczech, Polsce, Czechach, Albanii, Turcji, na Węgrzech, a także w Kosowie i Hiszpanii. Została założona przez Dirka Rossmanna 17 marca 1972 roku.
Rossmann w Polsce.
Pierwszy sklep Rossmanna w Polsce został otwarty 23 maja 1993 w Łodzi przy ulicy Piotrkowskiej. W Polsce Rossmann ma 1605 drogerii (stan na 20 lipca 2022 roku). Polska siedziba (otwarta w lutym 2012) i magazyn główny firmy zlokalizowane są w Łodzi. W lutym 2012 otwarto centrum dystrybucyjne w Grudziądzu obsługujące północną część Polski, a 28 października 2014 centrum dystrybucyjne w Pyskowicach obsługujące południe kraju. Największą polską drogerią jest sklep w łódzkiej Manufakturze.

</doc>
<doc id="1189153" url="https://pl.wikipedia.org/wiki?curid=1189153" title="Ulica Stefana Wyszyńskiego">
Ulica Stefana Wyszyńskiego



</doc>
<doc id="1189155" url="https://pl.wikipedia.org/wiki?curid=1189155" title="André Grabar">
André Grabar

André Grabar (ur. 26 lipca 1896 w Kijowie, zm. 3 października 1990 w Paryżu) – francuski historyk sztuki i archeolog pochodzenia rosyjskiego. Swoje badania koncentrował głównie na sztuce wczesnochrześcijańskiej i bizantyńskiej.
Życiorys.
W 1914 roku ukończył liceum w Kijowie i rozpoczął studia o profilu klasycznym na Uniwersytecie św. Włodzimierza. Rok później przeniósł się na uniwersytet w Petersburgu, gdzie studiował do czasu rewolucji październikowej w 1917 roku. Studia ukończył w Odessie (1919) i w 1920 wyjechał z Rosji do Bułgarii. W latach 1920-1922 pracował jako kustosz w Muzeum Narodowym w Sofii. Po dwóch latach na stałe przeniósł się do Francji, gdzie pracował na uniwersytetach w Strasburgu (1928-1937) i Paryżu w École Pratique des Hautes Études (1937-1946). W latach 1946-1966 obejmował katedrę archeologii bizantyńskiej w Collège de France. Od 1937 roku był współredaktorem "Cahiers Archeologiques".
Doctor honoris causa uniwersytetów w Princeton, Uppsali i Edynburgu.
Ojciec Olega Grabara (1929-2011), historyka sztuki specjalizującego się w sztuce islamskiej. 

</doc>
<doc id="1189159" url="https://pl.wikipedia.org/wiki?curid=1189159" title="Adam Kwaterko">
Adam Kwaterko

Adam Kwaterko, pierwotnie Abraham Kwaterko (jid. אברהם קוואַטערקאָ; ur. 22 lutego 1913, zm. 11 września 1993 w Warszawie) – polski dziennikarz i publicysta żydowskiego pochodzenia, wieloletni redaktor naczelny gazety żydowskiej "Fołks Sztyme".
Adam Kwaterko pochowany jest na cmentarzu żydowskim przy ulicy Okopowej w Warszawie (kwatera 2, rząd 4).

</doc>
<doc id="1189160" url="https://pl.wikipedia.org/wiki?curid=1189160" title="John Douglas-Scott-Montagu">
John Douglas-Scott-Montagu

John Walter Edward Douglas-Scott-Montagu (ur. 10 czerwca 1866, zm. 30 marca 1929) – brytyjski arystokrata i polityk, najstarszy syn Henry’ego Douglasa-Scotta-Montagu, 1. barona Montagu of Beaulieu, i Cecily Stuart-Wortley-Mackenzie, córki 2. barona Wharncliffe.
W 1892 r. został wybrany do Izby Gmin jako reprezentant okręgu New Forest. W niższej izbie parlamentu zasiadał do 1905, kiedy to po śmierci ojca jako 2. baron Montagu of Beaulieu zasiadł w Izbie Lordów. Podczas I wojny światowej był aktywnym członkiem Komitetu Lotnictwa Wojskowego (marzec-kwiecień 1916 r.) oraz doradcą w Służbach Transportu Mechanicznego rządu indyjskiego (w stopniu honorowego generała-brygadiera). Był znanym promotorem motoryzacji, założycielem i wydawcą magazynu "The Car Illustrated" oraz członkiem Zarządu Dróg.
Lord Montagu był dwukrotnie żonaty. Jego pierwszą żoną była od 4 czerwca 1889 r. lady Cecil Kerr (14 lutego 1866 - 13 września 1919), córką Schomberga Kerra, 9. markiza Lothian, i lady Victorii Montagu-Douglas-Scott, córki 5. księcia Buccleuch. John i Cecil mieli razem dwie córki:
Drugą żoną barona została 10 sierpnia 1920 r. Alice Pearl Crake (6 stycznia 1895 - 10 kwietnia 1996), córka majora Edwarda Crake’a i Clary Woodroffe, córki George’a Woodroffe’a. John i Alice mieli razem jednego syna i trzy córki:

</doc>
<doc id="1189162" url="https://pl.wikipedia.org/wiki?curid=1189162" title="Beczka (narzędzie kary)">
Beczka (narzędzie kary)

Beczka – była zarówno narzędziem kary jak i metodą unieruchomienia oskarżonego. W beczce wycinano otwory na ręce i nogi. Ofiara związana w pozycji kozła była umieszczana w beczce. Aby zapobiec wciągnięciu członków do środka, między nogi i ręce wsuwano drewniany kij. Ofiara klęczała w tej niewygodnej, przynoszącej cierpienie pozycji w oczekiwaniu na inne tortury lub na rozpoczęcie procesu – wtedy, gdy był to jedynie sposób uwięzienia lub unieruchomienia.
Innym zastosowaniem beczki było przetrzymywanie w nich czarownic. Wierzenia ludowe mówiły, że czarownice po dotknięciu ziemi czerpią z niej magiczną moc. Aby temu zapobiec, często beczkę wieszano pod sufitem.

</doc>
<doc id="1189163" url="https://pl.wikipedia.org/wiki?curid=1189163" title="Petrolinvest">
Petrolinvest

Petrolinvest S.A. – przedsiębiorstwo przemysłu paliwowego z siedzibą w Gdyni, wchodzące w skład koncernu Prokom Investments. Ma charakter wydobywczy. Działa głównie w Kazachstanie, gdzie poszukuje ropy naftowej.
Spółka została założona w 1991 roku przez Ryszarda Krauzego. 16 lipca 2007 r. spółka zadebiutowała na Giełdzie Papierów Wartościowych w Warszawie.

</doc>
<doc id="1189165" url="https://pl.wikipedia.org/wiki?curid=1189165" title="Ratan Tata">
Ratan Tata

Ratan Tata (ur. 28 grudnia 1937 w Bombaju, Indie) – indyjski biznesmen, prezes Tata Motors.
Zaczynał karierę jako pracownik firmy Mahindra &amp; Mahindra sprzedającej traktory, która została przemianowana na „Tata Sons”, od nazwiska jego kuzyna. W 1991 został jej prezesem i zdynamizował rozwój konglomeratu, który liczy obecnie 99 firm, m.in. najbardziej znane Tata Steel oraz Tata Motors. Uznaje się go za mistrza skutecznych przejęć: w 2007 przejął w Wielkiej Brytanii giganta stalowego Corus oraz słynne marki samochodowe Jaguar i Land Rover (za obie marki zapłacił 2,3 mld $ Fordowi wliczając 600 mln $ przeznaczone na fundusz emerytalny), wcześniej jego Tata Tea przejął producenta herbaty Tetley.

</doc>
<doc id="1189166" url="https://pl.wikipedia.org/wiki?curid=1189166" title="Teoria budżetu">
Teoria budżetu

Teoria budżetu to dyscyplina naukowa zajmująca się politycznymi i społecznymi motywami, którymi kierują się twórcy budżetów państwowych i prywatnych. Klasycznymi teoretykami budżetu byli Henry Adams, William F. Willoughby, V. O. Key Jr. oraz Aaron Wildavsky. Współczesnymi uznanymi teoretykami są natomiast Frank R. Baumgartner, Bryan D. Jones, Richard Fenno, Allen Schick, Dennis Ippolito, Naomi Caiden, Irene Rubin, James D. Savage oraz Gary Wamsley. 
Teoria budżetu była głównym tematem dyskusji w trakcie trwania w Stanach Zjednoczonych epoki zwanej Erą Postępu, zwłaszcza w środowiskach akademickich i quasi-akademickich, jak np. Brookings Institution. Głównym jej efektem było zdefiniowanie pojęcia budżet wykonawczego. Był on innowacją z zakresu finansów, której zadaniem było wzmocnienie pozycji prezydentów i zarządców miast, w celu zwiększenia możliwości wprowadzania reform politycznych w czasie Ery Postępu. Od tego czasu budżet wykonawczy stał się narzędziem istotnym zwłaszcza w ręku prezydenta USA oraz Biura planowania i budżetu w jego gabinecie.
Z racji tego, iż współcześnie nastąpiło upolitycznienie procesu opracowywania budżetu, jego uchwalanie umożliwia politykom w wielu krajach prowadzenie licznych rozgrywek politycznych, w celu osiągnięcia zakładanych celów. Stanowi to swoisty współczesny wkład do teorii budżetu.

</doc>
<doc id="1189167" url="https://pl.wikipedia.org/wiki?curid=1189167" title="Manicure">
Manicure

Manicure (z ) – zabieg kosmetyczny, któremu poddawane są paznokcie u rąk. Manicure stosują osoby, które pragną mieć ładniejsze paznokcie. Zabieg polega nie tylko na malowaniu, ale też na wyrównywaniu skórek i pielęgnowaniu płytki paznokci. Podobny zabieg u paznokci u nóg nazywany jest pedicure.

</doc>
<doc id="1189172" url="https://pl.wikipedia.org/wiki?curid=1189172" title="Droga wojewódzka nr 459">
Droga wojewódzka nr 459

Droga wojewódzka nr 459 (DW459) – droga wojewódzka o długości 18 km, leżąca na obszarze województwa opolskiego. Trasa ta łączy Opole ze Skorogoszczą, a także z DK94. Droga leży na terenie powiatu brzeskiego i opolskiego.
Miejscowości leżące przy trasie DW459.
 Województwo opolskie
 Powiat opolski
 Powiat brzeski

</doc>
<doc id="1189178" url="https://pl.wikipedia.org/wiki?curid=1189178" title="Józef Sandel">
Józef Sandel

Józef Sandel (jid. יוסף סאנדעל; ur. 29 września 1894 w Kołomyi, zm. 1 grudnia 1962 w Warszawie) – polski historyk sztuki i publicysta żydowskiego pochodzenia, działacz Żydowskiego Towarzystwa Krzewienia Sztuk Pięknych w Warszawie.
Był najmłodszym z siedmiorga dzieci Awigdora Sandla. Ukończył szkołę powszechną im. barona M. Hirscha w Kołomyi.
Pochowany jest na cmentarzu żydowskim przy ulicy Okopowej w Warszawie (kwatera 7, rząd 2). 
Jego żona, Ernestyna Podhorizer-Sandel (1903–1984) była wieloletnim kustoszem Muzeum Żydowskiego Instytutu Historycznego, autorką życiorysów do "Słownika Artystów Polskich".

</doc>
<doc id="1189185" url="https://pl.wikipedia.org/wiki?curid=1189185" title="UEFA Euro 2000">
UEFA Euro 2000

UEFA Euro 2000 – gra sportowa o tematyce piłkarskiej, wydana przez Electronic Arts z okazji Mistrzostw Europy w 2000 roku organizowanych przez Holandię i Belgię. Polskim dystrybutorem gry była firma Cenega Poland.
Jej światowa premiera miała miejsce 12 maja 2000 r. natomiast w Polsce gra ta została wydana miesiąc później. Posiadała tryby gry jednoosobowej, gry wieloosobowej, oraz możliwość prowadzenia rozgrywki przez Internet.

</doc>
<doc id="1189191" url="https://pl.wikipedia.org/wiki?curid=1189191" title="Żydowskie Towarzystwo Krzewienia Sztuk Pięknych">
Żydowskie Towarzystwo Krzewienia Sztuk Pięknych

Żydowskie Towarzystwo Krzewienia Sztuk Pięknych (ŻTKSP) (jid. "Yidishe gezelshaft tsu farshpreytn kunst") – żydowska organizacja kulturalna, działająca w Polsce w latach 1923–1949.
Organizacja została założona przez grupę żydowskich artystów, mecenasów sztuki, krytyków sztuki oraz redaktorów kulturalnych. Członkami założycielami i autorami statutu byli: Abraham Ostrzega, Jakub Appenszlak, Józef Dyksztejn, Fiszel-Efroim Frydman, Mojżesz Koerner, Gerszon Lewin, Szaja Lebenbaum, Józef Mieses, Naftal Prywes, Wolf Weintraub. Głównym celem organizacji było krzewienie sztuki wśród społeczności żydowskiej oraz wsparcie materialne dla biednych artystów plastyków, którym organizowano wystawy dzieł. W 1923 roku oficjalnie zatwierdzono statut towarzystwa, ale mimo tego nieformalnie działało ono już wcześniej.
ŻTKSP organizowało liczne wystawy indywidualne, zbiorowe oraz salony sztuki. Towarzystwo miało ogromny wpływ oraz odegrało bardzo ważną rolę w kształtowaniu polskiego (głównie warszawskiego) środowiska artystycznego. Działalność organizacji przerwał wybuch II wojny światowej. Podczas niej zginęło wielu zasłużonych działaczy towarzystwa.
Po zakończeniu wojny organizacja została reaktywowana. Wówczas podjęto próby ratowania i odzyskiwania dzieł sztuki artystów żydowskich, które cudem przetrwały pożogę wojenną. Organizowano również pomoc materialną dla ocalałych artystów. W 1949 roku towarzystwo zostało rozwiązane, a jego zbiory przekazano Żydowskiemu Instytutowi Historycznemu.

</doc>
<doc id="1189192" url="https://pl.wikipedia.org/wiki?curid=1189192" title="Gyda duńska">
Gyda duńska

Gyda, Gytha (duń. "Gyda Svendsdatter") – królewna duńska, córka króla Danii, Anglii i Norwegii – Swena Widłobrodego.
Pochodziła z dynastii Skjoldungów, wywodzącej się od Gorma Starego i Tyry Danebod. Najprawdopodobniej była przyrodnią siostrą króla Anglii – Knuta Wielkiego – oraz żoną odsuniętego od władzy jarla regionu Lade – Eryka Håkonssona, który dowodził wojskami szwedzkimi w bitwie pod Svold (znanej też jako bitwa w Øresundzie).
W najnowszej historiografii historyczność Gydy jest podawana w wątpliwość.
Życiorys.
Pochodzenie.
Gyda była najprawdopodobniej córką króla Danii Swena Widłobrodego i wnuczką Haralda Sinozębego. Tożsamość jej matki nie jest pewna. Z imienia znana jest tylko jedna żona Swena Widłobrodego – Sygryda Storråda. Jednak nie była ona matką Gydy, gdyż Swen poślubił ją dopiero około 996, podczas gdy już około 997 Gyda wyszła za mąż. Przypuszcza się, że matką Gydy była pierwsza, nieznana z imienia żona Swena bądź też jego nałożnica. Według jednej z hipotez matką mogła być niejaka Gunhilda, prawdopodobnie obodryckiego pochodzenia.
Gyda była zapewne przyrodnią siostrą króla Anglii Kanuta Wielkiego, króla Danii Haralda, Estrydy i Świętosławy.
Małżeństwo z jarlem Erykiem.
Fakt zawarcia małżeństwa Gydy i jarla Eryka odnotował pod rokiem 996 Snorri Sturluson w pochodzącej z XIII wieku "Sadze o królu Olafie Tryggvasonie". Rok ślubu podany przez Sturlusona budzi wątpliwości w historiografii. Przyjmuje się, że doszło do niego między 995 a 1000, najprawdopodobniej około 997. Eryk z Lade był nieślubnym synem króla Norwegii Haakona Sigurdssona z nieznanej bliżej nałożnicy. W 995 po śmierci swego ojca został odsunięty od władzy przez Olafa Tryggvasona i wraz z bratem Swenem udał się do Szwecji, a rok później do Danii. Tam zawarł związek małżeński z Gydą i stał się sojusznikiem króla Danii Swena Widłobrodego w walce z Olafem Tryggvasonem. Eryk miał również poparcie króla Szwecji Olafa Skötkonunga, który był szwagrem jego brata Swena. W 1000 roku z pomocą Swena i Olafa, w imieniu którego dowodził wojskami szwedzkimi, pokonał Trygvgasona w bitwie w Øresundzie. Zmarł najprawdopodobniej około 1023 roku.
Dalsze losy żony Eryka, Gydy, jak również data jej śmierci, nie są znane.
Potomkowie.
Według Snorriego Sturlusona rok po ślubie Gydy i Eryka urodził się ich syn Haakon. Zgodnie z jego relacją Haakon miał przyjść na świat w 997, jednak historycy przesuwają datę jego narodzin na czas około 998. Był on jedynym dzieckiem z tego małżeństwa. Około 1016 opuścił Norwegię po tym, jak został pojmany przez króla Olafa II. Udał się do Anglii, gdzie znalazł schronienie u króla Kanuta Wielkiego. W 1029 poślubił siostrzenicę Kanuta – Gunhildę, będącą córką księcia słowiańskiego, Wrytgeorna, i prawdopodobnie Świętosławy. W 1029 lub 1030, utonął wracając z Anglii do Norwegii. Miał córkę Botyldę, żonę jarla duńskiego Ulfa, na której wygasł ród z Lade.
Kwestia historyczności.
W najnowszej historiografii pojawiły się wątpliwości co do historyczności królewny Gydy. Przypuszcza się, iż jej postać mogła zostać stworzona przez autorów sag w celu uzasadnienia sojuszu Swena Widłobrodego z synami jarla Haakona Sigurdssona.

</doc>
<doc id="1189193" url="https://pl.wikipedia.org/wiki?curid=1189193" title="Brendan Perry">
Brendan Perry

Brendan Perry (ur. 30 czerwca 1959 roku w Londynie) – brytyjski muzyk, kompozytor, wokalista i multiinstrumentalista. Perry znany jest z wieloletnich występów w grupie muzycznej Dead Can Dance.
Dzieciństwo i młodość.
Brendan Perry urodził się w 1959 w Londynie, w dzielnicy Whitechapel. Również w Londynie uczęszczał do szkoły, aż do momentu, gdy jego rodzina wyemigrowała do Auckland w Nowej Zelandii. Perry nie pobierał profesjonalnego muzycznego wykształcenia, naukę gry na gitarze rozpoczął w szkole katolickiej, do której uczęszczał.
Kilkakrotnie zmieniał zajęcie zanim w 1977 dołączył do grupy The Scavengers. Początkowo grał tam na gitarze basowej, jednak później przejął obowiązki wokalisty, kiedy ten opuścił grupę. Grupa wykonywała kilka swoich kompozycji, a także covery utworów The Stooges, czy New York Dolls. W 1979 zespół przeniósł się do Melbourne i zmienił nazwę na The Marching Girls. W 1980 Perry opuścił zespół by rozpocząć karierę solową, jednak już w 1981, wraz z Simonem Monroe, Paulem Eriksonem i Lisą Gerrard, założył Dead Can Dance.
Kariera.
The Scavengers i The Marching Girls.
Pomimo tego, że Brendan Perry jest obecnie znany przede wszystkim z pracy w zespole Dead Can Dance, jego pierwsze muzyczne dokonania cechował całkowicie odmienny styl. W 1977, występując pod pseudonimem Ronnie Recent, był członkiem nowozelandzkiej grupy punk-rockowej The Scavengers. Rozpoczynał jako basista, by po zmianie składu w 1978 zostać wokalistą grupy. W 1979 grupa przeniosła się do Melbourne i zmieniła nazwę na The Marching Girls. Nagrania tych dwóch grup z udziałem Brendana Perry’ego zebrane zostały na albumie AK79, można je także znaleźć na kompilacji singli nagranych przez The Scavengers - jednej z najważniejszych grup punk-rockowych w Nowej Zelandii. Ich najbardziej znanym utworem była piosenka „Mysterex”, której Perry był współautorem. Także grupa The Marching Girls zapisała się w historii muzyki tego państwa, a największym ich sukcesem był utwór „True Love”.
Dead Can Dance.
Grupa Dead Can Dance powstała w 1981 w Melbourne jako kwartet. Pierwotnie w jej skład oprócz Perry’ego wchodzili perkusista Simon Monroe, basista Paul Erikson i Lisa Gerrard, która dołączyła do grupy jako ostatnia. W 1982 grupa przeniosła się do Londynu, jednak Simon Monroe pozostał w Australii. Zamiast niego na pierwszych nagraniach zespołu pojawia się perkusista Peter Ulrich. Również Paul Erikson wkrótce powrócił do Australii, a grupa zaczęła funkcjonować jako duet. Począwszy od wydanego w 1984 albumu „Dead Can Dance” grupa nagrała 8 albumów dla wytwórni 4AD.
Kariera solowa.
W 1999 wytwórnia 4AD wydała solowy album Perry’ego, "Eye of the Hunter", który zawiera jego kompozycje, a także utwór Tima Buckleya „I Must Have Been Blind”.
Około 2001 Perry napisał muzykę do filmu Grahama Wooda, który pracował wcześniej z Dead Can Dance: zaprojektował okładki albumu "Wake" i kompilacji 1981-1998.
W 2008 Perry ogłosił odejście z wytwórni 4AD. W 2010 ukazał się jego album "Ark", który został wydany przez Cooking Vinyl.
Brendan Perry pojawia się również w nagraniach innych artystów, w tym na kilku płytach Hectora Zazou.
Dyskografia.
Lista według Discogs:

</doc>
<doc id="1189194" url="https://pl.wikipedia.org/wiki?curid=1189194" title="Tomasz Kolbe">
Tomasz Kolbe

Tomasz Kolbe (ur. 1830 we wsi Sielc k. Ostrowi Mazowieckiej, zm. 5 maja 1863 pod Rydzewem) – naczelnik wojenny powiatu przasnyskiego, dowódca oddziału w powstaniu styczniowym.
Syn Ferdynanda, majora wojsk polskich, poległego w bitwie pod Olszynką Grochowską w 1831. Wychowywał go brat matki, ziemianin Józef Komierowski. Uczył się w Pułtusku i w Warszawie, potem studiował w Krakowie. Od 1848 przebywał w Paryżu, gdzie poznał Juliusza Słowackiego. Pod jego wpływem zaczął pisać wiersze, interesował się życiem emigracji polskiej.
Po powrocie do kraju wydzierżawił majątek Dąbrówka k. Chorzel (1856) i aktywnie zajmował się działalnością konspiracyjną. W 1861 otrzymał spadek po wuju Komierowskim i całkowicie się oddał pracy spiskowej. W czerwcu 1862 Komitet Centralny "Czerwonych" mianował go naczelnikiem powiatu przasnyskiego. Folwark Dąbrówka był miejscem przygotowań do walk powstańczych na tych terenach. 3 lutego 1863 Kolbe na czele oddziału wyparł z Chorzel do Prus piechotę rosyjską. 15 lutego został ranny, jednak już w kwietniu utworzył nowy oddział.
Tomasz Kolbe zmarł w trakcie bitwy pod Rydzewem. Nie chcąc oddać się do niewoli, ostatnim pociskiem odebrał sobie życie. Dowodzący wojskami rosyjskimi płk Wałujew kazał ciało Kolbego złożyć na wóz i w pierwszej napotkanej wsi zwołanej szlachcie zapowiedział, że mają go porządnie pochować, w przeciwnym razie każe im wymierzyć po sto batów. Pogrzeb Kolbego zgromadził ogromne tłumy włościan. Ciało zostało pochowane na cmentarzu w Unierzyżu. Po Tomaszu Kolbem pozostała legenda bohaterskiego dowódcy, wykorzystywali to inni dowódcy powstańczy, przybierając nazwisko Kolbego jako pseudonim konspiracyjny.
W Ciechanowie znajduje się pomnik T. Kolbego.

</doc>
<doc id="1189195" url="https://pl.wikipedia.org/wiki?curid=1189195" title="William Butler">
William Butler

William Butler (ur. 1968) – amerykański aktor, reżyser, scenarzysta, producent i charakteryzator filmowy oraz twórca efektów specjalnych. 
Przez pięć lat mieszkał z aktorem Viggo Mortensenem i jego ówczesną żoną, Exene Cervenką. W 2001 roku pisał scenariusze do programów na ABC Family, które następnie produkował i reżyserował. Od 2004 r. pracuje w telewizji komercyjnej w Los Angeles.

</doc>
<doc id="1189200" url="https://pl.wikipedia.org/wiki?curid=1189200" title="Franciszek de Bourbon-Vendôme">
Franciszek de Bourbon-Vendôme

Franciszek de Bourbon-Vendôme (ur. 1470, zm. 30 października 1495) – francuski szlachcic, najstarszy syn Jana VII, hrabiego Vendôme, i jego żony – Izabeli de Beauvau.
Franciszek został kolejnym hrabią Vendôme w wieku 7 lat, po śmierci swojego ojca. W czasie jego małoletności, hrabstwem zarządzał jego wuj - Ludwik de Joyeuse, mąż jego ciotki Joanny. W 1484 Franciszek otrzymał tytuł barona Mondoubleau, który włączono do tytułów hrabiego Vendôme. Franciszek był wiernym zwolennikiem regentki Anny de Beaujeu i króla Karola VIII. Franciszek towarzyszył królowi podczas wojen włoskich i brał udział w zwycięskiej bitwie pod Fornovo di Taro (1495), do którego zwycięstwa znacznie się przyczynił. Jednak pod koniec tego samego roku, Franciszek zmarł w wieku 25 lat, w Vercelli. Jego następcą został jego najstarszy syn – Karol. Żona Franciszka była regentką podczas małoletności Karola.
W 1487 poślubił Marię Luksemburską, wdowę po Jacku Sabaudzkim, hrabim de Romont. Jako posag panna młoda wniosła ogromne tereny między innymi hrabstwo Saint-Pol i Soissons w Pikardii. Para miała 6 dzieci:
Franciszek miał także nieślubnego syna Jakuba (Jacques) z Isabeau de Grigny.

</doc>
<doc id="1189201" url="https://pl.wikipedia.org/wiki?curid=1189201" title="Bernard Arnault">
Bernard Arnault

Bernard Jean Étienne Arnault (ur. 5 marca 1949 w Roubaix) – francuski biznesmen oraz prezes koncernu LVMH. Według rankingu „Forbesa” z 2018 r. jego majątek wyceniany jest na 150 mld USD. Arnault znajdował się także na 1. miejscu listy najbogatszych ludzi na świecie „Forbesa” – w maju 2021 (przez kilka godzin) i ponownie w grudniu roku 2022.
Bernard Arnault pochodzi z bardzo zamożnej rodziny przedsiębiorców z Roubaix niedaleko granicy z Belgią. W 1969 roku ukończył z tytułem inżynierskim paryską politechnikę. W roku 2007 Arnault został zaliczony przez „Time Magazine” do 100 najbardziej wpływowych ludzi świata.
Dokonania w biznesie.
Najpierw pracował w przedsiębiorstwach rodzinnych, np. spółce deweloperskiej Ferret-Savinel. W 1981 r. wyjechał do Stanów Zjednoczonych, gdzie m.in. budował osiedla na Florydzie. W przełomowym dla siebie 1984 roku kupił za otrzymane od rodziny 15 mln USD przedsiębiorstwo odzieżowe Christian Dior SA, które następnie zmodernizował. W roku 1989 przejął LVMH, a w 2004 producenta zegarków TAG Heuer. Wiosną 2007 roku wraz z funduszem private equity kupił 9% udziałów w Carrefour. Działa również na rynku mediów i prasy.
Według stanu na marzec 2007 r. Arnault posiadał 47,5% udziałów koncernu LVMH, posiadał również udziały Christian Dior SA. Arnault jest prezesem obu tych spółek.
Jego córka Delphine Arnault także pracuje w LVMH.
Arnault jest znanym kolekcjonerem sztuki. W latach 1999–2003 był właścicielem domu aukcyjnego Phillips de Pury &amp; Company.
Kontrowersje.
W styczniu 2007 r. Kathryn Blair, córka byłego premiera Wielkiej Brytanii Tony’ego Blaira, ukończyła intensywny kurs języka i kultury francuskiej na Sorbonie. Tony Blair był krytykowany za zgodę na sfinansowanie kursu przez Bernarda Arnaulta. Podczas trwania kursu Kathryn Blair (od 12 października 2006 do 26 stycznia 2007) otrzymała od Arnaulta zakwaterowanie, ochronę i transport wartości około 80 000 funtów brytyjskich.

</doc>
<doc id="1189204" url="https://pl.wikipedia.org/wiki?curid=1189204" title="Teoria skali produkcji">
Teoria skali produkcji

Teoria skali produkcji - obok teorii cyklu życia produktu i teorii luki technologicznej jest jedną ze współczesnych teorii handlu międzynarodowego. Współczesne teorie handlu międzynarodowego można podzielić na neotechnologiczne oraz neoczynnikowe. W teoriach neotechnologicznych uwzględnia się zmiany spowodowane ciągłym rozwojem postępu technicznego. Natomiast teorie neoczynnikowe opierają się na zasadzie kosztów względnych, które dodatkowo uwzględniają zasoby naturalne oraz niejednorodność czynników produkcji: pracy i kapitału.
Skala produkcji.
Skala produkcji to miara ilości otrzymanego produktu przy uwzględnieniu ilości czynników produkcji.
Korzyści skali produkcji.
Statyczne i dynamiczne.
Teoria korzyści skali produkcji polega na szybszym zwiększaniu produkcji niż nakładów czynników produkcji.
Korzyści wynikające z zastosowania tej teorii:

</doc>
<doc id="1189212" url="https://pl.wikipedia.org/wiki?curid=1189212" title="Edward Rolski">
Edward Rolski

Edward Rolski (ur. 8 października 1837 w Warszawie, zm. 12 marca 1863 w Drążdżewie) – komisarz województwa płockiego w czasie powstania styczniowego.
Syn Teodora, byłego kapitana wojsk polskich, brat Józefa Rolskiego, członka Komitetu Centralnego Narodowego. Był członkiem Komitetu Centralnego, działaczem obozu "Czerwonych". Od początku powstania styczniowego działał w Płockiem. Był komisarzem wojskowym woj. płockiego od grudnia 1862 do 12 marca 1863. Walczył w powstaniu w stopniu podpułkownika jako adiutant Zygmunta Padlewskiego. Zginął w potyczce pod Drążdżewem, osłaniając odwrót oddziałowi Padlewskiego. Pochowany w Drążdżewie, upamiętnia go kopiec koło kościoła, jego imię nosi też miejscowa szkoła. 
Występuje w powieści Piotra Choynowskiego pt. "Kuźnia" z 1918 r.

</doc>
<doc id="1189217" url="https://pl.wikipedia.org/wiki?curid=1189217" title="Martin Cummins">
Martin Cummins

Martin Cummins (ur. 28 listopada 1969 w North Delta) – kanadyjski aktor, reżyser, scenarzysta i producent wykonawczy. W 1987 ukończył Seaquam Secondary School. Za drugoplanową rolę w niezależnym filmie fabularnym "Love Come Down" zdobył w 2001 roku nagrodę Genie.

</doc>
<doc id="1189224" url="https://pl.wikipedia.org/wiki?curid=1189224" title="Himling">
Himling



</doc>
<doc id="1189225" url="https://pl.wikipedia.org/wiki?curid=1189225" title="Ghawar">
Ghawar



</doc>
<doc id="1189226" url="https://pl.wikipedia.org/wiki?curid=1189226" title="Lista gwiazd w gwiazdozbiorze Kruka">
Lista gwiazd w gwiazdozbiorze Kruka

Zestawienie to zawiera gwiazdy w gwiazdozbiorze Kruka do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1189227" url="https://pl.wikipedia.org/wiki?curid=1189227" title="Stronnictwo Ludowe (Śląsk Cieszyński)">
Stronnictwo Ludowe (Śląsk Cieszyński)

Stronnictwo Ludowe w Republice Czechosłowackiej – partia polityczna istniejąca w I Republice Czechosłowackiej, broniąca praw narodowych i kulturowych polskojęzycznych Ślązaków.
Zostało powołane na jesieni 1922 – działało na terenie Śląska Cieszyńskiego i Opawskiego. Odwoływało się do polskiego solidaryzmu narodowego oraz idei tolerancji religijnej – mimo iż skupiało głównie polskich ewangelików, było otwarte na przedstawicieli innych wyznań.
Szefem partii przez cały okres międzywojenny był Józef Berger. Do innych znaczących działaczy należeli Jan Buzek (organizator Harcerstwa Polskiego w Czechosłowacji, w latach 1929–1935 poseł do parlamentu w Pradze) czy Jan Michejda.
Od 1929 Stronnictwo wydawało czasopismo "Prawo Ludu" pod red. Jarosława Waleczki.
Podobnie jak ZŚlK Stronnictwo skupiało wokół siebie cały szereg innych organizacji polonijnych:
27 października 1923 Stronnictwo wraz z ZŚlK utworzyło blok polityczny Polski Związek Ludowy, by skuteczniej reprezentować interesy mniejszości polskiej w Czechosłowacji.
W październiku 1937 połączyło się wraz z Polską Partią Socjaldemokratyczną (odłamem PSPR opowiadającym się za współpracą z rządem RP) w Polską Partię Ludową. Na wiosnę 1938 PPL i ZŚlK utworzyły razem Związek Polaków w Czechosłowacji – w ten sposób doszło do zjednoczenia ruchu polonijnego w tym kraju.
Udział w wyborach do zgromadzeń czechosłowackich.
Do wyborów parlamentarnych 1925 Stronnictwo poszło razem z katolikami z ZŚlK, polskimi socjalistami i ślązakowcami.
W wyborach krajowych (do parlamentu w Brnie) w 1928 Stronnictwo startowało razem z katolikami cieszyńskimi i mniejszością żydowską, a w wyborach do parlamentu czechosłowackiego w 1929 także z polskimi socjalistami. Posłem z ramienia Stronnictwa Ludowego został wówczas Jan Buzek, który przyłączył się w izbie poselskiej do zgrupowania czeskich socjaldemokratów.
W wyborach 1935 SL wystartowało razem z polskimi organizacjami narodowymi oraz słowackimi i karpatorusińskimi nacjonalistami: Jarosław Waleczko znalazł się na drugim miejscu listy polskiej, jednak tym razem śląskim ewangelikom nie udało się zdobyć mandatu w praskim parlamencie (otrzymał go jedynie Leon Wolf z ZŚlK).
Silniej niż na poziomie regionalnym i państwowym SL reprezentowane było w samorządach Śląska Cieszyńskiego i Opawskiego, szczególnie w powiatach Czeski Cieszyn, Jabłonków i Frysztat.

</doc>
<doc id="1189228" url="https://pl.wikipedia.org/wiki?curid=1189228" title="Coś (film 1982)">
Coś (film 1982)

Coś (tytuł oryg. ang. "The Thing", inny tytuł: "Rzecz") – amerykański horror science-fiction z 1982 roku w reżyserii Johna Carpentera.
Pod pozorem nakręcenia remake’u filmu Howarda Hawksa "Istota z innego świata" z 1951 roku Carpenter stworzył znacznie wierniejszą adaptację noweli Johna W. Campbella "Who Goes There?" (pol. "Kim jesteś?"), która była inspiracją dla filmu z 1951. W 2011 opierając się na noweli nakręcono film, również zatytułowany "The Thing", będący prequelem filmu Carpentera.
Opis fabuły.
Akcja filmu rozgrywa się w 1982 roku na Antarktydzie. Film ukazuje historię stacjonującej tam amerykańskiej grupy badawczej. Pewnego dnia do jej placówki dociera pies, a wraz z nim dwóch usiłujących go zabić Norwegów. Nie udaje im się jednak zabić zwierzęcia, gdyż po chwili obaj giną, a członkowie amerykańskiej ekipy, biorąc Norwegów za niepoczytalnych, przygarniają samotnego psa. 
Po pewnym czasie wychodzi na jaw, że pies, którym się zaopiekowali, to w rzeczywistości obca forma życia zdolna do przenikania do ludzkich i zwierzęcych organizmów, tworząc ich imitacje. Kilku członków załogi zostaje zainfekowanych przez obcego, który za wszelką cenę pragnie się rozprzestrzenić i dotrzeć do rejonów zamieszkiwanych przez ludzi. Gdy Amerykanie w końcu orientują się w sytuacji, przestają ufać sobie nawzajem, ponieważ każdy z nich może być już obcą formą życia imitującą człowieka. Dochodzi do pełnej desperacji i poświęcenia walki o wyeliminowanie obcego oraz uchronienia całej planety przed jego zarazą.
Po utraceniu środków transportu oraz łączności ze światem członkowie ekipy ostatecznie decydują się na zniszczenie całej placówki ładunkami wybuchowymi w celu unicestwienia obcego i ocalenia ludzkości. W końcowej scenie po eksplozji amerykańskiej placówki przy życiu pozostaje już tylko dwóch członków załogi, którzy godzą się z faktem, że wkrótce zamarzną i wspólnie oczekują śmierci. Mimo to pytanie, czy któryś z nich został zarażony przez obcego, nadal pozostaje otwarte.
Krytyka.
Film spotkał się z raczej chłodnym przyjęciem widowni. Sławę "Coś" zyskał dopiero po wydaniu na kasetach VHS. W roku 1998 i 2004 film został wydany w formacie DVD.
Przychody z filmu były znacznie niższe od oczekiwanych przez producentów. Carpenter oraz krytycy, którzy ogólnie ciepło przyjęli jego film, tłumaczyli to przede wszystkim premierą "E.T." Spielberga, która miała miejsce dwa tygodnie wcześniej i przedstawiał wielokrotnie bardziej optymistyczną wizję kontaktu z obcym. Przy tym efekty specjalne były równocześnie chwalone i krytykowane jako doskonałe pod względem technicznym, ale równocześnie wizualnie odpychające. Roger Ebert określił je mianem „najbardziej dopracowanego, przerażającego i wywołującego mdłości widoku, jaki osiągnęli do tej pory hollywoodzcy magicy od efektów”. Ponadto chwalono atmosferę nieustannej niepewności i wszechogarniającej paranoi, gdzie widz nie jest pewny niczego, nawet tego, czy główny bohater jest tym, za kogo się podaje.
W książce "Prince of Darkness" Carpenter poproszony o wyjaśnienie słabego wyniku filmu zwrócił uwagę także na fakt, że skurczyła się także widownia na horrory. Pomimo niskich przychodów, "Coś" zyskało znacznie w oczach widzów oraz zyskało spore grono fanów po wypuszczeniu filmu na kasetach VHS. W rankingu stu najlepszych filmów science-fiction w historii sporządzonego przez serwis Rotten Tomatoes film zajął 97 pozycję. Z kolei w rankingu stu najstraszniejszych scen filmowych sporządzonego przez sieć Bravo "Coś" ze sceną badania krwi zajęło 48 miejsce.
Produkcja.
Autorem scenariusza jest Bill Lancaster; skrypt był gotowy już w 1981 roku. Muzykę do filmu skomponował Ennio Morricone, co jest ewenementem w filmach Carpentera, który sam tworzył muzykę do własnych produkcji. Zdjęcia kręcono w północnych rejonach Kolumbii Brytyjskiej. Dekoracje stacji badawczej zostały zbudowane przez ekipę filmową latem, a sam film kręcony był zimą, w warunkach niczym nie odbiegających od polarnych. Jedyną kobiecą rolą jest głos komputera szachowego, podłożony przez ówczesną żonę Carpentera, Adrienne Barbeau. Gra ona także uczestnika programu telewizyjnego Idź na całość, oglądanego przez jedną z postaci.
Zdjęcia trwały łącznie prawie trzy miesiące, podczas których ekipa filmowców oraz aktorzy pracowali w kilku miejscach równocześnie. Spora część scen jest kręcona w studiu, specjalnie do tego celu „zmrożonym” do temperatury poniżej zera. Kurt Russell żartował, że schodząc z planu po wyjściu ze studia czuł się jakby wchodził do piekarnika. Ruiny norweskiego obozu to pozostałości amerykańskiej placówki po tym, jak została zniszczona w eksplozji podczas ostatniej sceny filmu.
Na jednym z dodatków umieszczonych w wydaniu DVD montażysta filmu, Todd C. Ramsay, opowiada o propozycji, jaką złożył Carpenterowi. Chodziło o nakręcenie alternatywnego zakończenia z happy endem, z przyczyn czysto ochronnych, dopóki Russell był wciąż w pobliżu. Carpenter zgodził się i nakręcił scenę, w której MacReady zostaje uratowany i poddany badaniu krwi, które potwierdza, że nadal jest człowiekiem. Scena ta była umieszczona w dwóch próbnych pokazach filmu, jednak ostatecznie Carpenter zrezygnował z niej i uznał, że znacznie lepsza będzie wersja o nihilistycznym wydźwięku. Należy jednak dodać, że alternatywne zakończenie stanowi ważny punkt zaczepienia dla wydanej w 2002 roku gry komputerowej "The Thing".
Nakręcone zostało także drugie alternatywne zakończenie. Ukazuje ono płonące ruiny bazy następnego dnia po ostatniej rozmowie McReadego z Childsem. Z ruin wybiega Coś, podobnie jak na początku filmu ukrywające się pod postacią psa.

</doc>
<doc id="1189229" url="https://pl.wikipedia.org/wiki?curid=1189229" title="Coś">
Coś



</doc>
<doc id="1189231" url="https://pl.wikipedia.org/wiki?curid=1189231" title="Raul Meireles">
Raul Meireles

Raul José Trindade Meireles (wym. []; ur. 17 marca 1983 w Porto) – portugalski piłkarz występujący na pozycji pomocnika.
Kariera klubowa.
Początki.
Raul Meireles zawodową karierę rozpoczął w 2001 w zespole CD Aves, gdzie przez 2 sezony rozegrał 41 spotkań w drugiej lidze. W sezonie 2001/2002 wystąpił w 18 ligowych pojedynkach, w tym 13 w podstawowym składzie. W kolejnych rozgrywkach rozegrał 26 spotkań, w tym 23 w wyjściowej jedenastce. Latem 2003 Meireles przeniósł się do swojego rodzinnego miasta, gdzie podczas rozgrywek 2003/2004 reprezentował barwy Boavisty. W pierwszej lidze zadebiutował 17 sierpnia 2003 w zremisowanym bezbramkowo meczu z Benficą. Łącznie podczas rozgrywek 2003/2004 zanotował 29 ligowych występów i razem z Boavistą zajął w końcowej tabeli ósme miejsce.
Porto.
Latem 2004 portugalski gracz podpisał kontrakt z jedną z najbardziej utytułowanych drużyn w kraju – FC Porto. Ligowy debiut w barwach nowej drużyny zanotował 22 września w zremisowanym 1:1 pojedynku z klubem União Leiria. Początkowo Meireles pełnił w Porto rolę rezerwowego, jednak z sezonu na sezon grywał coraz częściej. 19 lutego 2006 strzelił jedyną bramkę w zwycięskim 1:0 ligowym spotkaniu przeciwko Marítimo Funchal. 8 lutego 2009 Meireles rozegrał setny mecz w pierwszej lidze dla FC Porto, a ten zremisował z Benficą 1:1.
Razem z ekipą „Smoków” Meireles w 2006, 2007, 2008 i 2009 zdobył mistrzostwo kraju, w 2006, 2009 i 2010 wygrał Puchar Portugalii oraz Superpuchar Portugalii.
Liverpool.
29 sierpnia 2010 roku Meireles podpisał czteroletni kontrakt z angielskim Liverpoolem, który zapłacił za niego 14 milionów euro. Portugalczyk przejął koszulkę z numerem 4 po Alberto Aquilanim, który został wypożyczony do Juventusu. Meireles przynajmniej po części miał zastąpić Argentyńczyka Javiera Mascherano, który wcześniej odszedł do Barcelony. Portugalczyk zadebiutował w Premier League 12 września 2010 roku w zremisowanym 0:0 pojedynku z Birmingham City. Zaledwie cztery dni później zadebiutował w barwach Liverpoolu w Lidze Europy w wygranym 4:1 meczu z Steauą Bukareszt rozgrywanym na Anfield. W pierwszym składzie swój pierwszy mecz dla "the Reds" rozpoczął w przegranym 3:2 pojedynku z Manchesterem United na Old Trafford. Swojego pierwszego gola dla Liverpoolu Meireles strzelił przeciw Evertonowi w zremisowanym 2:2 spotkaniu rozegranym 16 stycznia 2011. Był to jednocześnie debiut nowego-starego szkoleniowca Czerwonych – Kenny’ego Dalglisha. Kolejną bramkę zdobył sześć dni później pięknym prawonożnym wolejem w wygranym 3:0 wyjazdowym pojedynku z Wolverhampton Wanders. Swoją trzecią bramkę w czterech meczach ligowych zdobył 2 lutego 2011 roku w wygranym 2:0 meczu przeciw Stoke City; natomiast decydujący o zwycięstwie gol na Stamford Bridge przeciw Chelsea 6 lutego był czwartym golem Portugalczyka w pięciu meczach. Swoją statystykę Meireles poprawił ratując swojej drużynie remis w meczu przeciw 12 lutego Wigan Athletic. Była to ostatnia bramka Meirelesa w sezonie dająca ostatecznie wynik pięciu bramek w sześciu kolejnych meczach ligowych. Kilka miesięcy później Portugalczyk otrzymał nagrodę PFA Fans' Player of the Year ("Nagroda Stowarzyszenia Piłkarzy dla Zawodnika Roku według fanów"), pokonując między innymi Fernando Torresa, Samira Nasriego, czy Dimityra Berbatowa.
Chelsea.
31 sierpnia 2011 piłkarz przeszedł do klubu Chelsea i podpisał z nim czteroletnią umowę. Piłkarz kosztował ten klub około 12 mln funtów. W barwach Chelsea zadebiutował 10 września 2011 w wygranym przed londyńczyków 2:1 meczu przeciwko Sunderland. Swojego pierwszego gola dla „Niebieskich” zdobył 19 października 2011 w meczu Ligi Mistrzów przeciwko KRC Genk. W sezonie 2011/2012 w finale Ligi Mistrzów wygrali z Bayernem Monachium (1:1 w podstawowym czasie gry) (4:3 w rzutach karnych). Meireles w tym meczu nie mógł zagrać z powodu nadmiaru żółtych kartek.
Fenerbahçe.
3 września 2012 roku został kupiony przez Fenerbahçe SK za sumę 10 mln euro. 4 października 2012 Meireles strzelił swojego pierwszego gola w barwach nowego klubu wygranym 4:2 spotkaniu Ligi Europejskiej przeciwko Borussii Mönchengladbach. W 2016 roku odszedł z klubu.
Kariera reprezentacyjna.
Meireles występował w młodzieżowych reprezentacjach Portugalii. Z drużyną do lat 17 zdobył Mistrzostwo Europy U-17 2000, natomiast z zespołem do lat 21 zajął trzecie miejsce w Mistrzostwach Europy U-21 2004.
W seniorskiej reprezentacji Portugalii Meireles zadebiutował w 2006. W maju 2008 Luiz Felipe Scolari powołał go do kadry na mistrzostwa Europy. W spotkaniu z Turcją Meireles strzelił bramkę w doliczonym czasie gry, czym przypieczętował zwycięstwo Portugalczyków 2:0. Drugiego gola dla zespołu narodowego zdobył 12 sierpnia 2009 w wygranym 3:0 towarzyskim meczu z Liechtensteinem. W 2010 był uczestnikiem Mistrzostw Świata w RPA.

</doc>
<doc id="1189232" url="https://pl.wikipedia.org/wiki?curid=1189232" title="Gamma Corvi">
Gamma Corvi



</doc>
<doc id="1189233" url="https://pl.wikipedia.org/wiki?curid=1189233" title="Gordon Currie">
Gordon Currie

Gordon Currie (ur. 25 września 1965 w Vancouver) – kanadyjski aktor, reżyser, producent, scenarzysta i montażysta filmowy. Wystąpił w roli Nicolae’a Carpathii w filmach z serii "Pozostawieni w tyle".
Wczesne lata.
Urodził się w Vancouver, w Kolumbii Brytyjskiej w Kanadzie, jako syn Amerykanów. W 1991, po kilku latach pracy w lokalnej telewizji w Vancouver, przeprowadził się do Los Angeles, próbując rozpocząć karierę. Wynajął mieszkanie z dwiema sypialniami przy Melrose Avenue w Kalifornii, gdzie mieszkał dwa lata z współlokatorem Bradem Pittem.
Kariera.
Przez pewien czas pracował jako klaun Ronald McDonald w McDonald’s, zanim zadebiutował na kinowym ekranie jako Dean Kozinski w komedii romantycznej Joela Schumachera "Kuzyni" ("Cousins", 1989) u boku Teda Dansona, Isabelli Rossellini i Sean Young, a następnie przejął rolę Bobby’ego Walsha na wózku inwalidzkim, kuzyna Brandona (Jason Priestley) i Brendy (Shannen Doherty) w "Beverly Hills, 90210" (1991-1996).
Pracował dla telewizji amerykańskiej i francuskiej. Wyreżyserował i wyprodukował także film krótkometrażowy "Dwa dodatkowe dni" ("Two Extra Days", 1998). W trzech ekranizacjach bestsellerowych powieści o czasach ostatecznych autorstwa Tima LaHaye'a i Jerry’ego B. Jenkinsa – "Pozostawieni w tyle" ("Left Behind: The Movie", 2000), "Koniec jest bliski" ("Left Behind II: Tribulation Force", 2002) i "Spisani na straty" ("Left Behind: World at War", 2005) - zagrał rolę Nicolae’a Jetty’ego Carpathię, Antychrysta, który próbuje zebrać siły Globalnej Wspólnoty rządu światowego przeciwko wyznawcom Chrystusa. W 2006 otrzymał nagrodę Reel Canadian Indie jako współreżyser komediodramatu "Magnus Opus" (2003).
Życie prywatne.
Zamieszkał w Toronto, w Ontario. 4 sierpnia 1999 ożenił się z aktorką Sarah Plommer. Jednak w 2003 doszło do rozwodu. Mają syna Brodericka. W sierpniu 2004 poślubił Maxine McCulloch, z którą ma troje dzieci.

</doc>
<doc id="1189236" url="https://pl.wikipedia.org/wiki?curid=1189236" title="Delta Corvi">
Delta Corvi



</doc>
<doc id="1189237" url="https://pl.wikipedia.org/wiki?curid=1189237" title="Belthronding">
Belthronding



</doc>
<doc id="1189239" url="https://pl.wikipedia.org/wiki?curid=1189239" title="Zabójczy szept">
Zabójczy szept

Zabójczy szept (ang. "Whisper") – amerykański horror z 2007 roku w reżyserii Stewarta Hendlera.
Opis fabuły.
Licząc na szybki zarobek Max wraz ze wspólnikiem porywają dla okupu 10-letniego Davida, syna zamożnej rodziny zamieszkującej Nową Anglię. Prosty plan komplikuje się z chwilą, w której porywacze odkrywają, że David nie jest zwykłym chłopcem. Młodzieniec potrafi bowiem wkraczać w umysły innych ludzi doprowadzając do mistrzostwa sztukę perswazji. Szybko staje się jasne, kto jest czyim zakładnikiem, a Max zaczyna żałować, że kiedykolwiek napotkał Davida.

</doc>
<doc id="1189240" url="https://pl.wikipedia.org/wiki?curid=1189240" title="Alpha Corvi">
Alpha Corvi



</doc>
<doc id="1189242" url="https://pl.wikipedia.org/wiki?curid=1189242" title="Steven Williams">
Steven Williams

Steven Williams (ur. 7 stycznia 1949 w Memphis, stan Tennessee) – amerykański aktor filmowy i telewizyjny, zdobywca m.in. Horror Genre Award i nagrody dla najlepszego aktora na Normal Indy Horror Film Festival.

</doc>
<doc id="1189243" url="https://pl.wikipedia.org/wiki?curid=1189243" title="Ricardo Darin">
Ricardo Darin



</doc>
<doc id="1189246" url="https://pl.wikipedia.org/wiki?curid=1189246" title="Feliks Teodor Gloeh">
Feliks Teodor Gloeh

Feliks Teodor Gloeh (ur. 20 listopada 1885 w Warszawie, zm. 6 października 1960 tamże) – duchowny Kościoła Ewangelicko-Augsburskiego w Polsce, naczelny kapelan wyznania ewangelicko-augsburskiego w Wojsku Polskim, dyrektor Gimnazjum im. Mikołaja Reja w Warszawie.
Życiorys.
Jego rodzicami byli Ludwik Gloeh i Ludwika z Buffów. Edukację rozpoczął w rodzinnej Warszawie i w 1905 jako uczeń szkoły średniej uczestniczył w rozruchach antycarskich. Po ukończeniu gimnazjum wyjechał na studia filozoficzne i teologiczne: uczył się w Halle, Berlinie i Dorpacie. W 1913 objął posadę wikarego w Warszawie oraz zarząd nad parafią luterańską w Mławie i jej filią w Lipinach. Od 1918 do 1922 sprawował dozór nad gminą ewangelicko-augsburską w Żyrardowie. W latach 1915–1930 zajmował się m.in. nauczaniem religii ewangelickiej (w gimnazjum M. Reja).
Zaangażowany patriotycznie i narodowo walczył w wojnie z bolszewikami jako ochotnik. 9 grudnia 1929 przyjęty został do rezerwy duchowieństwa wojskowego w stopniu proboszcza ze starszeństwem z 1 czerwca 1919. Funkcję tę sprawował do wybuchu II wojny światowej. Zajmował się działalnością dziennikarską i wydawniczą: przez cały okres dwudziestolecia stał na czele redakcji "Głosu Ewangelickiego".
W 1920 popierał przyłączenie Mazur i Warmii do Polski, stanął na czele Zrzeszenia Plebiscytowego Ewangelików Polskich, które wspomagało opcję polską na terenie Prus Wschodnich. W 1922 został na kilkanaście miesięcy redaktorem "Gazety Mazurskiej" wydawanej w Działdowie. W latach 1922–1939 członek władz Zrzeszenia Ewangelików Polskich, u progu lat dwudziestych zaangażował się w przejęcie cerkwi byłego Keksholmskiego Pułku Lejb Gwardii przy Puławskiej 4 w Warszawie na cele luterańskiego kościoła wojskowego. Po wybuchu wojny ewakuował się do Łucka, z którego potajemnie wrócił do Warszawy i podjął pracę urzędnika w fabryce swojego brata.
Z dniem 1 listopada 1930 roku został przemianowany na zawodowego duchownego wojskowego, w stopniu proboszcza ze starszeństwem z 1 lipca 1919 roku i 1. lokatą w duchowieństwie wojskowym wyznania ewangelicko-augsburskiego. Szef Głównego Urzędu Duszpasterstwa Wyznania Ewangelicko-Augsburskiego. Na stopień seniora został awansowany ze starszeństwem z 1 stycznia 1936 roku w duchowieństwie wojskowym wyznania ewangelicko-augsburskiego
24 października 1946 roku objął stanowisko szefa Wojskowego Urzędu Duszpasterstwa Ewangelicko-Augsburskiego przy Naczelnym Dowództwie Wojska Polskiego. Do lutego 1947 roku działał w tym urzędzie jednoosobowo. W 1948 roku został przeniesiony w stan spoczynku. Od 1947 do 1950 sprawował funkcję dyrektora Liceum im. M. Reja, nie rezygnując z działalności duszpasterskiej: w latach 1950–1956 administrował parafiami luterańskimi w Starej Iwicznej i Górze Kalwarii.
Za pomoc Żydom podczas II wojny światowej odznaczony medalem "Sprawiedliwy wśród Narodów Świata". Został pochowany na Cmentarzu ewangelicko-augsburskim w Warszawie (aleja 9-1-5).

</doc>
<doc id="1189248" url="https://pl.wikipedia.org/wiki?curid=1189248" title="Gregory Chamitoff">
Gregory Chamitoff

Gregory Errol Chamitoff (ur. 6 sierpnia 1962 w Montrealu) − inżynier, geolog, amerykański astronauta.
Ciekawostki.
13 sierpnia 2008 r. Chamitoff zwyciężył w pierwszej partii szachowej, rozegranej pomiędzy zawodnikami przebywającymi na Ziemi i w przestrzeni kosmicznej.

</doc>
<doc id="1189249" url="https://pl.wikipedia.org/wiki?curid=1189249" title="Lista gwiazd w gwiazdozbiorze Kompasu">
Lista gwiazd w gwiazdozbiorze Kompasu

Zestawienie to zawiera gwiazdy w gwiazdozbiorze Kompasu do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1189250" url="https://pl.wikipedia.org/wiki?curid=1189250" title="Karol IV de Bourbon-Vendôme">
Karol IV de Bourbon-Vendôme

Karol de Bourbon-Vendôme (ur. 2 czerwca 1489; zm. 1537, w Amiens) – francuski szlachcic, dworzanin króla Franciszka I.
Karol urodził się w zamku w Vendôme jako syn Franciszka I, hrabiego Vendôme, i jego żony Marii Luksemburskiej. Jego siostrą cioteczną była królowa Szkocji - Maria de Guise. W 1514 Karol uzuskał tytuł para Francji, a hrabstwo Vendôme zostało podniesione do rangi księstwa Vendôme. Karol był wiernym zwolennikiem króla Franciszka I i uczestniczył w bitwie pod Marignan (w czasie wojen włoskich, w 1515). Po 1525, kiedy król znajdował się w niewoli, Karol był członkiem Rady Regencyjnej. Podczas tego okresu ziemiami Karola administrowała jego matka. 
W 1527 zmarł bezdzietnie konetabl de Bourbon, kuzyn Karola z bocznej gałęzi Bourbon-Montpensier - dziedzic Montpensier i Burbonii. Karol odziedziczył wszystkie tytuły konetabla i został głową rodu Bourbon.
Małżeństwo i potomstwo.
18 maja 1513 poślubił Franciszkę d'Alençon, wdowę po Franciszku Orleańskim, hrabim Dunois. Para miała 13 dzieci:
Dwaj synowie Karola - Antoni i Ludwik, książę Condé zostali znakomitymi dowódcami wojskowymi i walczyli przeciwko sobie w czasie wojen religijnych (Antoni po stronie katolików, a Ludwik - po stronie hugenotów). Syn Antoniego został królem Nawarry jako "Henryk II" i królem Francji jako "Henryk IV".

</doc>
<doc id="1189251" url="https://pl.wikipedia.org/wiki?curid=1189251" title="Greville Howard">
Greville Howard

Greville Patrick Charles Howard, baron Howard of Rising (ur. 22 kwietnia 1941) – brytyjski polityk, syn podpułkownika Henry’ego Howarda i Patience Nicholl, córki podpułkownika Charlesa Nicholla.
Wykształcenie odebrał w Eton College. W latach 1968-1970 był prywatnym sekretarzem Enocha Powella. W latach 1980-1987 był dyrektorem Keep Trust. W latach 1989-1993 pełnił analogiczną funkcję w Fortress Trust. W 1993 r. został dyrektorem Fortress Holdings. 4 czerwca 2004 r. został kreowany dożywotnim parem jako baron Howard of Rising. Obecnie jest ministrem Urzędu Gabinetu w konserwatywnym gabinecie cieni oraz jednym z whipów Opozycji w Izbie Lordów.
Lord Howard był trzykrotnie żonaty. Jego pierwszą żoną była od 1968 r. Zoe Walker, córka Douglasa Walkera. Małżeństwo to nie doczekało się potomstwa i zakończyło się rozwodem w 1972 r.
4 marca 1978 r. Howard poślubił Mary Rose Chichester (3 marca 1957 - 1980), córkę sir Edwarda Chichestera, 11. baroneta, i Anne Douglas-Scott-Montagu, córki 2. barona Montagu of Beaulieu. Małżonkowie nie mieli razem dzieci.
Trzecią żoną Howarda została w 1981 r. Mary Cortland Culverwell, córka Roberta Culverwella. Greville ma z nią dwóch synów i córkę:

</doc>
<doc id="1189255" url="https://pl.wikipedia.org/wiki?curid=1189255" title="Stanisław Książek (ksiądz)">
Stanisław Książek (ksiądz)

Stanisław Zdzisław Książek (ur. 2 czerwca 1931 r. w Dzierążni, zm. 9 listopada 2015 r. w Kamiennej Górze) – polski duchowny katolicki, doktor prawa kanonicznego, wieloletni proboszcz parafii Matki Bożej Różańcowej w Kamiennej Górze, kapelan honorowy Ojca Świętego, kanonik "Rochettum et Mantelletum", doktor teologii Akademii Teologii Katolickiej w Warszawie, regionalista, Honorowy Obywatel Kamiennej Góry, ostatnie lata kapłaństwa spędził w swojej parafii jako rezydent.
Młodość.
Urodził się w rodzinie rolniczej. Syn nauczycielki Anieli Książek z d. Wierzbowska (1911 - 1994) i rolnika Władysława Książek (1905 - 1993) - ojciec brał czynny udział w kampanii wrześniowej. Pracowali na gospodarstwie rolnym, które obejmowało blisko 6 ha gruntu ornego. W czasie II Wojny Światowej udzielili schronienia żydowi Aronowi Edelmanowi:
Stanisław naukę szkolną rozpoczął mając 4 lata. W latach 1935 - 1942 uczęszczał do Szkoły Powszechnej w Dzierążni. W 1942 r. po skończeniu 7 klas Szkoły Powszechnej pobierał naukę w dwuletniej Szkole Handlowej w 
Działoszycach. W latach 1944 - 1946 kontynuował naukę w następnych dwóch klasach gimnazjalnych w Miechowie. Po ukończeniu Liceum Humanistycznego św. Stanisława Kostki w Kielcach w 1948 r. otrzymał świadectwo dojrzałości.
Kapłaństwo.
Wychował się w rodzinie głęboko religijnej:
Pierwszy raz w życiu pomyślał o kapłaństwie mając 7 lat:
W 1948 r. wstąpił do Wyższym Seminarium Duchownym w Kielcach, w którym odbył studia filozoficzno - teologiczne. Ostatni rok studiów kontynuował w Seminarium we Wrocławiu.
Oprócz formacji intelektualnej i duchowej wykonywał różnego rodzaju prace fizyczne:
13 czerwca 1954 r. przyjął sakrament święceń prezbiteratu z rąk biskupa Michała Klepacza w archikatedrze św. Jana Chrzciciela we Wrocławiu.
Działalność duszpasterska w latach 1954 - 1966.
Po święceniach kapłańskich otrzymał dekret, mocą którego 15 lipca 1954 r. został wikariuszem parafii Świętych Apostołów Piotra i Pawła w Legnicy. Posługę kapłańską pełnił w latach 1954 – 1956. Oprócz posługi sakramentalnej prowadził katechezy dla dzieci (od przedszkola do klasy V w 23 grupach), był opiekunem ministrantów, a także kapelanem szpitali w Legnicy. Parafia obejmowała ok. 15.000 wiernych. Na jej terenie były trzy szpitale i dojeżdżało się do trzech kościołów. Na własną prośbę przy poparciu ks. Proboszcza Tadeusza Łączyńskiego, w 1956 r. uzyskał pozwolenie na podjęcie studiów specjalistycznych na Katolickim Uniwersytecie Lubelskim. Na skutek przemian października 1956 r. przywrócono nauczanie religii w szkołach. Wobec trudności obsady personalnej ks. Stanisława mianowano prefektem szkół na terenie parafii w Namysłowie z dniem 1 stycznia 1957 r. bez odwołania z uczelni. Pogodzenie nauczania w wymiarze 35 godzin tygodniowo w szkołach średnich ze studiami stacjonarnymi w Lublinie było ponad siły. Pierwsze miejsce zajęła praca duszpasterska. W studiach nastąpiła przerwa.
W latach 1957 – 1958 pełnił obowiązki prefekta szkół w Namysłowie i obsługiwał duszpastersko kaplicę w Wilkowie i kościół w Wojciechowie.
1 lipca 1958 r. otrzymał nominację proboszczowską do parafii św. Mikołaja w Wilkowie. Parafia liczyła ok. 1960 wiernych. Na samodzielną pracę ks. Stanisława przypada odbudowa kościoła św. Mikołaja, który został zniszczony w 80%. Wyposażenie kościoła w 4 ołtarze, wykonanie zewnętrzne, zakup trzech dzwonów. W kościele filialnym Nawiedzenia NMP w Wojciechowie kapitalny remont wieży, nowe tynki wewnętrzne, polichromia, odnowienie ołtarza i ambony, przygotowanie cegły i zalasowanie wapna na nowa salę katechetyczną, której następcy nie wybudowali.
Działalność duszpasterska w latach 1966 - 2006.
1 sierpnia 1966 r. przybył do Kamiennej Góry. Jako wikariusz w parafii św. Piotra i Pawła miał za zadanie zorganizowanie, na bazie byłego kościoła ewangelickiego pw. Trójcy Świętej zwanego kościołem łaski, nowej parafii katolickiej. Kościół łaski został przejęty w 1958 r. przez parafię Świętych Apostołów Piotra i Pawła w Kamiennej Górze, zabezpieczony i częściowo wyremontowany. Przystosowano ewangelicką zakrystię do sprawowania liturgii, wykonano 1/5 części tynków wewnątrz kościoła. W takim stanie przejął kościół ks. Stanisław w 1966 r.
Oprócz remontów w kościele Matki Bożej Różańcowej przeprowadził kapitalny remont kościoła filialnego św. Józefa Oblubieńca NMP w Przedwojowie. Wybudował kaplice św. Maksymiliana Kolbe w Czadrowie (1985 - 1988), a także w początkowej fazie współdziałał w tworzeniu parafii Najświętszego Serca Pana Jezusa w Kamiennej Górze
Po skończonych remontach 1 marca 1972 r. została erygowana parafia Matki Bożej Różańcowej w Kamiennej Górze. Ks. Stanisław został jej pierwszym proboszczem aż do przejścia na emeryturę w 2006 r.
W latach 1972 - 1988 był wicedziekanem dekanatu Kamienna Góra Zachód a od 1988 do 2006 dziekanem tegoż dekanatu. Należał do grona sędziów Sądu Kościelnego Diecezji Legnickiej.
Działalność w latach 2006 - 2015.
W 2009 r. wydał: "Parafia Matki Bożej Różańcowej w Kamiennej Górze w latach 1966-2006" - jest to książka napisana na podstawie zapisków kroniki parafialnej. Po przejściu na emeryturę pozostał aż do swojej śmierci na terenie swojej parafii jako rezydent. Zmarł 9 listopada 2015 r. w Kamiennej Górze. 12 listopada 2015 r. został pochowany na cmentarzu komunalnym przy ul. Katowickiej.
Działalność naukowa.
Rozprawy i artykuły.
Wydał 4 książki, napisał ponad 57 rozpraw i artykułów oraz 14 recenzji naukowych. Brał udział w sympozjach organizowanych przez Akademię Teologii Katolickiej i był jednym z głównych autorów zbiorowego dzieła "Kanoniści polscy".

</doc>
<doc id="1189256" url="https://pl.wikipedia.org/wiki?curid=1189256" title="Julie Michaels">
Julie Michaels

Julie Michaels (ur. 20 lipca 1970) – amerykańska aktorka, kaskaderka i statystka filmowa, znana przede wszystkim z drugoplanowej roli u boku Patricka Swayze w filmie akcji "Wykidajło" ("Road House", 1989).

</doc>
<doc id="1189257" url="https://pl.wikipedia.org/wiki?curid=1189257" title="PSG Paryż">
PSG Paryż



</doc>
<doc id="1189259" url="https://pl.wikipedia.org/wiki?curid=1189259" title="Parkiet Penrose'a">
Parkiet Penrose'a



</doc>
<doc id="1189262" url="https://pl.wikipedia.org/wiki?curid=1189262" title="Arwen">
Arwen



</doc>
<doc id="1189265" url="https://pl.wikipedia.org/wiki?curid=1189265" title="Preguinho">
Preguinho

Preguinho, właśc. João Coelho Netto (ur. 8 lutego 1905 w Rio de Janeiro, zm. 1 września 1979 tamże) – brazylijski piłkarz grający na pozycji napastnika.
Całą piłkarską karierę (1925–1938) spędził we Fluminense FC. W tym okresie czterokrotnie zdobył z Fluminense mistrzostwo ligi stanu Rio de Janeiro – Campeonato Carioca w: 1924, 1936, 1937, 1938. Na niwie indywidualnej największymi osiągnięciami było zdobycie dwukrotnie tytułu króla strzelców ligi stanowej w 1930 i 1932.
Przez 13 lat gry we Fluminense Preguinho strzelił 184 bramki.
Preguinho występował w reprezentacji Brazylii, z którą wystąpił w mistrzostwach świata w 1930 w Urugwaju, w których pełnił funkcje kapitana. Był najlepszym piłkarzem w ekipie brazylijskiej, czego dowodem są 3 bramki w 2 meczach podczas turnieju (bramka w przegranym meczu z Jugosławią była pierwszą bramką na mistrzostwach świata w historii występów reprezentacji Brazylii). Łącznie w reprezentacji Preguinho rozegrał 5 spotkań, w których strzelił 9 bramek.
Preguinho był nie tylko piłkarzem, ale również uprawiał z powodzeniem siatkówkę, koszykówkę, pływanie, piłkę wodną, hokej na trawie, lekkoatletykę (zarówno biegi, jak i skoki).

</doc>
<doc id="1189266" url="https://pl.wikipedia.org/wiki?curid=1189266" title="Roman Turek">
Roman Turek

Roman Turek (ur. 7 lutego 1898 w Woli Dalszej, zm. 20 lutego 1982 w Łańcucie) – polski pisarz samouk, prozaik.
Życiorys.
Urodził się w ubogiej rodzinie chłopskiej. Miał czworo starszego rodzeństwa. Przez trzy lata uczęszczał do wiejskiej szkółki. Podczas I wojny światowej w 1916 został wcielony do armii austriackiej. W swoje rodzinne strony wrócił w 1918 i został żołnierzem organizującego się państwa polskiego. Gdy działania związane z wojną polsko-bolszewicką zakończyły się, Turek w 1922 został z wojska zwolniony i wrócił do domu. Latem 1924 wziął ślub z Teofilą Lęcznar. Miał z nią dwoje dzieci: syna Zdzisława (ur. 1924) i córkę Aurelię (ur. 1926). Został zatrudniony jako palacz w Fabryce Likierów w Łańcucie i pracował tam do wybuchu II wojny światowej. Podczas okupacji był żołnierzem AK. Po zakończeniu wojny uczestniczył w odbudowie łańcuckiej fabryki, a po jej uruchomieniu ponownie został palaczem i konserwatorem kotłów parowych w fabryce likierów.
Mając 58 lat zaczął spisywać swoje wspomnienia. W 1962 wydawnictwo Ludowa Spółdzielnia Wydawnicza wydało pierwszy tom pamiętnika zatytułowany „Moja mama, ja i reszta”. W 1965 Roman Turek został członkiem Związku Literatów Polskich (Oddział w Rzeszowie). W 1973 za całokształt twórczości otrzymał nagrodę literacką im. Juliana Przybosia przyznawaną przez rzeszowski miesięcznik „Profile”.
W 1975 wyróżniony wpisem do „Księgi zasłużonych dla województwa rzeszowskiego”.
Zmarł 17 lutego 1982. Został pochowany na cmentarzu komunalnym w Łańcucie. 

</doc>
<doc id="1189267" url="https://pl.wikipedia.org/wiki?curid=1189267" title="Topór Durina">
Topór Durina



</doc>
<doc id="1189271" url="https://pl.wikipedia.org/wiki?curid=1189271" title="Thraupis episcopus">
Thraupis episcopus



</doc>
<doc id="1189272" url="https://pl.wikipedia.org/wiki?curid=1189272" title="Lista gwiazd w gwiazdozbiorze Lwa">
Lista gwiazd w gwiazdozbiorze Lwa

Zestawienie to zawiera gwiazdy w gwiazdozbiorze Lwa o wielkości gwiazdowej do 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1189275" url="https://pl.wikipedia.org/wiki?curid=1189275" title="Gamma Leonis">
Gamma Leonis



</doc>
<doc id="1189278" url="https://pl.wikipedia.org/wiki?curid=1189278" title="Delta Leonis">
Delta Leonis



</doc>
<doc id="1189281" url="https://pl.wikipedia.org/wiki?curid=1189281" title="Albert Hall">
Albert Hall

Albert P. Hall (ur. 10 listopada 1937 w Brighton) – amerykański aktor.
Ukończył studia na Columbia University School of the Arts w 1971 roku. W tym samym roku pojawił się w off-broadwayowskiej sztuce "The Basic Training of Pavlo Hummel" i w broadwayowskim musicalu Melvina Van Peeblesa "Ain't Supposed to Die a Natural Death". Jego najsłynniejszą rolą jest prawdopodobnie rola Chief'a Phillipsa w filmie Francisa Forda Coppoli "Czas apokalipsy".
Hall znany jest publiczności telewizyjnej z ról: sędziego Seymoura Walsha w serialu "Ally McBeal" i "The Practice". Pojawił się również w serialach "Kojak", "Miami Vice", "Matlock", "", "Strong Medicine", "24 godziny", "Uśpiona komórka" i "Chirurdzy".

</doc>
<doc id="1189283" url="https://pl.wikipedia.org/wiki?curid=1189283" title="Behem">
Behem

Behem ("Behem I", "Behm", "Bem") – polski herb szlachecki, z nobilitacji.
Opis herbu.
Na tarczy dwudzielnej w słup w polu prawym srebrnym gryf zielony w lewo, w lewym czerwonym baran wspięty.
W klejnocie nad hełmem w koronie gryf i baran jak na tarczy.
Labry: Z prawej zielone, podbite srebrem, z lewej czerwone, podbite srebrem.
Baran pochodzi z herbu Junosza. Piotr Behem został doń adoptowany przez Stanisława Karnkowskiego, z jednoczesnym zezwoleniem na rozszerzenie własnego herbu.
Najwcześniejsze wzmianki.
Nadany 1 lipca 1570 roku. senatorowi gdańskiemu Piotrowi Behemowi. Identyczny merytorycznie herb otrzymali nobilitacją galicyjską Jakub, Jan i Andrzej von Bem 4 kwietnia 1803 roku. Podobnego herbu miała używać rodzina Bem de Cosban, Sławomir Górzyński spekuluje, że herb z 1803 roku może doń nawiązywać.
Herbowni.
Bauman, Bem (Behem – Behm), Bochnia, Mączewski.

</doc>
<doc id="1189284" url="https://pl.wikipedia.org/wiki?curid=1189284" title="Kostas Simitis">
Kostas Simitis

Konstandinos „Kostas” Simitis (; ur. 23 czerwca 1936 w Pireusie) – grecki polityk, prawnik i nauczyciel akademicki, parlamentarzysta i minister, w latach 1996–2004 premier Grecji i przewodniczący Panhelleńskiego Ruchu Socjalistycznego (PASOK).
Życiorys.
Absolwent prawa na Uniwersytecie w Marburgu (1959), w latach 1961–1963 studiował w London School of Economics. Od 1961 praktykował w zawodzie prawnika. W 1965 współtworzył towarzystwo naukowe imienia Aleksandrosa Papanastasiu. W latach 1967–1969 działał w opozycji wobec junty czarnych pułkowników. Aby uniknąć aresztowania (co spotkało jego żonę), wyemigrował do Niemiec. Pracował tam jako profesor prawa handlowego i cywilnego na Uniwersytecie w Gießen. Od 1970 wchodził w skład rady emigracyjnej organizacji opozycyjnej PAK kierowanej przez Andreasa Papandreu.
W 1974 powrócił do Grecji, w tym samym roku był wśród założycieli Panhelleńskiego Ruchu Socjalistycznego. W 1977 objął profesurę na Uniwersytecie Panteion w Atenach. W październiku 1981 został ministrem rolnictwa, w lipcu 1985 przeszedł na stanowisko ministra gospodarki narodowej, które zajmował do października 1987. W 1985 po raz pierwszy uzyskał mandat posła do Parlamentu Hellenów w okręgu wyborczym Pireus A. Z powodzeniem ubiegał się o reelekcję w wyborach w czerwcu 1989, listopada 1989, 1990, 1993, 1996, 2000, 2004 i 2007, pełniąc obowiązki deputowanego do 2009. Od czerwca do listopada 1989 ponownie wchodził w skład rządu jako minister edukacji. W październiku 1993 został ministrem przemysłu, energii, technologii i handlu. We wrześniu 1995 zrezygnował z tej funkcji oraz z miejsca w biurze politycznym swojej partii, co nastąpiło po tym, jak został skrytykowany przez premiera za nieudaną prywatyzację greckiego przedsiębiorstwa stoczniowego.
W styczniu 1996 Andreas Papandreu ustąpił ze stanowiska premiera. 22 stycznia tegoż roku Kostas Simitis, po uzyskaniu partyjnej nominacji, objął ten urząd. 30 czerwca tegoż roku został również nowym przewodniczącym PASOK-u (Andreas Papandreu kierował partią do czasu swojej śmierci tydzień wcześniej). Socjaliści pod przywództwem Kostasa Simitisa zwyciężali w wyborach w 1996 i 2000. Ich lider po tych wyborach pozostawał premierem, tworząc dwa kolejne gabinety. Na czele greckiego rządu stał do 10 marca 2004, gdy po przegranych przez PASOK wyborach nowym premierem został Kostas Karamanlis z Nowej Demokraci. Miesiąc wcześniej na czele partii zastąpił go Jorgos Papandreu.
Był później członkiem Komitetu Działania na rzecz Europejskiej Demokracji, który przygotował założenia do nowego traktatu dla Unii Europejskiej. W 2008 na tle kwestii ratyfikacji traktatu lizbońskiego doszło do wewnątrzpartyjnego sporu między nim a Jorgosem Papandreu. W konsekwencji były premier wycofał się z aktywności partyjnej, a w 2009 nie kandydował do parlamentu na kolejną kadencję.

</doc>
<doc id="1189286" url="https://pl.wikipedia.org/wiki?curid=1189286" title="Costas Simitis">
Costas Simitis



</doc>
<doc id="1189290" url="https://pl.wikipedia.org/wiki?curid=1189290" title="UX">
UX

UX może oznaczać:

</doc>
<doc id="1189291" url="https://pl.wikipedia.org/wiki?curid=1189291" title="James Lindesay-Bethune">
James Lindesay-Bethune

James Randolph Lindesay-Bethune (ur. 19 listopada 1955) – brytyjski arystokrata, polityk i przedsiębiorca, najstarszy syn Davida Lindsay-Bethune'a, 15. hrabiego Lindsay, i Mary-Clare Douglas-Scott-Montagu, córki 2. baron Montagu of Beaulieu.
Wykształcenie odebrał w Eton College, na Uniwersytecie Edynburskim i na Uniwersytecie Kalifornijskim w Davis. Po śmierci ojca w 1989 r. odziedziczył tytuł hrabiego Lindsay i zasiadł w Izbie Lordów. Związany był z Partią Konserwatywną. W latach 1994-1995 był wiceprzewodniczącym międzypartyjnej komisji środowiska. W latach 1995-1997 był parlamentarnym podsekretarzem stanu ds. Szkocji, odpowiedzialnym za rolnictwo, rybołówstwo i środowisko. Członek Izby Lordów także po jej reformie, jako jeden z 90 wybranych parów dziedzicznych.
2 marca 1982 r. poślubił Dianę Mary Chamberlayne-Macdonald (ur. 12 września 1961), córkę majora Nigela Chamberlayne-Macdonalda i Penelope Chamberlayne, córki Tankerville’a Chamberlayne’a. James i Diana mają razem dwóch synów i trzy córki:

</doc>
<doc id="1189292" url="https://pl.wikipedia.org/wiki?curid=1189292" title="Benkin">
Benkin

Benkin – polski herb szlachecki.
Opis herbu.
W polu czerwonym dwa srebrne topory skrzyżowane w skos, a pomiędzy nimi na górze i na dole po czarnej głowie dzika. W klejnocie nad hełmem w koronie takaż głowa dzika pomiędzy dwoma rogami bawolimi.
Najwcześniejsze wzmianki.
Autograf z 1797 roku. Herb pochodzi najprawdopodobniej z Inflant.

</doc>
<doc id="1189299" url="https://pl.wikipedia.org/wiki?curid=1189299" title="Rafał Kalukin">
Rafał Kalukin

Rafał Kalukin (ur. 1974) – polski dziennikarz i komentator polityczny, od 2017 dziennikarz tygodnika „Polityka”.
Życiorys.
Studiował psychologię na Uniwersytecie Gdańskim. Studia przerwał na piątym roku.
Publikował w Głosie Wybrzeża (1996 i 1997-98) oraz w tygodnika "Gazeta Gdańska" (1997). Od 1998 roku związany był z Gazetą Wyborczą. Początkowo w oddziale gdańskim GW, od 2000 r. – w redakcji warszawskiej. Przez kilka lat specjalizował się w tematyce społecznej, zwłaszcza w problematyce rynku pracy i działalności związków zawodowych, następnie zaczął komentować bieżące wydarzenia polityczne. Pisał też teksty do tygodnika Wprost, pracował w Newsweek Polska, a od stycznia 2017 jest dziennikarzem tygodnika „Polityka”.
Trzykrotnie nominowany do nagrody Grand Press w kategoriach Reportaż (2010), Publicystyka (2021) i Wywiad (2021).
Jest synem Krzysztofa Kalukina, reżysera, operatora filmowego i dokumentalisty. Jego rodzina pochodzi z Wilna.

</doc>
<doc id="1189301" url="https://pl.wikipedia.org/wiki?curid=1189301" title="Bensa">
Bensa

Bensa – polski herb szlachecki z nobilitacji.
Opis herbu.
Tarcza 4-dzielna w krzyż z polem sercowym. W polach I, II i V czerwonych korona złota, w III i IV błękitnych lew wspięty złoty. W klejnocie nad hełmem w koronie 5 piór strusich.
Labry czerwone podbite złotem.
Pierwsze wzmianki.
Nadany w 1768 Franciszkowi Bensie. Józef, Jakub i Stanisław dowodzili szlachectwa przed komisją magnatów we Lwowie w 1782 roku.
Herbowni.
Bensa.

</doc>
<doc id="1189307" url="https://pl.wikipedia.org/wiki?curid=1189307" title="Berens (herb szlachecki)">
Berens (herb szlachecki)

Berens – herb szlachecki.
Opis herbu.
W polu srebrnym niedźwiedź czarny, wspięty, w koronie złotej. W klejnocie nad hełmem w koronie dwa czarne skrzydła orle, a między nimi Gwiazdozbiór Wielkiej Niedźwiedzicy.
Historia herbu.
Nadany w 2. poł. XVII wieku Janowi Berensowi z Brandenburgii (1683). .

</doc>
<doc id="1189308" url="https://pl.wikipedia.org/wiki?curid=1189308" title="Poecile gambeli">
Poecile gambeli



</doc>
<doc id="1189310" url="https://pl.wikipedia.org/wiki?curid=1189310" title="Kryzys tequila">
Kryzys tequila

Kryzys tequila – kryzys walutowy w Meksyku na przełomie 1994 i 1995 r. wywołany nagłą dewaluacją peso 20 grudnia 1994 r., niedługo po objęciu przez Ernesta Zedilla fotela prezydenta kraju. Krok ten (nazwany przez ustępującego prezydenta Carlosa Salinasa de Gortariego grudniową pomyłką) spowodował szybką ucieczkę inwestorów zagranicznych, spadek PKB oraz wzrost inflacji. Kryzys został opanowany dzięki pomocy finansowej Stanów Zjednoczonych, Międzynarodowego Funduszu Walutowego i Banku Rozrachunków Międzynarodowych w pierwszym kwartale 1995 r., lecz jego konsekwencje gospodarcze odczuwane były w Meksyku i poza jego granicami przez wiele lat (tzw. efekt tequili).
Przyczyny kryzysu.
Jedną z głównych przyczyn kryzysu był zbyt wysoki kurs peso. Meksyk utrzymywał sztywny kurs swojej waluty (ok. 3,3 peso za 1 dolara). Wynikało to z restrykcyjnej polityki pieniężnej w celu utrzymania niskiej inflacji, jak również chęci zdobycia reputacji państwa o stabilnej gospodarce (co było niezwykle ważne w kontekście przystąpienia Meksyku do Północnoamerykańskiego Układu o Wolnym Handlu). Szybki napływ inwestycji zagranicznych w warunkach niskiej inflacji dawał początkowo nadzieje na utrzymanie trwałego wzrostu gospodarczego, lecz okazało się to niemożliwe z uwagi na niski wzrost produktywności pracy i konkurencyjności towarów krajowych za granicą. Wysoki kurs peso sprawiał, że eksport nie był w stanie nadążać za szybko rosnącym importem, w wyniku czego powiększał się deficyt handlowy Meksyku. Szybko malały również rezerwy walutowe (o około 60% w 1994 r.).
Dodatkowo istotną rolę odegrały czynniki polityczne i błędy w prowadzeniu polityki makroekonomicznej. W 1994 kończyła się 6-letnia kadencja prezydenta Carlosa Salinasa de Gortari. Aby zjednać sobie wyborców, ustępujący rząd zwiększał wydatki państwa i pogłębiał w ten sposób deficyt budżetowy. Sfinansowanie rosnących wydatków możliwe było dzięki emisji bonów (tzw. tesobonos), które indeksowane były względem dolara. Spadek kursu peso sprawił, że rząd nie był już w stanie spłacić długów z tytułu tesobonos.
Na obniżenie stabilności politycznej i gospodarczej Meksyku, a w konsekwencji odpływ kapitału zagranicznego, złożyły się również wcześniejsze wydarzenia. 1 stycznia 1994 r. rozpoczęło się powstanie indiańskiej ludności w stanie Chiapas, co zniechęciło inwestorów do inwestowania w tym regionie. Ważnym wydarzeniem było również zabójstwo najważniejszego kandydata na prezydenta Meksyku Luisa Colosia 23 marca 1994 r. Pół roku później przeprowadzono udany zamach na sekretarza generalnego rządzącej partii Josego Francisca Ruiza Massieu. Na niepewną sytuację polityczną złożyły się też oskarżenia członków rodziny prezydenta Carlosa Salinasa de Gortariego o korupcję (brat prezydenta, Raul, został aresztowany).
Przebieg kryzysu.
Za datę rozpoczęcia kryzysu uważa się 20 grudnia 1994 r., kiedy prezydent Ernesto Zedillo ogłosił dewaluację peso. Sztywny kurs waluty został obniżony o 15% (do poziomu 4 peso za 1 dolara). Zmiana kursu okazała się jednak niewystarczająca. Peso wciąż pozostawało zbyt drogie, co pobudziło oczekiwania inwestorów do dalszych dewaluacji. 22 grudnia 1994 r. rząd został zmuszony do całkowitego uwolnienia kursu peso (w ciągu tygodnia jego kurs spadł do 7,2 peso za 1 dolar). Utrzymanie sztywnego kursu waluty nie było możliwe ze względu na szybko topniejące rezerwy walutowe. Szybko spadający kurs peso sprawił, że rząd nie był w stanie spłacić bonów tesobonos indeksowanych w dolarach. Dlatego 27 grudnia 1994 r. zawieszono notowania tesobonos.
Program stabilizacyjny i pomoc zagraniczna.
3 stycznia 1995 r. rząd ogłosił program stabilizacyjny, lecz nie przekonał on inwestorów do pozostania w Meksyku. Kryzys pomogła zażegnać dopiero pomoc finansowa, którą zainicjował rząd Stanów Zjednoczonych. Już na początku roku Meksyk otrzymał 50 miliardów dolarów pożyczki. Większość pochodziła z Funduszu Stabilizacyjnego Waluty Stanów Zjednoczonych, Międzynarodowego Funduszu Walutowego, Banku Rozrachunków Międzynarodowych i kanadyjskiego banku centralnego. Pomoc finansowa pozwoliła ustabilizować kurs peso na poziomie ok. 6 peso za 1 dolara. Umożliwiła również spłatę bonów tesobonos, która nastąpić miała na początku lutego. Wprowadzenie restrykcyjnej polityki pieniężnej uspokoiło zagranicznych inwestorów, którzy powoli decydowali się na powrót do Meksyku.
Pomoc międzynarodowa, przede wszystkim Stanów Zjednoczonych, wynikała z obawy, że meksykański kryzys może przenieść się na inne kraje Ameryki Łacińskiej, a w konsekwencji zagrozić gospodarce Stanów Zjednoczonych, dla których Meksyk był w tamtym czasie trzecim co do wielkości partnerem handlowym. Poza tym Stany Zjednoczone zarobiły na udzielonej pożyczce około 500 milionów dolarów.
Gospodarka Meksyku po kryzysie.
Gospodarka Meksyku boleśnie odczuła skutki kryzysu walutowego. Szybki odpływ inwestorów zagranicznych zaszkodził nie tylko finansom państwa, lecz również sektorowi prywatnemu i całej gospodarce kraju. W 1995 r. PKB Meksyku spadło o 7%, a produkcja przemysłowa o 15%. Płace realne dopiero po 10 latach wróciły do poziomu z 1994 r., jeszcze więcej czasu potrzebowała meksykańska giełda, aby odzyskać wartość sprzed kryzysu. Przez 10 lat po kryzysie dochód narodowy Meksyku rósł średnio w tempie 2,6% rocznie, co jest, jak podkreślają eksperci, znacznie poniżej potencjału tego kraju. Poprawie uległ natomiast bilans handlowy. Dzięki uwolnieniu kursu peso znacznie wzrosły dochody z eksportu.

</doc>
<doc id="1189313" url="https://pl.wikipedia.org/wiki?curid=1189313" title="Hrabia Lindsay">
Hrabia Lindsay

Informacje ogólne.
Lordowie Lindsay 1. kreacji (parostwo Szkocji)
"Wszystkie tytuły: Lord Lindsay of The Byres"
"Kolejni Lordowie Lindsay of The Byres to Hrabiowie Crawford &amp; Lindsay"
Hrabiowie Lindsay 1. kreacji (parostwo Szkocji)
"Wszystkie tytuły: Hrabia Crawford, Hrabia Lindsay, Lord of The Byres, Lord of Newdosk &amp; Glenesk, Lord Parbroath"
" Kolejnymi Hrabiami Crawford &amp; Lindsey są Wicehrabiowie Garnock"
Wicehrabiowie Garnock 1. kreacji (parostwo Szkocji)
"Wszystkie tytuły: Wicehrabia Garnock, Wicehrabia Mount Crawford, Lord Kilbirny, Kingsburn &amp; Drumry" 
" Kolejnymi Wicehrabiami Garnock są Hrabiowie Crawford &amp; Lindsey"
Hrabiowie Lindsay 1. kreacji (parostwo Szkocji) - Kontynuacja
"Wszystkie tytuły: Hrabia Crawford, Hrabia Lindsay, Wicehrabia Garnock, Wicehrabia Mount Crawford"
"Lord Lindsay of The Byres, Lord of Newdosk &amp; Glenesk, Lord Parbroath, Lord Kilbirny, Kingsburn &amp; Drumry"
"Kolejnymi Hrabiami Crawford są Hrabiowie Balcarres - potomkowie Davida Lindsaya 3. Hrabiego Crawford"
"Kolejnymi Hrabiami Lindsay są Lindsayowie z Kirkforthar - potomkowie 4. Lorda Lindsaya of The Byres"
Hrabiowie Lindsay 1. kreacji (parostwo Szkocji) - Kontynuacja
"Wszystkie tytuły: Hrabia Lindsay, Wicehrabia Garnock,Wicehrabia Mount Crawford"
"Lord of The Byres, Lord Parbroath, Lord Kilbirny, Kingsburn &amp; Drumry"
"Kolejnymi Hrabiami Lindsay są Lindsayowie z St. Andrews - potomkowie 4. Lorda Lindsaya of The Byres"
Hrabiowie Lindsay 1. kreacji (parostwo Szkocji) - Kontynuacja
"Wszystkie tytuły: Hrabia Lindsay, Wicehrabia Garnock,Wicehrabia Mount Crawford"
"Lord of The Byres, Lord Parbroath, Lord Kilbirny, Kingsburn &amp; Drumry"
"Kolejnymi Hrabiami Lindsay są Lindsayowie z Kilconquhar - potomkowie 4. Lorda Lindsaya of The Byres"
Hrabiowie Lindsay 1. kreacji (parostwo Szkocji) - Kontynuacja
"Wszystkie tytuły: Hrabia Lindsay, Wicehrabia Garnock,Wicehrabia Mount Crawford"
"Lord of The Byres, Lord Parbroath, Lord Kilbirny, Kingsburn &amp; Drumry, Baronet Lindsay of Kilconquhar"
"Kolejnymi Hrabiami Lindsay są Lindsayowie z Wolmerston - potomkowie 4. Lorda Lindsaya of The Byres"
Hrabiowie Lindsay 1. kreacji (parostwo Szkocji) - Kontynuacja
"Wszystkie tytuły: Hrabia Lindsay, Wicehrabia Garnock,Wicehrabia Mount Crawford"
"Lord of The Byres, Lord Parbroath, Lord Kilbirny, Kingsburn &amp; Drumry"
Linia sukcesji: 

</doc>
<doc id="1189315" url="https://pl.wikipedia.org/wiki?curid=1189315" title="Bernsdorf (herb szlachecki)">
Bernsdorf (herb szlachecki)

Bernsdorf ("Berensdorff") − polski herb szlachecki pochodzenia pruskiego.
Opis herbu.
Na tarczy czterodzielnej w polach I i IV srebrnych niedźwiedź czarny w lewo, w II i III czerwonych kleszcze srebrne na ukos. 
Dwa klejnoty nad hełmami w koronach: w prawym pół niedźwiedzia czarnego jak na tarczy, w lewym 2 trąby biało-czerwone z pięcioma listkami (lub piórkami) na przemian błękitnymi i czerwonymi.
Labry z prawej czarne, podbite srebrem, z lewej czerwone, pobite srebrem.
Najwcześniejsze wzmianki.
Przyniesiony z Prus w 1709 r
Herbowni.
Bernsdorf - Berensdorff.

</doc>
<doc id="1189316" url="https://pl.wikipedia.org/wiki?curid=1189316" title="Curtis Weston">
Curtis Weston

Curtis Weston (ur. 24 stycznia 1987 roku w londyńskiej dzielnicy Greenwich) – angielski piłkarz występujący na pozycji pomocnika w Barnet.
Kariera klubowa.
Curtis Weston zawodową karierę rozpoczynał w 2003 roku w Millwall, gdzie przez trzy sezony rozegrał cztery ligowe mecze. W 2004 roku został najmłodszym piłkarzem w historii, który wystąpił w finale FA Cup (miał wtedy 17 lat i 119 dni) bijąc mający aż 125 lat rekord Jamesa Prinsepa. Weston w meczu finałowym zmienił w ostatniej minucie Dennisa Wise'a – grającego trenera Millwall. W lipcu 2006 roku Curtis przeniósł się do Swindon Town, a w sierpniu 2007 roku trafił do Leeds United. 7 sierpnia tego samego roku angielski pomocnik podpisał z „The Peacocks” nowy, dwuletni kontrakt. Pierwszego gola dla ekipy z Elland Road Curtis zdobył w styczniu 2008 roku w spotkaniu przeciwko Northampton Town. We wszystkich klubach, w których występował Weston szkoleniowcem był Dennis Wise, do przełomu stycznia i lutego 2008, kiedy to na stanowisku trenera Leeds nastąpiła zmiana. W marcu Weston został wypożyczony do Scunthorpe United, a w sierpniu na tej samej zasadzie trafił do Gillingham. W jego barwach zadebiutował 9 sierpnia w zremisowanym 1:1 meczu z AFC Bournemouth. Następnie działacze Gillingham wykupili Westona na stałe i podpisali z nim dwuletnią umowę.

</doc>
<doc id="1189324" url="https://pl.wikipedia.org/wiki?curid=1189324" title="Bereśniewicz">
Bereśniewicz

Bereśniewicz ("Bereszniewicz") - polski herb szlachecki, odmiana herbu Kościesza.
Opis herbu.
Opis zgodnie z klasycznymi regułami blazonowania:
W polu czerwonym rogacina rozdarta, przekrzyżowana w skos lewy. W klejnocie trzy pióra strusie.
Najwcześniejsze wzmianki.
Z pierwszej połowy XVII wieku pochodzi wzmianka o Jerzym Bereśniewiczu, łowczym mińskim.
Herbowni.
Bereśniewicz - Bereszniewicz.

</doc>
<doc id="1189326" url="https://pl.wikipedia.org/wiki?curid=1189326" title="Dekanat Szczuczyn (diecezja grodzieńska)">
Dekanat Szczuczyn (diecezja grodzieńska)

Dekanat Szczuczyn – jeden z 16 dekanatów w rzymskokatolickiej diecezji grodzieńskiej. W jego skład wchodzi 13 parafii.
Obecnym dziekanem jest proboszcz parafii św. Jana Chrzciciela w Wasiliszkach ks. Stanisław Pytel.
Sąsiednie dekanaty.
Grodno-Zachód, Mosty, Dziatłowo, Lida, Raduń

</doc>
<doc id="1189330" url="https://pl.wikipedia.org/wiki?curid=1189330" title="Ziemia Izraela">
Ziemia Izraela

Ziemia Izraela (hebr. ארץ ישראל, "Erec Jisrael", także Ziemia Obiecana) – region, który według Biblii został dany Żydom przez Boga Jahwe.
Etymologia biblijna.
Biblijne pojęcie „Ziemia Izraela” to tłumaczenie hebrajskiego wyrażenia "Erec Jisrael", które można znaleźć w Biblii Hebrajskiej. Nazwa „"Izrael”" odnosi się do narodu żydowskiego, do potomków patriarchy Jakuba, nazywanego potem Izraelem. Potomkowie Jakuba znani byli jako Bnej Jisrael („"Synowie Izraela”" – termin często tłumaczony jako „"Izraelici"”), a ziemia, którą zamieszkiwali, tradycyjnie została nazwana Ziemią Izraela. Współczesne Państwo Izraela (מדינת ישראל, "Medinat Jisrael") także używa tej historycznej nazwy.
Według biblijnej Księgi Rodzaju Ziemia Izraela została oddana przez Boga Jahwe w wieczne posiadanie potomkom żydowskich patriarchów: Abrahama, Izaaka i Jakuba, czyniąc tę krainę Ziemią Obiecaną.
Obszar według granic biblijnych.
Stary Testament zawiera kilka opisów granic krainy zwanej Ziemią Obiecaną. Zgodnie z Biblią obszar ten rozciąga się od "„Rzeki Egipskiej”" ("Nahar Micrajim" w Rdz 15,18), w innym miejscu nazwanej „Potokiem Egipskim” ("Nachal Micrajim" w Lb 34,5), aż po Eufrat. Są to tereny współcześnie określane jako Państwo Izraela, Zachodni Brzeg (Judea i Samaria), Strefa Gazy oraz część dzisiejszej Syrii i Libanu. Ziemia Izraela obejmuje także półwysep Synaj, zgodnie z tradycją leżący na drodze żydowskiego Exodusu z Egiptu. Tereny na wschód od rzeki Jordan wspomniane w Księdze Liczb 34,1-15 stanowią dużą część współczesnej Jordanii.
Księga Rodzaju 15,18-21 mówi o „Granicach Kraju” ("Gwulot Ha-Arec") traktowanych jako całość obszaru obiecanego Abrahamowi.
Księga Liczb 34,1-15 charakteryzuje krainę przynależną plemionom Izraelitów po Exodusie. Plemię Rubena, Gada i połowa plemienia Manassesa otrzymały ziemie na wschód od Jordanu (Lb 34,14-15). Księga Liczb 34,1-13 dostarcza dokładnego opisu granic ziem przypisanych pozostałym plemionom. Region ten w Lb 34,2 jest nazwany „Ziemią Kanaan" ("Erec Kna'an"). Wyrażenie „Ziemia Obiecana” może oznaczać zarówno ziemię obiecaną Abrahamowi w Księdze Rodzaju, jak i krainę Kanaan, choć to drugie znaczenie jest popularniejsze.
Księga Ezechiela 47,13-20 dostarcza powygnaniowej definicji granic, która jest zgodna z tymi nakreślonymi wcześniej w Torze. Proroctwo Ezechiela ma świadczyć o tym, że Boża wola odnośnie do ludu Izraela nie zmieniła się wraz z wygnaniem babilońskim. Granice nakreślone u Ezechiela obejmują północne obrzeża współczesnego Libanu, aż do Sedad i Chasor-Enon na terenie dzisiejszej Syrii; granice wschodnie ciągną się wzdłuż rzeki Jordan, przecinają Morze Martwe a stamtąd przebiegają prostą linią do miasta Kadesz-Barnea, które stanowi punkt najbardziej wysunięty na południe. Granicę zachodnią wyznacza brzeg Morza Śródziemnego.
Księga Liczb i Księga Ezechiela definiują granice podobnie, jednak ze znaczącymi różnicami.
Punkty sporne.
Granica z Egiptem podana jest w Księdze Liczb, Księdze Powtórzonego Prawa i Księdze Ezechiela jako "Nachal Micrajim" ("Potok Egipski”). Tradycyjne żydowskie rozumienie tego wyrażenia (zaświadczone w komentarzach Rasziego i Jehudy Halewiego oraz w aramejskich targumach) odnosi ten termin do Nilu, a dokładniej – do fragmentu jego delty w okolicach miasta Pelusium (pogląd Halewiego potwierdzony przez źródła egipskie i asyryjskie). Późniejsi komentatorzy identyfikowali „Potok Egipski” z Wadi al-Arisz, a także z potokiem Besor wspomnianym w 1 Księdze Samuela. Jednocześnie Księga Rodzaju podaje granicę z Egiptem jako "Nahar Micrajim" („Rzeka Egipska”). Jako że hebrajski wyraz "nahar" (נהר) oznacza dużą rzekę, zrozumiałe wydaje się, iż chodzi o Nil. Granice Ziemi Izraela według Księgi Rodzaju sięgają dalej na zachód. Mniejszość badaczy utożsamia oba określenia – „Potok” i „Rzekę” – z wadi.
Przedmiotem debaty jest również dokładny przebieg granicy południowej i wschodniej. Wspomniane są tylko Morze Czerwone i Eufrat, co może oznaczać, że do Ziemi Izraela zaliczano cały Półwysep Arabski. Bardziej powściągliwe interpretacje wskazują na granicę na linii od ujścia Eufratu do miasta Ejlat lub wzdłuż równoleżnika przechodzącego przez Zatokę Ejlat. Według innego poglądu Eufrat stanowi granicę północną, a wschodnia i południowa rozciąga się od Ejlatu do niesprecyzowanego punktu na rzece Eufrat.
Kontrowersje wśród części biblistów budzi także zgodne włączanie przez różne źródła biblijne „Ziemi Hetytów” w granice Ziemi Izraela. Niektórzy badacze uznają Hetytów za plemię, które osiedliło się w Kanaanie i zostało podbite przez Jozuego, podczas gdy inni odnoszą termin „Ziemia Hetytów” do imperium istniejącego w starożytności na terenie dzisiejszej Turcji.
„Od Dan do Berszeby”.
W Biblii często pojawia się wyrażenie „od Dan do Berszeby” lub „od Berszeby do Dan” (Sdz 20,1; 1 Sm 3,20; 2 Sm 3,10; 2 Sm 17,11; 2 Sm 24,2; 2 Sm 24,15; 1 Krl 4,25; 1 Krn 21,2 i 2 Krn 30,5). Kontrowersje budzi identyfikacja Dan (konotacje z regionem należącym do Filistynów lub ze starożytnym miastem Dan, leżącym o wiele dalej na północ). Jednak nie ma wątpliwości, że powiedzenie „od Dan do Berszeby” jest literackim określeniem całości terytorium zamieszkanego przez Izraelitów. Wymienia więc ono dwa skrajne punkty Ziemi Izraela – wysunięte najdalej na północ i południe.
Ziemia Izraela a Państwo Izraela.
W okresie Mandatu Brytyjskiego nazwa „Erec Jisrael”, zapisywana jako א״י (alef-jud), zawierała się w oficjalnej hebrajskiej nazwie terytorium. Na mandatowych monetach wybijano nazwę „(פלשתינה (א״י”. Wzięło się to stąd, że część parlamentu mandatowego postulowała nazwę פלשתינה ("Palestina"), podczas gdy Jiszuw optował za ארץ ישראל ("Erec Jisrael"). Kompromis osiągnięto postanowieniem, by inicjały א"י zapisywane były w nawiasie za każdym razem, gdy pojawia się nazwa פלשתינה. Wynikiem tego w XX-wiecznej terminologii politycznej „Ziemia Izraela” oznacza zwykle tylko ten obszar, który znajdował się pod mandatem Brytyjczyków, np. tereny znajdujące się obecnie pod kontrolą Państwa Izraela, Zachodni Brzeg, Strefa Gazy, czasem także Transjordania (teraz Jordańskie Królestwo Haszymidzkie).
Termin „Ziemia Izraela” pojawia się w Deklaracji Niepodległości Izraela dla ukazania ciągłości historycznej między czasami biblijnymi a współczesnością.
Ziemia Izraela w religijnym prawie żydowskim.
Zgodnie z halachą część religijnych przepisów judaizmu odnosi się wyłącznie do Żydów żyjących na terenie Ziemi Izraela oraz w tych obszarach Jordanii, Libanu i Syrii, które uważa się za część biblijnego Izraela. Chodzi tu m.in. o prawa związane z rolnictwem i podatkami. Wiele z tych reguł, przestrzeganych w starożytności, stosuje się także we współczesnym Izraelu.
Według niektórych rabinów każdy Żyd jest zobowiązany, by zamieszkiwać Ziemię Izraela i nie opuszczać jej bez ważnego uzasadnienia, którym jest np. ślub. Halacha zawiera także wiele praw dotyczących zajmowania się samą ziemią.

</doc>
<doc id="1189332" url="https://pl.wikipedia.org/wiki?curid=1189332" title="Conopophaga melanogaster">
Conopophaga melanogaster



</doc>
<doc id="1189336" url="https://pl.wikipedia.org/wiki?curid=1189336" title="Magnocaricion">
Magnocaricion

Magnocaricion ("Caricion elatae", szuwary wysokoturzycowe) (Koch, 1926) – syntakson w randze związku należący do klasy "Phragmitetea". Zbiorowisko roślinne hygrofitów tworzących szuwary i łąki przybrzeżne.
Charakterystyka.
Zbiorowiska hygrofitów tworzących szuwary brzegów wód płynących i stojących i w mniejszym stopniu strefy przybrzeżnej (litoral), zajmujących strefę pomiędzy szuwarami właściwymi (ze związku "Phragmition") a roślinnością torfowiskową oraz podmokłych łąk i lasów. Zbudowane głównie z turzyc. Często pełnią funkcję torfowisk niskich, w których odkłada się torf turzycowy lub trzcinowo-turzycowy. Zalewane rzadziej i krócej niż szuwary właściwe, często wykazują budowę kępkowo-dolinkową.
Odrębność szuwarów turzycowych od szuwarów wysokich bywa uznawana za wystarczającą nie tylko do ich rozróżniania na poziomie związków, ale także rzędów, prowadząc do wydzielania monotypowego rzędu "Magnocaricetalia".

</doc>
<doc id="1189340" url="https://pl.wikipedia.org/wiki?curid=1189340" title="Szuwar wielkoturzycowy">
Szuwar wielkoturzycowy



</doc>
<doc id="1189341" url="https://pl.wikipedia.org/wiki?curid=1189341" title="Leigh Nichols">
Leigh Nichols



</doc>
<doc id="1189342" url="https://pl.wikipedia.org/wiki?curid=1189342" title="Szuwary wielkoturzycowe">
Szuwary wielkoturzycowe



</doc>
<doc id="1189343" url="https://pl.wikipedia.org/wiki?curid=1189343" title="K.R. Dwyer">
K.R. Dwyer



</doc>
<doc id="1189348" url="https://pl.wikipedia.org/wiki?curid=1189348" title="Tadeusz Kubacki">
Tadeusz Kubacki

Tadeusz Kubacki (ur. 24 listopada 1938 w Piotrkowie Trybunalskim) – polski pięściarz, zawodnik klubów Unii Piotrków Trybunalski, Gwardii Łódź i Widzewa Łódź, srebrny (1962) i brązowy (1964) medalista Spartakiady Gwardyjskiej w kategorii ciężkiej.
Indywidualny mistrz Polski w kategorii ciężkiej (1964), trzykrotny wicemistrz (1962 w wadze półciężkiej, 1967 i 1969 w ciężkiej) i trzykrotny brązowy medalista (1961 w kategorii półciężkiej, 1966 i 1970 w ciężkiej).
Był czynnym zawodnikiem w latach 1953–1973, stoczył 308 walk, z czego 210 wygrał, 22 zremisował i 76 przegrał.

</doc>
<doc id="1189350" url="https://pl.wikipedia.org/wiki?curid=1189350" title="XLVIII Liceum Ogólnokształcące im. Edwarda Dembowskiego w Warszawie">
XLVIII Liceum Ogólnokształcące im. Edwarda Dembowskiego w Warszawie

XLVIII Liceum Ogólnokształcące im. Edwarda Dembowskiego – powstałe w 1957 roku liceum ogólnokształcące, znajdujące się w warszawskiej dzielnicy Ochota (początkowo i ponownie od września 2020 przy ul. Barskiej 32).
Historia.
Na mocy reformy szkolnictwa przeprowadzonej w Polsce w latach 1948-1949, postanowiono wprowadzić czteroklasowe licea ogólnokształcące powiązane ze szkołami podstawowymi w jednolitą, jedenastoletnią szkołę ogólnokształcącą. Szkoła na Ochocie miała zostać jedną z takich szkół.
14 października 1957 roku z mocą od dnia 1 września 1957 roku, ówczesny Minister Oświaty podjął decyzję o utworzeniu Szkoły Podstawowej i Liceum Ogólnokształcącego nr 48 przy ulicy Barskiej 32 na Ochocie w Warszawie.
Szkoła została oddana do użytku 3 września 1957 r. Decyzją Ministerstwa Oświaty patronem szkoły został 7 grudnia 1960 r. Edward Dembowski. Szkoła przyjęła wtedy nazwę: "Szkoła Podstawowa i Liceum Ogólnokształcące nr 48 im. Edwarda Dembowskiego w Warszawie". Nazwa ta widnieje na sztandarze ufundowanym przez Dowództwo Wojsk Lotniczych i Obrony Przeciwlotniczej Kraju oraz przez Komitet Rodzicielski szkoły.
Rok szkolny 1960/1961 był rokiem pierwszej matury w szkole. Otrzymało ją 31 abiturientów. W związku z obchodami Tysiąclecia Państwa Polskiego, w całym kraju wznoszono wtedy nowe szkoły zwane „tysiąclatkami”.
W roku szkolnym 1963/1964 przystąpiono do budowy nowego budynku szkoły przy ulicy Szczęśliwickiej 50/54. Oddano go do użytku na lata 1965/1966. Nastąpił wówczas podział szkoły jedenastoletniej na dwie samodzielne szkoły. Szkoła podstawowa pozostała przy ulicy Barskiej, liceum natomiast przeniosło się do nowego budynku i przyjęło nazwę: "XLVIII Liceum Ogólnokształcące im. Edwarda Dembowskiego w Warszawie".
Pierwszym dyrektorem szkoły została Anna Stok, a wicedyrektorem Jan Załęski. W 1971 r. zrodziła się idea profilowania specjalizacyjnego klas licealnych. Obok klas o profilu ogólnym, powstały klasy o profilu matematyczno-fizycznym, biologiczno-chemicznym, humanistycznym. Ten typ specjalizacji sprzyjał podnoszeniu poziomu merytorycznego nauczania oraz sprzyjał tworzeniu się klasowych kółek naukowych i kółek przedmiotowych, które w znacznej mierze wpływały na rozszerzenie i pogłębienie zainteresowań młodzieży szkolnej.
Z końcem roku szkolnego 1968/1969 odeszła na emeryturę dyrektor Anna Stok. Funkcję dyrektora objął Zdzisław Kamiński i pełnił ją do 1977 r. 20. rok istnienia szkoły rozpoczęto z nowym składem dyrektorskim, Haliną Mórawską, jako dyrektorem i Krystyną Szachnowską jako wicedyrektorem. Obydwie dyrektorki zorganizowały uroczyste obchody 20-lecia liceum w 1977 r.
W roku szkolnym 1979/1980 zlikwidowano jedno z liceów na Ochocie i włączono je do XLVIII Liceum. Wicedyrektorem został Henryk Krupiński. Od 1 września 1980 r. liceum zwiększyło się o sześć oddziałów i liczyło już 21 klas. Podwoiła się liczba pracowni przedmiotowych, a księgozbiór biblioteki wzrósł o ponad sto procent. W czerwcu 1983 r. dyrektorem liceum został mianowany Henryk Krupiński, który z kolei mianował na stanowisko wicedyrektora Czesława Świderskiego. Szkoła dopracowała się uczestników i laureatów olimpiad przedmiotowych i konkursów. Ukształtowały się pewne rutyny i zwyczaje kontynuowane przez młodzież przez wiele następnych lat.
W 1997 r. szkoła uroczyście obchodziła 40-lecie swojego istnienia. Po przejściu na emeryturę dyrektora Henryka Krupińskiego, w listopadzie 2000 r. odbył się konkurs na nowego dyrektora, którym został mgr Czesław Świderski. Stanowisko wicedyrektora objęła mgr Katarzyna Cozel-Starewicz.
27 października 2007 r. obchodzono uroczyście 50-lecie istnienia szkoły z udziałem wszystkich żyjących nauczycieli i uczniów, reprezentujących najstarsze roczniki nauczania.
W następstwie reformy szkolnictwa z 2017 nastąpiły zmiany w strukturze szkół, czego konsekwencją było opuszczenie przez liceum budynku przy ulicy Szczęśliwickiej i powrót do budynku przy ulicy Barskiej, opuszczonego przez dawne gimnazjum nr 14. Budynek przy Szczęśliwickiej z kolei został przejęty przez centrum kształcenia ustawicznego, które musiało opuścić budynek Technikum nr 7 w Warszawie.

</doc>
<doc id="1189351" url="https://pl.wikipedia.org/wiki?curid=1189351" title="Deanna Dwyer">
Deanna Dwyer



</doc>
<doc id="1189355" url="https://pl.wikipedia.org/wiki?curid=1189355" title="Ołeksandr Czerkawski">
Ołeksandr Czerkawski

Ołeksandr Czerkawski (Aleksandr Czerkawski), ukr. Олександр Черкавський – Ołeksandr Czerkawśkyj (ur. 10 grudnia 1886, zm. 13 marca 1932 w Jaworowie) – ukraiński działacz polityczny, adwokat, członek Centralnego Komitetu UNDO, senator II kadencji, wybrany w województwie stanisławowskim.

</doc>
<doc id="1189372" url="https://pl.wikipedia.org/wiki?curid=1189372" title="Estadio El Sadar">
Estadio El Sadar

Estadio El Sadar (w latach 2005-2013 Estadio Reyno de Navarra) – stadion piłkarski w Pampelunie, na którym swoje mecze rozgrywa klub hiszpański CA Osasuna.

</doc>
<doc id="1189376" url="https://pl.wikipedia.org/wiki?curid=1189376" title="Flaga Powierniczych Wysp Pacyfiku">
Flaga Powierniczych Wysp Pacyfiku

Flaga Powierniczych Wysp Pacyfiku – została wprowadzona 19 października 1965 roku, zastępując używaną wcześniej flagę ONZ. 
6 gwiazd symbolizowało Mariany Północne, Wyspy Marshalla, Yap, Chuuk, Pohnpei i Palau. Kolor niebieski symbolizował wolność i lojalność.
Na początku lat 80. wszystkie wyspy przyjęły własne flagi, wskutek czego zaprzestano jej używania.

</doc>
<doc id="1189377" url="https://pl.wikipedia.org/wiki?curid=1189377" title="Miejska Komunikacja Samochodowa w Tarnobrzegu">
Miejska Komunikacja Samochodowa w Tarnobrzegu

Przedsiębiorstwo Miejskiej Komunikacji Samochodowej w Tarnobrzegu.
Historia.
MKS Tarnobrzeg powstał w 1984 roku po tym, jak Tarnobrzeg został stolicą województwa. Wcześniej komunikację w mieście obsługiwał MKS Sandomierz – były to dwie linie: pierwsza, łącząca oba miasta, i druga, okrężna po Tarnobrzegu. W swoich najlepszych czasach MKS Tarnobrzeg obsługiwał połączenia do prawie wszystkich okolicznych miejscowości. W 1985 roku wybudowano zajezdnię przy ul. Zwierzynieckiej, a w 1987 uruchomiono, najbardziej dochodową, linię nr 11 do Sandomierza (przez pewien czas działała jednocześnie z sandomierską linią nr 13). Lata świetności minęły razem z powolną likwidacją kopalni siarki Machów i przejęciem spółki przez miasto. Spowodowało to likwidację prawie wszystkich linii podmiejskich, oprócz "1" do Chmielowa oraz "11" do Sandomierza. Na początku lat 90. XX wieku próbowano przywrócić linie do Koprzywnicy i Majdanu Królewskiego, ale po pewnym czasie ponownie je zlikwidowano.
29 marca 2008 miasto Tarnobrzeg sprzedało 60% udziałów firmie "PKS Tarnobrzeg Grupa Auto Orbis Bus" za 423000 zł.
Problemy finansowe, problemy zarządzania firmą, jak i przegrany przetarg na obsługę komunikacji miejskiej w Tarnobrzegu w 2013 roku, spowodały w 2015 włączenie firmy, do PKS Tarnobrzeg, jednocześnie ulegając likwidacji.
Tabor.
Na początku działalności MKS Tarnobrzeg posiadało wyłącznie autobusy marki Autosan H9. Obecny stan posiadania uwidoczniono w poniższej tabeli:
Od 19 października 2010 flota powiększyła się o dwa nowe autobusy: dużego Autosana SanCity 12LE (110 miejsc) oraz SanCity 9LE (60 miejsc).
Oba zostały wzięte w leasing. W 2013 zostały skonfiskowane przez firmę leasingową z powodu braku spłaty rat.

</doc>
<doc id="1189378" url="https://pl.wikipedia.org/wiki?curid=1189378" title="Kamienista (Góry Wałbrzyskie)">
Kamienista (Góry Wałbrzyskie)

Kamienista (niem. "Stain-Berg") – wzniesienie o wysokości 536 m n.p.m., w południowo-zachodniej Polsce, w Sudetach Środkowych, w paśmie Gór Wałbrzyskich.
Wzniesienie położone jest w północno-zachodniej części Gór Wałbrzyskich, w Masywie Chełmca, około 4 km, na zachód od Szczawna Zdroju.
Jest to kopulaste wzniesienie o łagodnych zboczach i mało wyraźnym wierzchołku, który wyrasta z północnego zbocza Chełmca o niecałe 16 m, ponad powierzchnię zbocza. Wznosi się po południowo-wschodniej stronie Lubomina o 90 m. ponad dolinę potoku Czyżynka. Zbocze wschodnie wyraźnie opada w kierunku Szczawna-Zdroju, na zachodnim zboczu u podnóża góry nad potokiem Czyżynka znajduje się zespół skałek.
Wzniesienie zbudowane jest z osadowych skał karbońskich: szarogłazów, zlepieńców, piaskowców i iłołupków, poprzecinanych licznymi żyłami permskich ryolitów i melafirów pochodzenia wulkanicznego.
Zbocza i szczyt zajmują użytki rolne o przewadze górskich łąk. Niewielkie pasy zieleni z drzew liściastych występują wzdłuż dróg polnych i miedz.
Nazwa wzgórza Kamienista pochodzi od kamienistego podłoża i licznie występujących na zboczach polnych kamieni, które w przeszłości wykorzystywano do budowy domów.
Wzniesienie położone jest na terenie Obszaru Chronionego Krajobrazu Kopuły Chełmca, Trójgarbu i Krzyżowej Góry koło Strzegomia.
Wschodnim podnóżem wzniesienia prowadziła linia kolejowa Boguszów-Gorce – Szczawno-Zdrój, którą w latach 90. XX wieku rozebrano. O dawnym szlaku przypominają w terenie nasypy i wąwozy.

</doc>
<doc id="1189386" url="https://pl.wikipedia.org/wiki?curid=1189386" title="Tom Jobim">
Tom Jobim



</doc>
<doc id="1189389" url="https://pl.wikipedia.org/wiki?curid=1189389" title="Call Detail Record">
Call Detail Record

Call Detail Record (używana jest także nazwa Call Data Record, CDR) – informacja generowana przez elementy infrastruktury teleinformatycznej, która może posłużyć do naliczenia opłaty za usługę telekomunikacyjną. 
Infrastruktura teleinformatyczna wspierająca generowanie i przetwarzanie CDR-ów.
Pierwotnie idea CDR związana była z połączeniami telefonicznymi. CDR mógł być generowany przez centrale miejscowe obsługujące abonenta, który inicjował połączenie, do którego było ono zestawiane lub przez centrale tranzytowe biorące udział w zestawianiu rozmowy. Te same zasady wykorzystane są w telefonii komórkowej w centralach MSC i GMSC. 
Oprócz połączeń głosowych, CDR-y generowane są także podczas wysyłania SMS oraz transmisji GPRS/EDGE (w elementach SGSN i GGSN).
Dodatkowym źródłem CDR-ów są usługi dodane. Elementy infrastruktury odpowiedzialne za te usługi mogą tworzyć własne CDR-y, a aplikacje uruchomione na platformie sieci inteligentnych mogą dodatkowo wpływać na zawartość CDRów generowanych przez centrale (np. w usługach 0 800, 0 700. itp. ). 
Generowane CDR-y przesyłane są do centrum billingowego. Dane w nich zawarte, po odpowiednim przetworzeniu mogą być użyte do naliczenia opłat rozliczanych w ramach abonamentu (niemniej CDR-y generowane są także dla abonentów rozliczających się w systemie prepaid, mogą np. zostać użyte w sytuacji chwilowej awarii systemu naliczającego opłaty w czasie rzeczywistym, lub na wniosek prokuratury, gdy potrzebne są wykazy rozmów). 
Wykorzystanie CDR.
Głównym powodem, dla którego generuje się CDR-y jest możliwość naliczenia opłat za usługi telekomunikacyjne. Po przetworzeniu i wykorzystaniu informacji w celu naliczenia opłat, CDR-y są zazwyczaj archiwizowane. Na bazie informacji w nich zawartej, można później wyciągać statystyczne wnioski związane z wykorzystaniem zasobów sieciowych. Na operatorach ciąży też obowiązek, narzucony przez ustawodawcę, przechowywania informacji o połączeniach wykonanych w ich sieci.
Informacje zawarte w CDR.
Informacje zawarte w CDR są przedmiotem rekomendacji instytucji odpowiedzialnych za rozwój standardów telekomunikacyjnych, niemniej konkretni operatorzy opierając się na tych wytycznych tworzą własny zbiór danych dostosowany do własnych potrzeb i strategii naliczania opłat. 
CDR może zawierać między innymi: 
Poniżej zamieszczony został przykład zdekodowanego CDR wygenerowanego w centrali MSC, w której zainicjowano rozmowę. 
 UMTSGSMPLMNCallDataRecord 
 mSOriginating 
 callPosition 03'H
 chargeableDuration 0 0 10'BCD
 dateForStartOfCharge 070814'H
 exchangeIdentity "AMSC15"
 interruptionTime 0 0 0'BCD
 recordSequenceNumber 508'D
 tariffClass 1'D
 tariffSwitchInd 00'H
 timeForStartOfCharge 16 4 15'BCD
 timeForStopOfCharge 16 4 25'BCD
 switchIdentity 0002'H
 mSCIdentification 1132486000101F'TBCD
 callingSubscriberIMEI 351263003139610F'TBCD
 callingSubscriberIMEISV 3512630031396113'TBCD
 callingSubscriberIMSI 206205002600750F'TBCD
 teleServiceCode 11'H
 iNMarkingOfMS 09'H
 firstCallingLocationInformation 02F60200010001'H
 calledPartyNumber 122720484259416F'TBCD
 frequencyBandSupported 06'H
 originatingLocationNumber 1132486000004F'TBCD
 timeForTCSeizureCalling 16 3 53'BCD
 firstRadioChannelUsed 00'H
 firstAssignedSpeechCoderVersion 01'H
 speechCoderPreferenceList 010003'H
 callingPartyNumber 14484259415F'TBCD
 incomingRoute "ABSC5TI"'S
 originatedCode 01'H
 callIdentificationNumber 1100'D
 networkCallReference 0000FF0002'H
 typeOfCallingSubscriber 1'D
 radioChannelProperty 03'H
 tAC 01020D'H
 subscriptionType 00'H
 originForCharging 00'H
 chargingCase 1'D
 chargedParty 00'H
 timeFromRegisterSeizureToStartOfCharging 0 0 22'BCD
 internalCauseAndLoc 0003'H
 lastCallingLocationInformation 02F60200010001'H
 eMLPPPriorityLevel 03'H
 incomingAssignedRoute "ABSC5TI"'S
 translatedNumber 1132484259416F'TBCD
 outgoingRoute "272GRI3"'S
 eosInfo 00'H
 disconnectingParty 00'H

</doc>
<doc id="1189391" url="https://pl.wikipedia.org/wiki?curid=1189391" title="Ogry">
Ogry



</doc>
<doc id="1189392" url="https://pl.wikipedia.org/wiki?curid=1189392" title="Kenji Mizoguchi">
Kenji Mizoguchi

 – japoński reżyser i scenarzysta filmowy. Zdobywca Srebrnego Lwa na 15. MFF w Wenecji za film "Zarządca Sanshō" (1954).
Dzieciństwo i edukacja.
Kenji Mizoguchi urodził się w Tokio, jako jedno z trojga dzieci stolarza. Rodzina należała do klasy średniej, do czasu gdy ojciec próbował podczas wojny rosyjsko-japońskiej handlu płaszczami przeciwdeszczowymi dla żołnierzy. Wojna skończyła się zanim zdążyły zwrócić się poniesione koszty i sytuacja finansowa rodziny pogorszyła się znacznie. Starsza siostra Kenjiego została oddana do adopcji, a rodzice z Kenjim i bratem przenieśli się z dzielnicy Hongo do Asakusa. Rodzina, która adoptowała siostrę Kenjiego ostatecznie oddała ją do kształcenia na gejszę.
W wieku 13 lat Kenji skończył szkołę podstawową i zaczął pracować, a następnie w 1914 rozpoczął naukę w tokijskim Aohashi Western Painting Research Institute. Jego pierwszą pracą było projektowanie reklam w Kobe.
W 1915 jego matka zmarła, a starsza siostra oddała ojca do domu starców i zabrała dwóch młodszych braci do Tokio. W 1920 r. Mizoguchi zaczął pracować dla korporacji Nikkatsu, najpierw jako aktor, a trzy lata później wyreżyserował debiutancki obraz, "Ai-ni yomigaeru hi".
Kariera filmowa.
Pierwsze filmy Mizoguchiego były głównie adaptacjami prozy Eugene’a O’Neilla, Lwa Tołstoja i remake'ami niemieckich filmów ekspresjonistycznych. Reżyser pracował szybko, nierzadko kończąc film w przeciągu paru tygodni. Zaowocowało to liczbą ponad pięćdziesięciu filmów nakręconych w latach 20. i 30. XX wieku, z których większość zaginęła.
Po trzęsieniu ziemi, które nawiedziło Tokio w 1923 r., Mizoguchi pracował w studiach Nikkatsu w Kioto, dopóki skandal obyczajowy nie spowodował czasowego zawieszenia jego obowiązków: dziewczyna do towarzystwa o imieniu Yuriko Ichijo, z którą Mizoguchi mieszkał, zaatakowała reżysera nożem i zraniła go w plecy.
Wiele z jego późniejszych filmów zostało zaliczonych do nurtu "keikō-eiga" czyli "filmów tendencyjnych": Mizoguchi podejmował bliską sobie tematykę socjalistyczną i określał obszar zainteresowania eksplorowany przez niego w przyszłych filmach. Po latach Mizoguchi stwierdził, że prawdziwym reżyserem był dopiero od 1936 roku, gdy powstały "Siostry z Gion" i "Elegia Naniwy". Te i późniejsze filmy Mizoguchiego przyczyniły się do okrzyknięcia go przedstawicielem "nowego realizmu" w kinematografii japońskiej.

</doc>
<doc id="1189393" url="https://pl.wikipedia.org/wiki?curid=1189393" title="Kościół św. Doroty w Trzcinicy">
Kościół św. Doroty w Trzcinicy

Kościół św. Doroty w Trzcinicy – gotycki, drewniany, dawniej parafialny obecnie kościół filialny pod wezwaniem św. Doroty. Należy do Parafii Przemienienia Pańskiego w Trzcinicy. Położony jest w centrum miejscowości na niewielkim wzniesieniu, oddalony około 400 m od drogi krajowej nr 28 odcinek Jasło - Gorlice.
Jest to jeden z najstarszych kościołów drewnianych w Polsce. Charakterystyczną cechą trzcinickiej świątyni jak i nieopodal stojącego przez wieki kościoła św. Mikołaja z Bączala Dolnego jest wyjątkowa wysmukłość i harmonijność proporcji.
Obiekt znajduje się na szlaku architektury drewnianej województwa podkarpackiego (Trasa VIII).
Historia.
Obecnie znajdujący się kościół drewniany w Trzcinicy wzniesiony został w 1551. Świadczy o tym data budowy wyryta na nadprożu i powtórzona na lewym węgarze portalu południowego. Prawdopodobnie nie jest to pierwszy kościół w tym miejscu i przed nim stała tu wcześniejsza, drewniana świątynia niewielkich rozmiarów. Inicjatorką budowy kościoła była Zofia z Marszowic Ocieska, a fundatorem jej mąż Jan Ocieski ówczesny podkanclerzy koronny, starosta biecki. Ociescy byli w tym czasie tenutaruszami Trzcinicy jako własności królewskiej. W dniu 5 lutego 1557 kościół został konsekrowany przez biskupa Andrzeja Zebrzydowskiego (bądź jego sufragana Andrzeja Spota) i nadano mu wezwanie św. Doroty.
Kościół na przestrzeni wieków był kilkukrotnie restaurowany i odnawiany. Już pod koniec XVI wieku do elewacji zachodniej dobudowano wieżę, którą silnie przekształcono na początku XX wieku. XIX wiek przyniósł kolejne zmiany. W latach 1800-1806 namalowano nową polichromię na istniejącej XVI-wiecznej. W 1857 dobudowano w miejscu kruchty południowej kaplicę Matki Boskiej z dwukondygnacyjną nastawą ołtarzową z arkadą wejściową od portalu południowego. Cały obiekt oszalowano. 16 maja 1903 kościół nawiedził biskup Józef Sebastian Pelczar. Gontowy dach kościoła wymieniono na blaszany w 1911. W 1907 zbudowano murowaną dzwonnicę parawanową z dzwonem Florian, a 6 sierpnia 1911 poświęcono dwa nowe dzwony: Paulinę i Barbarę, fundacji Klominków - właścicieli trzcinickiego browaru. Zarówno te trzy dzwony jak i następne cztery: Stanisław, Józef, Barbara i Dorota, poświęcone 28 maja 1920 przez biskupa Józefa Fischera, zarekwirowano na potrzeby wojenne w 1917 i w 1941. Kolejne trzy dzwony zakupiono w 1951 ze składek parafian. Są to: Maryja (96 kg), Jan Chryzostom (150 kg) oraz Maryja Królowa Polski (242 kg). W latach 30. XX wieku odnowiono polichromię. W latach 1984-87 wzniesiono we wsi nowy murowany kościół parafialny, gdzie na sygnaturce zawieszono mały dzwon. Ale nie zapomniano o starym zabytkowym kościółku.
W latach 1995-2010 dzięki osobistemu zaangażowaniu proboszcza parafii Stanisława Bałuckiego przeprowadzono kompleksowe prace konserwatorskie w kościele, obejmujące zabytkowe elementy budowlano-architektoniczne, ruchome wyposażenie wnętrza i ścienną dekorację malarską. Z prac budowlanych wykonano między innymi: w 1996 wymieniono podmurówkę i dębową podwalinę, uzupełniono ściany nowym budulcem, oszalowano kościół gontem. Rok później zakonserwowano więźbę dachową i pokryto dach gontem. W następnych latach przeprowadzono rekonstrukcję portalu zachodniego i drzwi, ułożono nową podłogę, kamienne posadzki i odbudowano drewniane ogrodzenie kościoła. Wewnątrz odkryto pierwotną polichromię figuralno-ornamentalną z Sądem Ostatecznym na ścianie prezbiterium, monumentalną postacią św. Krzysztofa na północnej ścianie nawy, kasetonową dekoracją stropu nawy i rzędem dwunastu apostołów z Chrystusem na parapecie chóru muzycznego. Wykonana archaiczną i rzadką techniką kazeiny wapiennej pochodzi z okresu od połowy XVI do połowy XVII wieku. Efektem prac konserwatorskich jest wyeksponowanie pierwotnych walorów architektonicznych i artystycznych tego niewątpliwie pomnika kultury narodowej jakim jest kościół w Trzcinicy.
W 1995 dla parafii odlano nowy, jubileuszowy dzwon, z okazji 600 lecia istnienia wsi. Nosi imię św. Doroty, patronki parafii. Waży 420 kg, i wydaje ton h'.
Architektura i wyposażenie.
Kościół wybudowano w tradycji gotyckiej, jednonawowy, orientowany, konstrukcji zrębowej o łączeniach na zamek kryty czopem. Ściany z ciosanego drewna jodłowego ułożono na dębowej podwalinie. Posiada niemal kwadratową nawę i prostokątne zamknięte trójbocznie prezbiterium. Do prezbiterium od strony północnej przylega zakrystia na planie wydłużonego prostokąta (niepowiększona od średniowiecza). Okna nawy i prezbiterium zamknięte łukiem w kształcie oślego grzbietu. Wieża słupowo-ramowa z izbicą zakończona ostrosłupowym hełmem, otoczona w przyziemiu otwartymi sobotami.
Więźba dachowa posiada typowe dla gotyku przemiennie zestawione więzary. Kościół posiada dach dwuspadowy o wspólnej kalenicy nad nawą i prezbiterium tzw. system więźbowo-zakrzynieniowo-zaczepowy. Całość pokryta gontem.
Wnętrze oświetlone jest zgodnie z gotycką tradycją tylko oknami od strony południowej i wschodniej. Pierwotnie kościół posiadał dwa wejścia, od zachodu i południa. Portal południowy zamieniony został na arkadę wejściową do dobudowanej później kaplicy Matki Bożej. Dwuskrzydłowe drzwi z XV wieku w portalu zachodnim zachowały do dzisiaj gotyckie kowalskie okucia o motywach rombowo-liściastych. Wnętrze przekryte jest stropami płaskimi. Wewnątrz kościoła zachowała się cenna polichromia: renesansowa z XVI i manierystyczna z XVII wieku.
Na wyposażenie kościoła składają się:
Wokół kościoła.
W otoczeniu kościoła stoi murowana dzwonnica parawanowa z 1907, figura Matki Boskiej postawiona w 1994 dla upamiętnienia dawnych parafian spoczywających wokół świątyni i dwa potężne dęby. Teren przykościelny jest ogrodzony drewnianym płotem.

</doc>
<doc id="1189399" url="https://pl.wikipedia.org/wiki?curid=1189399" title="Rheobatrachus silus">
Rheobatrachus silus



</doc>
<doc id="1189400" url="https://pl.wikipedia.org/wiki?curid=1189400" title="António Vitorino">
António Vitorino

António Manuel de Carvalho Ferreira Vitorino (ur. 12 stycznia 1957 w Lizbonie) – portugalski polityk i prawnik, parlamentarzysta krajowy, eurodeputowany IV kadencji, minister, członek Komisji Europejskiej w latach 1999–2004.
Życiorys.
Ukończył w 1981 studia prawnicze na Uniwersytecie Lizbońskim. W 1986 uzyskał magisterium z nauk politycznych i prawnych. Od 1982 praktykował jako adwokat, jak również pracował na macierzystej uczelni, w późniejszych latach wykładał także na innych uniwersytetach.
Zaangażował się w działalność polityczną w ramach Partii Socjalistycznej. W 1980 po raz pierwszy wybrany na posła do Zgromadzenia Republiki. Mandat deputowanego uzyskiwał również w 1983, 1985, 1986, 1995 i 2005. W latach 1994–1995 był posłem do Parlamentu Europejskiego IV kadencji.
Od 1983 do 1985 był sekretarzem stanu ds. parlamentarnych. W latach 1986–1987 pełnił funkcje sekretarza stanu w administracji rządowej w Makau. Po powrocie do Portugalii od 1989 do 1994 zajmował stanowisko sędziego sądu konstytucyjnego. W 1995 wszedł w skład pierwszego rządu Antónia Guterresa jako minister obrony narodowej i wicepremier. W 1997 zrezygnował z tych funkcji w związku z zarzutami dotyczącymi unikania płacenia podatków, które nie zostały potwierdzone. Od 1998 do 1999 był wiceprezesem zarządu Portugal Telecom Internacional. W 1999 powrócił do aktywności publicznej – został portugalskim członkiem Komisji Europejskiej kierowanej przez Romano Prodiego, odpowiadając za sprawiedliwość i sprawy wewnętrzne.
Po 2005 powrócił do praktyki adwokackiej, powoływany w skład kierowniczych organów przedsiębiorstw m.in. sektora bankowego.
Należał do Komitetu Działania na rzecz Europejskiej Demokracji. W 2011 został prezesem instytutu Notre Europe, który założył Jacques Delors.

</doc>
<doc id="1189403" url="https://pl.wikipedia.org/wiki?curid=1189403" title="Antoni de Bourbon">
Antoni de Bourbon

Antoni de Bourbon-Vendôme, fr. "Antoine de Bourbon, duc de Vendôme" (ur. 22 kwietnia 1518, zm. 17 listopada 1562) – głowa rodu Burbonów w latach 1537–1562, król Nawarry w latach 1555–1562.
Urodził się w La Fère, w Pikardii (Francja), jako najstarszy syn Karola IV, księcia Vendôme (1489–1537), i jego żony Franciszki d’Alençon (zm. 1550). Jego młodszym bratem był Ludwik I, książę Condé i Karol, arcybiskup Rouen i kardynał.
20 października 1548, w Moulins poślubił Joannę d’Albret, córkę króla Henryka II d’Albret i królowej Małgorzaty d’Angoulême. W 1555 zmarł teść Antoniego i Joanna została królową Nawarry, a Antoni przez to małżeństwo został nie tylko królem, lecz także hrabią Foix, Bigorre, Armagnac i Périgord oraz wicehrabią Béarn. Królestwo Nawarry od 1512 było okupowane przez Hiszpanię, a Antoni próbował uzyskać niepodległość dla Nawarry. Był gotowy do poświęcenia wszystkiego, aby osiągnąć swój cel. Nie był człowiekiem religijnym i zmieniał wyznanie kilka razy. Jego nawrócenie się na katolicyzm poróżniło go z żoną. Antoni miał też romans z Louise de la Béraudièrede l’Isle Rouhet (1530–po 1586), nazywaną "la belle Rouhet", z którą miał syna:
Brat Antoniego – Ludwik był przywódcą partii hugenotów (francuskich protestantów) i większość swojego życia spędził walcząc z królem Francji. Katarzyna Medycejska, królowa-regentka podczas małoletności króla Karola IX w 1561 nadała Antoniemu tytuł naczelnego generała Francji. Wtedy w 1562 jego żona pozwoliła Hugenotom przejąć kaplicę Vendôme i kościoły w mieście. Antoni zagroził, że odeśle ją do zakonu, a ona skryła się w Béarn.
Antoni był próżny i miał chwiejny charakter. Często rozczarowywał swoich zwolenników, był manipulowany przez swoich zwierzchników i wykorzystywany przez doradców. Poprowadził oblężenie Rouen i został tam śmiertelnie ranny 3 lub 13 listopada 1562. Zmarł kilka dni później w Les Andelys, Eure.

</doc>
<doc id="1189405" url="https://pl.wikipedia.org/wiki?curid=1189405" title="Nicole Gius">
Nicole Gius

Nicole Gius (ur. 16 listopada 1980 w Silandro) – włoska narciarka alpejska.
Kariera.
Po raz pierwszy na arenie międzynarodowej pojawiła się 10 grudnia 1995 roku w Piancavallo, gdzie w zawodach FIS Race zajęła piętnaste miejsce w slalomie. W 1998 roku wystartowała na mistrzostwach świata juniorów w Megève, gdzie jej najlepszym wynikiem było szóste miejsce w gigancie. Jeszcze dwukrotnie startowała na imprezach tego cyklu, zajmując między innymi szóste miejsce w slalomie na mistrzostwach świata juniorów w Pra Loup w 1999 roku oraz mistrzostw świata juniorów w Québecu rok później.
W zawodach Pucharu Świata zadebiutowała 6 stycznia 1998 roku w Bormio, gdzie nie zakwalifikowała się do drugiego przejazdu giganta. Pierwsze pucharowe punkty wywalczyła 17 stycznia 1999 roku w St. Anton, zajmując dziesiąte miejsce w slalomie. Na podium zawodów PŚ po raz pierwszy stanęła 29 grudnia 2002 roku w Semmering, zajmując trzecie miejsce w slalomie. W zawodach tych wyprzedziły ją jedynie Janica Kostelić z Chorwacji i Francuzka Christel Pascal. Łącznie cztery razy stawała na podium, jednak nie odniosła żadnego zwycięstwa. Najlepsze wyniki osiągnęła w sezonie 2002/2003, kiedy to zajęła 21. miejsce w klasyfikacji generalnej, a w klasyfikacji slalomu była siódma.
W 1999 roku wystartowała na mistrzostwach świata w Vail/Beaver Creek, gdzie nie ukończyła giganta, a w slalomie zajęła 21. miejsce. Jeszcze sześciokrotnie startowała na imprezach tego cyklu, najlepszy wynik osiągając podczas mistrzostw świata w Val d’Isère w 2009 roku, gdzie była piąta w slalomie. W 2002 roku wystąpiła na igrzyskach olimpijskich w Salt Lake City, gdzie była dziesiąta w slalomie i dziewiętnasta w gigancie. Brała też udział w igrzyskach w Vancouver w 2010 roku, zajmując odpowiednio ósme i dwudzieste miejsce.

</doc>
<doc id="1189406" url="https://pl.wikipedia.org/wiki?curid=1189406" title="Zdzisław Józefowicz">
Zdzisław Józefowicz

Zdzisław Józefowicz (ur. 12 listopada 1939) – polski bokser, brązowy medalista Mistrzostw Europy w wadze półciężkiej (1961), reprezentant Polski (4 występy – 2 zwycięstwa i 2 porażki).
Trzykrotny złoty medalista Spartakiady Gwardyjskiej (1962 i 1964 w kategorii półciężkiej, 1965 w ciężkiej), dwukrotnie srebro (1963 w wadze półciężkiej i 1966 w ciężkiej), brąz w kategorii ciężkiej w 1961.
Zawodnik Bawełny Łódź i Gwardii Lódź. W kategorii półciężkiej zdobywca 4 srebrnych medali indywidualnych Mistrzostw Polski w 1960, 1961, 1963 i 1964 oraz brązowego medalu w 1958.

</doc>
<doc id="1189408" url="https://pl.wikipedia.org/wiki?curid=1189408" title="Carolin">
Carolin

Carolin - szwedzka moneta srebrna bita od 1664 roku i używana do końca XVIII wieku.
Caroliny zaczęto bić w 1664 roku jako srebrne monety wartości 2 marek, ważące 10,4 grama i zawierające 7,2228 gramów czystego srebra. W tym momencie w Szwecji zaczął obowiązywać system, w którym pełny talar szwedzki równy był 2 talarom obrachunkowym ("riksdaler riksmynt") lub 4 carolinom, lub 8 markom, lub 64 öre.
Od 1718 roku bito monety wartości 1, 2 i 4 carolinów. Zawierały one odpowiednio 4,6, 9,2 oraz 18,5 grama srebra, zatem w ciągu półwiecza zawartość srebra w carolinie spadła o 57%.
W 1752 roku przeprowadzono reformę, która podwyższyła zawartość srebra w szwedzkich monetach. Carolin po reformie ważył 9,27 grama i zawierał 6,5 grama czystego srebra. W tym okresie carolin swoją wartością odpowiadał 2 złotym polskim.
Carolin przestał wchodzić w skład szwedzkiego systemu walutowego wraz z wycofaniem z obiegu marki szwedzkiej.

</doc>
<doc id="1189413" url="https://pl.wikipedia.org/wiki?curid=1189413" title="Call Data Record">
Call Data Record



</doc>
<doc id="1189414" url="https://pl.wikipedia.org/wiki?curid=1189414" title="Terytorium Papui i Nowej Gwinei">
Terytorium Papui i Nowej Gwinei

Terytorium Papui i Nowej Gwinei – terytorium powiernicze ONZ w Nowej Gwinei, administrowane przez Australię od 6 listopada 1949.
Terytorium zostało utworzone w wyniku połączenia australijskiego terytorium mandatowego w Nowej Gwinei (Nowa Gwinea Australijska) z kolonią Papua.
16 września 1975 terytorium uzyskało niepodległość jako Papua-Nowa Gwinea.

</doc>
<doc id="1189417" url="https://pl.wikipedia.org/wiki?curid=1189417" title="Złoty Sztylet">
Złoty Sztylet

Złoty Sztylet (ang. "The Gold Dagger Award") – brytyjska nagroda literacka, przyznawana corocznie przez Stowarzyszenie Pisarzy Literatury Kryminalnej (ang. "Crime Writers' Association", CWA) za najlepszą powieść kryminalną.
Nagroda jest przyznawana od 1955 w kilku kategoriach, zaś jej laureatami są nie tylko pisarze anglojęzyczni (Brytyjczycy, Amerykanie czy Kanadyjczycy), lecz w ostatnim czasie także twórcy spoza kultury anglosaskiej.
Sponsorzy.
W latach 1995-2002 sponsorem nagrody był Macallan, szkocki producent whisky, dlatego też w tych latach marka Macallan pojawiała się w oficjalnej nazwie nagrody ("Macallan Gold Dagger"). W 2006, gdy sponsorem nagrody został bank Duncan Lawrie, zmieniła się również jej nazwa, na "Duncan Lawrie Dagger". Za sprawą nowego sponsora wysokość nagrody wzrosła do 20 tys. funtów, dzięki czemu nagroda Złotego Sztyletu stała się najwyższą od strony finansowej nagrodą literacką świata w dziedzinie literatury kryminalnej.
w 2008 bank Duncan Lawrie zrezygnował ze sponsorowania nagrody, która powróciła do nazwy „Złoty Sztylet”. Od tego czasu jej wartość wynosi 2,5 tys. funtów.
Przez wiele lat przyznawano również drugą nagrodę, tzw. Srebrny Sztylet (ang. "Silver Dagger"), jednak wraz ze zmianą sponsora zrezygnowano z niej, wprowadzając jednocześnie kilka nowych kategorii.
Laureaci Złotego Sztyletu.
Lista obejmuje zwycięzców, oraz - tam, gdzie było to możliwe - również kandydatów do nagrody. Jeśli powieści były tłumaczone na język polski, zostały podane tytuły polskich przekładów oraz tytuł oryginalny.

</doc>
<doc id="1189418" url="https://pl.wikipedia.org/wiki?curid=1189418" title="Propaganda wyborcza">
Propaganda wyborcza

Propaganda wyborcza – jedna z form oddziaływania na wyborcę, mająca na celu ukształtowanie u niego określonych poglądów politycznych oraz pozyskanie jak najszerszego grona zwolenników dla promowanego kandydata.
Instytut Analiz Propagandy Uniwersytetu Columbia w Stanach Zjednoczonych opracował w latach trzydziestych dwudziestego wieku listę siedmiu zabiegów propagandowych najczęściej stosowanych w przedwyborczej rywalizacji. Są to:

</doc>
<doc id="1189419" url="https://pl.wikipedia.org/wiki?curid=1189419" title="Geronticus eremita">
Geronticus eremita



</doc>
<doc id="1189423" url="https://pl.wikipedia.org/wiki?curid=1189423" title="Tomasz Cyz">
Tomasz Cyz

Tomasz Cyz (ur. 1977 w Tarnowie) – polski publicysta literacki i muzyczny, eseista.
Życiorys.
Dramaturg Teatru Wielkiego Opery Narodowej w Warszawie za dyrekcji Mariusza Trelińskiego. Współtwórca cyklu premier na Scenie Kameralnej Opery Narodowej pn. „Terytoria”. Autor libretta opery "Fedra" Dobromiły Jaskot.
Publikował teksty z zakresu muzyki poważnej w „Zeszytach Literackich”, „Tygodniku Powszechnym”, „W drodze”, „Didaskaliach”.
Od grudnia 2007 był członkiem redakcji „Zeszytów Literackich". Od kwietnia 2009 do czerwca 2013 pełnił funkcję redaktora naczelnego internetowego pisma kulturalno-literackiego „Dwutygodnik”. W latach 2013–2019 był redaktorem naczelnym miesięcznika „Ruch Muzyczny”.
Nagrody i wyróżnienia.
Laureat Nagrody „Zeszytów Literackich” im. Józefa Czapskiego w kategorii eseju.
W 2007 r. ukazała się jego książka poświęcona muzyce poważnej pt. "Arioso" (Fundacja Zeszytów Literackich), za którą otrzymał Nagrodę Fundacji Kultury.

</doc>
<doc id="1189424" url="https://pl.wikipedia.org/wiki?curid=1189424" title="Jużłag">
Jużłag

Jużłag, ros. "Южлаг", "Южный железнодорожный исправительно-трудовой лагерь" - obóz w strukturze Gułag. Utworzony w 1938 na bazie rozwiązanego Bamłagu. Rozwiązany w 1943, na jego miejscu powstał Tajszetłag. Centrum mieściło się początkowo w Ułan Ude w Buriacko-Mongolskiej ASRR, następnie przy stacji Zaudinskaja, a od końca 1940 w Tajszecie.
Więźniem Jużłagu był męczennik Sergij (Sergiej Józefowicz Skworcow), później święty Rosyjskiego Kościoła Prawosławnego

</doc>
<doc id="1189425" url="https://pl.wikipedia.org/wiki?curid=1189425" title="Phaseolus coccineus">
Phaseolus coccineus



</doc>
<doc id="1189426" url="https://pl.wikipedia.org/wiki?curid=1189426" title="Urs Zimmermann">
Urs Zimmermann

Urs Zimmermann (ur. 29 listopada 1959 w Mühledorf) jest byłym szwajcarskim kolarzem szosowym. 
Dwukrotnie stał na podium dwóch "Wielkich Tourów" - był trzeci na Tour de France 1986 i na Giro d'Italia 1988. Wygrywał również inne wyścigi etapowe: Tour de Suisse, Dauphiné Libéré i Critérium International. Był też mistrzem swojego kraju w wyścigu szosowym w roku 1986. 
W roku 2002 wydał autobiografię pt. "Im Seitenwind" ("Przy bocznym wietrze"). Obecnie mieszka w Zurychu.

</doc>
<doc id="1189427" url="https://pl.wikipedia.org/wiki?curid=1189427" title="Urs Zimmerman">
Urs Zimmerman



</doc>
<doc id="1189428" url="https://pl.wikipedia.org/wiki?curid=1189428" title="Układ strukturalny gospodarki narodowej">
Układ strukturalny gospodarki narodowej

Układ strukturalny gospodarki narodowej – zbiór elementów gospodarki uporządkowany według określonych zasad ich wyodrębnienia i grupowania oraz zespół relacji odzwierciedlających udział tych elementów w całym zbiorze.
Rodzaje układów strukturalnych gospodarki narodowej.
Do najważniejszych układów strukturalnych gospodarki narodowej należą:
Z tej klasyfikacji wyłaniają nam się pewne korelacje, np. 1A – rolnictwo w sensie produkcji rolnej.

</doc>
<doc id="1189429" url="https://pl.wikipedia.org/wiki?curid=1189429" title="Abu Bakr Muhammad ibn Zakarijja ar-Razi">
Abu Bakr Muhammad ibn Zakarijja ar-Razi

Abu Bakr Muhammad ibn Zakarijja ar-Razi, znany również jako Rhazes (ur. 865 w Ar-Rajju, Persja, zm. 925 w Ar-Rajju) – perski lekarz, alchemik i filozof. Był jednym z najwybitniejszych lekarzy średniowiecznego świata islamu, autorem licznych dzieł medycznych, tłumaczonych także na łacinę.
Życiorys.
Przed rozpoczęciem studiów w dziedzinie medycyny praktykował jako alchemik. Początkowo kształcił się i pracował na stanowisku głównego lekarza w szpitalu w Ar-Rajju, następnie w Bagdadzie, gdzie spędził większą część życia. Jak wielu ówczesnych uczonych, pracował i studiował pod mecenatem pomniejszych władców, którzy zapewniali mu także utrzymanie na swoich dworach. W swoich dziełach i poglądach powoływał na Sokratesa w dziedzinie filozofii i Hipokratesa w dziedzinie medycyny. Rhazes pozostawił po sobie ok. 100 prac z różnych dziedzin nauki: filozofii, teologii, medycyny, matematyki, alchemii i in. 
Pod koniec życia stracił wzrok na skutek jaskry. Zgodnie z jednym, dość niepewnym przekazem Ibn Juljula, choroba była wynikiem urazu jakiego Rhazes doznał od uderzenia rządcy miasta, niezadowolonego z jego działalności alchemicznej
Medycyna.
Wiedzę medyczną gromadził ze źródeł greckich, arabskich i indyjskich. Jako pierwszy zastosował gips w celu unieruchomienia kończyny w przypadku złamania. 
Najsłynniejsze jego dzieło to 9-tomowe "Al-Kitab al-hawi" (Wszechstronna księga o medycynie), napisane dla władcy Ar-Rajju Mansura Ibn Ishaka, Znane w Europie z łacińskiego przekładu z XIII w. pt. "Liber Continens", stanowi podsumowanie greckiej, syryjskiej, arabskiej i hinduskiej wiedzy medycznej. Uznawane jest za największe dzieło medyczne średniowiecza. W tym dziele głosił pogląd, że nie należy ślepo naśladować Hipokratesa i Galenosa, lecz budować naukę medyczną w oparciu o obserwacje i eksperymenty.
Około roku 910 sporządził jeden z najwcześniejszych opisów odry zawarty w "Traktacie o ospie i odrze (al-Judari wa al-Hasbah)", w którym dokonywał pierwszego rozróżnienia między odrą i ospą prawdziwą, nie uważał jednak odry za chorobę zakaźną. Jego praca została przetłumaczona na łacinę dopiero w 1747 roku.
Filozofia.
Rozprawy filozoficzne Rhazesa były przez wieki zapomniane, doceniono je dopiero w XX wieku. Rhazes był symptomatycznym przedstawicielem panującej w okresie formowania się dojrzałej filozofii świata islamu tendencji do odchodzenia od ortodoksji. Jako filozof zajmował się przede wszystkim przyrodą, był materialistą zbliżającym się do ateizmu. Uznawał, że objawienie i nauka imamów nie dają się w żaden sposób pogodzić z rozumem. 
Wyznawał atomizm Demokryta, któremu jednak nie przydawał żadnej religijnej ani alegorycznej interpretacji. Zajmował się też zagadnieniem powstawania i ginięcia, odróżniając z jednej strony niezmienne podłoże rzeczywistości jaki stanowi czas, dzielony na absolutny i względny, oraz przestrzeń, także dzielona na absolutną i względną, od zmiennego wszechświata. Zmienne dla Rhazesa są także byty duchowe, uznane za zależne od przestrzeni i czasu. Objawienie i Koran nawet jeśli zawierają jakieś pierwiastki duchowe nie są dla Rhazesa czymś wiecznym i niezmiennym.
Szerzej znana jest także "Duchowa fizyka Raziego", dotycząca etyki i alchemii.

</doc>
<doc id="1189431" url="https://pl.wikipedia.org/wiki?curid=1189431" title="Inextricable Zenith">
Inextricable Zenith

Inextricable Zenith - drugi mini-album projektu muzycznego The Berzerker. Wydano go w roku 1998. 
Styl w przeciwieństwie do "Full of Hate", bardziej podchodzi pod speedcore, niż gabber. Na płycie znalazł się cover techno piosenki "Once Upon a Cross", amerykańskiej grupy Deicide.

</doc>
<doc id="1189433" url="https://pl.wikipedia.org/wiki?curid=1189433" title="Brunon Hołyst">
Brunon Hołyst

Brunon Kazimierz Hołyst (ur. 6 października 1930 w Rogowie) – polski prawnik, profesor nauk prawnych, specjalizujący się w zagadnieniach kryminalistyki i kryminologii, pionier wiktymologii i suicydologii w Polsce.
Życiorys.
Brunon Hołyst wychował się w Rogowie, gdzie jego rodzice pracowali jako nauczyciele; rodzina mieszkała w lokalu służbowym na terenie miejscowej szkoły. W 1952 ukończył studia na Wydziale Prawa Uniwersytetu Łódzkiego. W 1962 uzyskał stopień doktora na Uniwersytecie Warszawskim (jako pierwsza osoba w Polsce obronił doktorat z zakresu kryminalistyki), a w 1969 stopień doktora habilitowanego na Uniwersytecie Łódzkim. W 1974 został profesorem nadzwyczajnym, a cztery lata później profesorem zwyczajnym w zakresie nauk prawnych. W pracy naukowej specjalizuje się w takich dziedzinach jak kryminalistyka, kryminologia, profilaktyka społeczna, suicydologia i wiktymologia. Opublikował około tysiąca prac naukowych, tłumaczonych na liczne języki, w tym ponad 50 pozycji książkowych.
W latach 1955–1962 służył w Milicji Obywatelskiej, pracował też w Instytucie Kryminalistyki i Kryminologii Akademii Spraw Wewnętrznych na stanowisku docenta. Jako pracownik naukowy związany głównie z Uniwersytetem Łódzkim, gdzie doszedł do stanowiska profesora zwyczajnego w Katedrze Postępowania Karnego i Kryminalistyki na Wydziale Prawa i Administracji. Był także wykładowcą Akademii Humanistycznej im. Aleksandra Gieysztora w Pułtusku, Szkole Wyższej im. Pawła Włodkowica w Płocku, Uniwersytetu Warmińsko-Mazurskiego w Olsztynie, Akademii Pedagogiki Specjalnej im. Marii Grzegorzewskiej w Warszawie i Uniwersytetu Kazimierza Wielkiego. Został również profesorem na Wydziale Administracji Wyższej Szkoły Policji w Szczytnie, kierownikiem Katedry Kryminalistyki, Kryminologii i Resocjalizacji oraz rektorem Wyższej Szkoły Menedżerskiej w Warszawie, a także profesorem zwyczajnym w Katedrze Prawa Karnego na Uczelni Łazarskiego. Prowadził gościnne wykłady na licznych uczelniach zagranicznych.
Zaangażowany w działalność różnych organizacji naukowych, rad doradczych i konsultacyjnych, w tym rady konsultacyjnej Centralnego Biura Antykorupcyjnego i komitetu doradczego Komendanta Głównego Policji. W latach 1985–2004 był prezesem Polskiego Towarzystwa Higieny Psychicznej. Był współtwórcą Polskiego Towarzystwa Kryminalistycznego i wieloletnim redaktorem wydawanych przez tę organizację periodyków. Został prezesem zarządu Polskiego Towarzystwa Suicydologicznego.
Odznaczenia i wyróżnienia.
W 2004 Brunon Hołyst otrzymał Krzyż Oficerski Orderu Odrodzenia Polski. W 2010 prezydent Bronisław Komorowski, "za wybitne zasługi dla wymiaru sprawiedliwości i rozwoju polskiej nauki, za osiągnięcia w podejmowanej z pożytkiem dla kraju pracy zawodowej i społecznej", odznaczył go Krzyżem Komandorskim tego orderu. W 2011 został doktorem honoris causa Uniwersytetu w Białymstoku.

</doc>
<doc id="1189435" url="https://pl.wikipedia.org/wiki?curid=1189435" title="Roly Mo zaprasza">
Roly Mo zaprasza

Roly Mo zaprasza – serial edukacyjny brytyjskiej produkcji. Spin-off serialu Fimbusie. Wyprodukowano 100 15-minutowych odcinków. Serial emitowany był w Polsce na kanale CBeebies między 2 grudnia 2007 roku a 26 czerwca 2011 roku.
Zarys fabuły.
Roly Mo to kret, który uwielbia czytać książki. W swojej norze znajdującej się pod Doliną Fimbusiów ma ogromną bibliotekę, z której wybierze książkę z opowieścią na każdą okazję. Codziennie odwiedza go siostrzenica Mała Bo, która również jest ciekawa świata i lubi czytać książki. Z Roly Mo mieszkają dwa snooty (stworzenia przypominające ryjówki) – Yugo i Migo. Czasami odwiedza ich także żaba Rockit oraz pisklę Ribble.
Wersja polska.
Wersja polska: Master Film na zlecenie BBC WorldwideReżyseria:
Dialogi:
Dźwięk:
Montaż:
Kierownictwo produkcji:
Udział wzięli:
i inni
Lektor tyłówki: Paweł Bukrewicz

</doc>
<doc id="1189441" url="https://pl.wikipedia.org/wiki?curid=1189441" title="Broken (minialbum The Berzerker)">
Broken (minialbum The Berzerker)

Broken - trzeci mini-album formacji The Berzerker. Materiał wydano w roku 2000.

</doc>
<doc id="1189443" url="https://pl.wikipedia.org/wiki?curid=1189443" title="Lilybaeum">
Lilybaeum



</doc>
<doc id="1189451" url="https://pl.wikipedia.org/wiki?curid=1189451" title="Demo’s 1998">
Demo’s 1998

Demo's 1998 – pierwsza kompilacja formacji The Berzerker. Wydano ją w roku 2000.

</doc>
<doc id="1189457" url="https://pl.wikipedia.org/wiki?curid=1189457" title="CDR">
CDR



</doc>
<doc id="1189462" url="https://pl.wikipedia.org/wiki?curid=1189462" title="Andrew Hampsten">
Andrew Hampsten

Andrew Hampsten (ur. 7 kwietnia 1962 w Columbus, Ohio) – amerykański kolarz szosowy, zwycięzca Giro d’Italia w 1988 i etapu na L’Alpe d’Huez podczas Tour de France 1992.
Kariera.
Andy Hampsten został zauważony w roku 1985, kiedy wygrał 20. etap Giro d’Italia. W następnym roku podpisał kontrakt z drużyną Bernarda Hinaulta, La Vie Claire. W swoim pierwszym pełnym sezonie zawodowca wygrał Tour de Suisse i pomagał swojemu rodakowi i liderowi drużyny, Gregowi LeMondowi w zwycięstwie w Tour de France 1986. Sam ukończył ten wyścig na czwartym miejscu i zdobył białą koszulkę dla najlepszego młodego zawodnika. W rok później ponownie wygrał Tour de Suisse, tym razem jadąc dla drużyny 7-Eleven. Najważniejszym momentem w jego karierze był rok 1988 i udział w Giro d’Italia. Na krótkim, spektakularnym etapie na przełęcz Gavia Hampsten zaatakował jadąc w burzy śnieżnej i mrozie, co zaowocowało zdobyciem koszulki lidera (etap ukończył na drugim miejscu, za Holendrem Erikiem Breukinkiem. Jego zwycięstwo w całym wyścigu było pierwszym nie-Europejczyka (drugim został w 2012 r. Ryder Hesjedal). W ostatnim znaczącym występie w Tour de France w roku 1992 zostawił w tyle innych kolarzy i wygrał etap na Alpe d’Huez. Ponownie ukończył cały wyścig na czwartej pozycji, tracąc miejsce na podium podczas końcowej czasówki na rzecz Gianni'ego Bugno.
Władze miasta Grand Forks w Dakocie Północnej, gdzie kolarz wcześniej mieszkał, postanowiły nazwać jego imieniem 40-milowy system dróg rowerowych. Hampsten mieszka obecnie w Toskanii oraz w Boulder w stanie Kolorado.

</doc>
<doc id="1189463" url="https://pl.wikipedia.org/wiki?curid=1189463" title="Andy Hampsten">
Andy Hampsten



</doc>
<doc id="1189464" url="https://pl.wikipedia.org/wiki?curid=1189464" title="Qayamat">
Qayamat

Qayamat (tłumaczenie: "Apokalipsa", inny tytuł :"Qayamat: City Under Threat") – indyjski thriller wyreżyserowany w 2003 roku przez Harry Baweja. Film jest remakiem hollywoodzkiego filmu "Twierdza". W rolach głównych Ajay Devgan i Sunil Shetty. Film był w Indiach nagrodzony i nominowany do nagród za akcje, efekty specjalne i zdjęcia.
Fabuła.
Milionom ludzi w Mumbaju grozi śmierć w męczarniach po ataku bronią biologiczną. Wirus użyty do produkcji niebezpiecznych rakiet został na zlecenie pakistańskiego generała ukradziony z indyjskiego laboratorium przez dwóch braci gangsterów Ali i Abbasa Ramani i ich wspólną ukochaną Lailę. Porwawszy 200 zakładników okupują oni więzienie umiejscowione na wyspie naprzeciwko miasta. Od rządu Indii żądają niezawisłości Kaszmiru, setek milionów rupii i zapewnienia im możliwości ucieczki. Kierujący akcją komandosów oficer wywiadu Akram Sheikh (Sunil Shetty) bierze do pomocy specjalnie na tę okazję uwolnionego z więzienia Rachita (Ajay Devgan), jedynego przestępcę, któremu udało się kiedyś uciec z więzienia okupowanego teraz przez terrorystów.

</doc>
<doc id="1189465" url="https://pl.wikipedia.org/wiki?curid=1189465" title="La navidad">
La navidad



</doc>
<doc id="1189467" url="https://pl.wikipedia.org/wiki?curid=1189467" title="Ucieczka (film 1996)">
Ucieczka (film 1996)

Ucieczka (, 1996) – węgiersko-polsko-niemiecki film obyczajowy.
Obsada.
i inni
Wersja polska.
Opracowanie: Master Film
Reżyser: Miriam Aleksandrowicz
Dialogi: Joanna Klimkiewicz
Dźwięk: Danuta Zankowska
Montaż: Krzysztof Podolski
Kierownik produkcji: Zbigniew Stanek
Tekst piosenki: Marcin Sosnowski
Piosenkę śpiewał: Jacek Czyż
Wystąpili:
i inni

</doc>
<doc id="1189468" url="https://pl.wikipedia.org/wiki?curid=1189468" title="Jan Kąkolewski">
Jan Kąkolewski

Jan Zdzisław Kąkolewski, ps. „Dziadek”, „Gracjan”, „Józef”, „Stefan”, „Zaremba” (ur. 23 grudnia 1893 w Pobiedziskach, zm. 22 września 1977 w Poznaniu) – podpułkownik piechoty Wojska Polskiego.
Życiorys.
Syn Bronisława i Stanisławy. Ukończył gimnazjum w Poznaniu. Studiował w Królewskiej Wyższej Szkole Budowy Maszyn w Poznaniu, następnie w Essen, z obu szkół został wydalony za działalność polityczną. Od 1908 działał w tajnych organizacjach młodzieżowych zaboru pruskiego, m.in. był komendantem organizacji niepodległościowej „Żuaw”, od 1911 w Towarzystwie Kształcenia Młodzieży „Iskra”, w Towarzystwie Tomasza Zana, 8 września 1912 ukończył pierwszy w zaborze kurs harcerski, organizator I Drużyny Harcerskiej im. W. Jagiełły w Poznaniu. W 1913 został uwięziony przez władze pruskie. W czasie I wojny światowej, w maju 1915, został wcielony do 19 pułku piechoty armii pruskiej. W 1918 działał w POW na terenie zaboru pruskiego. Od grudnia 1918 walczył w powstaniu wielkopolskim. Następnie, do 1933 służył w Wojsku Polskim. Awansowany w 1919 do stopnia podporucznika. W latach 1919–1920 brał udział w wojnie z bolszewikami. W 1922 w stopniu kapitana piechoty służył w 6 pułku piechoty Legionów. Z dniem 26 lutego 1925 otrzymał przeniesienie do Korpusu Ochrony Pogranicza. W październiku 1926 został przeniesiony z KOP do macierzystego 6 pp Leg., a w październiku następnego roku wyznaczony na stanowisko oficera Przysposobienia Wojskowego. W marcu 1929 został przeniesiony na stanowisko komendanta placu Kalisz. W listopadzie 1932 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII, a z dniem 31 stycznia 1933 przeniesiony w stan spoczynku.
W 1939 walczył w kampanii wrześniowej, m.in. w obronie Warszawy. Po kapitulacji Warszawy został członkiem Związku Walki Zbrojnej w Siedlcach. W latach 1941–1943 był komendantem Narodowej Organizacji Wojskowej na terenie Białostocczyzny. Od 1943 w Armii Krajowej. Latem 1944 przeszedł do Polskiej Armii Ludowej. Jako pułkownik brał udział w powstaniu warszawskim, trafił do niewoli (nr jeniecki 225067). W konspiracji posługiwał się nazwiskiem "Mieczysław Fibak".
Po wojnie powrócił do Poznania. Pracował jako urzędnik. Był członkiem Związku Powstańców Wielkopolskich.
Zmarł 22 września 1977 w Poznaniu. Pochowany 27 września 1977 na cmentarzu komunalnym Miłostowo (pole 5-1-28).
Upamiętnienie.
Jan Kąkolewski jest patronem Szkoły Podstawowej w Pomarzanowicach.

</doc>
<doc id="1189471" url="https://pl.wikipedia.org/wiki?curid=1189471" title="Orant">
Orant

Orant, orantka (łac. "orans", "orantis" od "orare" – modlić się) – w sztukach plastycznych przedstawienie postaci (zazwyczaj kobiecej) modlącej się, na stojąco, ze wzniesionymi rękami, symbolizującej duszę zbawioną. Przedstawienie postaci w tej pozie było szczególnie popularne w sztuce wczesnochrześcijańskiej.
Przeciwieństwem pozy oranta jest gisant.

</doc>
<doc id="1189474" url="https://pl.wikipedia.org/wiki?curid=1189474" title="Orantka">
Orantka



</doc>
<doc id="1189478" url="https://pl.wikipedia.org/wiki?curid=1189478" title="Metoda decylowa">
Metoda decylowa

Metoda decylowa – jeden ze sposobów mierzenia nierówności dochodowych społeczeństwa. Polega ona na podziale społeczeństwa według poziomu zamożności (stworzeniu grup), a następnie na określeniu jaki procent całkowitego dochodu trafia do danej grupy.
W metodzie tej dzieli się społeczeństwo na dziesięć grup. Pierwszy decyl (pierwsze 10%) reprezentowany jest przez część najuboższą społeczeństwa, a ostatni przez najbogatszą (ostatnie 10%). Porównując krańcowe rozpiętości decylowe uzyskuje się rozpiętości dochodowe. Przykładowo w roku 1990 najniższa 10% grupa dochodowa miała udział w dochodach ogółem w wysokości 4% zaś w roku 2001 już tylko 2%, a zatem udział tej najuboższej grupy zmniejszył się o połowę. Natomiast najwyższa grupa dochodowa, czyli dziesiąty decyl miała 21% udziału w dochodach ogółem w 1990, a 2001 około 26%. Oznacza to, że marginalne rozpiętości decylowe zwiększyły się z mniej więcej pięciokrotności do 13-krotności. Stąd też wśród krajów OECD (poza Rosją i USA) Polska ma największe rozpiętości dochodowe mierzone metodą decylową.

</doc>
<doc id="1189480" url="https://pl.wikipedia.org/wiki?curid=1189480" title="Bateria B-45-4">
Bateria B-45-4

Bateria B 45a (B-45-4) – stała standardowa bateria obrony dalekiej, prawdopodobnie powstała w 1902 r. jako część zespołu dzieł obronnych Fortu głównego artyleryjskiego 45 „Zielonki”

</doc>
<doc id="1189482" url="https://pl.wikipedia.org/wiki?curid=1189482" title="TWPN">
TWPN



</doc>
<doc id="1189483" url="https://pl.wikipedia.org/wiki?curid=1189483" title="Cheerleaderki">
Cheerleaderki



</doc>
<doc id="1189484" url="https://pl.wikipedia.org/wiki?curid=1189484" title="Wieża ciśnień w Skorogoszczy">
Wieża ciśnień w Skorogoszczy

Wieża ciśnień w Skorogoszczy – wieża ciśnień wybudowana w 1910 roku dla potrzeb folwarcznej gorzelni i płatkarni należącej do rodziny Kerssenbrocków. 
Historia.
Wieża posiada walory historyczno-techniczne, architektoniczne i krajobrazowe. 
Wieża ma wysokość 27,5 m i posiadała zbiornik o pojemności 24 m3. Trzon z przyporami w dolnej części powstał z cegły czerwonej, część zbiornikowa lekko zaznaczona jest otynkowana, na niej anteny telefonii komórkowej, dach jest pokryty dachówką. Nad wejściem znajduje się pamiątkowa tablica z herbem i datą budowy wieży.
Obiekt funkcjonował jako wieża ciśnień do 1975 roku. Obecnym właścicielem jest Dariusz Zięba – historyk-pasjonat ze Skorogoszczy, Jest udostępniana jest jako punkt widokowy. Budynek stacji pomp właściciel zaadaptował na mieszkanie, połączył także stację pomp z wieżą łącznikiem.
Wieża w 1999 r. została wpisana do rejestru zabytków.

</doc>
<doc id="1189485" url="https://pl.wikipedia.org/wiki?curid=1189485" title="Bateria B-45-1">
Bateria B-45-1

Bateria 45b (B-45-1) – stała standardowa bateria obrony dalekiej, prawdopodobnie powstała w 1902 r. jako część zespołu dzieł obronnych Fortu głównego artyleryjskiego 45 „Zielonki”.

</doc>
<doc id="1189486" url="https://pl.wikipedia.org/wiki?curid=1189486" title="Michael Cremo">
Michael Cremo

Michael A. Cremo (ur. 15 lipca 1948 roku w Schenectady w stanie Nowy Jork) – amerykański pisarz, reprezentant paranauki specjalizujący się w dziedzinie historii nauki. Od 1977 roku redaktor Bhaktivedanta Book Trust. Sam określa się jako "Wedyjski kreacjonista".
Młodość i wykształcenie.
Ojciec Michaela Cremo, Salvatore, był oficerem wojskowym. Michael Cremo chodził do szkoły średniej w Niemczech i spędzał wakacje podróżując po Europie. Studiował na George Washington University w latach 1966-1968, a następnie służył w United States Navy.
Poglądy religijne.
Cremo jest członkiem Międzynarodowego Towarzystwa Świadomości Kryszny oraz Bhaktivedanta Institute. Pod pseudonimem Drutakarma Dasa napisał wiele książek i artykułów o duchowości hinduskiej. Współpracował też z czasopismem "Back to Godhead" oraz nauczał bhaktijogi. W 1970 Cremo powiedział w wywiadzie dla "Contemporary Authors", że postanowił poświęcić swoje życie Krysznie, po otrzymaniu egzemplarza Bhagawadgity na koncercie Grateful Dead.
Działalność w ostatnich latach.
Michael Cremo zorganizował kilka konferencji, na których przedstawiciele Krysznologii wymieniali poglądy z naukowcami związanymi z Międzynarodowym Towarzystwem Świadomości Kryszny (ISKCON). W marcu 2009 Cremo wystąpił w programie "Ancient Aliens" na kanale History Channel.

</doc>
<doc id="1189487" url="https://pl.wikipedia.org/wiki?curid=1189487" title="Mandat Południowego Pacyfiku">
Mandat Południowego Pacyfiku

Mandat Południowego Pacyfiku (jap. 南洋庁, Nanyo cho) – terytorium mandatowe klasy C Ligi Narodów, utworzone po I wojnie światowej. Zgodnie z ustalonym w traktacie wersalskim podziałem Nowej Gwinei Niemieckiej, Mikronezja została oddana pod administrację Japonii.
Przez cały okres międzywojenny Japończycy dążyli do aneksji swojego mandatu i przekształcenia w swoją kolonię, którą faktycznie był. Jako jedyny język urzędowy wprowadzono język japoński, zasiedlano też wyspy Mikronezji japońskimi osadnikami. Rozpoczęto zakrojone na szeroką skalę inwestycje gospodarcze na wyspach Mikronezji.
W latach 30. Japończycy rozpoczęli w sekrecie budowę infrastruktury wojskowej na mikronezyjskich wyspach.
Podczas II wojny światowej, w latach 1943–1945 Mikronezja została zajęta przez wojska amerykańskie.
W 1947 Organizacja Narodów Zjednoczonych odebrała Japonii mandat i utworzyła Powiernicze Wyspy Pacyfiku, zarządzane przez Stany Zjednoczone. Japonia uznała formalnie administrację amerykańską w 1952.

</doc>
<doc id="1189490" url="https://pl.wikipedia.org/wiki?curid=1189490" title="Kolumbijska Partia Liberalna">
Kolumbijska Partia Liberalna

Kolumbijska Partia Liberalna (hiszp. "Partido Liberal Colombiano") – partia polityczna założona w 1848 r. w Kolumbii. Ze względu na prezentowany przez tę partię program jest ona zaliczana do partii socjaldemokratycznych. Wspólnie z Kolumbijską Partią Konserwatywną rządziła 50 lat. Obecnie przewodniczącym partii jest Cesar Gaviria Trujillo. Obecnie główna partia opozycyjna wobec sił prezydenckich (Konserwatywna Partia Kolumbii, Społeczna Partia Jedności Narodowej i Radykalna Zmiana).
Okres walk wewnętrznych.
W dniu 9 kwietnia 1948 roku na inauguracyjnym posiedzeniu Organizacji Państw Amerykańskich w stolicy kraju, zamordowany został jeden z liderów liberałów, Jorge Eliécer Gaitán. Morderstwo to doprowadziło do wybuchu zamieszek zwanych jako "bogotazo". Konserwatywny rząd prezydenta Laureano Gómeza rozpoczął przeciwko liberałom represje które zmieniły się w wojnę domową w której z liberalnymi i komunistycznymi partyzantami starły się milicje konserwatywne.
Scena polityczna.
Proces demokratyzacji Kolumbii rozpoczął się w 1958 r. po upadku reżimu wojskowego. Ukształtował się wtedy podział na 2 partie istniejące od przeszło wieku:
Razem te 2 partie stworzyły Front Narodowy, który stał się platformą do rozstrzygania konfliktów politycznych. W miejsce dotychczasowego reżimu powstał rządzący Front Narodowy do 1978 roku, który nie dopuszczał do wyborów innych partii oprócz liberałów i konserwatystów. Taki układ doprowadził do zamrożenia sceny politycznej, gdyż partie umawiały się między sobą w zakresie obsadzania stanowisk, prowadzenia wspólnej polityki (kooperacja zamiast rywalizacji). Od połowy lat `70 coraz większe poparcie zaczęły zyskiwać inne partie.
Układ dwupartyjny w Kolumbii charakteryzował się swoistymi cechami, które nie do końca kojarzą się z klasyczną rywalizacją dwupartyjną. Jedna z partii wyraźnie dominowała w polityce kraju (Partia Liberalna) a mniejszej nigdy nie udało się zdystansować rywala (Partia Konserwatywna) jeżeli chodzi o siłę parlamentarną. Jest więc wyraźnie zaznaczona asymetria siły i wpływów. Nie występowała regularna alternacja władzy między partiami a dość częstym przypadkiem było tworzenie przez obie partie gabinetów koalicyjnych. Obie partie są wewnętrznie podzielone i niezdyscyplinowane, co czasem utrudnia pracę prezydenta, który nie był pewny poparcia dla swojej polityki.
W wyborach z 2006 roku Liberałowie chociaż mieli najwięcej miejsc w izbie niższej i zaledwie o 4 i 2 mniej niż wyprzedzające ich partie w Senacie to byli zmuszeni przejść do opozycji wobec prezydenckiej Społecznej Partią Jedności Narodowej, Kolumbijskiej Partii Konserwatywnej i Radykalnej Zmiany. Wybory z roku 2010 tylko powiększyły przewagę sił prezydenckich (najwięcej miejsc w Izbie Reprezentantów – SPJN, drudzy konserwatyści, trzeci liberałowie a w senacie zwycięstwo konserwatystów przed SPJN i liberałami). Obecnie Liberałowie nie wchodzą w skład rządzącej koalicji.
Wybór lidera.
Narodowy Kongres Partii składający się przedstawicieli partii w regionach desygnuje ze swojego grona 10 członków “elektorów”, którzy wybierają z wcześniej zaproponowanych kandydatów Dyrektora Partii na szczeblu narodowym oraz Przedstawicielstwo partii.

</doc>
<doc id="1189493" url="https://pl.wikipedia.org/wiki?curid=1189493" title="Radio Nakło">
Radio Nakło

Radio Nakło – lokalna stacja radiowa działająca na obszarze Nakła nad Notecią i okolic. Istnieje od 29 sierpnia 1997, zaś RDS posiada od listopada 2013.
Właścicielem rozgłośni jest Nakielski Ośrodek Kultury. Radia Nakło można słuchać w większej części województwa kujawsko-pomorskiego na częstotliwości 107,5 MHz oraz za pośrednictwem Internetu. 
W programie można znaleźć muzyczne przeboje lat 80., 90. oraz współczesne hity. Stacja jako jedna z nielicznych, prezentuje również nurt disco polo. Poza tym można w ramówce znaleźć wiele programów dla słuchaczy w różnym wieku. Topowymi audycjami są: 
W ramówce znaleźć można również audycje dla dzieci, audycje autorskie prezentujące różne gatunki muzyczne ("Czadlista" - obecnie na stronie Radia Nakło, "Mix-ER", "Singiel też człowiek"). Stacja transmituje też w każdą niedzielę mszę świętą z kościołów nakielskich.

</doc>
<doc id="1189498" url="https://pl.wikipedia.org/wiki?curid=1189498" title="Brzozy (herb szlachecki)">
Brzozy (herb szlachecki)

Brzozy (Berg) – polski herb szlachecki używany w Inflantach.
Opis herbu.
Opis zgodnie z klasycznymi regułami blazonowania:
"W polu barwy niewiadomej na zielonym wzgórku trzy brzozy. W klejnocie nad hełmem w koronie takież brzozy."
Najwcześniejsze wzmianki.
Pieczętowała się nim inflancka rodzina de Berck. Nazwisko to było następnie spolszczone na Berk. (Słowo Berk z j. holenderskiego znaczy - brzoza).
Bardziej znani członkowie rodziny.
Jan Berk, skarbnik inflancki, syn Gotarda Ernesta

</doc>
<doc id="1189501" url="https://pl.wikipedia.org/wiki?curid=1189501" title="Związek Sybiraków">
Związek Sybiraków

Związek Sybiraków – polska organizacja grupująca byłych zesłańców, którzy nazywają siebie "Sybirakami". Od 1989 prezesem Związku był Ryszard Reiff, a obecnie jest Kordian Borejko.
Historia.
W 1921 powstał Niezależny Akademicki Związek Sybiraków skupiający młodych ludzi urodzonych na Syberii (istniał do 1927). W Katowicach żołnierze 5 Dywizji Syberyjskiej utworzyli w 1926 Zrzeszenie Sybiraków. W 1928 powstał Związek Sybiraków. Podczas zjazdu 1 lipca 1928 nadano godność członków honorowych związku jednogłośnie Józefowi Piłsudskiego, Benedyktowi Dybowskiemu i Wacławowi Sieroszewskiemu. Prezesami Zarząd Głównego ZS byli Antoni Anusz, (1928-1931), Henryk Suchenek-Suchecki i płk Jan Skorobohaty-Jakubowski (1938-1939).
Po II wojnie światowej reaktywacja Związku Sybiraków nie była możliwa z powodów politycznych. W 1988 grono osób z Ryszardem Reiffem na czele opracowało statut stowarzyszenia. Rejestracja Związku została dokonana 17 grudnia 1988.
Działalność wydawnicza.
O tematach związanych z historią oraz współczesnością Związku traktują wydawnictwa: „Sybirak” (czasopismo stanowiące organ Związku Sybiraków) oraz „Zesłaniec” (pismo Rady Naukowej Zarządu Głównego Związku Sybiraków).
Odznaczenia.
Przed 1939 Związek Sybiraków przyznawał odznakę pamiątkową V Dywizji Syberyjskiej i odznakę Związku Sybiraków.
Około 1992 został wybity medal o treści "Pod Twoją Obronę Sybiracy".
W najnowszych czasach organizacja przyznaje Odznakę Honorową za Zasługi dla Związku Sybiraków i Honorową Odznakę Sybiraka. Ponadto od 2003 prezydent RP nadaje Krzyż Zesłańców Sybiru.
W 2011 Związek Sybiraków otrzymał nagrodę Kustosz Pamięci Narodowej.
Cmentarz.
Od 1935 czyniono starania celem utworzenia Cmentarza Sybiraków, zaś 13 lipca 1938 otrzymano zezwolenie od Kurii Polowej Wojsk Polskich i Komendy m. st. Warszawy, natomiast od 9 września do 15 października tego roku wykonywano roboty na Cmentarzu Powązkowskim w Warszawie pod kierunkiem i nadzorem inż. Bogusława Hryniewicza, autora planu kwatery cmentarnej Sybiraków, po czym 1 listopada 1938 poświęcono tamże krzyż w miejscu, gdzie zaplanowano ustanowienie obelisku.
Członkowie.
Godność członka honorowego Związku Sybiraków otrzymali Józef Piłsudski, Bronisław Nakoniecznikow-Klukowski (1938).

</doc>
<doc id="1189502" url="https://pl.wikipedia.org/wiki?curid=1189502" title="Kom (ostan)">
Kom (ostan)

Kom – ostan w północnym Iranie. Stolicą jest miasto Kom. 
Utworzony z części ostanu Teheran w 1995 roku. Obszar pustynny, klimat suchy. Dwa duże słone jeziora: Howz-e Soltan, częściowo Darjacze-je Namak.
Stan liczy 11 526 km² powierzchni. Ludność w 2011 wyniosła 1 151 672. Do większych miast stanu (pod względem populacji w 2011) należą m.in. Ghanawat, Dżafarije, Kahak.

</doc>
<doc id="1189503" url="https://pl.wikipedia.org/wiki?curid=1189503" title="The Berzerker (album)">
The Berzerker (album)

The Berzerker - pierwszy studyjny album grupy The Berzerker. Zamiast prawdziwego perkusisty, użyty został automat perkusyjny. 
Wydano również limitowaną edycje, składającą się z dwóch płyt.

</doc>
<doc id="1189510" url="https://pl.wikipedia.org/wiki?curid=1189510" title="Jakub II de Bourbon-La Marche">
Jakub II de Bourbon-La Marche

Jakub II de Bourbon-La Marche (ur. w 1370, zm. w 1438 w Besançon) – najstarszy syn Jana I, hrabiego La Marche i jego żony – Katarzyny de Vendôme. Jego młodszym bratem był Ludwik I, hrabia Vendôme.
Jako młody człowiek uczestniczył w krucjacie rycerstwa zachodnioeuropejskiego, której kulminacją była przegrana bitwa pod Nikopolis (1396). Po powrocie do Francji, dowodził oddziałami, które najechały Anglię, by wesprzeć Owena Glendowera. Oddziały te spaliły Plymouth w 1403, ale rok później wracając do Francji 12 statków z floty Jakuba zaginęło podczas sztormu. W 1406, w Pampelunie Jakub ożenił się z Beatrycze d'Evreux, córką Karola III Szlachetnego, króla Nawarry i jego żony - Eleonory, infantki Kastylijskiej. Para miała trzy córki:
Jakub był sojusznikiem Jana bez Trwogi i walczył przeciwko partii Armaniaków. Jednak jego sprawy we Francji zostały odsunięte na drugi tor przez politykę międzynarodową – w 1415 baronowie Królestwa Neapolu wybrali go na męża dla królowej Joanny II. Mieli nadzieję, że Jakub odsunie od władzy faworytów królowej – Pandolfo Alopo i Muzio Attendolo Sforza, na czym oni skorzystają. Jakub tymczasem kazał zabić Alopo i uwięzić Sforza, ale sam zaczął rządzić królową i chciał nawet objąć rządy samodzielnie. Ci sami baronowie uwięzili go w 1416, musiał uwolnić Sforzę i zrezygnować z królestwa. Opuścił Neapol w 1419. Jego ślub z Joanną najwyraźniej nie został anulowany i ani on, ani Joanna nie zawarli kolejnych związków małżeńskich.
Jakub powrócił do Francji i walczył za króla Karola VII w 1428 z Anglikami. W nagrodę został mianowany gubernatorem Langwedocji. W 1435 zrezygnował z wszystkich tytułów i został franciszkaninem – zmarł w 1438.

</doc>
<doc id="1189511" url="https://pl.wikipedia.org/wiki?curid=1189511" title="Berg (herb szlachecki)">
Berg (herb szlachecki)

Berg (Karmel) – polski herb szlachecki.
Opis herbu.
Opis zgodnie z klasycznymi regułami blazonowania:
"W polu złotym czarne skrzydło orle. Pod nim i u góry tarczy po bokach po gwieździe srebrnej. klejnot: nad hełmem w zawoju złoto-czarno-srebrnym gwiazda jak w godle między dwoma skrzydłami orlimi z prawej złotym, z lewej czarnym. Labry czarne podbite złotem i srebrem."
Juliusz Karol Ostrowski zamieszcza nieco uproszczoną wersję herbu, gdzie nad tarczą bezpośrednio korona, zaś w klejnocie skrzydło jak na tarczy. Labrów brak.
Nazwa Karmel.
Z nazwą tą zapisuje herb Juliusz Karol Ostrowski. Tymczasem z Karmelu pisała się inna rodzina o nazwisku Berg, chociaż niewykluczone, że spokrewniona z omawianą. Herb rodziny Berg von Karmel, według Uruskiego, nosił nazwę Góry.
Najwcześniejsze wzmianki.
Herb przynależny rodzinie inflanckiej przybyłej z Westfalli w XVI wieku w osobie Ottona von Berg. Rodzina może być spokrewniona z innymi inflanckimi rodzinami o nazwisku Berg, które nosiły w herbach czarnego orła bądź jego elementy - Berg z domu Kandel i Kurmis i Berg z domu Karmel. Rodzina zapisana do rejestrów szlachty estońskiej w 1745 i liwońskiej w 1747. Z rodziny tej Friedrich von Berg uzyskał w 1849 austriacki tytuł hrabiowski, następnie zatwierdzony w Finlandii w 1856.
Herbowni.
Jedna rodzina herbownych (herb własny):
Berg (Berck), von Berg z domu Kattentack.
Istniały inne rodziny Bergów (być może spokrewnione), pisząca się z innych domów, używające innych herbów.
Znani herbowni.
Fiodor Berg (Friedrich von Berg).

</doc>
<doc id="1189513" url="https://pl.wikipedia.org/wiki?curid=1189513" title="Cmentarz żydowski w Skorogoszczy">
Cmentarz żydowski w Skorogoszczy

Cmentarz żydowski w Skorogoszczy – znajduje się przy ul. Brzozowej, w okolicy drogi krajowej nr 94 prowadzącej w kierunku Opola. W jego pobliżu położone jest osiedle domów jednorodzinnych.
Na pagórku porośniętym przez krzewy i drzewa obecnie pozostało jedynie kilka fragmentów macew. Na jego terenie zlokalizowany jest także poniemiecki bunkier.

</doc>
<doc id="1189514" url="https://pl.wikipedia.org/wiki?curid=1189514" title="Jerzy Chrystian Arnold">
Jerzy Chrystian Arnold

Jerzy Chrystian Arnold herbu własnego (1 stycznia 1747 w Lesznie – 19 listopada 1827 w Warszawie), lekarz, chirurg, historyk nauki.
Naukę pobierał Lesznie i w Gdańsku. Studia lekarskie odbył na Uniwersytecie w Lipsku w roku 1768 uzyskując tytuł dr. med.
Praktykę lekarską odbywał w Poznaniu, by w roku 1777 osiąść w Warszawie, gdzie otrzymał indygenat. W latach 1807 – 1817 został członkiem Rady Lekarskiej Księstwa Warszawskiego.
Autor pierwszej bibliografii przyrodniczo-lekarskiej obejmującej wykaz herbarzy oraz innych prac zawierających opisy fauny i flory ziem polskich poprzedzone zestawieniem najważniejszej obcej literatury z tego zakresu od czasów starożytnych do średniowiecza. Jest ona pierwszą polską bibliografią przyrodniczo-lekarską.
Pochowany na Cmentarzu Ewangelicko-Augsburskim w Warszawie.

</doc>
<doc id="1189515" url="https://pl.wikipedia.org/wiki?curid=1189515" title="Czesław Krakowski">
Czesław Krakowski

Czesław Jacenty Krakowski (ur. 7 czerwca 1950 w Imielnicy, zm. 21 stycznia 2022) – polski przedsiębiorca, rolnik i polityk, senator III kadencji.
Życiorys.
W 1968 ukończył Liceum Ogólnokształcące im. Władysława Jagiełły w Płocku, a w 1973 studia na Akademii Rolniczo-Technicznej w Olsztynie.
Od 1973 prowadził gospodarstwo rolne i hodowlę koni na obrzeżach Płocka. Był przewodniczącym rady nadzorczej Banku Spółdzielczego Mazowsze i prezesem Mazowieckiego Związku Hodowców Zwierząt Futerkowych. Był właścicielem Hotelu Płock, a od 2006 także browaru restauracyjnego.
Działał w Zjednoczonym Stronnictwie Ludowym, będąc w opozycji do głównego nurtu partii. W latach 1989–1992 był prezesem zarządu wojewódzkiego Polskiego Stronnictwa Ludowego w Płocku. Od 1993 do 1997 reprezentował województwo płockie w Senacie III kadencji. Zasiadał w Komisji Gospodarki Narodowej i Komisji Spraw Emigracji i Polaków za Granicą.
W 2001 wstąpił do Samoobrony RP, z ramienia której kandydował w wyborach samorządowych w 2002 i wyborach do Parlamentu Europejskiego w 2004 (otrzymał 5066 głosów). W 2005 opuścił to ugrupowanie.
W wyborach w 2006 z ramienia lokalnego Stowarzyszenia Macierz Płocka bez powodzenia ubiegał się o stanowisko prezydenta miasta Płocka. Pełnił funkcję wiceprezesa stowarzyszenia „Nasze Miasto Płock”.
Odznaczenia.
W 2000, "za wybitne zasługi w działalności na rzecz kultywowania tradycji ruchu ludowego oraz osiągnięcia w pracy zawodowej i społecznej", został odznaczony przez prezydenta Aleksandra Kwaśniewskiego Krzyżem Kawalerskim Orderu Odrodzenia Polski.

</doc>
<doc id="1189518" url="https://pl.wikipedia.org/wiki?curid=1189518" title="Cercis siliquastrum">
Cercis siliquastrum



</doc>
<doc id="1189526" url="https://pl.wikipedia.org/wiki?curid=1189526" title="Sport w Kwidzynie">
Sport w Kwidzynie

W mieście wybudowane są 3 hale widowiskowo-sportowe (na hali przy ulicy Mickiewicza swoje treningi i mecze rozgrywa drużyna koszykarska Bank BPS Basket Kwidzyn i drużyna szczypiornistów MMTS Kwidzyn), a także kompleks sportowy, w którego skład wchodzą: 3 trawiaste boiska piłkarskie, stadion lekkoatletyczny, basen odkryty, korty tenisowe i ściana tenisowa treningowa, wielofunkcyjne boisko asfaltowe do gier zespołowych, 5 boisk do siatkówki, 5 torów do gry w bocce, skate park oraz rampa dla łyżworolek i deskorolek, a także pole golfowe. W innej części miasta mieści się basen miejski oraz liczne mniejsze kompleksy sportowe. Przez miasto wielokrotnie przebiegała trasa wyścigów kolarskich Tour de Pologne. W 2006 roku w Kwidzynie odbyły się Mistrzostwa Europy w Enduro, natomiast w czerwcu 2008 miały miejsce mistrzostwa świata World Enduro Championship 2008 (Grand Prix Maxxis of Poland). Na obrzeżach miasta mieści się stadnina koni wraz z hipodromem do pokazów konnych. Kwidzyn ma też oprócz szlaków rowerowych (o ponad 150km trasie) swój szlak kajakowy. Trasa szlaku rozpoczyna się koło Prabut nad jeziorem Dzierzgoń i dalej prowadzi do jeziora Liwieniec (rezerwat ornitologiczny). Poniżej tych jezior, licznymi zakolami, dociera do Kwidzyna. Na terenie miasta znajdują się również dwa tory gokartowe, a kolejny, dużo większy budowany będzie w roku 2009 na jego obrzeżach.
Inne.
W mieście planowanych jest kilka inwestycji sportowych na najbliższe lata. Najważniejszymi z nich jest budowa aqua parku połączonego z nowoczesną halą widowiskowo-sportową oraz budowa toru gokartowego.

</doc>
<doc id="1189527" url="https://pl.wikipedia.org/wiki?curid=1189527" title="Dissimulate">
Dissimulate

Dissimulate - drugi studyjny album australijskiej grupy The Berzerker. W przeciwieństwie do poprzedniej płyty, na tej gra już prawdziwy perkusista.

</doc>
<doc id="1189528" url="https://pl.wikipedia.org/wiki?curid=1189528" title="Szaniec IS-V-2">
Szaniec IS-V-2

Szaniec IS V-2 (Infanterieschanze: szaniec piechoty) standardowe ziemne dzieło piechoty z 1887 r.

</doc>
<doc id="1189529" url="https://pl.wikipedia.org/wiki?curid=1189529" title="Cheramoeca lucosterna">
Cheramoeca lucosterna



</doc>
<doc id="1189533" url="https://pl.wikipedia.org/wiki?curid=1189533" title="Matylda Ludwika Wittelsbach">
Matylda Ludwika Wittelsbach

Matylda Ludwika Wittelsbach (ur. 30 września 1843 w Monachium; zm. 18 czerwca 1925 w Monachium), księżniczka Bawarii, hrabina Trani.
Księżniczka Matylda Ludwika była czwartą córką Maksymiliana, księcia Bawarii, i księżniczki Ludwiki Bawarskiej. Jej dziadkami ze strony matki byli Maksymilian I Józef Wittelsbach i jego druga żona Karolina Fryderyka Badeńska. Matylda Ludwika miała ośmioro rodzeństwa m.in. była siostrą Heleny Karoliny, księżnej Thurn und Taxis, Elżbiety Amalii, cesarzowej Austrii, Marii Zofii, królowej Obojga Sycylii, i Zofii Charlotty, księżnej Alençon.
5 czerwca 1861 roku wyszła za mąż za Ludwika hrabiego Tranii. Mąż Matyldy był następcą tronu swojego przyrodniego brata Franciszka II Burbona, którego żoną była starsza siostra Matyldy Maria Zofia. Ludwik i jego żona mieli tylko jedną córkę Marię Teresę Burbon, księżniczkę Obojga Sycylii (15 stycznia 1867-1 maja 1909), żonę Wilhelma, księcia Hohenzollern-Sigmaringen.
Gdy po 15 latach małżeństwa Ludwik zmarł w 1886 r., Matylda nie wyszła ponownie za mąż, pozostając wdową przez 39 lat. 
Została pochowana na Cmentarzu Leśnym w Monachium.

</doc>
<doc id="1189534" url="https://pl.wikipedia.org/wiki?curid=1189534" title="Berkowicz (herb szlachecki)">
Berkowicz (herb szlachecki)

Berkowicz – polski herb szlachecki, odmiana herbu Nieczuja.
Opis herbu.
W polu czerwonym ostrzew naturalna o trzech sękach z jednej i dwóch z drugiej strony. W klejnocie trzy pióra strusie, a na nich karp złoty.
Najwcześniejsze wzmianki.
Nieznane pochodzenie odmiany
Herbowni.
Berkowicz.

</doc>
<doc id="1189535" url="https://pl.wikipedia.org/wiki?curid=1189535" title="Komitet Nauk Prawnych Polskiej Akademii Nauk">
Komitet Nauk Prawnych Polskiej Akademii Nauk

Komitet Nauk Prawnych Polskiej Akademii Nauk – jednostka organizacyjna Polskiej Akademii Nauk utworzona w 1952. Zakres działania Komitetu obejmuje problematykę nauk prawnych, w tym: historii prawa, historii doktryn polityczno-prawnych oraz badania nad kulturą prawną.
Komitet pełni funkcję Komitetu Narodowego ds. Współpracy z Międzynarodowym Stowarzyszeniem Nauk Prawnych.
W skład prezydium Komitetu w kadencji 2020–2023 wchodzą:
Członkowie.
W kadencji 2020–2023
W kadencji 2015–2019
W kadencji 2011–2015

</doc>
<doc id="1189539" url="https://pl.wikipedia.org/wiki?curid=1189539" title="Berkler">
Berkler

Berkler – polski herb szlachecki z nobilitacji.
Opis herbu.
W polu błękitnym kozioł srebrny, stojący na takiejż belce zakończonej górnymi połówkami takichż lilii. Nad tarczą znajduje się korona szlachecka.
Historia herbu.
Nadany 29 maja 1775 roku Janowi Berklerowi.
Herbowni.
Berkler.

</doc>
<doc id="1189540" url="https://pl.wikipedia.org/wiki?curid=1189540" title="Wyścig na dno">
Wyścig na dno

Wyścig na dno (z ang. "race to the bottom") – termin określający fenomen stałego pomniejszania świadczeń społecznych wywołanych wymuszonym przez międzynarodową konkurencję stałym obniżaniem podatków. W długim okresie ma to prowadzić do rosnącej biedy i przemieszczaniem się osób z nizin społecznych do krajów, które jako ostatnie nie ograniczały świadczeń społecznych, a w rezultacie zmuszając nawet te kraje do zniesienia ich.
Wyścig na dno a teoria gier.
Problem wyścigu na dno, z perspektywy teorii gier, może zostać wyjaśniony za pomocą dylematu więźnia. Dylemat więźnia opisuje przypadek, gdy optymalny rezultat dla całej grupy jest wynikiem współpracy jednostek biorących udział w grze. Rezultat ten jest jednak zagrożony przez fakt, że optymalny wynik dla pojedynczego gracza ma miejsce w przypadku, gdy gracz zrywa współpracę, podczas gdy inni nadal ze sobą współpracują. 
Ekonomicznym przykładem „wyścigu na dno” jest konkurencja podatkowa pomiędzy państwami. Każde państwo zauważa zyski z posiadania wysokiego CIT w celu wyrównywania pozycji pracodawców i pracowników w społeczeństwie. Z drugiej strony, każde państwo indywidualnie może zyskać ustanawiając niższy CIT niż inni, zwiększając tym samym swoją atrakcyjność dla zagranicznych firm, zachęcając je do osiedlenia się na własnym terytorium. Takie działanie jest szkodliwe dla każdego innego państwa. By zachować równowagę, inne państwa muszą też obniżyć CIT (co odbija się na wyrównywaniu pozycji pracowników i pracodawców). Optymalnym rozwiązaniem dla wszystkich byłaby umowa zakładająca stałe, równe stawki podatkowe.
Występowanie i ograniczenia.
Gonitwa na dno natrafia na trudności w postaci kosztów przemieszczania kapitału między krajami, uruchamiania produkcji w nowych miejscach itd. Istotną rolę odgrywa także konieczność porzucenia już wykwalifikowanej kadry pracowniczej, odległość w nowym miejscu do bogactw naturalnych, czy infrastruktura. 
Zjawisko to może występować w obrębie państw, np. między różnymi stanami, czy województwami, które także są konkurentami, jeśli chodzi o zachęcanie firm do założenia siedziby na swoim terytorium. W przypadku takim władza państwowa może interweniować, zapobiegać wyścigowi, efektywniej, niż to ma miejsce w przypadku międzynarodowym.
W rzeczywistości, wyścigi na dno występują rzadziej, niż miało to miejsce w przewidywaniach krytyków globalizacji. Państwa często decydują się podtrzymać istniejący system podatkowy, nawet jeżeli oznacza to pewne straty na rzecz rajów podatkowych.
Wnioski.
W swoim początkowym stadium wyścig na dno może mieć pozytywne oddziaływanie na wszystkie państwa, gdyż pomaga zwalczać nadmierne obciążenia podatkowe. W długim okresie prowadzi jednak do tak znacznego obniżenia wpływów do budżetu, że państwo nie jest w stanie stać na straży przestrzegania pewnych standardów pracowniczych, czy nie ma możności ufundowania jakichkolwiek świadczeń społecznych bądź zwalczania efektów zewnętrznych.
Według tej teorii wyścigi na dno ograniczają także w pewnym stopniu zakres możliwości instytucji rządowych państwa, gdyż zabierana jest im możliwość wprowadzenia ustaw poszerzających prawa pracownicze, czy ochronę środowiska, w stopniu większym niż ma to miejsce u państw ościennych.
Niektórzy ekonomiści uważają, że zjawisko to nie musi prowadzić do dalszego zubożenia osób z nizin społecznych, a wręcz przeciwnie. Niższe obciążenia podatkowe oznaczają dla firmy niższe koszty, a to z kolei implikuje niższe ceny produktów firmy.

</doc>
<doc id="1189548" url="https://pl.wikipedia.org/wiki?curid=1189548" title="World of Lies">
World of Lies

World of Lies - trzeci album studyjny australijskiej grupy The Berzerker. Wydano go w roku 2005. 

</doc>
<doc id="1189550" url="https://pl.wikipedia.org/wiki?curid=1189550" title="Mix Plus">
Mix Plus



</doc>
<doc id="1189551" url="https://pl.wikipedia.org/wiki?curid=1189551" title="Deere &amp; Company">
Deere &amp; Company

Deere &amp; Company – amerykańskie przedsiębiorstwo założone w roku 1837 przez Johna Deere'a, kowala z Grand Detour w stanie Illinois. Wszystkie produkty są sygnowane nazwą John Deere, która również stanowi synonim nazwy przedsiębiorstwa. Przedsiębiorstwo jest światowym liderem w technologii rolnej. Wśród innych produktów przedsiębiorstwa znajdują się maszyny dla leśnictwa, maszyny budowlane oraz sprzęt do trawy i ziemi, a od 2006 roku również systemy nawadniania w rolnictwie oraz dla krajobrazu i ogrodnictwa.
Inne marki grupy to Deere Power Systems (maszyny i silniki), Kemper (przystawki), SABO (spulchniarki i kosiarki do trawy) oraz Frontier (sprzęt do uprawy i pastwiska), PartsCountry i Vapor Matic (części zamienne dla innych producentów).
Produkty John Deere posiadają charakterystyczne zielone i żółte kolory oraz logo skaczącego jelenia.
Historia.
W 1868 roku przedsiębiorstwo przybrało nazwę Deere &amp; Company i ewoluowało z jednoosobowo prowadzonej kowalskiej kuźni do korporacji o światowym zasięgu. W latach 1956-1964 zyskała nowoczesną siedzibę, zaprojektowaną przez fińskiego architekta, Eero Saarinena. Dziś przedsiębiorstwo prowadzi działalność w ponad 130 krajach i zatrudnia blisko 47 000 pracowników. Jest to jedna z najstarszych firm przemysłowych w Stanach Zjednoczonych.
Pierwszym produktem firmy był samooczyszczający się pług, wynaleziony przez Johna Deere'a w 1837 roku. Innowacyjne rozwiązanie pozwoliło osadnikom na uprawę lepkiej, ciężkiej gleby amerykańskiej prerii i przekształcić ją w urodzajne pola uprawne.
Po przejęciu Waterloo Gasoline Engine Company w 1918 roku przedsiębiorstwo wkroczyło na rynek ciągników rolniczych i w 1923 roku przedstawiło pierwszy ciągnik sygnowany nazwą John Deere Model D. W 1949 roku wyprodukowano pierwszy silnik John Deere do ciągnika Model R. W 1956 roku Deere &amp; Company przejęło niemiecką firmę Heinrich Lanz AG, której główny zakład w Mannheim, produkował legendarny ciągnik rolniczy Lanz Bulldog.
W 1960 roku Deere wprowadza do produkcji silniki serii 300, 400 i 500.
W 1989 roku Deere kupuje firmę Funk Manufacturing Inc.
W 1992 roku w Mannheim i Waterloo zostały zaprezentowane ciągniki John Deere serii 6000 i 7000. .
W 1993 roku Deere rozpoczął sprzedaż 8 modeli czeskiego producenta Zetor jako John Deere seria 2000 na rynkach Australii, Argentyny, Meksyku i Południowej Afryki.
17 stycznia 1994 roku John Deere rozpoczął sprzedaż silników DPS z Saran francuskiej firmie Renault Agriculture w zamian za francuskie ciągniki Renault Ceres wyposażone w silniki Deere Power Systems jako John Deere seria 3000.
W 1996 roku do sprzedaży trafiły niskowyposażone modele ciągników serii 6000: 6200 SE i 6400 SE. Podpisano również umowę z Carraro na produkcję serii 5000 w Rovigo.
W 1997 roku została zaprezentowana seria 6010 wyposażona w 4,5L i 6,8L silniki PowerTech. W lutym 1997 roku, Deere &amp; Company nabywa za
około $ 35 milionów dolarów aktywa niemieckiej firmy Maschinenfabrik Kemper GmbH z siedzibą w Stadtlohn specjalizującej się w produkcji przystawek do zbioru kukurydzy sieczkarniami samojezdnymi. W tym samym roku nabywa holenderską fabrykę Machinenfabriek Gebr. Douven BV z siedzibą w Horst produkującą opryskiwacze. W 1998 roku została wybudowana fabryka w Torreon w Meksyku produkująca silniki DPS na rynek Ameryki Północnej.
W 2003 roku w Mannheim została wprowadzona do produkcji seria 5020.
W 2017 Deere &amp; Co. roku zakupił niemieckiego producenta sprzętu do budowy dróg Wirtgen za 4,6 mld euro, stając się światowym liderem również w tej branży. Wirtgen zatrudnia około 7,5 tys. osób w ponad 100 krajach. W 2016 roku obroty niemieckiej firmy sięgnęły 2,53 mld euro.
Deere &amp; Company obecnie.
W 2006 roku Deere &amp; Company zatrudniało około 47 000 pracowników w 27 krajach na całym świecie, w tym w Stanach Zjednoczonych, Australii, Turcji, Kanadzie, Wielkiej Brytanii, Chinach, Francji, Niemczech, Hiszpanii, Włoszech, Indiach, Polsce i Meksyku.
Maszyny oferowane w Polsce.
5E 3-cylindrowe (55-75 KM),
5E 4-cylindrowe (83-93 KM),
5G (73-105KM)
5M (75-115 KM),
6MC (88-107 KM),
6RC (88-117 KM),
6M(90-195) KM,
6R(115-300 KM),
7R (230-352 KM),
8R, 8RT i 8RX (235-450 KM),
9R, 9RT i 9RX (370-670 KM)
W330-540, 
T550i-670i,
S770i-790i
V451G-461M/R,
F441M/R,
L624-634,
C441R-461R,
S160-180
228A8,
F310R-350R,
324A-331,
1365,
R870R-990R
H240,
700M,
543M-643M,
543R-683R
R700i,
M700-M700i,
M900-M900i,
R4140i-R4150i

</doc>
<doc id="1189552" url="https://pl.wikipedia.org/wiki?curid=1189552" title="Eee PC">
Eee PC



</doc>
<doc id="1189553" url="https://pl.wikipedia.org/wiki?curid=1189553" title="Prochownia w Witkowicach">
Prochownia w Witkowicach



</doc>
<doc id="1189559" url="https://pl.wikipedia.org/wiki?curid=1189559" title="Kimitoön (wyspa)">
Kimitoön (wyspa)

Kimitoön (także Kimito, ) – duża wyspa u południowo-zachodnich wybrzeży Finlandii, na południowy wschód od miasta Turku. Należy do gminy Kemiönsaari (Kimitoön), niewielki jej fragment leży w gminie Salo. Powierzchnia: 524 km². Język urzędowy: szwedzki, fiński.

</doc>
<doc id="1189562" url="https://pl.wikipedia.org/wiki?curid=1189562" title="Sektor publiczny">
Sektor publiczny

Sektor publiczny – ogół podmiotów gospodarki narodowej grupujących własność państwową (Skarbu Państwa i państwowych osób prawnych), własność jednostek samorządu terytorialnego lub samorządowych osób prawnych oraz „własność mieszaną” z przewagą kapitału (mienia) podmiotów sektora publicznego.
W Polsce w myśl ustawy z dnia 27 sierpnia 2009 r. o finansach publicznych do sektora finansów publicznych zalicza się:
Aktywność sektora publicznego opiera się przede wszystkim na zapewnieniu obywatelom pomocy społecznej, gwarantowaniu bezpieczeństwa narodowego i planowaniu zagospodarowania przestrzeni.
Do najważniejszych form organizacyjno-prawnych sektora publicznego należą:

</doc>
<doc id="1189563" url="https://pl.wikipedia.org/wiki?curid=1189563" title="Gaudy">
Gaudy

Gaudy – jezioro w gminie Susz na Pojezierzu Iławskim, 20 km na północny zachód od Iławy; powierzchnia 152 ha, długość 2,5 km, szerokość 1 km, maksymalna głębokość 2 m; brzegi bezleśne.
Na obszarze jeziora znajduje się Rezerwat przyrody Jezioro Gaudy.

</doc>
<doc id="1189564" url="https://pl.wikipedia.org/wiki?curid=1189564" title="Franciszek Ksawery Seelos">
Franciszek Ksawery Seelos

Franciszek Ksawery Seelos CSsR, niem. "Franz Xaver Seelos" (ur. 11 stycznia 1819 w Füssen, zm. 4 października 1867 w Nowym Orleanie) – filozof, teolog, redemptorysta, błogosławiony Kościoła katolickiego.
Życiorys.
Franciszek Ksawery urodził się w wielodzietnej rodzinie kupieckiej i w dniu urodzin został ochrzczony w kościele parafialnym pw. św. Magnusa. W 1831 ukończył szkołę podstawową i rozpoczął naukę w Instytucie św. Stefana w Augsburgu. Po maturze w 1839 studiował filozofię, a potem teologię na uniwersytecie w Monachium. 22 listopada 1842 roku wstąpił do Zgromadzenia Najświętszego Odkupiciela, by pracować dla imigrantów języka niemieckiego w Stanach Zjednoczonych. To marzenie spełnił 20 kwietnia 1843 roku wypływając z Francji. 22 grudnia 1844 roku został wyświęcony na kapłana w kościele św. Jakuba oo. redemptorystów w Baltimore. Przez kolejne 9 lat pracował w parafii św. Filomena w Pittsburghu, początkowo jako wikariusza św. Jana Neumanna, następnie został przełożonym wspólnoty, a później proboszczem. W tym okresie pełnił również funkcję magistra nowicjatu redemptorystów. Często wyjeżdżał na misje, wraz ze św. Janem Neumannem. 
Przez wiernych nazywany był misjonarzem nieustannego uśmiechu i hojnego serca, głównie dla potrzebujących. Wielu ludzi przybywało do niego by odbyć spowiedź.
Jako kaznodzieja wyróżniał się tym, że potrafił w sposób obrazowy przekazywać nauki przykuwając uwagę wiernych, zaś jego główną pracą była katechizacja dzieci, którą uważał za „fundamentalny dla chrześcijańskiego rozwoju wspólnoty parafialnej”.
Przez wiernych nazywany był misjonarzem nieustannego uśmiechu i hojnego serca, głównie dla potrzebujących.
W 1854 roku został przeniesiony z Pittsburgha do Baltimore, potem do Cumberland, a na końcu do Annapolis. Zawsze otrzymywał tytuł prefekta kleryków - redemptorystów, by kształcić nowy kleryków i troszczyć się o ich wiarę.
W roku 1860 został kandydatem na urząd biskupa Pittsburgha, jednak św. Seelos nie przyjął nominacji. Został zwolniony z tego obowiązku przez papieża Piusa IX.
W latach 1863-1866 podjął pracę wędrownego misjonarza, głoszącego Ewangelię w języku angielskim i niemieckim. Jego zasięg nauki obejmował stany: Connecticut, Illinois, Michigan, Missouri, New Jersey, New York, Ohio, Pensylvania, Rhode Island i Wisconsin.
Do 1866 roku pracował w Detroit. Od tego roku został wcielony do wspólnoty w Nowym Orleanie, gdzie pełnił funkcję proboszcza parafii pw. Matki Bożej Wniebowziętej.
Zmarł na żółtą febrę w wieku 48 lat.
Kult.
9 kwietnia 2000 roku, na Placu św. Piotra, papież Jan Paweł II dokonał jego beatyfikacji.
Wspomnienie liturgiczne w Kościele katolickim obchodzone jest 4 października.
W archidiecezji nowoorleańskiej dzień pamięci (jako wspomnienie obowiązkowe) i opcjonalnie w każdej diecezji Nowej Prowincji Orleanu, został wyznaczony na 5 października, na mocy dekretu Kongregacji ds. Kultu Bożego i Dyscypliny Sakramentów.

</doc>
<doc id="1189565" url="https://pl.wikipedia.org/wiki?curid=1189565" title="Wzrost zubażający">
Wzrost zubażający

Wzrost zubażający – termin pierwszy raz użyty przez amerykańskiego ekonomistę Jagdisha Bhagwatiego w 1958 dla określenia sytuacji, w której wzrost eksportu powoduje pogorszenie się sytuacji ekonomicznej w danym kraju.
Mechanizm działania wzrostu zubażającego.
Baghwati zauważył, że w krajach (głównie rozwijających się) będących kluczowymi eksporterami danego dobra na rynek światowy (np. Brazylia – kawa, WKS – kakao, Arabia Saudyjska – ropa) istotną część całkowitego dochodu stanowią wpływy z eksportu danego surowca, które cechują się zazwyczaj mało elastycznym popytem, czyli podczas spadków cen popyt nie rośnie znacząco, a w czasie wzrostów cen nie spada drastycznie.
W wyniku wzrostu gospodarczego kraj eksportuje znacznie większe ilości surowca. Wydatne zwiększenie eksportu przy założeniu, że kraj posiada światową przewagę w produkcji oraz surowiec cechuje się sztywnym popytem, powoduje spadek ceny dobra na rynku światowym, a tym samym pogorszenie terms of trade danego kraju.
Jeśli pogorszenie terms of trade danego kraju będzie miało większy wpływ na gospodarkę niż zwiększenie wpływów z eksportu, spowoduje to pogorszenie sytuacji gospodarczej danego kraju przed wzrostem.
Graficzne zobrazowanie wzrostu zubażającego.
Gdzie X to surowiec, w którego eksporcie dominuje dany kraj. AB i A'B' to krzywe możliwości produkcyjnych kraju przed i po wzroście. Produkcja, konsumpcja i dobrobyt to odpowiednio E, C i U, natomiast po wzroście E', C' i U'. Term of trade zmieniły się z EC do E'C', co spowodowało spadek dobrobytu w kraju z U do U'.

</doc>
<doc id="1189566" url="https://pl.wikipedia.org/wiki?curid=1189566" title="Cmentarz żydowski w Lewinie Brzeskim">
Cmentarz żydowski w Lewinie Brzeskim

Cmentarz żydowski w Lewinie Brzeskim – powstał w 1880 (pierwsi Żydzi przybyli na te tereny w XVIII wieku a w 1937 miasto zamieszkiwało już tylko 30 Żydów), jego pozostałości znajdują się przy ul. Powstańców Śląskich. Po dewastacji cmentarza nie przetrwały żadne fragmenty macew a teren na którym się znajdował został częściowo zabudowany.

</doc>
<doc id="1189568" url="https://pl.wikipedia.org/wiki?curid=1189568" title="Zasada neutralności pieniądza">
Zasada neutralności pieniądza

Zasada neutralności pieniądza – występuje wówczas, gdy zmiany podaży pieniądza prowadzą wyłącznie do proporcjonalnego dostosowania się wielkości nominalnych i nie wpływają na realne zmienne ekonomiczne, takie jak produkcja, bezrobocie, czy realny kurs walutowy.
Ekonomiści, zwłaszcza głównego nurtu, uznają, iż pieniądz jest neutralny w średnim i długim horyzoncie czasowym. W krótkim okresie uznawana jest hipoteza braku neutralności pieniądza, gdyż wzrost podaży pieniądza powoduje spadek jego ceny – stopy procentowej, co przekłada się na wzrost możliwości produkcyjnych gospodarki oraz konsumpcyjnych społeczeństwa. Neutralność pieniądza oznacza, że stymulowanie koniunktury gospodarczej za pomocą powiększania ilości pieniądza w obiegu jest całkowicie nieskuteczne i prowadzi do wzrostu tempa inflacji, nie zaś do zwiększenia produkcji i zatrudnienia.
Niekiedy mówi się o superneutralności pieniądza, cesze silniejszej niż własność neutralności pieniądza. Ta superneutralność oznacza, że nie tylko zmiana podaży pieniądza nie ma wpływu na realną gospodarkę, ale także, że tempo wzrostu podaży pieniądza nie ma żadnego wpływu na zmienne realne. W tym przypadku płace nominalne i ceny pozostają proporcjonalne do nominalnej podaży nie tylko w odpowiedzi na jednorazowe, trwałe zmiany nominalnej podaży pieniądza, ale także w odpowiedzi na trwałe zmiany tempa wzrostu nominalnej podaży pieniądza.
Wiele wskazuje na to, że pierwszym, który pisał o neutralności pieniądza, był David Hume w eseju z 1752 roku "On Money". Sam termin został użyty po raz pierwszy przez ekonomistów na kontynencie europejskim na początku XX wieku, ale jego popularność wzrosła po wygłoszonych przez Friedricha von Hayeka wykładach w LSE w 1931 roku, potem opublikowanych w książce "Prices and Production".
Milton Friedman (1969) pokazał, jak mogłaby wyglądać taka neutralność pieniądza w eksperymencie myślowym, w którym opisał sytuację, kiedy to helikopter przelatuje nad krajem i rozrzuca pieniądze w taki sposób, że salda gotówkowe każdej osoby podwajają się w dokładnie tym samym momencie – wpływają w tej samej proporcji i w tym samym czasie na salda gotówkowe wszystkich podmiotów gospodarczych.
Różne podejścia do problematyki neutralności pieniądza.
Zasada neutralności pieniądza jest pojmowana w różny sposób przez odmienne „szkoły ekonomiczne” reprezentujące zróżnicowane teorie:

</doc>
<doc id="1189571" url="https://pl.wikipedia.org/wiki?curid=1189571" title="Santa Costanza">
Santa Costanza



</doc>
<doc id="1189579" url="https://pl.wikipedia.org/wiki?curid=1189579" title="Parafia św. Anny w Sztumie">
Parafia św. Anny w Sztumie

Parafia św. Anny w Sztumie – parafia rzyskokatolicka w diecezji elbląskiej, należąca do dekanatu sztumskiego. Została erygowana w 1416.
Kościół parafialny.
Kościół św. Anny w Sztumie zbudowano na początku XV wieku. W latach 1899–1901 świątynię przebudowano (na murach z 1416), poświęcono 31 marca 1901 i konsekrowano 11 lipca 1903.
Kościół filialny.
Podwyższenia Krzyża Świętego w Sztumskiej Wsi. Zbudowany w latach 1867–1868, odpust odbywa się 14 września.

</doc>
<doc id="1189587" url="https://pl.wikipedia.org/wiki?curid=1189587" title="Hugo Richter">
Hugo Richter

Hugo Richter (ur. 19 maja 1853 we Wrocławiu, zm. w 1937 tamże) – niemiecki ogrodnik i architekt krajobrazu działający we Wrocławiu na przełomie XIX/XX w. 
Życiorys.
W zawodzie ogrodnika kształcił się we wrocławskich firmach Carla Krykona i rodziny Mohhauptów. Następnie w latach 1872-1874 odbył studia w Instytucie Ogrodnictwa w Dahlem z oddziałem w Poczdamie. Praktykował następnie jako ogrodnik w rezydencjach i prywatnych firmach w Niemczech, Belgii i Wielkiej Brytanii. Piastował urząd dyrektora ogrodnictwa miejskiego we Wrocławiu od 1891 do przejścia na emeryturę w 1921. Był aktywistą organizacji społecznych: Sekcji Sadowniczo-Ogrodniczej Śląskiego Towarzystwa Kultury Ojczyźnianej, Wrocławskim Towarzystwie Upiększania i śląskim Związku Ogrodników. 
Doprowadził do przejęcia przez władze miejskie kilku zabytkowych, ale zaniedbanych parków prywatnych, a następnie ich restauracji: Parku Szczytnickiego, Parku Osobowickiego oraz parku w Świniarach. Z jego inicjatywy i według jego projektów powstały nowe parki we Wrocławiu: Park Południowy, Park Wschodni, Park Dębowy. Oprócz tego wydał pierwsze prace o parkach i zieleńcach wrocławskich. 
Dla upamiętnienia jego osoby fragment ścieżki spacerowej z zieleńcami prowadzącej wzdłuż nasypu towarowej obwodnicy kolejowej nazwano Hugo-Richter-Weg. Obecnie jest to ulica Warsztatowa.

</doc>
<doc id="1189596" url="https://pl.wikipedia.org/wiki?curid=1189596" title="Figowiec pagodowy">
Figowiec pagodowy

Figowiec pagodowy ("Ficus religiosa") – gatunek roślin z rodziny morwowatych ("Moraceae"). Pochodzi z tropikalnych obszarów Azji (Bangladesz, Indie, Nepal, Pakistan, Indochiny).
Morfologia.
Jest szybko rosnącym drzewem z korzeniami powietrznymi, może osiągnąć wysokość do 30 metrów. W porównaniu do innych gatunków figowca ma bardzo miękkie liście. Podobne są kształtem do liści topoli. Uprawiany jako roślina doniczkowa figowiec pagodowy jest wyjątkowo podatny na zarażenie przędziorkiem owocowcem. Pochodzi z Półwyspu Indyjskiego i Sri Lanki.

</doc>
<doc id="1189597" url="https://pl.wikipedia.org/wiki?curid=1189597" title="Paweł Okraska">
Paweł Okraska

Paweł Okraska (ur. 6 stycznia 1975 w Krakowie) – polski aktor filmowy i teatralny.
Życiorys.
W 1999 ukończył Państwową Wyższą Szkołę Teatralną w Krakowie, dyplom uzyskał rok później. Występował w roli Michała Łagody w serialu "M jak miłość", a także Filipa w wielokrotnie uhonorowanym filmie Krzysztofa Zanussiego "Życie jako śmiertelna choroba przenoszona drogą płciową".
Życie prywatne.
Mąż aktorki Magdaleny Walach, z którą ma syna Piotra (ur. 2006).

</doc>
<doc id="1189602" url="https://pl.wikipedia.org/wiki?curid=1189602" title="Tomasz Augustynowicz (lekarz)">
Tomasz Augustynowicz (lekarz)

Tomasz Augustynowicz (ur. w 1809 według polskich źródeł w Kokiszkach na Wileńszczyźnie, a według niektórych rosyjskich źródeł we wsi Krzywicze nieopodal Mińska, zm. 13 czerwca 1891 w Święcianach) – polski i rosyjski lekarz, botanik. 
Życiorys.
Szkołę w gimnazjum ukończył w Świsłoczy. Następnie podjął studia medyczne na Uniwersytecie Wileńskim, kontynuowane w wileńskiej Akademii Medyko-Chirurgicznej w latach 1830–1835.
W latach 1835–1843 przebywał w wojsku jako lekarz wojskowy, osiągając stanowisko lekarza sztabowego.
W latach 1845–1853 pełnił obowiązki lekarza urzędowego i inspektora lekarskiego na Ukrainie w Łubnach oraz w guberni połtawskiej. W trakcie wojny krymskiej jako ochotnik podjął służbę lekarza wojskowego. Po zakończeniu działań bojowych mieszkał od 1857 do 1868 w Kursku, gdzie piastował funkcję gubernialnego lekarza miejscowego Zarządu Dóbr Państwowych. W okresie 1868–1869 pracował na podobnym stanowisku (inspektor sanitarny) w guberni permskiej. W czasie studiów, a zwłaszcza w trakcie pracy na Ukrainie, intensywnie badał miejscową florę, sporządzając zielniki oraz publikując prace naukowe. W latach 1845–1852 współpracował z prof. K. Kesslerem na temat obserwacji wiosennych i jesiennych przelotów ptaków.
Od roku 1870 do 1877 na zlecenie rosyjskiego agend rządowych prowadził botaniczne badania naukowe głównie we wschodniej Syberii (Sachalin, Zabajkale, Jakucja, Czukotka). Badał także dorzecze Obu. Oprócz roślin studiował też gleby i klimat na tych obszarach, a także zbierał informacje etnograficzne o miejscowej ludności. Kolejną wyprawę na Syberię odbył w okresie 1879–1880. Skupił się wówczas na Sachalinie. W 1880 zbierał okazy w Cieśninie Tatarskiej. W trakcie wszystkich ekspedycji pełnił także posługę lekarską wśród miejscowej ludności. 
Dużą wartość miały jego zbiory zielnikowe zbierane na Syberii. Obejmowały ponad 40 000 okazów i stały się własnością Ogrodu Botanicznego Akademii Nauk w Petersburgu.
Zielnik roślin z okolic Wilna i Grodna przekazany został Akademii Medyko-Chirurgicznej w Wilnie. Anton Czechow w swej pracy "Notatki z podróży" podawał informacje wzięte z publikacji Augustynowicza.
Ku czci Augustynowicza nazwano jeden z gatunków turzycy: "Carex augustinowiczii". 

</doc>
<doc id="1189606" url="https://pl.wikipedia.org/wiki?curid=1189606" title="Tabletka gwałtu">
Tabletka gwałtu

Tabletka gwałtu, pigułka gwałtu lub koktajl gwałtu (ang. "date rape drug", randkowy narkotyk gwałtu) – określenie substancji psychoaktywnych najczęściej z grupy depresantów (GHB, flunitrazepam), wywołującej senność oraz kilkugodzinną amnezję u osoby, której podano środek.
Rozpuszczona w płynie substancja jest bez smaku, zapachu, nie zmienia również koloru napoju, w którym została rozpuszczona. Dobrze rozpuszcza się w wodzie, sokach, piwie, drinkach. Zaczyna działać po kilkunastu minutach od zażycia.
Podczas gdy ofiara jest pod wpływem „tabletki gwałtu”, sprawca może ją zgwałcić, okraść lub stworzyć kompromitujące materiały (na przykład zdjęcia lub filmy o charakterze pornograficznym) w celu późniejszego szantażowania ofiary.

</doc>
<doc id="1189607" url="https://pl.wikipedia.org/wiki?curid=1189607" title="Tabletki gwałtu">
Tabletki gwałtu



</doc>
<doc id="1189609" url="https://pl.wikipedia.org/wiki?curid=1189609" title="Fama">
Fama

Fama (Ossa) – w mitologii rzymskiej uosobienie wieści, szybko rozchodzącej się plotki, pogłoski.
Przedstawiana jako skrzydlate bóstwo o niezliczonych ustach, oczach i uszach bądź jako uskrzydlona postać kobieca z trąbą przy ustach.
Jej greckim odpowiednikiem była Feme.
W potocznym znaczeniu – wieść, pogłoska, także rozgłos.

</doc>
<doc id="1189611" url="https://pl.wikipedia.org/wiki?curid=1189611" title="I. P. Pavlova">
I. P. Pavlova

I. P. Pavlova – stacja linii C metra praskiego (odcinek I.C), położona na Nowym Mieście, pod placem Iwana Pawłowa ("náměstí I. P. Pavlova") i ulicą Legerovą.

</doc>
<doc id="1189613" url="https://pl.wikipedia.org/wiki?curid=1189613" title="Belinda Peregrin">
Belinda Peregrin

Belinda Peregrin, właśc. Belinda Peregrín Schüll (ur. 15 sierpnia 1989 w Madrycie, Hiszpania) – meksykańska piosenkarka, autorka tekstów i aktorka.
W 2003 roku Peregrin wydała cover piosenki Kim Lian "Teenage Superstar" (hiszp.) "Boba Niña Nice". To samo zrobił portugalski Boysband D'ZRT w 2005 roku (por.) "Para mim tanto me faz". W 2006 roku Ewa Farna wydała (cz.) wersję "Měls mě vůbec rád", a w 2007 roku (pl.) "Razem Sam na Sam". W 2006 roku Nami Takami wydała dla (jp.) Disneya do High School Musical wersję (jp.) "High School Queen". W 2007 roku (hiszp.) grupa Efecto Mariposa wydała wersję (hiszp.) "Que más da" i (koreański) wokalista MI:NE (Cho Min Hye). Jej teledysk „En La Obscuridad” zebrał ponad 100 milionów odsłon na YouTube.

</doc>
<doc id="1189615" url="https://pl.wikipedia.org/wiki?curid=1189615" title="VIC Records">
VIC Records

VIC Records - holenderska wytwórnia muzyczna założona w 1992 r.
Do jej najbardziej znanych wydawnictw należą:

</doc>
<doc id="1189618" url="https://pl.wikipedia.org/wiki?curid=1189618" title="Przewody żywiczne">
Przewody żywiczne



</doc>
<doc id="1189626" url="https://pl.wikipedia.org/wiki?curid=1189626" title="Diagonal">
Diagonal

Diagonal – rodzaj tkaniny wełnianej o splocie skośnym z bardzo dużym nachyleniem prążków. Jest stosowana na odzież oraz podszewki.

</doc>
<doc id="1189627" url="https://pl.wikipedia.org/wiki?curid=1189627" title="Parafia św. Andrzeja Boboli w Sztumie">
Parafia św. Andrzeja Boboli w Sztumie

Parafia św. Andrzeja Boboli Męczennika w Sztumie - parafia erygowana w 1996 roku należąca do metropolii warmińskiej, diecezji elbląskiej i dekanatu sztumskiego.
Kościół parafialny.
Kościół pw. św. Andrzeja Boboli Męczennika w Sztumie, w budowie od 1996, odpust parafialny przypada na dzień 16 maja.
Tradycją w parafii jest wystawienie i adoracja Najświętszego Sakramentu w każdą pierwszą niedzielę miesiąca, zamiast homilii.

</doc>
<doc id="1189628" url="https://pl.wikipedia.org/wiki?curid=1189628" title="Serafeddin Sabuncuoglu">
Serafeddin Sabuncuoglu



</doc>
<doc id="1189629" url="https://pl.wikipedia.org/wiki?curid=1189629" title="Herb Ścinawy">
Herb Ścinawy

Herb Ścinawy – jeden z symboli miasta Ścinawa i gminy Ścinawa w postaci herbu. Wzór herbu oparty został na godle z pieczęci miejskiej, odciśniętej na dokumencie z 1310 roku.
Wygląd i symbolika.
Herb przedstawia w żółtej tarczy herbowej połowę czarnego orła Piastów śląskich z białą przepaską sierpową na skrzydle oraz fragment czerwonego, blankowanego muru miejskiego z basztą nakrytą stożkowatym, białym daszkiem, zwieńczonym gałką i gotycki motyw architektoniczny, który nie został jak dotąd jednoznacznie zidentyfikowany.

</doc>
<doc id="1189634" url="https://pl.wikipedia.org/wiki?curid=1189634" title="Wolne Miasto Gdańsk (1807–1814)">
Wolne Miasto Gdańsk (1807–1814)

Wolne Miasto Gdańsk () – autonomiczne terytorium, obejmujące miasto Gdańsk i okolice, istniejące w latach 1807–1814. Wolne Miasto Gdańsk znajdowało się pod protektoratem Prus i Saksonii, choć faktyczny protektorat sprawowała nad nim Francja. O jego utworzeniu zdecydował podpisany 9 lipca 1807 r. pokój w Tylży. Powstanie Wolnego Miasta poprzedziło długotrwałe oblężenie Gdańska przez wojska napoleońskie. W 1813 miasto zostało ponownie oblężone, tym razem przez wojska pruskie i rosyjskie. Niemal roczne oblężenie miasta doprowadziło do ogromnych strat. 2 stycznia 1814 Francuzi poddali miasto, co "de facto" oznaczało koniec istnienia wolnego miasta. Na kongresie wiedeńskim w 1815 zdecydowano o likwidacji Wolnego Miasta Gdańska.
Historia Wolnego Miasta.
Oblężenie w 1807.
Od 23 stycznia 1793 Gdańsk znajdował się pod zaborem pruskim. W okresie poprzedzającym oblężenie miasta przez wojska francuskie jego garnizon liczył 370 oficerów i 15 287 szeregowców pruskich. Garnizon posiadał również ok. 600 dział, haubic i moździerzy. Dodatkowo w mieście i w Twierdzy Wisłoujście stacjonowały rosyjskie posiłki liczące niemal 4800 ludzi. Na czele obrońców miasta stanął marszałek Kalckreuth. Ponadto wody Zatoki Gdańskiej patrolowało 6-12 angielskich fregat.
Stroną francuską dowodził marszałek Lefebvre (ur. 1755, zm. 1820). Na jego siły składały się wojska różnych narodowości (Polacy, Francuzi, Badeńczycy i Sasi), które w sumie liczyły niemal 17 tys. żołnierzy. Lefebvre był również pozbawiony ciężkich dział oblężniczych, które miały dopiero zostać ściągnięte pod Gdańsk ze Szczecina.
Działania oblężnicze zaczęły się 7 marca od zajęcia przez straż przednią wojsk francuskich Pruszcza Gdańskiego i Świętego Wojciecha. Do 10 marca został odcięty dopływ Raduni do miasta co skutkowało wstrzymaniem pracy młynów wodnych i zwiększyło problemy z zaopatrzeniem miasta w żywność. Pierścień oblężenia na lądzie zamknął się 20 marca gdy z Mierzei Wiślanej zostały wyparte wojska gen. Roquette.
26 marca garnizon miasta dokonał wypadu w celu zniszczenia okopów oblężniczych w rejonie Grodziska i Biskupiej Górki, a w efekcie opóźnienia postępów sił oblegających. Wypadu dokonano przez Bramę Oliwską i Bramę Wysoką. Wypad ten nie przyniósł spodziewanych efektów. 24 kwietnia udało się w końcu ustawić na pozycjach artylerię oblężniczą, która niezwłocznie przystąpiła do bombardowania miasta. Już następnego dnia marszałek Lefebvre zaproponował obrońcom honorową kapitulację, która została odrzucona.
W trakcie pozorowanego ataku w nocy z 7/8 maja wojska francuskie zdobyły wyspę Ostrów, odcinając miasto od głównych zapasów żywności, oraz Szaniec Wapienny – wybudowany już w czasie działań wojennych pomiędzy Francją i Prusami ciąg umocnień w kierunku Wisły. Tydzień później (14/15 maja) nowodosłane posiłki rosyjskie w sile 8000 ludzi uderzyły z kierunku Twierdzy Wisłoujście, jednak zostały odparte. Ich klęska ostatecznie przekreśliła szanse na odsiecz ze strony Rosji dla oblężonego Gdańska.
Problemy z żywnością i wzrastający opór mieszkańców pchnęły dowódcę twierdzy do poddania miasta. Uroczyste wkroczenie marszałka Lefebvre do miasta odbyło się ulicą Długą 27 maja o godzinie 9 rano. 1 czerwca zaś odbył się uroczysty wjazd Napoleona do miasta. Na uroczystym obiedzie mianował głównodowodzącego oblężeniem marszałka księciem Gdańska. Ponadto obłożył miasto kontrybucją w wysokości 20 mln franków. Połowa miała zostać zapłacona w gotówce, połowa towarami i produktami.
Proklamowanie Wolnego Miasta.
Uroczystość proklamacji miała miejsce 21 lipca 1807 w Ratuszu Głównego Miasta.
Granice Wolnego Miasta zostały określone w Konwencji Elbląskiej z 6 grudnia 1807. Po lewej stronie Wisły biegły od ujścia Potoku Jelitkowskiego do Bałtyku w kierunku na zachód, zostawiając Oliwę po stronie Gdańska, dalej przez Owczarnię i Rębiechowo do rzeczki Strzelenki, następnie jej korytem do Raduni i rzeką Radunią do Pruszcza, skąd biegła do Cieplewa nad Kłodawą do ujścia rzeki Białej (Bielawy, ob. Kanał Kozi Rów Mały), dalej w górę tej rzeczki aż do Güttlander Hauptwall (grobli biegnącej od Kolnika w kierunku Wisły), następnie Motławą aż po Czatkowy, gdzie dobiegała do Wisły. Na Mierzei Wiślanej granica przebiegała zgodnie z przedrozbiorową granicą z lennymi Prusami Książęcymi 1 km za Narmeln Polskim (wieś rybacka, obecnie nieistniejąca, w Federacji Rosyjskiej).
Wycofujący się Prusacy zabrali z kasy miejskiej 2 miliony franków. W kolejnych latach Gdańsk ponosił koszty związane z utrzymaniem garnizonu francuskiego i prowadzeniem dużych prac fortyfikacyjnych. Garnizon wojskowy w 1808 składał się z 8000 żołnierzy, jednak z powodu pogarszania się stosunków z Rosją liczba żołnierzy była zwiększana. W 1813 garnizon liczył 36 000 żołnierzy.
Oblężenie w 1813.
Po klęsce Wielkiej Armii Napoleon wyznaczył linię obrony opartą o Wisłę, z Gdańskiem jako jednym z głównych punktów oporu. Francuski garnizon miasta został wzmocniony przez część wycofujących się żołnierzy pod dowództwem gen. Rappa. W sumie liczył niemal 40 tys. żołnierzy wraz z 19 generałami. Jednak w wyniku ran i chorób zaledwie 15 tys. było zdolnych do walki.
Siły rosyjskie wyznaczone do zdobycia miasta liczyły 15 tys. ludzi – było to głównie pospolite ruszenie z okolic Nowogrodu. Pierwsze oddziały pojawiły się pod miastem 15 stycznia 1813, a ich działania – w związku ze słabym wyszkoleniem – ograniczyły się do zablokowania dróg transportowych i komunikacyjnych miasta.
W dniach 5–6 marca trwało rosyjskie natarcie na Chełm, Siedlce, Orunię i Wrzeszcz, które po zaciekłych walkach zostały zdobyte. 27 kwietnia pod miasto przybył książę Aleksander Wirtemberski (ur. 1771, zm. 1833), który przejął dowództwo w oblężeniu miasta. Szacuje się, że do 1 maja francuski garnizon miasta stracił ok. 10 tys. ludzi, z czego niemal 90% w wyniku chorób.
Zawieszenie broni, podpisane po bitwie pod Lützen, objęło również, w okresie od 10 czerwca do 24 sierpnia, działania pod Gdańskiem. Czas ten z jednej strony został poświęcony na wzniesienie dodatkowych fortyfikacji, z drugiej na ściągnięcie niezbędnych posiłków. Wydalono wówczas z miasta niemal 6 tys. osób, które stanowiły obciążenie dla obrońców (głównie kobiety i dzieci, a także niedołężni). Rosjanie zmusili je do pozostania na przedpolu, robiąc wyjątek tylko dla dzieci.
29 sierpnia opanowana została Jaśkowa Dolina, pod miasto dotarła również niezbędna artyleria (120 ciężkich dział, 28 haubic i 66 moździerzy). 10 października, w wyniku niespodziewanego, nocnego ataku udało się Rosjanom opanować Zaroślak, skąd mieli dogodne pozycje do prowadzenia ostrzału jednego z głównych elementów fortyfikacji miejskich – Grodziska.
W następstwie ostrzału artyleryjskiego 31 października i 1 listopada wybuchł pożar w południowej części Wyspy Spichrzów, który zniszczył wiele spichlerzy ze zgromadzonymi w nich zapasami żywności. Fakt ten, wraz z narastającymi niepokojami wśród mieszkańców, skłonił dowodzącego obroną miasta do kapitulacji (29 listopada). Jej początkowe warunki były bardzo honorowe (między innymi prawo wyjścia części oddziałów z bronią i puszczenie żołnierzy wolno do domu). Na wieść o tym, że garnizon miasta niszczy zgromadzoną w nim broń, car rosyjski zmienił warunki kapitulacji i kazał wysłać jeńców w głąb Rosji.
W wyniku oblężenia na przedmieściach miasta zostało zniszczonych ponad 1400 budynków. W samym mieście zagładzie uległo 112 domów i 197 spichlerzy. Straty wśród ludności cywilnej wyniosły 5752 osoby, z czego zaledwie 60 to ofiary śmiertelne bombardowań – reszta to zmarli w wyniku chorób i głodu.
Gospodarka.
Zniszczenia spowodowane działaniami wojennymi oraz zastój handlu na Bałtyku doprowadził do licznych bankructw domów handlowych – do 1809 pozostały zaledwie 4. Główną przyczyną problemów była blokada kontynentalna narzucona przez Francję swoim sojusznikom. O skali problemu świadczyć może udział Anglii w Gdańskim eksporcie zboża, który wynosił 89% w 1800 – blokada spowodowała jego załamanie. Dodatkowym obciążeniem dla eksportu zboża jako głównego źródła dochodów miasta było ponowne nałożenie ceł przez Królestwo Prus na spław towarów Wisłą.
Przypadki łamania blokady doprowadziły do utworzenia, 21 lipca 1810 w Nowym Porcie, francuskiej komory celnej. Po licznych zabiegach w celu jej zlikwidowania, Napoleon zgodził się wiosną 1811 na przekazanie dochodów pochodzących z komory do budżetu miasta.
Spłata kontrybucji przy niskich dochodach miasta była ponad siły jego budżetu. Francuski rezydent szacował, że niemal całe dochody miasta pochłania utrzymanie administracji i ciągle rozrastającego się garnizonu francuskiego. Ponadto dla towarowej części kontrybucji ceny były ustalane arbitralnie i często wielokrotnie zaniżone z powodu wzorowania ich na cenach sprzed oblężenia miasta.
Miasto zostało również zobowiązane do wykupienia zajętych po kapitulacji nieruchomości, mimo że część z nich spłonęła.
Administracja.
Na mocy postanowień z Królestwem Pruskim, jako ustrój dla miasta wybrano ten sprzed 1793. W dalszej perspektywie miała zostać uchwalona konstytucja, zmieniająca ten stan.
Gubernator i książę Gdańska.
Jako nagrodę za zwycięstwo, 1 czerwca 1807 Napoleon przyznał marszałkowi Lefebvre honorowy tytuł księcia Gdańska. Został on zatwierdzony przez Senat miasta 11 czerwca.
Utworzony w 1807 urząd francuskiego gubernatora sprawował, z krótką przerwą podczas inwazji na Rosję, aż do upadku Wolnego Miasta Gdańska generał Jean Rapp. Gubernator był bezpośrednio podległy cesarzowi i choć formalnie jego kompetencje ograniczały się tylko do spraw wojskowych, w rzeczywistości ingerował w niemal wszystkie sprawy wewnętrzne miasta.
Administracja centralna.
Najważniejszym organem miasta był Senat, składający się w początkowym okresie z 4 burmistrzów i 8 senatorów – do 1808 liczba senatorów wzrosła do 18. Do kompetencji Senatu należały kontakty z gubernatorem, obsadzanie urzędów miejskich oraz bieżące administrowanie miastem.
12 osobowa Ława (Drugi Ordynek) pełniła funkcje sądownicze.
Ostatnim elementem był Trzeci Ordynek, który wraz pozostałymi dwoma brał udział w prawodawstwie i zarządzaniu miastem. Dla spraw bieżących wybierana była Komisja Szesnastu, w skład której wchodziło po czterech przedstawicieli każdego z kwartałów (w 1809 jej skład został powiększony do 24 osób).
Administracja terytorialna.
Samo miasto zostało podzielone na 4 kwartały oraz wyodrębnioną dzielnicę "Stare Miasto". Pozostały obszar Wolnego Miasta Gdańska został podzielony na cztery okręgi, z których każdy podlegał jednemu z burmistrzów.
Projekty konstytucji.
W połowie listopada 1807 Senat miasta skierował do swojej deputacji w Paryżu projekt konstytucji, który przywracał dawny ustrój miasta. Po drobnych zmianach stylistycznych został on przedstawiony Champagny’emu – francuskiemu ministrowi spraw zagranicznych. Pomimo zastrzeżeń ze strony gubernatora w Gdańsku, nie został on odrzucony przez Napoleona, który traktował ów projekt jako tymczasowy, widząc w nim jednocześnie szansę na zjednanie sobie miasta.
Najprawdopodobniej na polecenie generała Rappa własny projekt opracował Gottlieb Hufeland. Jego propozycje dążyły do wzmocnienia pozycji prezydenta Senatu. Mimo że prace były otoczone tajemnicą, informacje o nich przedostały się do Senatu. Protesty, które wpłynęły do cesarza po złożeniu tego projektu, spowodowały odłożenie go "ad acta".
Ciekawostki.
W Gdańsku, przy obecnej ulicy Abrahama, na obrzeżu Lasów Oliwskich, u wylotu Doliny Samborowo i wylotu Zielonej Doliny znajdowała się posiadłość zwana VII Dworem. W głównym budynku tej posiadłości (albo w I Dworze) w 1807 roku stacjonował Napoleon Bonaparte.

</doc>
<doc id="1189637" url="https://pl.wikipedia.org/wiki?curid=1189637" title="Georg Bender">
Georg Bender

Georg Bender (ur. 21 grudnia 1848 koło Królewca, zm. 4 lutego 1924 we Wrocławiu) – niemiecki polityk, burmistrz Torunia w latach 1880–1891, nadburmistrz Wrocławia w latach 1891–1912.
Życiorys.
Prawnik z wykształcenia, studiował w rodzinnym mieście oraz na uniwersytecie w Jenie. Jako ochotnik jednoroczny wziął udział w wojnie francusko-pruskiej. W latach 1878–1880 był sędzią w sądzie powiatowym w Olecku, w tym samym okresie radnym i syndykiem w Toruniu. Tu też w latach 1880–1888 pełnił obowiązki drugiego burmistrza, po czym został wybrany nadburmistrzem. Rozbudował miejskie wodociągi i kanalizację, uruchomił linię tramwajową.
Prowadził tam także amatorskie badania historii miasta, m.in. ustalił, który dom był własnością ojca Mikołaja Kopernika. Wydał książkę "Heimat und Volkstum der Familie Koppernigk", w której twierdził, iż Kopernik był Niemcem, a teorie o jego polskim pochodzeniu przypisał próbie zagarnięcia go przez Polaków, którzy według Bendera „nie dali ludzkości żadnego wielkiego uczonego”. Na podstawie jego publikacji uznano, że tam urodził się słynny astronom i do dziś w tejże kamienicy znajduje się Muzeum Mikołaja Kopernika.
W 1891 wybrano go nadburmistrzem Wrocławia, a od 1900 po podporządkowaniu policji władzom miejskim był także naczelnikiem miejskiej policji budowlanej. Jako burmistrz miasta został członkiem pruskiej Izby Panów. Był również zastępcą przewodniczącego Sejmiku Prowincjonalnego () prowincji śląskiej i zastępcą przewodniczącego Śląskiego Towarzystwa Kultury Ojczystej ().
W czasie jego kadencji we Wrocławiu doszło do wielkiej ekspansji terytorialnej miasta i prosperity inwestycyjnej oraz gospodarczej. Zbudowano szereg osiedli mieszkaniowych, parków miejskich, szkół, gmachów użyteczności publicznej, mostów. Elektryczna sieć tramwajowa zastąpiła tramwaje konne, którą wkrótce komunalizował wykupując prywatne przedsiębiorstwa. Był inicjatorem budowy kontrowersyjnej wówczas i drogiej (2 mln marek) Hali Stulecia. Powstał port miejski oraz kolejowa obwodnica towarowa. Rozwój ilustruje fakt, iż w pierwszym roku jego kadencji we Wrocławiu na powierzchni ok. 3 tys. ha żyło 340 tys. mieszkańców, a budżet gminy wynosił 14 mln marek rocznie. W ostatnim roku burmistrzowania Bendera mieszkańców było 540 tys., terytorium Wrocławia zajmowało ok. 5 tys. ha, a budżet sięgał 45 mln marek.
Pochowany na Cmentarzu Osobowickim we Wrocławiu. Jego trumnę w kondukcie wiozła platforma tramwajowa.
Upamiętnienie.
W 1899 został doktorem honoris causa filozofii Uniwersytetu Wrocławskiego, później doktorem h.c. medycyny w uznaniu przebudowy wodociągów miejskich i wreszcie doktorem honoris causa – świeżo powstałej w 1910 – Wyższej Szkoły Technicznej, przyszłej Politechniki. W 1912 w roku złożenia urzędu ze względu na stan zdrowia został honorowym obywatelem miasta Wrocławia.
Jego imieniem do 1945 nazywany był plac "Georg-Bender-Platz" (obecnie plac Staszica) we Wrocławiu. W założonnym w czasie prezydentury Bendera Parku Południowym istnieje wzgórze jego imienia. Od 2013 roku we Wrocławiu działa Towarzystwo Benderowskie, które swoją nazwą chce upamiętnić Georga Bendera.

</doc>
<doc id="1189639" url="https://pl.wikipedia.org/wiki?curid=1189639" title="Powiat homelski">
Powiat homelski

Powiat homelski, dawny powiat, centrum prowincji sożskiej, składającej się z powiatów homelskiego, czerykowskiego i rohaczewskiego. Po pokoju andruszowskim Homel stanowił jedno z największych starostw na Litwie. 
W latach 1777-1786 hrabia Piotr Rumiancew zbudował miasteczko Bielica, które aż do roku 1851, kiedy przyłączono je do Homla, stanowiło siedzibę powiatu. Dziś na jej miejscu znajduje się rejon nowobielicki Homla.
Powiat ten był jednym z najbardziej przemysłowych powiatów guberni mohylewskiej. Obszarowo odpowiadają mu w przybliżeniu dzisiejsze rejony homelski, budzki, dobruski, i wietkowski obwodu homelskiego na Białorusi.

</doc>
<doc id="1189640" url="https://pl.wikipedia.org/wiki?curid=1189640" title="Jogamaja">
Jogamaja

Jogamaja – wewnętrzna moc Wisznu, pomagająca podporządkować się jego osobie, zwana także Joganidra. Według Bhagawatapurany to personifikacja mocy (śakti) Kryszny. Identyfikowana jest z boginią Kali.
Wisznuizm.
Kiedy uwarunkowana w mai dusza osiąga wyzwolenie, uważa się ją za wieczną sługę Kryszny.
Kiedy osiąga tę pozycję, ta sama moc, działając jako jogamaja, coraz bardziej pomaga jej się oczyścić i poświęcić swą energię w służbie dla Boga.
Przykłady pojawienia się i działania.
Obie kobiety zasłonięte były w tym czasie mistycznym snem, w tym przypadku sen joganidra był wynikiem działania jogamaji.
Mahamaja a Jogamaja – różnice.
Śrimad-Bhagavatam używa specyficznych słów: "yogamayam upaśritah", co oznacza, że taniec "rasa" Kryszny z "gopi" jest pod wpływem jogamaji, natomiast taniec młodych chłopców i dziewcząt w tym materialnym świecie odbywa się pod wpływem siły mahamaji, czyli energii zewnętrznej. Różnica pomiędzy platformą yogamayi i mahamayi została porównana w Caitanya-caritamrta do różnicy pomiędzy złotem i żelazem.

</doc>
<doc id="1189641" url="https://pl.wikipedia.org/wiki?curid=1189641" title="Ficus religiosa">
Ficus religiosa



</doc>
<doc id="1189642" url="https://pl.wikipedia.org/wiki?curid=1189642" title="Prawo dostępu do informacji (Polska)">
Prawo dostępu do informacji (Polska)

Prawo dostępu do informacji – przepisy określające prawo dostępu do informacji w Polsce.
Ochrona konsumenta przed informacją naruszającą jego prywatność.
Informacja handlowa (w postaci druków ulotnych, folderów i innych materiałów reklamowych) może naruszać prawo do prywatności. Osoba fizyczna, występująca w tym wypadku jako konsument, ma prawo do ochrony przed narzucaniem jej roli biernego uczestnika rynku. Aby działanie przedsiębiorcy, który kieruje do konsumenta informacje reklamowe było bezprawne, wystarczy wyraźny sprzeciw, skierowany do przedsiębiorcy w taki sposób, aby mógł się z nim zapoznać. Na przykład, jeżeli konsument jest zarzucany niechcianymi materiałami reklamowymi (bez podania indywidualnego adresu) — wystarczy informacja wywieszona na drzwiach, na skrzynce pocztowej lub zastrzeżenie zgłoszone na poczcie, w przypadku gdy druki te są rozpowszechniane za pośrednictwem poczty. Zgodnie z Pismem Zastępcy Dyrektora Generalnego Poczty Polskiej z dnia 22 stycznia 1999 r., Poczta Polska nie będzie dostarczała druków bezadresowych, gdy zainteresowany zgłosi pisemny wniosek.
W przypadku, gdy chodzi o korespondencję zaadresowaną imiennie, konieczne jest zawiadomienie nadawcy tej korespondencji. Kontynuowanie praktyk informacyjnych wbrew woli adresata, po dokonaniu zastrzeżenia o ich niepożądanym charakterze, powoduje, że będzie to działanie bezprawne, powoduje więc bezprawne naruszenie prywatności konsumenta, a więc jest zakazane.
W takiej sytuacji konsument może wystąpić z pozwem do sądu powszechnego o naruszenie jego dóbr osobistych (prawo do prywatności jest jednym z dóbr osobistych) w oparciu o art. 24 Kodeksu cywilnego.
Ochrona konsumenta przed uciążliwą reklamą.
Ochronie konsumenta służą nie tylko przepisy Kodeksu cywilnego, ale także przepisy o nieuczciwej konkurencji, a dokładniej przepisy o niedozwolonej reklamie, zwłaszcza w postaci reklamy uciążliwej. Zgodnie z art. 16 ust. 1 pkt 1 ustawy o zwalczaniu nieuczciwej konkurencji, zakazana jest (jako stanowiąca czyn nieuczciwej konkurencji) "reklama sprzeczna z przepisami prawa, dobrymi obyczajami lub uchybiająca godności człowieka". W szczególności czynem nieuczciwej konkurencji jest "reklama stanowiąca istotną ingerencję w sferę prywatności, zwłaszcza przez nagabywanie w miejscach publicznych, przesyłanie towarów nie zamówionych, nadużywanie technicznych środków przekazu".
Uciążliwa reklama stanowiąca czyn nieuczciwej konkurencji pociąga za sobą sankcje określone w art. 18 ust. 1 ustawy o zwalczaniu nieuczciwej konkurencji. Prawo wystąpienia z pozwem przysługuje nie konsumentowi, który narażony jest na nieuczciwą reklamę, ale przedsiębiorcy, którego interes jest zagrożony lub naruszony.
Zakaz informacji wprowadzającej w błąd.
Emitowanie i rozpowszechnianie informacji mogących wprowadzić w błąd jest naganne, ponieważ zaciemnia orientację na rynku, powodując, że konsumenci podejmują fałszywe, nie chciane decyzje o uczestnictwie w transakcjach. Wprowadzanie w błąd, jako uniemożliwiające lub ograniczające swobodę oceny, powzięcia i wyrażenia decyzji przez konsumenta, jest naruszeniem jego prawa do informacji.
Informacje, do których konsument ma prawo.
Konsument musi mieć dostęp do niezbędnych informacji na temat towarów i usług.
Informacje na temat żywności.
Obowiązek właściwego oznaczania (etykietowania) ciąży na producencie, a także na sprzedawcy. Opakowanie musi zawierać informacje o:
Informacja o specjalnym sposobie produkcji "wyprodukowano metodami ekologicznymi" jest dozwolona pod warunkiem posiadania atestu. Ponadto na etykiecie certyfikowanego produktu ekologicznego powinno znaleźć się miejsce pochodzenia surowców (adres gospodarstwa/przetwórni), nr atestu i nazwa jednostki certyfikującej.
Produkty GMO.
Szczególne obowiązki w zakresie oznaczania produktów dotyczą tzw. produktów GMO. Jako produkt GMO to każdy wyrób składający się z GMO lub zawierający GMO lub ich fragmenty lub kombinację GMO, który jest wprowadzany do obrotu lub wywożony za granicę lub przewożony tranzytem przez terytorium Rzeczypospolitej Polskiej GMO, czyli organizmy genetycznie zmodyfikowane.
Istnieje obowiązek znakowania produktów GMO, z wyjątkiem, gdy ich zawartość w produkcie nie przekracza 1% masy. Oznakowanie produktu GMO, które powinno znajdować się na etykiecie, zawierać musi następujące informacje:
W przypadku gdy cały produkt jest genetycznie zmodyfikowany, oznakowanie powinno być uzupełnione informacją: produkt genetycznie zmodyfikowany. Jeśli tylko niektóre składniki są genetycznie zmodyfikowane, obok nazwy składnika należy umieścić napis "genetycznie zmodyfikowany". Napis i informacja powinny być czytelne i zapisane czcionką tej samej wielkości co nazwa składnika lub produktu. Brak odpowiedniego oznaczenia produktu GMO stanowi wykroczenie i jest zagrożone karą grzywny.
Leki i wyroby farmaceutyczne.
Informacja o środkach farmaceutycznych musi być rzetelna, obiektywna, aktualna i na tyle obszerna, aby umożliwić jej adresatowi wyrobienie sobie własnej opinii. Musi ona zawierać dane zgodne z dokumentacją decydującą o wpisie do Rejestru Środków Farmaceutycznych, nie może pomijać aktualnych danych dotyczących przeciwwskazań.
Informacje o towarze i ostrzeżenia.
W odniesieniu do wielu rodzajów produktów, np. lekarstw, wyrobów tytoniowych, kosmetyków, substancji trujących ogólny obowiązek ostrzeżeń przewidywała Ustawa z dnia 3 kwietnia 1993 r. o badaniach i certyfikacji. Ustawa ta zawierała ogólny obowiązek certyfikacji wyrobów krajowych i importowanych oraz usług, które mogą stwarzać zagrożenie. Dowodem poddania się certyfikacji było posiadanie stosownego oznaczenia — znaku bezpieczeństwa. Obecnie obowiązuje ustawa z dnia 30 sierpnia 2002 r. o systemie oceny zgodności. Wprowadza ona obowiązek oceny zgodności określonych w niej wyrobów. Sankcje niepoddania produktu temu obowiązkowi mają charakter ekonomiczny, karny lub administracyjny, z możliwością wycofania produktu z obrotu włącznie. Naruszenie obowiązku oznaczania wyrobów stosownymi znakami czy zaniechanie powinności ich uzyskania może się też wiązać z sankcjami cywilnymi. Z punktu widzenia indywidualnego konsumenta zaniedbanie przez sprzedawcę (producenta, importera) obowiązku odpowiedniego oznaczenia oznacza możliwość pozwania go o odszkodowanie w przypadku, gdyby odniósł on szkodę spowodowaną przez dany produkt, i odpowiedzialności kontraktowej.

</doc>
<doc id="1189646" url="https://pl.wikipedia.org/wiki?curid=1189646" title="Powiat brzeskolitewski">
Powiat brzeskolitewski

Powiat brzeski litewski lub powiat brześciański – dawny powiat, do 1513 roku wchodzący w skład województwa trockiego, po tej dacie w skład województwa podlaskiego, a po 1566 roku razem z powiatem pińskim, kamienieckim, kobryńskim tworzył województwo brzeskie litewskie. Po rozbiorach powiat znalazł się w guberni grodzieńskiej jako ujezd brzeski. Obecnie na dawny powiat nakłada się rejon brzeski Białorusi.

</doc>
<doc id="1189648" url="https://pl.wikipedia.org/wiki?curid=1189648" title="Alfa (kompleks wysokościowców)">
Alfa (kompleks wysokościowców)

Alfa – kompleks pięciu 12-kondygnacyjnych wysokościowców, wybudowanych w latach 1965–1972 w Poznaniu, przy ul. Święty Marcin 40–72 (wówczas Czerwonej Armii), w centrum miasta.
Opis.
Kompleks zaprojektował Jerzy Liśniewicz. Pierwsze trzy wysokościowce (od strony ul. Ratajczaka) oddano do użytku w 1968. Powodem wybudowania kompleksu w miejscu starych kamienic zniszczonych w czasie II wojny światowej, miało być nadanie tej części centrum bardziej wielkomiejskiego, w opinii ówczesnych urbanistów, charakteru.
W każdym z wieżowców funkcjonował inny podmiot, np. w trzecim od ul. Ratajczaka były to jednostki spółdzielczości pracy (obecnie wysokościowiec ten należy do Banku Polska Kasa Opieki), w czwartym "Miastoprojekt", a piątym "Meramont". W 2018 pierwszy wieżowiec został zaadaptowany na "Hotel Altus".
W skład kompleksu wchodzi również dwukondygnacyjne przyziemie, na całej długości pomiędzy ul. Ratajczaka i Gwarną. Działały tutaj i w dużej części nadal działają placówki handlowe i usługowe. Jedną z nich był spółdzielczy dom handlowy. Od neonu "ALFA" na pierwszym wieżowcu, cały kompleks otrzymał swoją potoczną nazwę. 
W latach 2020-2035 kompleks ma przejść gruntowną modernizację. Ma w nim powstać m.in. 140-pokojowy dom studencki sieci LIV.
Neony.
Pierwotnie na szczycie każdego wysokościowca znajdowały się neony w podobnej stylizacji – od frontu duże litery skrótowców lub znaki graficzne przedsiębiorstw, natomiast mniejsze napisy po obu bokach budynków:
Neony znajdowały się również na dwukondygnacyjnym przyziemiu. Był to m.in. neon "SPÓŁDZIELCZY DOM HANDLOWY", "SPOŁEM", "PSS", "SDH", "DOM HANDLOWY", "MHD", "salon mody", "JUBILER", "dom dziecka", "merazet".

</doc>
<doc id="1189650" url="https://pl.wikipedia.org/wiki?curid=1189650" title="Události">
Události

Události – główny program informacyjny nadawany na kanale ČT1 i ČT24 codziennie o 19:00.
Oprawa graficzna.
Od 1 stycznia 2008 r. Události można oglądać ze zmodyfikowanymi czołówkami, nową oprawą muzyczną i lekko zmienionym wystrojem newsroomu.
1 stycznia 2010 grafika została ponownie zmieniona.

</doc>
<doc id="1189652" url="https://pl.wikipedia.org/wiki?curid=1189652" title="Alexander Cunningham (archeolog)">
Alexander Cunningham (archeolog)

Alexander Cunningham (ur. 23 stycznia 1814 w Londynie, zm. 28 listopada 1893) – brytyjski inżynier wojskowy i archeolog; pierwszy dyrektor Archeologicznych Badań Indii (ang. "Indian Archaeological Survey").
W wieku 19 lat przybył do Indii jako inżynier wojskowy. Zainteresowawszy się kulturą Indii, rozpoczął szeroko zakrojone poszukiwania antykwaryczne i organizował ekspedycje badawcze. W latach 30. zorganizował eksplorację stupy w Sarnath. W 1842 badał odkryte przezeń starożytne miasto Sankissa. W 1851 prowadził wykopaliska w Sanchi. Szczególnie interesował się zabytkami związanymi z buddyzmem. Ok. 1860 zakończył karierę wojskową jako major-generał. W 1861 wysłał memorandum do wicekróla Indii, Lorda Canninga, w którym prosił o większe zainteresowanie się sprawą badań archeologicznych Indii i ich instytucjonalizację. W wyniku tego Canning ustanowił Cunninghama dyrektorem "Indian Archaeological Survey". Cunningham prowadził badania w Indiach do 1885 (z przerwą w latach 1866-1870)"." W swoich badaniach archeologicznych wspierał się relacjami pisanymi historyków Xuanzanga i Faxiana. Zdołał zidentyfikować wiele indyjskich starożytnych miast znanych dotąd wyłącznie z zapisków historycznych. W 1887 otrzymał tytuł lordowski. Został pochowany w Londynie. Znaczna część jego kolekcji numizmatycznej znalazła się w posiadaniu British Museum. Otrzymał Order Gwiazdy Indii, a także kawalerski i komandorski stopień Orderu Imperium Indyjskiego.

</doc>
<doc id="1189653" url="https://pl.wikipedia.org/wiki?curid=1189653" title="Powiat bychowski">
Powiat bychowski

Powiat oficjalnie ujezd starobychowski dawny powiat guberni mohylewskiej Imperium Rosyjskiego. Odpowiadają mu dzisiejsze rejony bychowski oraz sławhorodzki w obwodzie mohylewskim na Białorusi.

</doc>
<doc id="1189656" url="https://pl.wikipedia.org/wiki?curid=1189656" title="Browar Kormoran">
Browar Kormoran

Browar Kormoran – regionalny browar w Olsztynie wybudowany w 1993 roku, członek Stowarzyszenia Regionalnych Browarów Polskich.

</doc>
