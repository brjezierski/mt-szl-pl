<doc id="1195731" url="https://pl.wikipedia.org/wiki?curid=1195731" title="1 Warszawska Dywizja Piechoty">
1 Warszawska Dywizja Piechoty

1 Warszawska Dywizja Piechoty im. Tadeusza Kościuszki (1 DP) – związek taktyczny piechoty ludowego Wojska Polskiego.
Dywizja została sformowana w maju 1943, w Sielcach nad Oką jako 1 Polska Dywizja Piechoty im. Tadeusza Kościuszki. Chrzest bojowy przeszła pod Lenino. W 1944 walczyła pod Puławami i o Pragę. Od lutego 1945 walczyła o Wał Pomorski, forsowała Odrę oraz wzięła udział w szturmie Berlina. Za udział w wojnie odznaczona złotym krzyżem orderu Virtuti Militari, Orderem Krzyża Grunwaldu III klasy oraz radzieckimi odznaczeniami: Orderem Czerwonego Sztandaru i Orderem Kutuzowa II stopnia.
W 1955 dywizję przeformowano w 1 Warszawską Dywizję Zmechanizowaną.
Formowanie dywizji.
Dywizja została sformowana w maju 1943, w Sielcach nad Oką, na podstawie postanowienia Państwowego Komitetu Obrony ZSRR, według etatu sowieckiej dywizji piechoty gwardii z niewielkimi poprawkami. Decyzją Józefa Stalina dowództwo dywizji objął płk dypl. Zygmunt Berling. Nadzór polityczny nad dywizją sprawował Związek Patriotów Polskich. 15 lipca 1943, w rocznicę bitwy pod Grunwaldem, żołnierze dywizji złożyli przysięgę. Rota przysięgi zobowiązywała m.in. do dochowania "wierności sojuszniczej Związkowi Radzieckiemu" i dochowanie "braterstwa broni sojuszniczej Czerwonej Armii". W końcu sierpnia nadal występowały braki kadrowe – do pełnych stanów brakowało 20% oficerów i 36% podoficerów.
W środowisku komunistycznych działaczy wojskowych związanych z 1 Dywizją Wojska Polskiego (Jakub Prawin, Włodzimierz Sokorski) za akceptacją gen. Berlinga opracowano tzw. „Tezy nr 1” proponujące przyjęcie jako programu ZPP zbudowania w wyzwolonej Polsce „zorganizowanej demokracji”. Koncepcja ta zakładała oparcie ustroju przyszłej Polski na rządach silnej ręki, lewicowych, ale bezpartyjnych, opartych o siłę armii tworzonej w ZSRR. Program ten odchodził zarówno od założeń leninowskich pomijając rolę partii komunistycznej, jak i od deklarowanych w oficjalnym programie Związku Patriotów Polskich założeń demokratycznych.
W czerwcu 1943 Wódz Naczelny i premier RP gen. Władysław Sikorski uznał wojsko Berlinga za "polską dywizję komunistyczną, o charakterze dywersyjnym", samego jego twórcę za "zdrajcę, który zdezerterował z Wojska Polskiego". 7 lipca 1943 attaché wojskowy RP w Stanach Zjednoczonych płk Włodzimierz Onacewicz wydał oświadczenie, w którym napisał, że "dywizja ta nie należy do Wojska Polskiego i jest Dywizją Armii Czerwonej pod rozkazami władz sowieckich".
Stworzenie dywizji stanowiło polityczny problem dla rządu w Londynie. Na posiedzeniu Rady Ministrów 30 sierpnia 1943 r. premier Mikołajczyk stwierdził, że „sprawa dywizji Berlinga zaczyna przybierać coraz więcej rozgłosu i wyłania się konieczność przeciwdziałania tak na terenie brytyjskim, jak i na terenie Stanów Zjednoczonych. Za element takiego przeciwdziałania uznał „wprowadzenie chociażby jednej jednostki lądowej do walki, by podkreślić, że Polacy nie po to wychodzili z Rosji, by uchylać się od dalszej walki” od czasów bowiem bitwy o Tobruk w sierpniu 1941 r. aż do czasu bitwy pod Lenino żadna polska regularna jednostka lądowa nie uczestniczyła w walkach. Minister Romer przestrzegał przed wystosowywaniem noty protestacyjnej w sprawie utworzenia dywizji Berlinga, ponieważ „może to wywołać wrażenie, że Rząd Polski sprzeciwia się wprowadzeniu do walki przeciwko wspólnemu wrogowi nowych sił”.
Skład organizacyjny.
Od 9 maja do 10 sierpnia 1943:
Od 10 sierpnia 1943 do końca wojny:
Miano wyróżniające „Warszawska” nadano rozkazem ND WP nr 206 z 15 września 1945.
Marsze i działania bojowe.
30 sierpnia 1943 dywizja wyruszyła na front i została przegrupowana w okolice wsi Lenino.
Od dowódcy 33 Armii gen. Gordowa otrzymała zadanie przełamać obronę niemiecką na odcinku: Połzuchy, wz. 215.5, a następnie nacierać w kierunku: Łosiewa i Czurniłowa.
W bitwie pod Lenino dywizja poniosła duże straty. Po jej zakończeniu ześrodkowano ją w rejonie Smoleńska, gdzie dalej odbywała szkolenie bojowe.
W marcu 1944 roku ześrodkowała się w okolicy Żytomierza i Berdyczowa. Zgodnie z dyrektywą z 29 kwietnia 1944, będąc w składzie 1 Armii WP podporządkowana została 1 Frontowi Białoruskiemu. W kolejnych dniach wraz z wojskami 1 FB, dywizja maszerowała w kierunku zachodnim, by 23 lipca 1944 przekroczyć rzekę Bug.
W rezultacie, po ponad trzystukilometrowym marszu dofrontowym trwającym od 15 do 27 lipca 1944, dywizja osiągnęła rubież Wisły i 2 sierpnia 1944 dokonała próby uchwycenia przyczółka w rejonie Dęblina.
W kolejnych dniach przegrupowała się na północ i 26 sierpnia 1944 prowadziła dalsze boje nad Wisłą w rejonie między rzekami: Wilga i Świder. 5 września 1944 dywizja została czasowo wyłączona ze składu 1 AWP i podporządkowana dowódcy sowieckiej 47 Armii. W dniach 10–15 września 1944 toczyła krwawe walki o wyzwolenie prawobrzeżnej Warszawy – Pragi.
Od lutego 1945 roku dywizja walczyła o Wał Pomorski, forsowała Odrę oraz wzięła udział w szturmie Berlina.
4 maja 1945 Rada Najwyższa ZSRR odznaczyła Dywizję Orderem Kutuzowa II klasy za „wzorowe wypełnianie zadań dowództwa w walce z wrogiem przy zdobyciu miast Deutsch Krone, Märkisch Friedland i wykazane przy tym męstwo i odwagę”. Dwa dni później dowódca 1 Armii WP, gen. dyw. Stanisław Popławski polecił używać nazwy – 1 Polska Warszawska Odznaczona Orderami Czerwonego Sztandaru i Kutuzowa II klasy Dywizja Piechoty im. Tadeusza Kościuszki (ros. 1-я польская Варшавская Краснознаменная ордена Кутузова 2-й степени пехотная дивизия имени Тадеуша Костюшко).
Sztandar dywizji.
Sztandar dywizji został ufundowany przez Związek Patriotów Polskich. Projekt sztandaru wykonał Zenon Wasilewski. Haftowano go w jednej z fabryk w Moskwie. Robocze rysunki wykonali kreślarze Borysow i Tichonow. Uroczyste wręczenie sztandaru dywizji odbyło się 15 lipca 1943 roku w obozie sieleckim.
Opis sztandaru:
Płat o wymiarach 111x114 cm, obszyty z trzech stron żółtą frędzlą, przymocowany do drzewca za pomocą taśmy i gwoździ. Drzewce, z ciemnego politurowanego drewna, składa się z dwóch części skręconych za pomocą okuć stalowych. Głowica w kształcie orła wspartego na cokole skrzynkowym 2 napisem „1 Dywizja Piechoty”. Przy sztandarze wstęgi orderowe: Virtuti Militari, Krzyża Grunwaldu i Czerwonego Sztandaru.
Strona główna:
Biały krzyż kawalerski, pola między ramionami krzyża czerwone. Pośrodku aplikowany i haftowany biało-szarą nicią orzeł w otoku wieńca laurowego w tym samym kolorze. Nad orłem haftowany żółtą nicią napis: „HONOR I OJCZYZNA”. Na czerwonych polach inicjały: „1 DP” – w otoku wieńców dębowych, haftowanych, szaro-brązową nicią. W lewym dolnym rogu małymi literami wyhaftowane nazwiska hafciarek: „ŁAWKENOWA, ALEKSANDROWA”.
Strona odwrotna:
Czerwony krzyż kawalerski, pola między ramionami krzyża białe. Pośrodku, na białym tle aplikowane i haftowane popiersie Tadeusza Kościuszki w otoku wieńca laurowego, aplikowanego z brązowego jedwabiu i haftowanego biało-szarą nicią. Nad wizerunkiem haftowany żółtą nicią napis: „ZA NASZĄ WOLNOŚĆ I WASZĄ”. Na ramionach krzyża inicjały: „1 DP”.
Okres powojenny.
Po zakończeniu służby okupacyjnej w Niemczech w czerwcu 1945 dywizja wróciła do kraju. Sztab dywizji rozlokowano w Siedlcach. Jej poszczególne oddziały wykorzystywano do walki ze zbrojnym podziemiem niepodległościowym.
Organizacja i dyslokacja dywizji w 1949.
W 1951 przeniesiono dywizję na etaty dywizji piechoty typu B „konna duża”.
W 1955 dywizję przeformowano w 1 Warszawską Dywizję Zmechanizowaną.
Żołnierze dywizji.
Dowódcy dywizji:
Szefowie sztabu (wykaz obejmuje tylko okres wojny):
Zastępcy dowódcy ds. liniowych (wykaz obejmuje tylko okres wojny):
Zastępcy dowódcy ds. politycznych (wykaz obejmuje tylko okres wojny):
Krzyżem Srebrnym Orderu Virtuti Militari odznaczono 105 oficerów i 13 podoficerów 1 Dywizji Piechoty ze składów pp, pal i jednostek dywizyjnych
Upamiętnienie.
Wieś Trigubowo pod Lenino na pamiątkę walk z 12 października 1943 została przemianowana na Kościuszkowo.

</doc>
<doc id="1195738" url="https://pl.wikipedia.org/wiki?curid=1195738" title="Koronacyjne">
Koronacyjne

Koronacyjne – podatek płacony przez miasta królewskie i kościelne oraz osobno przez Żydów z okazji koronacji króla lub królowej. Od czasu rozdziału skarbów w 1590 jego suma przypadała skarbowi królewskiemu.

</doc>
<doc id="1195740" url="https://pl.wikipedia.org/wiki?curid=1195740" title="Rafał Romanowski">
Rafał Romanowski

Rafał Romanowski (ur. 15 lutego 1978 w Ciechanowie) – polski urzędnik państwowy i samorządowiec, doktor nauk społecznych, w 2007, w latach 2015–2020 i 2021–2022 podsekretarz stanu w Ministerstwie Rolnictwa i Rozwoju Wsi, a od 2022 sekretarz stanu w tym ministerstwie, poseł na Sejm IX kadencji (od 2022). 
Życiorys.
Pochodzi z Szulmierza w gminie Regimin. Absolwent studiów z zakresu dziennikarstwa i public relations na Wydziale Nauk Politycznych Wyższej Szkoły Humanistycznej w Pułtusku oraz z zakresu marketingu i reklamy na tej samej uczelni (działającej wówczas pod nazwą Akademia Humanistyczna w Pułtusku). Odbył studia podyplomowe Executive MBA w Wyższej Szkole Menedżerskiej w Warszawie. W 2022 uzyskał stopień naukowy doktora nauk społecznych na Wojskowej Akademii Technicznej w Warszawie.
Pracował w lokalnej telewizji w Ciechanowie oraz w Polkomtelu. Następnie od 2006 był doradcą Henryka Kowalczyka (wówczas sekretarza stanu w Ministerstwie Rolnictwa i Rozwoju Wsi), a także szefem jego gabinetu jako pełnomocnika rządu ds. kształtowania ustroju rolnego.
Od sierpnia 2007 do 16 listopada 2007 pełnił funkcję podsekretarza stanu w Ministerstwie Rolnictwa i Rozwoju Wsi. W tym samym roku bez powodzenia kandydował do Sejmu z ostatniego miejsca listy Prawa i Sprawiedliwości w okręgu płockim (otrzymał 3419 głosy). Od 2009 pracował w spółce prawa handlowego Stadnina Koni „Nowe Jankowice”, m.in. jako prokurent. Od 2009 był też wiceprezesem zarządu spółki z o.o. pod nazwą Grupa Hodowców Koni „Koń zimnokrwisty”.
Pełnił funkcję wiceprezesa zarządu Związku Hodowców Koni Ras Zimnokrwistych (2009–2017), po czym w 2018 został członkiem zarządu tej organizacji. Przewodniczył radzie Lokalnej Grupy Działania „Orzyc-Narew” (2011–2016), a w 2013 objął funkcję prezesa Stowarzyszenia Przyjazne Przedszkole w Makowie Mazowieckim.
W listopadzie 2015 ponownie został wiceministrem rolnictwa w randze podsekretarza stanu. W wyborach w 2018 z listy PiS uzyskał mandat radnego sejmiku mazowieckiego VI kadencji. W wyborach w 2019 kandydował do Parlamentu Europejskiego w okręgu nr 5, zdobywając 11 420 głosów. W wyborach w tym samym roku ubiegał się również o wybór do Sejmu z okręgu płockiego. W styczniu 2020 odszedł z funkcji wiceministra. W marcu tego samego roku został pełnomocnikiem ministra aktywów państwowych Jacka Sasina ds. rolno-spożywczych. W listopadzie 2021 powrócił na stanowisko podsekretarza stanu w Ministerstwie Rolnictwa i Rozwoju Wsi.
W lutym 2022 uzyskał prawo do objęcia mandatu poselskiego zwolnionego przez Łukasza Szumowskiego, na co wyraził zgodę. W tym samym miesiącu w resorcie rolnictwa przeszedł na stanowisko sekretarza stanu, został też pełnomocnikiem rządu ds. kształtowania ustroju rolnego.
Odznaczenia.
Odznaczony Srebrnym Medalem „Za zasługi dla obronności kraju”.

</doc>
<doc id="1195742" url="https://pl.wikipedia.org/wiki?curid=1195742" title="Gingerbread Man">
Gingerbread Man

Gingerbread Man to album autorstwa awangardowej grupy The Residents wydany w 1994 roku. Na "piernikowym ludziku" zespół kontynuował drogę multimediów i fascynacji nową technologią komputerową zapoczątkowaną ich pierwszym CD-ROMem "Freak Show". Wiele źródeł podaje, że okładka płyty była pierwszą w historii zespołu stworzoną w sposób komputerowy (chociaż okładka zaprojektowana 10 lat wcześniej do albumu "George &amp; James" została już stworzona przy użyciu ówczesnych komputerów osobistych), sam album zaś po włożeniu go do napędu cd-rom w komputerze poza odtwarzaniem muzyki wyświetlał także na ekranie monitora animacje związane z treścią albumu. W opakowaniu specjalnego wydania płyty zastosowano technikę velcro aby utrzymać je w jednym kawałku.

</doc>
<doc id="1195743" url="https://pl.wikipedia.org/wiki?curid=1195743" title="Dele Aiyenugba">
Dele Aiyenugba

Bamidele „Dele” Mathew Aiyenugba (ur. 20 listopada 1983 w Jos) – piłkarz nigeryjski grający na pozycji bramkarza.
Kariera klubowa.
Aiyenugba urodził się w mieście Jos. Piłkarską karierę rozpoczął w zespole Kwara United. W 1998 roku zadebiutował w drugiej lidze nigeryjskiej i wtedy też wywalczył awans do pierwszej ligi. W 2000 roku z klubem z miasta Ilorin przeżył degradację o szczebel niżej, na początku 2001 roku przeszedł do Enyimba FC. Grał w podstawowej jedenastce i przez trzy kolejne sezony zdobywał mistrzostwo kraju. W 2003 roku do sukcesów dołożył także wygranie Ligi Mistrzów. W 2004 roku powtórzył to osiągnięcie, a w 2005 roku wywalczył dublet - mistrzostwo kraju oraz Puchar Nigerii.
Latem 2007 roku Aiyenugba przeszedł do izraelskiego Bene Jehuda Tel Awiw, w którym zastąpił swojego rodaka Vincenta Enyeamę, który odszedł do lokalnego rywala, Hapoelu Tel Awiw. W 2016 przeszedł do Hapoelu Aszkelon.
Kariera reprezentacyjna.
W 2006 roku Aiyenugba został powołany przez selekcjonera Augustine Eguavoena do kadry na Puchar Narodów Afryki (nie mając na koncie debiutu w kadrze narodowej), na którym był rezerwowym dla Vincenta Enyeamy i nie rozegrał żadnego spotkania. Nigeria na tym turnieju zajęła 3. miejsce.

</doc>
<doc id="1195745" url="https://pl.wikipedia.org/wiki?curid=1195745" title="1 Armia (polska)">
1 Armia (polska)



</doc>
<doc id="1195746" url="https://pl.wikipedia.org/wiki?curid=1195746" title="2 Armia (polska)">
2 Armia (polska)



</doc>
<doc id="1195748" url="https://pl.wikipedia.org/wiki?curid=1195748" title="3 Armia (polska)">
3 Armia (polska)



</doc>
<doc id="1195750" url="https://pl.wikipedia.org/wiki?curid=1195750" title="4 Armia (polska)">
4 Armia (polska)



</doc>
<doc id="1195753" url="https://pl.wikipedia.org/wiki?curid=1195753" title="7 Armia (polska)">
7 Armia (polska)



</doc>
<doc id="1195755" url="https://pl.wikipedia.org/wiki?curid=1195755" title="Kłusak francuski">
Kłusak francuski

Kłusak francuski (franc. Trotteur français) – gorącokrwista rasa konia, pochodząca z Francji. Wykorzystywane są do gonitw w zaprzęgach.
Historia.
Wyścigi kłusaków to we Francji bardzo popularny sport. Popularność takich gonitw datuje się od początków XIX wieku, a pierwszy tor otwarto w Cherbourgu w 1836 roku. W owych czasach ulubionym typem kłusaka był Norman lub Anglonorman. Mówią, że pierwszą gonitwę kłusaków zorganizowano przede wszystkim po to, by wyselekcjonować najlepsze ogiery rozpłodowe. Widowisko okazało się jednak tak wciągające, że zyskało ogromną popularność i stało się atrakcją samą w sobie. Na początku piękny koń normański został skrzyżowany z angielskim roadsterem z Norfolk. Później, już w XIX wieku, wprowadzono do rasy krew angielską hackneya i rosyjskiego kłusaka Orłowa, tworząc kombinacje najlepszych kłusaków na świecie. Pod koniec wieku wprowadzono również krew amerykańskiego konia standardbred. Jej domieszka wywarła na rasę wyraźny i utrzymujący się wpływ. W 1902 roku założono księgę stadną francuskich kłusaków. Natomiast sama rasa francuskiego kłusaka została oficjalnie uznana dopiero w 1922 roku. Żeby koń został wpisany do księgi stadnej, musi przebiec kłusem kilometr w czasie niedłuższym niż 1 minuta i 42 sekundy. Od 1941 roku księga została zamknięta przed końmi, które pochodzą od rodziców nie wpisanych do rejestru. Jednakże w ostatnich latach dla utrzymania jakości rasy i poprawienia szybkości francuskich kłusaków, skorzystano znowu z ogierów standardbred. Dziś kłusaki francuskie uważa się za rasę równą innym najlepszym kłusakom, w tym także koniom standardberd.
Charakter i pielęgnacja.
Kłusak francuski to koń doskonałej klasy, z wyglądu, temperamentu i charakteru przypominający dużego i silnego konia pełnej krwi angielskiej. Kłusaki zaprzęgowe są nieco mniejsze niż wierzchowe.
Francuskie kłusaki dziś.
Używane są niemal wyłącznie do gonitw kłusaków w zaprzęgach lub pod siodłem. Te okazy, które nie są w stanie sprostać wymaganiom wyścigów, pozostają doskonałymi końmi wierzchowymi i zdają się mieć wrodzoną zdolność do skoków. Takie kłusaki pod siodło wykorzystywane są w stadninach jako ogiery rozpłodowe. Krew kłusaków francuskich płynie również w żyłach rasy selle francais. Gonitwy kłusaków są również w Polsce, a najlepszym kłusakiem francuskim była Ukamaya Verderie (2015, 2016), następnie Brandy Hornline (2017), a na końcu Barbariska (2018, 2019).
Pokrój.
Budowa: Sylwetka jest podobna do prawidłowo zbudowanego konia pełnej krwi angielskiej.
Głowa: Doskonała, podobna do głowy konia typu pełnej krwi angielskiej. Prosty profil, szerokie czoło, długie, szeroko rozstawione uszy, oczy o czujnym spojrzeniu, węszące nozdrza
Maść Kasztanowata, skarogniada lub gniada to najczęściej występujące maści, czasem dereszowate, z czarnymi, rzadziej szarymi plamkami.
Wysokość w kłębie Zwykle około 165cm.

</doc>
<doc id="1195757" url="https://pl.wikipedia.org/wiki?curid=1195757" title="Schron amunicyjny „Rajsko”">
Schron amunicyjny „Rajsko”

Schron amunicyjny „Rajsko” – został wzniesiony przy mobilizacyjnej rozbudowie twierdzy w latach 1914–1915. Konstrukcja kamienno-ceglana ze stropem stalowo-betonowym, pokrytym blachą. Schron ma jedno duże pomieszczenie magazynowe doświetlone dwoma oknami, podzielone ścianką działową z cegły na przedsionek i izbę właściwą. W ściance znajduje się otwór strzelniczy osłaniający wejście. Stosowano oświetlenie naftowe, lampy umieszczano w niszach ściennych zamykanych oszklonymi drzwiczkami. Wejście do schronu zamykane było dwuskrzydłowymi drzwiami pancernymi i kratą ze stalowych prętów na ramie z kątownika, okna zabezpieczały okiennice pancerne. Obiekt obsypany jest od czoła i boków ziemią. Schron zachowany jest w dobrym stanie, posiada drzwi, kratę i okiennice pancerne. (stan na 2006)

</doc>
<doc id="1195758" url="https://pl.wikipedia.org/wiki?curid=1195758" title="Oddział IV Kwatermistrzowski">
Oddział IV Kwatermistrzowski

Oddział IV (Kwatermistrzowski) Komendy Głównej Armii Krajowej odpowiadał za koordynację pracy służb: uzbrojenia, intendentury, sanitarnej, geograficznej i weterynaryjnej. Kierował także produkcją konspiracyjną. Oddziałowi IV podlegała również Wojskowa Służba Ochrony Powstania.

</doc>
<doc id="1195762" url="https://pl.wikipedia.org/wiki?curid=1195762" title="Have a Bad Day">
Have a Bad Day

Have a Bad Day to album autorstwa awangardowej grupy The Residents wydany w 1996 roku. Zawartość płyty stanowi ścieżka dźwiękowa do wydanej rok wcześniej gry komputerowej, za której fabułę odpowiedzialni byli członkowie zespołu - Bad Day on the Midway.

</doc>
<doc id="1195765" url="https://pl.wikipedia.org/wiki?curid=1195765" title="Bolesław Czarniawski">
Bolesław Czarniawski

Bolesław Czarniawski (ros. Болеслав Болеславович Чарнявский, ur. 27 lipca 1898 w Górze Kalwarii, zm. 26 września 1961 w Moskwie) – polski generał pułkownik artylerii Armii Radzieckiej i generał broni Wojska Polskiego. Brat oficera Wojska Polskiego.
Życiorys.
W 1916 roku ukończył 10-klasowe gimnazjum w Pskowie, a następnie udał się na studia do Petersburga do Instytutu Politechnicznego. W październiku (1916?) został powołany do służby w armii rosyjskiej i wcielony do 45 Brygady Artylerii. 
Po rewolucji 1917 roku wstąpił do Armii Czerwonej. Walczył na frontach wojny domowej, w 1919 roku został ranny. 
W 1928 roku ukończył Akademię Wojskową im. M. Frunzego i zajmował wysokie stanowiska w szkolnictwie artyleryjskim. W latach 1935–1938 był dowódcą artylerii 12 Korpusu Strzeleckiego. Aresztowany w czasie "wielkiej czystki", w 1939 roku skazany na śmierć. W 1941 roku z celi śmierci został wysłany na front jako dowódca artylerii 42 Korpusu Strzeleckiego, a następnie dowódca 122 Dywizji Strzeleckiej; na froncie został ranny w bok. Następnie był dowódcą artylerii 19, 32, 70 i 11 Armii oraz 2 Armii Uderzeniowej. Od 1 maja 1944 był dowódcą Wyższej Szkoły Oficerskiej Artylerii w Barnaule. Generał major z 8 kwietnia 1942 roku, generał porucznik z 7 stycznia 1944 roku.
Od 20 sierpnia 1944 dowódca artylerii Wojska Polskiego, a od 1 marca 1946 roku - Główny Inspektor Artylerii Wojska Polskiego. Generał broni z 3 maja 1945 roku. Położył duże zasługi dla organizacji tej broni w warunkach wojny i reorganizacji po wojnie, mimo to popadł w konflikt z marszałkiem M. Rolą-Żymierskim ówczesnym ministrem obrony narodowej co do znaczenia artylerii w Wojsku Polskim, w wyniku czego 15 marca 1948 roku złożył dymisję i na własną prośbę w październiku 1948 roku powrócił do ZSRR.
Ponieważ był narodowości polskiej, uchwałą Prezydium Krajowej Rady Narodowej z 9 maja 1945 roku zostało mu nadane obywatelstwo polskie. Podczas pożegnania 6 października 1948 zwrócił marszałkowi Żymierskiemu pismo z informacją o przyznaniu mu obywatelstwa polskiego. 
Po powrocie do ZSRR służył w Armii Radzieckiej, w stopniu generała porucznika, m.in. jako dowódca artylerii okręgu wojskowego. Od 1956 roku był komendantem katedry w Akademii Wojskowej im. Michaiła Frunzego w Moskwie. Zmarł 26 września 1961 roku. Pochowany na cmentarzu Nowodziewiczym w Moskwie.

</doc>
<doc id="1195767" url="https://pl.wikipedia.org/wiki?curid=1195767" title="Rigsdaler">
Rigsdaler

Rigsdaler – talar duński bity od roku 1537 do 1873.
Talar duński podobnie jak szwedzki talar (riksdaler) zwany jest także "rixtalarem".
Historia.
Z powodu długotrwałych wojen system pieniężny w Danii w XVI wieku charakteryzowała duża chwiejność, co w 1535 roku doprowadziło do dewaluacji monet. W 1537 roku po raz pierwszy wybito w Danii talara pod nazwą "daler", jednak na stałe talary weszły do duńskiego obiegu pieniężnego w wyniku reformy przeprowadzonej w 1541 roku. Bity odtąd talar miał wartość 3 marek, co potwierdzał umieszczony na monecie napis "III Marck Danske". Pierwsze duńskie talary zwane według niemieckiego wzoru "gyldengroschen" zawierały 26.07 gramów czystego srebra.
Nowy system walutowy Danii po reformach w 1541 roku przedstawiał się następująco:
System ten nie utrzymał się długo, gdyż w 1554 roku nieco zmniejszono zawartość srebra w markach i odpowiednio w pozostałych monetach. Dalsze dewaluacje sprawiły, że w 1565 roku talar duński liczył już 4 marki.
W dalszych latach, szczególnie po 1575 roku, następowała dalsza dewaluacja marki, aż w 1582 roku ustalono, że marka ma zawierać 5.89 gramów srebra. By zachować relację talar = 4 marki, obniżono zawartość srebra w duńskim talarze do 23.56 gramów srebra.
Duński system walutowy w 1582 roku wyglądał następująco:
Kolejna ordynacja z 1602 roku obniżyła zawartość srebra w duńskim talarze do około 22 gramów. Obok talarów srebrnych wybito również talary złote o nominale 8 talarów (16,66 gramów czystego złota), 6 talarów (12.17 gramów czystego złota) oraz 4 talarów (8m12 gramów czystego złota). Złotych jednotalarówek nie bito, ale 1/4 złotej 4-talarówki zawierała 2,03 gramów czystego złota. Stosunek cen złota i srebra wyniósł zatem wtedy 1:10.8. Talar wciąż był równy 4 markom. Obowiązywał teraz w Danii nasŧępujacy system:
W 1608 roku na wzór holenderskich talarów lewkowych (stąd nazwa "løvedaler") zaczęto bić talary o wadze 27,5 gramów próby 12 łutowej, zawierające 20,5 grama czystego srebra. Monety te warte były 66 szylingów, czyli już nieco więcej niż 4 marki (64 szylingi). W 1611 roku wybijano monety wartości 1 i 1/2 do 6 talarów, zwane talarami szerokimi ("breddaler").
W 1611 roku wybito złote monety czterotalarowe, zwane "guldridder". Zawierały one 7.495 gramów złota i były kolejną odmianą duńskiego rosenobla. Ponadto wybito ze srebra monety wielotalarowe o nominale od 1 i 1/2 do 6 talarów, zwane talarami szerokimi ("breddaler").
W 1618 roku w wyniku kolejnej reformy wprowadzono srebrną koronę równą 128 szylingów, wartą 1 i 1/2 talara. Talar był wówczas równy 85 i 1/3 szylinga, co oznaczało, że zawierał 21,33 gramów czystego srebra.
W 1619 roku podniesiono zawartość srebra w talarze do 25.88 gramów, który odtąd zwano "rigsdaler in specie". Obok niego wprowadzono talara obrachunkowego równego 4 markom, nazwanego "sleddaler", który był odpowiednikiem dotychczasowego talara lewkowego. "Sleddaler" zawierał 21.67 gramów srebra.
System pieniężny stał się teraz bardzo skomplikowany, gdyż istniały trzy różne szylingi – "skilling" (szyling markowy), "dalerskilling" (dawny szyling) i "kronskilling" (szyling koronowy) różniące się zawartością srebra. Wprowadzony talar w monecie ("daler i mønt") miał wartość 80 szylingów, a talar obrachunkowy ("sleddaler") dzielił się na 4 marki po 16 szylingów. "Rigsdaler in specie" liczył 84 "dalerskilling" lub 64 "kronskilling", a będąca w obiegu obok marki korona liczyła 126 "dalerskilling" lub 96 "kronskilling".
Duński system walutowy ustalony w 1625 roku przedstawiał się następująco: 12 fenigów = 1 szyling koronowy ("kronskilling"), 16 szylingów = 1 marka, 4 marki = 1 srebrna korona, 6 marek = 1 rigsdaler oraz 8 marek = 1 złota korona.
System walutowy Danii z 1625 roku przedstawia poniższa tabela:
Ponieważ w 1625 roku korona srebrna zawierała 14.964 gramów srebra, na liczącego 1 i 1/2 srebrnej korony talara przypadało 22,446 gramów srebra. W tym samym czasie marka duńska zawierała 4,065 gramów srebra – więc 6 marek duńskich przypadających na jednego talara zawierało 24,39 gramów czystego srebra. Talar duński równy był wtedy 3 markom lubeckim.
W 1676 roku rigsdaler zawierał 22,5 grama czystego srebra.
Od 1713 roku istniały w Danii dwa oddzielnie współistniejące systemy, "kurant" i "specie". Waluta kurantowa oznaczała pieniądz o obniżonej wartości i obok monet obejmowała też banknoty. W systemie "specie" bity talar duński, czyli rigsdaler, zawierał 4/37 marki kolońskiej czystego srebra (czyli około 25.28 gramów).
Na skutek kryzysu doszło do dalszej dewaluacji duńskiej waluty. W czasach Chrystiana VI (1730-1746) mający wartość 1/4 talara rigsort zawierał 5,159 gramów czystego srebra, czyli na 1 talara duńskiego przypadało 20,636 gramów srebra. Jednocześnie pojawiły się pieniądze papierowe jako tzw. "rigsbankdalerkuranty", przy czym ustalono kurs, według którego 1 dukat równał się dwóm rigsbankdalerom kurant.
Zniszczenia spowodowanie wojnami napoleońskimi doprowadziły skarb Danii do bankructwa. W miejsce starych pieniędzy trzeba było wprowadzić nowe. W 1813 roku, w następstwie kryzysu finansowego, wprowadzono nowy system walutowy oparty na tzw. talarze bankowym ("rigsbankdaler"), który dzielił się na 96 bankowych szylingów ("rigsbank skilling") i swoją wartością odpowiadał połowie pełnego bitego talara duńskiego ("rigsdaler specie") lub 6 rigsdalerom kurantowym. Ponieważ z jednej marki kolońskiej czystego srebra wybijano 18 i 1/2 "rigsbanktalera", talar bankowy, który stał się główną walutą Danii, zawierał 12,64 gramów srebra. Dokonano również wymiany pieniędzy papierowych – za jednego rigsbankdalera należało dać 6 dawnych talarów.
Ustalony w 1813 roku system walutowy wyglądał następująco:
W związku z nadmierną emisją pieniędzy papierowych konieczna była kolejna reforma, do której doszło już w 1818 roku. Wprowadzono złote monety Frederiksdory (później także Chrystiansdory), będące duńskim odpowiednikiem pistola i powiązano je z bitym talarem duńskim ("rigsdaler in specie"). W nowym systemie Frederiksdor = 5 bitych talarów duńskich ("rigsdaler in specie") = 10 talarów bankowych ("rigsbankdaler") = 960 szylingów bankowych ("rigsbankskilling").
W Szlezwiku-Holsztynie, który należał wtedy do Danii, bity talar ("Speciesdaler") był równy dwóm rigsbankdalerom po 30 tamtejszych szylingów ("Schillinge") każdy. Na 4 duńskie szylingi przypadało 1 i 1/4 szylinga Szlezwiku-Holsztynu i takie monety z wypisaną na nich podwójną wartością znajdowały się w obiegu.
Do kolejnej zmiany systemu doszło w 1854 roku. "Rigsdaler specie" zaniknął, a nazwy "rigsbankdaler" i "rigsbank skilling" zastąpiono nazwami "rigsdaler" i "skilling rigsmønt". Odtąd 1 "rigsdaler" = 96 "skilling rigsmønt". Frederiksdor równy był 10 rigsdalerom.
Waluta duńska uległa znacznemu wstrząsowi na skutek wojny z 1864 roku z Austrią i Prusami o Szlezwik-Holsztyn, w której Dania poniosła klęskę.
W 1870 roku rigsdaler miał wartość 2,81 franka francuskiego.
W 1873 roku Dania przystąpiła do Skandynawskiej Unii Monetarnej, w związku z czym rigsdaler zastąpiony został przez duńską koronę według relacji 1 korona = ½ rigsdalera. Z tego powodu do dziś moneta wartości 2 koron zwana jest dalerem.
Monety.
W końcu XVIII wieku emitowano monety o nominale ½, 1, 2, 4, 8, 24 i 32 szylingów ("skilling"), 1/15, ¼, ⅓, ½ i 1 bitego talara ("rigsdaler specie").
W latach 1813-1815 emitowano miedziane monety z napisem „rigsbanktegn” o wartości 2, 3, 4, 6, 12 i 16 szylingów. Od roku 1818 emitowano monety o wartości 1, 2 i 32 szylingów bankowych ("rigsbank skilling"), a od 1820 roku monety wartości bitego talara ("rigsdaler species"). Od roku 1826 emitowano złote monety, zwane w zależności od panującego „Frederiks d’Or” lub „Christians d’Or” o wartości 10 rigsdalerów (system duński opierał się wtedy na srebrze). W 1838 roku wprowadzono monety wartości ½ szylinga bankowego.
W latach 1840-1843 wprowadzono monety o nominale 1/5, ½, 1, 2, 3, 4, 8, 16 i 32 bankowych szylingów ("rigsbank skilling"), 1 bankowego rigsdalera ("rigsbankdaler") i 1 bitego talara ("rigsdaler species"). Monety wartości 4 bankowych szylingów i 1 bankowego rigsdalera znalazły się także w systemie walutowym Szlezwiku-Holsztyna, w którym na jednego bitego talara ("speciethaler") równego bitemu talarowi duńskiemu przypadało 60 miejscowych szylingów kurantowych ("schilling courant"). W prowincji tej bito także monety wartości 1¼, 2½, 5, 10 i 30 szylingów kurantowych.
W 1854 roku doszło do reformy systemu walutowego i zmiany nazw tworzących go jednostek monetarnych. Pociągnęło to za sobą konieczność wyemitowania nowych monet o nominale ½, 1, 4 i 16 szylingów rigsmønt ("skilling rigsmønt") oraz 1 i 2 rigsdalerów. W dalszym ciągu emitowano złote monety z nazwami kończącymi się na „d’or”.
Banknoty.
W roku 1713 rząd duński wprowadził do obiegu banknoty o nominale 1, 2 i 3 marek oraz 1, 5, 10, 25, 50 i 100 rigsdalerów. W latach 1737 – 1804 giełda i bank kredytowy emitowały banknoty wartości 10, 20, 30, 40, 50 i 100 rigsdalerów kurantowych. Między rokiem 1791 a 1797 duńsko-norweski "Specie Bank" puścił w obieg banknoty o nominale 4, 8, 20, 40 i 80 rigsdalerów specie. W 1808 roku skarb państwa wyemitował banknoty wartości 2 i 20 rigsdalerów kurantowych, a w latach 1809-1810 banknoty o wartości 8, 12 i 24 szylingów.
W 1813 roku "Rigsbank" wprowadził banknoty o nominale 1, 5, 10, 50 i 100 rigsbankdalerów. Od 1819 roku banknoty o takich samych nominałach emitował bank narodowy. Po zmianie nazwy waluty bank narodowy emitował banknoty o wartości 5, 10, 20, 50 i 100 rigsbankdalerów.
Zawartość srebra.
By zachować stały stosunek rigsdalera do coraz bardziej dewaluującej się marki duńskiej, zawartość srebra w rigsdalerze z biegiem czasu znacznie spadła poniżej typowej dla talara wartości (w Europie talary najczęściej miały ponad 25 gramów). Starającego się zachować stałą wartość pełnego talara duńskiego nazwano dla odróżnienia "rigsdaler in specie". Emitowano także rigsdalery o zawartości srebra typowej dla popularnych w strefie bałtyckiej holendreskich talarów lewkowych, zawierających niewiele ponad 20 gramów srebra. Pod koniec rigsdaler był wart połowę pełnego talara ("rigsdaler in specie"). W poniższej tabeli zawartość czystego srebra podano w gramach.

</doc>
<doc id="1195770" url="https://pl.wikipedia.org/wiki?curid=1195770" title="Arechis I">
Arechis I

Arechis I, także Arichis, Arigis, Aretchis, wł. Arechi (ur. ?, zm. 641) – drugi książę Benewentu w latach 591–641.
Życiorys.
Pochodził z Friuli i był krewnym tamtejszych książąt, być może bratankiem Zotto, swego poprzednika. Został wyznaczony przez króla Agilulfa latem 591 po śmierci Zotto. Był praktycznie niezależnym władcą, ponieważ jego księstwo było oddzielone od północnych Włoch przez rozciągnięte terytorium bizantyjskie.
Podbił Kapuę i Venafro w Kampanii i obszary Basilicaty oraz Kalabrii. Nie udało mu się przejąć Neapolu pomimo oblężenia (podobnie jak Zotto), ale zdobył Salerno pod koniec lat 20. VII wieku. Ostatnie lata rządów spędził na ustanawianiu dobrych relacji z Kościołem katolickim w swym księstwie i uczynieniu swego syna następcą. Po jego śmierci niezależne już księstwo przeszło w ręce jego syna Aiulfa.

</doc>
<doc id="1195786" url="https://pl.wikipedia.org/wiki?curid=1195786" title="Oddział V Łączności">
Oddział V Łączności

Oddział V Komendy Głównej Armii Krajowej – komórka organizacyjna Komendy Głównej Armii Krajowej. 
Oddział odpowiadał za łączności operacyjno-techniczną (w tym także produkcją sprzętu), planowanie i odbiór zrzutów, opiekę nad żołnierzami wojsk sprzymierzonych oraz służbę kurierską.
Oddział V-O Łączności
Oddział V-K Łączności Konspiracyjnej
Wydział V-S Zrzutów
Oficerem Oddziału V Łączności KG AK był kpt. Aleksander Warchałowski.

</doc>
<doc id="1195794" url="https://pl.wikipedia.org/wiki?curid=1195794" title="Józef Godlewski (1773–1867)">
Józef Godlewski (1773–1867)

Józef Godlewski (ur. 6 marca 1773 w Hryniszkach, zm. 12 stycznia 1867 we Fredzie) – polski ziemianin, uczestnik insurekcji kościuszkowskiej, generał brygady, prawnik, polityk, poseł na sejmy Księstwa Warszawskiego i Królestwa Polskiego, jakobin polski, kaliszanin, prezes Komitetu Towarzystwa Kredytowego Ziemskiego w Królestwie Polskim w 1834 roku, założyciel Godlewa (1809).
Życiorys.
Józef Godlewski urodził się w Hryniszkach na Żmudzi. Służbę wojskową rozpoczął w 1792 w wojsku litewskim jako adiutant gen. M. Sulistrowskiego. Uczestnik wojny przeciwko interwencji rosyjskiej w 1792. Walczył w powstaniu kościuszkowskim 1794. Po upadku powstania poza wojskiem.
Ukończył studia prawnicze i prowadził praktykę adwokacką. Równocześnie działacz społeczno-polityczny. Protestował przeciwko praktykom księcia Konstantego.
Poseł na Sejm Księstwa Warszawskiego z powiatu mariampolskiego (1809, 1811, 1812) oraz poseł na Sejm Królestwa Polskiego (1818, 1820). W 1817 roku był marszałkiem sejmikowym powiatu mariampolskiego województwa augustowskiego.
Po wybuchu powstania listopadowego powołany na komisarza pełnomocnego Rady Najwyższej Narodowej na województwo augustowskie.
W 1831 w Łomżyńskiem i Augustowskiem zorganizował „małą wojnę"'. Awansowany na pułkownika z nominacją na dowódcę tamtejszych sił zbrojnych. Jego wysiłki nie przyniosły oczekiwanych wyników i już w sierpniu wystąpił o dymisję.
Uzyskał dymisję z awansem na generała brygady. Pracował nadal społecznie. Był pionierem postępu gospodarczego.
Konsekwencji za udział w powstaniu nie poniósł.

</doc>
<doc id="1195795" url="https://pl.wikipedia.org/wiki?curid=1195795" title="Skocznia Olimpijska">
Skocznia Olimpijska



</doc>
<doc id="1195798" url="https://pl.wikipedia.org/wiki?curid=1195798" title="Dwusacharyd">
Dwusacharyd



</doc>
<doc id="1195800" url="https://pl.wikipedia.org/wiki?curid=1195800" title="Biuro Finansów i Kontroli">
Biuro Finansów i Kontroli

Biuro Finansów i Kontroli Komendy Głównej Armii Krajowej – oddział Armii Krajowej, który zajmował się kontrolą gospodarki finansowej i zaopatrzenia finansowego oraz organizowaniem lokali konspiracyjnych.

</doc>
<doc id="1195801" url="https://pl.wikipedia.org/wiki?curid=1195801" title="Dwusacharydy">
Dwusacharydy



</doc>
<doc id="1195804" url="https://pl.wikipedia.org/wiki?curid=1195804" title="Kristi Angus">
Kristi Angus

Kristi Angus (ur. 21 sierpnia 1971 r. w Kelownie w Kolumbii Brytyjskiej) – kanadyjska aktorka i modelka.

</doc>
<doc id="1195808" url="https://pl.wikipedia.org/wiki?curid=1195808" title="Schron amunicyjny „Swoszowice”">
Schron amunicyjny „Swoszowice”

Schron amunicyjny „Swoszowice” został wzniesiony latach 1913–1914 według typowego projektu opracowanego przed 1913 roku. Posiada konstrukcję kamienno-ceglaną ze stropem stalowo-betonowym, pokrytym blachą. Schron posiada jedno duże pomieszczenie magazynowe doświetlone dwoma oknami. Podzielono je ścianką działową z cegły na przedsionek i izbę właściwą. Ścianka działowa posiada otwór strzelniczy osłaniający wejście. Stosowano oświetlenie naftowe, lampy umieszczano w niszach ściennych zamykanych oszklonymi drzwiczkami. Wejście do schronu zamykane było dwuskrzydłowymi drzwiami pancernymi i kratą ze stalowych prętów na ramie z kątownika, okna zabezpieczały okiennice pancerne. Obiekt obsypany jest od czoła i boków ziemią. Schron zachowany jest w dobrym stanie. (stan na 2006)

</doc>
<doc id="1195809" url="https://pl.wikipedia.org/wiki?curid=1195809" title="Wspólnota administracyjna Crailsheim">
Wspólnota administracyjna Crailsheim

Wspólnota administracyjna Crailsheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba wspólnoty znajduje się w mieście Crailsheim, przewodniczącym jej jest Andreas Raab.
Wspólnota administracyjna zrzesza jedno miasto i trzy gminy wiejskie:

</doc>
<doc id="1195812" url="https://pl.wikipedia.org/wiki?curid=1195812" title="Plac Stalina">
Plac Stalina



</doc>
<doc id="1195813" url="https://pl.wikipedia.org/wiki?curid=1195813" title="Wspólnota administracyjna Gerabronn">
Wspólnota administracyjna Gerabronn

Wspólnota administracyjna Gerabronn – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba wspólnoty znajduje się w mieście Gerabronn, przewodniczącym jej jest Klaus-Dieter Schumm.
Wspólnota administracyjna zrzesza dwa miasta:

</doc>
<doc id="1195814" url="https://pl.wikipedia.org/wiki?curid=1195814" title="Paweł Bielec">
Paweł Bielec

Paweł Bielec (ur. 20 marca 1902 w Dynowie, zm. 16 listopada 2002 w Krakowie) – polski fotograf. 
Życiorys.
Swój pierwszy zakład otworzył we Lwowie w 1928, przy ulicy Grodzkiej, a następnie przy ulicy Akademickiej. W 1938 przeniósł się do Krakowa i tu przez wiele lat tworzył zakład fotograficzny FOTO-BIELEC. 
W 1938 roku wykonał przy ul. Karmelickiej tableau dla UJ, ze zdjęciem Karola Wojtyły, które później obiegło cały świat. W czasie okupacji poznał Marię (uciekinierkę z Bydgoszczy) córkę Wincentego Michnowskiego prezesa toruńskiego Cechu Fotografów, właściciela zakładów fotograficznych w Brodnicy i Bydgoszczy, z którą ożenił się w 1940 roku. Od tego czasu firmę prowadzili razem. "Dom fotografii Bielec obejmuje wszystko co w zakres fotografii wchodzi" i szczególnie zasłynął wykonując portrety Krakowianek oraz artystyczne tableau. 
Przez całe życie pozostał wierny celuloidowemu językowi sztuki. Od momentu kiedy zaczął się uczyć fotografowania w pracowni portretowej lwowskiego artysty Cupaka, poprzez czas okupacji, po kłopoty z decydentami PRL, aż wreszcie po kapitalizm, kiedy fotograf musiał opuścić lokal przy ul. Karmelickiej i przenieść się na pl. Inwalidów.
W czterdziestym piątym roku życia rozpoczął studia na Krakowskiej Akademii Sztuk Pięknych. Malarstwa uczył się u takich mistrzów jak prof. Rzepiński, Pautsch, Taranczewski. Dyplom uzyskał w 1952 w pracowni prof. Pronaszki. Swoje prace zaprezentował na 10 wystawach indywidualnych, wziął udział w 30 ogólnopolskich i kilku zagranicznych. W 1996 roku odznaczony Złotą Odznaką ZPAP. Wystawiał niewiele, bowiem zawsze traktował malarstwo jako sposób na życie - fotografia była formą zarabiania na życie.
Obywatel Honorowy Miasta Krakowa. W dniu 10 czerwca 2002 odznaczony Krzyżem Kawalerskim Orderu Odrodzenia Polski za wybitne zasługi w pracy artystycznej.
Został pochowany w Krakowie na Cmentarzu Rakowickim w Alei Zasłużonych (kwatera LXIX pas B-2-20).

</doc>
<doc id="1195816" url="https://pl.wikipedia.org/wiki?curid=1195816" title="Shawn Wayans">
Shawn Wayans

Shawn Mathis Wayans (ur. 19 stycznia 1971 w Nowym Jorku) – amerykański aktor, producent, scenarzysta i komik. Jest bratem Marlona, Kim, Keenena Ivory’ego oraz Damona, synem Elviry i Howella Wayansów.
Wystąpił w dwóch pierwszych filmach z serii "Straszny film" (2000, 2001), której był współpomysłodawcą i współtwórcą. Zdobywca Złotej Maliny za rolę w filmie "Mały" (2006).
Życiorys.
W 1989 zadebiutował filmie fabularnym swojego brata Keenena Ivory Wayansa "Dorwę cię krwiopijco". Zaraz po tym dołączył do obsady nagrodzonego Emmy serialu komediowego "In Living Color".
Później, wraz ze swym bratem Marlonem Wayansem napisał, wyprodukował i zagrał w komediowym przeboju "Chłopaczki z sąsiedztwa", parodii filmów o wspólnym dorastaniu, zrobionej dla Miramax/Dimension Films.
Wayans stworzył i zagrał wraz z Marlonem w sitcomie "The Wayans Bros.". Innym filmem z Shawnem Wayansem był thriller psychologiczny "Młoda krew".
DTP oddział Tell Books wydało zbiór aforyzmów Shawna Wayansa „150 Ways to Tell if You're Ghetto”.

</doc>
<doc id="1195817" url="https://pl.wikipedia.org/wiki?curid=1195817" title="4 Pomorska Dywizja Zmechanizowana">
4 Pomorska Dywizja Zmechanizowana

4 Pomorska Dywizja Zmechanizowana im. Jana Kilińskiego (4 DZ) - związek taktyczny Wojsk Zmechanizowanych Sił Zbrojnych PRL.
Formowanie i zmiany organizacyjne.
Na podstawie zarządzenia Nr 023/Org. szefa Sztabu Generalnego WP z 7 marca 1962 roku 4 Pomorska Dywizja Piechoty została przeformowana w 4 Pomorską Dywizję Zmechanizowaną według etatów Nr 5/323-5/337 skadrowanej dywizji zmechanizowanej o stanie osobowym 2237 żołnierzy i 68 pracowników cywilnych.
Znakiem rozpoznawczym 4 DZ był biały kwadrat. Znak był umieszczany na czołgach, transporterach opancerzonych i pojazdach mechanicznych.
W listopadzie 1966 roku dywizja została przeformowana na etaty wojenno-pokojowe o pełnej gotowości bojowej stając się pierwszorzutowym związkiem taktycznym Śląskiego Okręgu Wojskowego. Utworzono nowe pododdziały zabezpieczenia, jak: batalion remontowy, batalion medyczny i batalion zaopatrzenia. W 1967 roku na uzbrojenie dywizji wprowadzono transportery opancerzone SKOT-2A, a dwa lata później czołgi T-55A. 
W 1989 roku został rozformowany 11 pułk zmechanizowany, a 18 pułk czołgów średnich przeformowany w 18 pułk zmechanizowany. W wyniku tych zmian powstał zunifikowany związek taktyczny.
12 września 1991 roku dywizja utraciła prawo do nazwy wyróżniającej "Pomorska", zachowując imię patrona.
W 1995 roku dywizja została przeformowana na nowe etaty i przeszła ze struktury pułkowej na brygadową. W wyniku tych zmian organizacyjnych został utworzony związek taktyczny, który w następnym roku otrzymał nazwę wyróżniającą - 4 Lubuska Dywizja Zmechanizowana.
Struktura organizacyjna (1967).
Sprzęt bojowy: uzbrojenie jednostek dywizji stanowiły transportery opancerzone SKOT-2A, które w 1987 zastąpiły bojowe wozy piechoty BWP-1, czołgi T-55A wymienione w 1988 na czołgi T-55AM, samobieżne haubice 2S1 Goździk, samobieżne działa przeciwlotnicze ZSU-23-4, rozpoznawcze samochody opancerzone BRDM-2. 
Żołnierze dywizji.
Dowódcy dywizji:

</doc>
<doc id="1195819" url="https://pl.wikipedia.org/wiki?curid=1195819" title="Wspólnota administracyjna Schwäbisch Hall">
Wspólnota administracyjna Schwäbisch Hall

Wspólnota administracyjna Schwäbisch Hall – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba wspólnoty znajduje się w mieście Schwäbisch Hall, przewodniczącym jej jest Hermann-Josef Pelgrim.
Wspólnota administracyjna zrzesza jedno miasto i trzy gminy wiejskie:

</doc>
<doc id="1195820" url="https://pl.wikipedia.org/wiki?curid=1195820" title="4 Dywizja Zmechanizowana">
4 Dywizja Zmechanizowana



</doc>
<doc id="1195823" url="https://pl.wikipedia.org/wiki?curid=1195823" title="Związek gmin Braunsbach-Untermünkheim">
Związek gmin Braunsbach-Untermünkheim

Związek gmin Braunsbach-Untermünkheim – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w miejscowości Braunsbach, przewodniczącym jego jest Frank Harsch.
Związek zrzesza dwie gminy wiejskie:

</doc>
<doc id="1195825" url="https://pl.wikipedia.org/wiki?curid=1195825" title="Człowiek-Orkiestra">
Człowiek-Orkiestra

Człowiek Orkiestra (ang. "One Man Band") – krótkometrażowy film animowany z wytwórni Disney Pixar. Wyświetlany był przed kinowymi seansami "Aut". 31 stycznia 2006 film został nominowany do Nagrody Akademii Filmowej w kategorii najlepszy film animowany krótkometrażowy; nagroda została jednak przyznana animacji "Księżyc i syn".
Opis fabuły.
Bass, uliczny grajek, podczas przygotowań do rozpoczęcia kolejnego dnia pracy, zauważa Tippy. Dziewczynka trzyma złotą monetę, którą zamierza wrzucić do stojącej na rynku fontanny. Bass rozpoczyna koncert, licząc, że Tippy zmieni swoje zamiary i podaruje monetę muzykowi. Gdy zafascynowana brzemieniem muzyki Tippy zamierza to zrobić, z przeciwległego końca rynku zaczyna dochodzić melodia grana przez konkurenta Bassa - Treble'a. Muzycy rozpoczynają między sobą "pojedynek", starając się zrobić jak najlepsze wrażenie na dziewczynce. Grane przez nich melodie stają się coraz agresywniejsze, a przestraszona zachowaniem muzyków Tippy upuszcza monetę, która wpada do kratki kanalizacyjnej.
Tippy, uroniwszy łzę nad swoją stratą, zaczyna domagać się od grajków rekompensaty. Gdy okazuje się, że żaden z nich nie ma przy sobie pieniędzy, Tippy stawia przed sobą przeznaczony na monety kubek Bassa i chwyta jedne ze skrzypiec Treble'a. Po kilku nieudanych próbach udaje jej się nastroić instrument, po czym zaczyna grać na nim z prawdziwą wirtuozerią. Przechodzący przechodzień wrzuca do kubka dużą torbę pełną złotych monet. Tippy wyjmuje dwie z nich, pokazuje je muzykom, po czym wrzuca je do fontanny. W scenie wyświetlanej po napisach końcowych ukazani są muzycy starający się wspólnymi siłami wydostać monety z fontanny.

</doc>
<doc id="1195828" url="https://pl.wikipedia.org/wiki?curid=1195828" title="Związek gmin Fichtenau">
Związek gmin Fichtenau

Związek gmin Fichtenau – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w miejscowości Fichtenau, przewodniczącym jego jest Martin Piott.
Związek zrzesza dwie gminy wiejskie:

</doc>
<doc id="1195829" url="https://pl.wikipedia.org/wiki?curid=1195829" title="Giovanni Visconti">
Giovanni Visconti



</doc>
<doc id="1195832" url="https://pl.wikipedia.org/wiki?curid=1195832" title="Związek gmin Ilshofen-Vellberg">
Związek gmin Ilshofen-Vellberg

Związek gmin Ilshofen-Vellberg – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w mieście Ilshofen, przewodniczącym jego jest Roland Wurmthaler.
Związek zrzesza dwa miasta i jedną gminę wiejską:

</doc>
<doc id="1195840" url="https://pl.wikipedia.org/wiki?curid=1195840" title="Józef Kaczkowski">
Józef Kaczkowski



</doc>
<doc id="1195842" url="https://pl.wikipedia.org/wiki?curid=1195842" title="Związek gmin Limpurger Land">
Związek gmin Limpurger Land

Związek gmin Limpurger Land – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w mieście Gaildorf, przewodniczącym jego jest Ralf Eggert.
Związek zrzesza jedno miasto i trzy gminy wiejskie:

</doc>
<doc id="1195843" url="https://pl.wikipedia.org/wiki?curid=1195843" title="VOEST Linz">
VOEST Linz



</doc>
<doc id="1195844" url="https://pl.wikipedia.org/wiki?curid=1195844" title="Dropik senegalski">
Dropik senegalski

Dropik senegalski ("Eupodotis senegalensis") – gatunek dużego ptaka z rodziny dropi (Otididae), zamieszkujący Afrykę Subsaharyjską. Żyje w parach lub grupach rodzinnych. Skryty, wykrywany najczęściej po głosie. Nie jest zagrożony wyginięciem.

</doc>
<doc id="1195849" url="https://pl.wikipedia.org/wiki?curid=1195849" title="Goatwhore">
Goatwhore

Goatwhore - amerykański zespół grający Blackened death metal, powstały w Thibodaux, Luizjana, w roku 1997.

</doc>
<doc id="1195855" url="https://pl.wikipedia.org/wiki?curid=1195855" title="Drop indyjski">
Drop indyjski

Drop indyjski ("Ardeotis nigriceps") – gatunek dużego ptaka z rodziny dropi (Otididae), zamieszkujący subkontynent indyjski. Krytycznie zagrożony wyginięciem. Nie wyróżnia się podgatunków.
Zasięg, środowisko.
Wyspowo Indie (głównie zachodnie i środkowe) i południowo-wschodni Pakistan. Głównie tereny podmokłe na nizinach. Osiadły lub sezonowo koczowniczy.
Morfologia.
Bardzo podobny do dropia australijskiego. Długość ciała: samce 100–122 cm, samice 76–92 cm. Masa ciała: samce 8,0–14,5 kg, samice 3,5–6,75 kg.
Ekologia i zachowanie.
Bardzo skryty oraz ostrożny, często jednak zabijany jest z samochodu. Bardzo szybko biega i równie dobrze lata. Spotkać go można w małych grupach, sezonowo koczujących w poszukiwaniu odpowiednich terenów trawiastych; tworzenie niewielkich rezerwatów jest więc częściową ochroną przed odłowami tych ptaków. W sezonie lęgowym, zależnie od pogody, składa tylko 1 jajo, rzadko 2. Okres inkubacji trwa około 27 dni. Młode jest w pełni opierzone po 35–40 dniach, ale pozostaje z matką aż do początku następnego sezonu lęgowego.
Jeśli chodzi o pożywienie, jest to gatunek oportunistyczny. Zjada zboża, pędy i jagody; także szarańczę, koniki polne, chrząszcze, stonogi, jaszczurki oraz małe węże i ssaki.
Status, zagrożenia i ochrona.
IUCN od 2011 roku uznaje dropia indyjskiego za gatunek krytycznie zagrożony (CR, "Critically Endangered"); wcześniej, od 1994 roku był on klasyfikowany jako gatunek zagrożony (EN, "Endangered"). Do głównych zagrożeń należą polowania, fragmentacja populacji i zmniejszający się areał odpowiednich siedlisk. Czynniki te spowodowały spadek liczebności do około 250 osobników w 2011 roku. Trend liczebności populacji jest spadkowy.
Gatunek wymieniony jest w I załączniku CITES, w Indiach jest objęty ochroną.

</doc>
<doc id="1195858" url="https://pl.wikipedia.org/wiki?curid=1195858" title="Vicedominus de Vicedominis">
Vicedominus de Vicedominis

Vicedominus de Vicedominis (ur. ok. 1210/1215 w Piacenzy, zm. 6 września 1276 w Viterbo) – włoski kardynał. Krewny papieża Grzegorza X. Jego imię i nazwisko jest niekiedy błędnie podawane jako Guglielmo Visconti.
Życiorys.
W młodości był żonaty i miał dwójkę dzieci. Po śmierci żony przyjął święcenia kapłańskie i został kanonikiem w Clermont. 22 lipca 1257 został arcybiskupem Aix. W 1261 przewodniczył synodowi prowincjonalnemu. Na konsystorzu celebrowanym w Orvieto 3 czerwca 1273 papież Grzegorz X (jego wuj) mianował go kardynałem biskupem Palestriny. Uczestniczył w Soborze Lyońskim II w 1274. Podpisywał bulle papieskie między 7 marca 1274 a 1 kwietnia 1275. Zmarł w trakcie sediswakancji po śmierci Hadriana V.
Legenda o wyborze na papieża.
Według legendy (powstałej prawdopodobnie dopiero kilkaset lat po śmierci, w kręgach kościelnych jego rodzinnego miasta Piacenza) Vicedominus de Vicedominis podczas papieskiej elekcji w 1276, został obrany na papieża, na dzień przed śmiercią (5 września 1276). Zaakceptował ten wybór i przyjął imię Grzegorz XI, na cześć swojego wuja, jednak zmarł następnego dnia rano, przed publicznym ogłoszeniem tego werdyktu, wskutek czego nie jest on wymieniany w katalogach papieży. Wiarygodność tej legendy została podważona przez XIX-wiecznego historyka Francesco Cristofori, który wykazał, że nie znajduje ona potwierdzenia w żadnych współczesnych dokumentach i nie jest znana autorom przed stuleciem siedemnastym.

</doc>
<doc id="1195859" url="https://pl.wikipedia.org/wiki?curid=1195859" title="Ardeotis nigriceps">
Ardeotis nigriceps



</doc>
<doc id="1195860" url="https://pl.wikipedia.org/wiki?curid=1195860" title="Anson Mount">
Anson Mount

Anson Adams Mount IV (ur. 25 lutego 1973 w White Bluff) – amerykański aktor i producent filmowy, nominowany do Teen Choice Awards za występ w filmie "Crossroads – dogonić marzenia".
Życiorys.
Wczesne lata.
Urodził się w White Bluff w stanie Tennessee jako jedyne dziecko Ansona Adamsa Mounta III, redaktora sportowego "Playboya", i Nancy Smith, profesjonalnej golfistki. Wychowywał się ze starszym bratem Ansonem Adamsem III oraz dwiema siostrami – Kristin i Elizabeth, z pierwszego małżeństwa ojca. Jego pra-pra-pra dziadek był pułkownikiem kawalerii konfederatów w wojnie secesyjnej.
Po ukończeniu Dickson County High School w Dickson (1991) i Uniwersytetu Południa (1995), w latach 1995–1998 studiował na Uniwersytecie Columbia uzyskując tytuł magistra sztuki programu aktorskiego (Master of Fine Arts). Uczęszczał także do Michael Howard Studios w Nowym Jorku. Był członkiem bractwa studenckiego o nazwie Lambda Chi Alpha.
Kariera.
Debiutował w sztuce "Twelve Angry Men" wraz z przyjaciółmi – Juanem i Pedro. W czasie licealnej edukacji odegrał jeszcze role w dwóch kolejnych sztukach: "The Death and Life of Sneaky Fitch" i "Harvey" w roli tytułowej.
W 1998 roku wystąpił w przedstawieniach: "Iachimo and Jupiter" jako Cymbeline w nowojorskim Public Theatre przy Delacorte Theatre, "The Caucasian Chalk Circle" w nowojorskim La MaMa E.T.C. oraz kontrowersyjnej sztuce Terrence McNally "Corpus Christi" w roli Joshuy, młodego geja, który reprezentuje Jezusa Chrystusa we współczesnych czasach w Manhattan Theatre Club Stage I, City Center. Sztuka spotkała się z silnym atakiem ugrupowań religijnych. W 2002 zagrał w spektaklu "Fotograf" ("Photographer") jako Elle w Zipper Theatre.
W roku 1999 trafił na mały ekran w odcinkach popularnych seriali stacji Fox Broadcasting Company "Ally McBeal" i HBO "Seks w wielkim mieście" ("Sex and the City"). Rok później zadebiutował na ekranach światowych kin, występując w trzech kasowych filmach kinowych: w thrillerze kryminalnym "Ryzyko" ("Boiler Room") z Vinem Dieselem i Benem Affleckiem, dramacie "Tully" ("Truth About Tully") i horrorze "" ("Urban Legends: Final Cut") oraz pojawił się w roli doktora Montville’a w pięciu odcinkach nowojorskiego serialu "Brygada ratunkowa" ("Third Watch").
W 2002 roku dostał rolę Dave’a Simona w filmie "Dochodzenie" ("City by the Sea"), w którym wystąpił u boku Roberta De Niro. Tego samego roku otrzymał kolejną ważną propozycję – miał wcielić się w główną postać męską w filmie, którego gwiazdą była wokalistka pop Britney Spears. Była to komedia młodzieżowa "Crossroads – dogonić marzenia", a za swoje role zarówno Spears, jak i Mount zostali wyróżnieni nominacją do antynagrody Złotej Maliny jako "najgorszy ekranowy duet", a określono go mianem „Jakkolwiek brzmi jego imię”. Jednak film cieszył się frekwencją w kinach i przysporzył Mountowi pokaźniejszą liczbę fanów. W 2006 roku aktor wcielił się w postać Jima Steele’a w trzynastu odcinkach popularnego serialu tv "Wyrok" ("Conviction"), a rok wcześniej wystąpił w jednej z głównych ról w dramacie obyczajowym "Siostry" ("In Her Shoes"). W 2008 roku Mount zaangażował się w produkcję filmu "Cook County", w którym również wystąpił w głównej roli.
W 2006 powstał film dokumentalny "Anson Mount: Conviction".

</doc>
<doc id="1195863" url="https://pl.wikipedia.org/wiki?curid=1195863" title="Jan Polkowski">
Jan Polkowski

Jan Kazimierz Polkowski (ur. 10 stycznia 1953 w Bierutowie) – polski poeta, prozaik, redaktor, działacz NSZZ „Solidarność”, w 1992 rzecznik prasowy rządu Jana Olszewskiego. Kawaler Orderu Orła Białego.
Życiorys.
Ukończył Liceum Ogólnokształcące w Nowej Hucie. Od 1972 studiował filologię polską na Uniwersytecie Jagiellońskim.
Jako poeta zadebiutował w 1978, publikując swoje utwory w kwartalniku „Zapis”, w tym samym roku założył wychodzące w drugim obiegu czasopismo „Sygnał”. W okresie 1983–1990 był redaktorem naczelnym kwartalnika „Arka”, w latach 1990–1995 – „Czasu Krakowskiego”.
Działał w Studenckim Komitecie „Solidarności”, a także w Krakowskiej Oficynie Studenckiej. Jako działacz opozycji demokratycznej i niezależny wydawca został internowany w okresie stanu wojennego.
Był założycielem i redaktorem naczelnym wydawanego w drugim obiegu kwartalnika „Arka” (1983–1990) oraz dwutygodnika Świat (1989-1990). W 1990 zaprzestał publikowania wierszy i został Redaktorem naczelnym dziennika „Czas Krakowski”.
Od 1 czerwca 1992 do 9 czerwca 1992 podsekretarz stanu w URM, rzecznik prasowy rządu Jana Olszewskiego; przewodniczący rady nadzorczej Polskiej Agencji Informacyjnej, w 1993 współorganizator Komitetu Wyborczego „Samorządny Kraków”, następnie stowarzyszenia o tej nazwie i jego prezes przez następne kilka lat. W 1996 przewodniczący rady nadzorczej i p.o. prezes Agencji Rozwoju Miasta w Krakowie, 1996–2003 właściciel firmy public relations. W 1997 rzecznik prasowy Krajowego Sztabu Wyborczego ROP, 1998–1999 doradca przewodniczącego Komitetu Integracji Europejskiej, szefa UKIE, 2003–2004 członek zarządu Małopolskiej Agencji Rozwoju Regionalnego S.A. w Krakowie, 2006–2007 pełnomocnik zarządu, dyrektor ds. rozwoju Mennicy Polskiej S.A. w Warszawie, 2007–2008 dyrektor Biura Zarządu i Spraw Korporacyjnych TVP S.A. w Warszawie, pełnomocnik zarządu ds. współpracy ze środowiskami twórczymi.
Pełnił funkcję redaktora naczelnego serwisu Portalfilmowy.pl.
Od 2010 sekretarz generalny Krajowej Izby Producentów Audiowizualnych.
Został prezesem Fundacji Smoleńsk 2010, odpowiedzialnej za wspieranie realizacji oraz rozpowszechnienie filmu fabularnego pod roboczym tytułem "Smoleńsk".
Polkowski po wielu latach milczenia powrócił do życia literackiego w 2009 roku tomem poezji „Cantus”, nominowanym do nagród Silesius i im. Józefa Mackiewicza, uhonorowanym w 2010 roku Nagrodą Literacką im. Andrzeja Kijowskiego. Później opublikował jeszcze kilka zbiorów poetyckich („Cień” 2010; „Głosy” 2013). W 2015 roku wydał tom poetycki „Gorzka godzina”, w którym ogłosił wiersze napisane po zamieszkaniu na stałe we wsi Tymowa. W kolejnych latach wyszły nowe zbiory: „Pochód duchów” (2018), „Rozmowy z Różewiczem” (2018), „Łyżka ojca” (2021) oraz „Pomieszane języki” (2021). Utwory poety tłumaczono na wiele języków, między innymi na niemiecki, francuski, angielski, hiszpański, rosyjski, ukraiński, rumuński, hindi, czeski i szwedzki.
W 2013 roku Polkowski wydał powieść „Ślady krwi. Przypadki Henryka Harsynowicza”, za którą otrzymał w 2014 roku Nagrodę Identitas. Tom „Portier i inne opowiadania” ukazał się w 2019 roku, a w 2020 codzienne notatki pisarza zatytułowane „Pandemia i inne plagi”. W 2014 roku ukazał się zbiór publicystyki „Polska, moja miłość”, a w 2019 „Ryzyko bycia Polakiem” – rodzaj autobiografii (wywiad rzeka przeprowadzony przez Piotra Legutkę).
Poezje z dziewięciu tomików zostały zebrane w książce „Gdy Bóg się waha. Poezje 1977–2017” z okazji czterdziestolecia pracy twórczej. W 2022 roku ukazała się kontynuacja zbierająca pozostałe tomy: „Gdy Bóg się waha. Poezje 2018–2022”. W 2020 roku ukazały się jeszcze dwa inne zbiory – „Wiersze wybrane” (Biblioteka Kraków, 2020) i „Wiersze konieczne” (Biblioteka Kraków, 2020).
Żonaty z Anną, mają czworo dzieci (dwóch synów i dwie córki). Jego syn Tadeusz „Tadek” Polkowski jest raperem (członkiem grupy hip-hopowej Firma).
W 2016 roku Jan Polkowski za zasługi dla kultury polskiej został odznaczony przez Prezydenta RP Andrzeja Dudę Krzyżem Oficerskim Orderu Odrodzenia Polski oraz Krzyżem Wolności i Solidarności, a Minister Kultury i Dziedzictwa Narodowego odznaczył go złotym medalem Gloria Artis (2018). Dnia 11 listopada 2021 roku, „w uznaniu znamienitych zasług dla kultury polskiej, za wybitne osiągnięcia w pracy literackiej i konsekwentne przybliżanie prawdy o polskim losie, za występowanie w obronie wolności słowa w PRL oraz działalność na rzecz zachowania ciągłości polskiego dziedzictwa kulturowego”, został odznaczony przez Prezydenta RP Andrzeja Dudę Orderem Orła Białego.

</doc>
<doc id="1195868" url="https://pl.wikipedia.org/wiki?curid=1195868" title="Drop australijski">
Drop australijski

Drop australijski ("Ardeotis australis") – gatunek dużego ptaka z rodziny dropi (Otididae), zamieszkujący Australię i południową Nową Gwineę. Nie wyróżnia się podgatunków. Nie jest zagrożony.

</doc>
<doc id="1195870" url="https://pl.wikipedia.org/wiki?curid=1195870" title="SK VOEST Linz">
SK VOEST Linz



</doc>
<doc id="1195871" url="https://pl.wikipedia.org/wiki?curid=1195871" title="Kuc walijski">
Kuc walijski



</doc>
<doc id="1195874" url="https://pl.wikipedia.org/wiki?curid=1195874" title="Podchody">
Podchody

Podchody – rodzaj prostej gry terenowej dla dzieci i młodzieży, często organizowanej na obozach harcerskich. W najmniej złożonej postaci polega na tym, że jedna grupa ucieka, zostawiając po drodze strzałki, ślady i zadania do rozwiązania (listy), a druga grupa musi ją złapać. W typach bardziej skomplikowanych to organizatorzy układają łamigłówki i zadania, mające doprowadzić do odnalezienia miejsc, do których zawodnicy mają dotrzeć.
Zasady w wersji podstawowej.
Grupa pościgowa wyrusza 15-30 min. po grupie uciekającej. Należy odnaleźć i rozwiązać wszystkie pozostawione przez pierwszą grupę zadania. Drużyna uciekająca wygrywa, kiedy zadania nie zostaną rozwiązane. Drużyna pościgowa wygrywa, kiedy złapie drużynę uciekającą przed dotarciem do określonego celu.
W podchody gra się późną porą, najlepiej w nocy.
Przybory.
Do gry potrzebne są:
Alternatywne zasady.
Jedną z odmiennych zasad jest pisanie podpowiedzi, gdzie zostały schowane karteczki. Grupa szukających musi znaleźć osoby z drużyny przeciwnej i pokazać wszystkie znalezione karteczki. Szukający wygrywają, gdy znajdą wszystkie karteczki.
Zasady „wojskowe”.
Nazwa pochodzi od zasad. Drużyna uciekająca wychodzi 15-30 minut przed szukającą i zostawia ślady oraz wskazówki. Po około godzinnym marszu odszukuje kryjówkę. Oczekuje na drużynę szukającą i – jeśli ci ich wcześniej nie zauważą – atakuje ją. Jeśli jednak szukający ich wytropią, to oni muszą napaść uciekinierów.

</doc>
<doc id="1195876" url="https://pl.wikipedia.org/wiki?curid=1195876" title="Jan Krysiński (generał)">
Jan Krysiński (generał)

Jan Krysiński herbu Leliwa (ur. 1770 w Warszawie, zm. 1837 tamże) – generał brygady powstania listopadowego. Brat generała Franciszka Krysińskiego.
Życiorys.
Mimo polskobrzmiącego nazwiska wywodził się z żydowskiej grupy religijnej frankistów, spolszczonej w końcu XVIII wieku.
Służbę wojskową rozpoczął w 1791 w korpusie inżynierów koronnych. Nobilitowany w 1793. Uczestnik wojny przeciwko interwencji rosyjskiej w 1792. Walczył w powstaniu kościuszkowskim 1794.
Krótko potem służył w Legionach Polskich we Włoszech.
Od 1807 w stopniu kapitana w Armii Księstwa Warszawskiego. Jako szef batalionu walczył w 1809 przeciwko najazdowi Austriaków.
Kampanię moskiewską 1812 odbył jako major pułku artylerii konnej. W 1813 bronił twierdzy Modlin.
Od 1815 w Armii Królestwa Polskiego w stopniu pułkownika. Początkowo pełniący obowiązki dowódcy Brygady Artylerii. W latach 1820 – 1830 szef rachunkowości Dyrekcji Artylerii.
Po wybuchu powstania listopadowego uczestniczył w fortyfikowaniu Warszawy, potem komendant twierdzy Zamość. Uzyskał w maju 1831 awans na generała brygady. Jako komendant twierdzy pokazał swój talent dowódczy i organizatorski. Kapitulował w Zamościu po uporczywej obronie.
Konsekwencji za udział w powstaniu nie poniósł w uznaniu żołnierskiej postawy. Po klęsce powstania powrócił do Warszawy, gdzie zmarł 18 lipca 1837 roku i został pochowany na Powązkach w grobowcu rodzinnym (kwatera 32-4-12/13).
Był członkiem loży wolnomularskiej Świątynia Izis w 1811/1812 roku.
Był odznaczony Orderem Virtuti Militari, Orderem Świętej Anny II klasy. W 1830 roku został nagrodzony Znakiem Honorowym za 30 lat służby.

</doc>
<doc id="1195878" url="https://pl.wikipedia.org/wiki?curid=1195878" title="I (zespół muzyczny)">
I (zespół muzyczny)

I - norweska grupa muzyczna grająca heavy metal z wpływami black metalu. W skład zespołu wchodzą Abbath Doom Occulta z Immortal, King ov Hell z Gorgoroth, Ice Dale z Enslaved oraz Armagedda. Według strony zespołu jedną z ich z głównych inspiracji jest grupa Bathory. 
Debiutancki album zespołu "Between Two Worlds" został wydany 14 listopada 2006 roku przez Nuclear Blast. Ich pierwszym koncertem był występ podczas imprezy "Hole in the Sky", która odbyła się 26 sierpnia 2006 roku. 

</doc>
<doc id="1195881" url="https://pl.wikipedia.org/wiki?curid=1195881" title="Nurek (ptak)">
Nurek (ptak)

Nurek ("Cerorhinca monocerata") – gatunek średniej wielkości ptaka z rodziny alk (Alcidae), jedyny przedstawiciel rodzaju "Cerorhinca". Nie wyróżnia się podgatunków.

</doc>
<doc id="1195884" url="https://pl.wikipedia.org/wiki?curid=1195884" title="Alca monocerata">
Alca monocerata



</doc>
<doc id="1195890" url="https://pl.wikipedia.org/wiki?curid=1195890" title="Maskonur złotoczuby">
Maskonur złotoczuby

Maskonur złotoczuby ("Fratercula cirrhata") – gatunek średniej wielkości ptaka z rodziny alk (Alcidae). Występuje na wodach i wybrzeżach północnego Pacyfiku. Nie wyróżnia się podgatunków.

</doc>
<doc id="1195892" url="https://pl.wikipedia.org/wiki?curid=1195892" title="6 Dywizja">
6 Dywizja

Dywizje piechoty
Dywizje artylerii
Dywizje kawalerii
Dywizje zmechanizowane
Dywizje pancerne
Dywizje powietrznodesantowe

</doc>
<doc id="1195898" url="https://pl.wikipedia.org/wiki?curid=1195898" title="Czapla modrolica">
Czapla modrolica

Czapla modrolica ("Pilherodius pileatus") – gatunek dużego ptaka brodzącego z rodziny czaplowatych (Ardeidae). Występuje w Ameryce Południowej i Panamie. Nie jest zagrożony.
Systematyka.
Gatunek ten w 1780 roku opisał Buffon w 14. tomie "Histoire Naturelle des Oiseaux" pod zwyczajową francuską nazwą "Héron Blanc a Calotte noire". Został on też zilustrowany w jednym z zeszytów "Planches enluminées d’histoire naturelle" – atlasu ptaków ukazującego się w latach 1765–1780, będącego uzupełnieniem publikacji Buffona; tablica barwna przedstawiająca czaplę modrolicą nosiła numer 907, podpisano ją "Héron Blanc hupé de Cayenne", to znaczy, że okaz typowy pochodził z Kajenny (obecnie Gujana Francuska). Nazwę zgodną z zasadami nazewnictwa binominalnego ("Ardea pileata") nadał temu ptakowi Pieter Boddaert, który w swej publikacji z 1783 roku przydzielił binominalne nazwy wszystkim 1008 gatunkom zilustrowanym w "Planches enluminées d’histoire naturelle" (wiele z tych nazw utworzył sam). Obecnie gatunek zaliczany jest do monotypowego rodzaju "Pilherodius". Nie wyróżnia się podgatunków.
Morfologia.
Krępa sylwetka, dziób niebieskawy; naga skóra na kantarze oraz wokół oczu jaskrawoniebieska, kontrastuje z białym upierzeniem reszty ciała (z wyjątkiem czarnej czapeczki). U ptaków lęgowych na szyi i piersi pojawia się kremowy odcień. Długość ciała 51–59 cm; masa ciała 444–632 g.
Zasięg występowania.
Czapla modrolica występuje od wschodniej Panamy do wschodniej i południowej Brazylii, Paragwaju i Boliwii. Jest gatunkiem osiadłym.
Ekologia i zachowanie.
Żyje nad brzegami rzek i małymi jeziorami. Płochliwa; zwykle spotykana pojedynczo, często przesiaduje na drzewach.
Poluje głównie na ryby, ale także na owady wodne, kijanki i żaby.
Status.
Międzynarodowa Unia Ochrony Przyrody (IUCN) uznaje czaplę modrolicą za gatunek najmniejszej troski (LC – "Least Concern"). W 2019 roku organizacja Partners in Flight szacowała, że liczebność populacji mieści się w przedziale 50 000 – 499 999 dorosłych osobników. Ogólny trend liczebności uznawany jest za spadkowy, choć niektóre populacje mogą być stabilne.

</doc>
<doc id="1195901" url="https://pl.wikipedia.org/wiki?curid=1195901" title="6 Lwowska Dywizja Piechoty">
6 Lwowska Dywizja Piechoty

6 Lwowska Dywizja Piechoty (6 DP) – wielka jednostka piechoty Polskich Sił Zbrojnych w ZSRR i Armii Polskiej na Wschodzie w latach 1941-1943.
Na mocy układu Sikorski-Majski w 1941 rozpoczęto w Tockoje formowanie 6 Dywizji Piechoty. 1 września z Moskwy przybyła grupa oficerów, mająca a zadanie przejęcie obozu od władz radzieckich, urządzenie go i przyjmowanie nadchodzących transportów żołnierzy. Do 9 września nadeszły transporty żołnierzy z obozów w Starobielsku, Iwanowie i Griazowcu. Po dokonaniu selekcji, część odeszła do OZA, reszta została wcielona do dywizji.
Formowanie.
9 września 1941 roku zorganizowano Sztab Dywizji, Kwaterę Główną oraz utworzono 1,2,3 i 4 pułk marszowy oraz pułk specjalny. Dalsze uzupełnianie odbywało się przez:
10 września 1941 roku dowództwo objął gen. Michał Tokarzewski-Karaszewicz.
Kapelanem dywizji został st. kap. ks. Franciszek Tyczkowski.
17 września na odprawie dywizyjnej pułkom marszowym zmieniono numerację. I tak:
Ponadto z inicjatywy Dowódcy Dywizji w dniu 29 września powstał samodzielny batalion strzelecki „Dzieci Lwowskich”, a od 30 września rozpoczęły działalność komisje weryfikacyjne mające za zadanie potwierdzenie stopni oficerskich i podoficerskich.
Rozkaz organizacyjny dowódcy PSZ w ZSRR z 5 stycznia 1942 roku nakazał dywizji zmianę miejsca postoju. Dywizja przegrupowała się do Shahrisabzu w Uzbeckiej Republice Radzieckiej.
Struktura organizacyjna.
Ordre de Bataille i obsada personalna 6 DP przedstawiała się następująco:
Ponadto poza etatem sformowano:
6 Samodzielna Brygada Strzelców.
Zgodnie z rozkazem z 5 stycznia 1942 dywizja została przetransportowana do Shahrisabz w Uzbekistanie, a w sierpniu tegoż roku na Bliski Wschód. 
W ramach Armii Polskiej na Wschodzie przeszła gruntowną reorganizację. W listopadzie 1942 w jej skład wchodziły:
Z dniem 11 III 1943 rozwiązano dywizję, a jej brygada strzelców jako 6 Lwowska Brygada Piechoty weszła w skład 5 Kresowej Dywizji Piechoty. 
2 Brygadę Czołgów usamodzielniono.
Symbole dywizji.
Oznaka rozpoznawcza
Oznakę stanowił wizerunek lwa zaczerpnięty z herbu Lwowa, trzymający w przednich łapach koło zębate, wewnątrz którego umieszczono ramię pancerne z mieczem. Na tle tarczy przedzielonej skośnie w górnej połowie czerwonej, w dolnej niebieskiej, znajduje się biały wizerunek lwa. Krawędzie tarczy są obrębione białą nicią. Oznakę przejęła 6 Lwowska Brygada Piechoty. Zatwierdzona w Dzienniku Rozkazów Naczelnego Wodza i Ministra Obrony Narodowej nr 1 poz.2 z 6 marca 1944 roku.

</doc>
<doc id="1195902" url="https://pl.wikipedia.org/wiki?curid=1195902" title="Horst Wolter">
Horst Wolter

Horst Wolter (ur. 8 czerwca 1942 w Berlinie), niemiecki piłkarz, bramkarz. Brązowy medalista MŚ 1970.
W Bundeslidze występował w barwach Eintrachtu Brunszwik (1963–1972) i berlińskiej Herthy (1972–1977), łącznie rozgrywając 243 mecze. Z Eintrachtem w 1967 został mistrzem RFN.
W reprezentacji RFN debiutował 22 lutego 1967 w meczu z Marokiem. Do [1970 rozegrał w kadrze 13 spotkań. Podczas MŚ 70 wystąpił w jednym meczu - w spotkaniu o brązowy medal (z Urugwajem) zastąpił w bramce Seppa Maiera. Był to jego ostatni reprezentacyjny występ.

</doc>
<doc id="1195903" url="https://pl.wikipedia.org/wiki?curid=1195903" title="Icky Flix">
Icky Flix

Icky Flix to album oraz DVD autorstwa awangardowej grupy The Residents wydane w 2001 roku z okazji zbliżającej się wówczas 30 rocznicy powstania zespołu. Płyta CD zawiera kolekcję znanych utworów grupy nagranych na nowo oraz zremiksowanych, zaś na płycie DVD znalazła się kolekcja wszystkich teledysków oraz innych dzieł wizualnych (między innymi animacji z projektów "Gingerbread Man" i "Bad Day on the Midway" oraz wycinków z koncertów zespołu) nakręconych na przestrzeni 30 lat od momentu ich powstania, ze ścieżką dźwiękową do wyboru pomiędzy nowymi i klasycznymi wersjami utworów.

</doc>
<doc id="1195904" url="https://pl.wikipedia.org/wiki?curid=1195904" title="Akwarium (powieść)">
Akwarium (powieść)

Akwarium (ros. Аквариум) – powieść sensacyjna Wiktora Suworowa, oparta na wątkach autobiograficznych i opisująca kulisy pracy radzieckiego wywiadu GRU.
Autor przedstawia przebieg kariery bohatera powieści, Wiktora, w sowieckich służbach wywiadowczych. Wiktor – dowódca kompanii czołgów – zostaje zwerbowany do GRU przez podpułkownika Krawcowa. Przechodzi szkolenie w elitarnych jednostkach Specnazu, a następnie zostaje agentem operacyjnym, działającym za granicą jako przedstawiciel radzieckiej placówki dyplomatycznej.
Książka – napisana po rosyjsku i przetłumaczona na angielski – została po raz pierwszy wydana w Wielkiej Brytanii w 1985. Niemal równolegle ukazała się także jej edycja amerykańska. Pierwsze wydanie polskie – należące do wydawnictw drugiego obiegu – opublikowało w 1988 Wydawnictwo Ruchu Politycznego „Wyzwolenie”.
Książka doczekała się ekranizacji. Antoni Krauze nakręcił film fabularny o tym samym tytule oraz serial telewizyjny: "Akwarium, czyli samotność szpiega" – w głównych rolach wystąpili Janusz Gajos oraz Jurij Smolskij.

</doc>
<doc id="1195905" url="https://pl.wikipedia.org/wiki?curid=1195905" title="Luka (stacja metra)">
Luka (stacja metra)

Luka – stacja linii B metra praskiego (odcinek V.B), położona na osiedlu Lužiny, części kompleksu mieszkaniowego Miasto Południowo-Zachodnie ("Jihozápadní Město") w rejonie ulicy Jana Mukařovskiego. Nazwę stacji można przetłumaczyć na język polski jako "łąka".

</doc>
<doc id="1195907" url="https://pl.wikipedia.org/wiki?curid=1195907" title="Choroba Meniera">
Choroba Meniera



</doc>
<doc id="1195908" url="https://pl.wikipedia.org/wiki?curid=1195908" title="Reflektor przeciwlotniczy">
Reflektor przeciwlotniczy

Reflektor przeciwlotniczy – rodzaj lampy z reflektorem parabolicznym o dużej średnicy (do dwóch metrów) i źródłem światła dużej mocy.
Umieszczenie źródła światła niewielkich rozmiarów w ognisku zwierciadła parabolicznego powoduje, że promienie w snopie światła odbitego od zwierciadła są niemal idealnie równoległe, dzięki czemu mogą mieć zasięg zależny praktycznie tylko od światłości źródła oraz od przejrzystości powietrza.
Reflektory przeciwlotnicze są rozwinięciem znanych już w wieku XIX i stosowanych na większą skalę w latach 1904-1905 w wojnie rosyjsko-japońskiej dużych szperaczy – reflektorów do śledzenia nocą na morzu małych szybkich łodzi, np. torpedowców.
Podczas pierwszej i drugiej wojny światowej znalazły zastosowanie w obronie przeciwlotniczej, podczas bombardowań nocnych. Zadaniem obsługi takich reflektorów było – w czasie, kiedy nieprzyjacielskie samoloty bombowe znajdowały się w pobliżu chronionych obiektów – przemieszczanie snopa światła skierowanego ku górze w kierunku spodziewanego położenia bombowców. Gdy tylko udało się dostrzec i "złapać" reflektorem sylwetkę samolotu, obsługa miała za zadanie podążać swoją wiązką światła za samolotem, a rozmieszczone w pobliżu inne reflektory kierowano w kierunku "schwytanego" bombowca tak, by zmniejszyć prawdopodobieństwo zgubienia go i stracenia go z oczu, a także po to, by metodą triangulacji, znając położenie poszczególnych reflektorów, umożliwić wyznaczenie wysokości ich lotu. Tak oświetlony bombowiec widoczny był już dla obsług baterii stacjonującej na tym samym terenie lufowej artylerii przeciwlotniczej, która miała dzięki temu oświetleniu możliwość dokonania odpowiednich nastaw i nakierowania swoich celowników na samoloty nieprzyjaciela. Jednocześnie bombardierzy w bombowcach, posługujący się w tamtych czasach powszechnie celownikami optycznymi, mieli znacznie utrudnione działanie ze względu na oślepiające ich światło.
Reflektory przeciwlotnicze produkowane w latach 30. XX wieku i w czasie II wojny światowej przez firmy General Electric i Sperry Corporation miały 60-calowe (ok. 152 cm), pokryte rodem zwierciadło paraboliczne stabilizowane przy pomocy żyroskopu. Źródłem światła była lampa łukowa o światłości 800 milionów kandeli zasilana z generatora elektrycznego o maksymalnej mocy 16,7 kW. Reflektor taki w korzystnych warunkach przejrzystości powietrza pozwalał dostrzec i śledzić obiekty znajdujące się w odległości 10 km; jego światło widoczne może być z odległości nawet 50 km.
Reflektory podobnej wielkości stosowane w tym samym czasie przez wojska niemieckie nosiły oznaczenie Flak Sw-34 (skrót od niem. "Flakscheinwerfer" - reflektor przeciwlotniczy), pobierały prąd o natężeniu 200 A pod napięciem 78 V i wytwarzały snop światła o światłości miliarda kandeli; zasięg tych reflektorów wynosił 12 km w pionie i 10 km w poziomie. Niemieckie reflektory Flak Sw-36 (z ośmiokilowatowym agregatem zasilającym) były dwuipółkrotnie mniejsze, miały średnicę 60 cm; światłość lampy wynosiła w nich 135 milionów kandeli (0,135 Gcd), a zasięg tylko 2 km w pionie i 1,5 km w poziomie. W użyciu były jeszcze półtorametrowy Flak Sw-37 (1,2 Gcd, z agregatem 24 kW; zasięg 15 km w pionie i 12 km w poziomie) i dwumetrowy Flak Sw-40 (2,4 Gcd; zasięg 14 km).
W Wojsku Polskim II Rzeczypospolitej funkcjonowały również pododdziały reflektorów, m.in. w ramach formacji Obrony Wybrzeża w 1939 działała morska kompania reflektorów wyposażona w reflektory o średnicy 120 cm, a w ramach Dowództwa Obrony Warszawy – trzy kompanie reflektorów.
Reflektory przeciwlotnicze były niekiedy stosowane podczas II wojny światowej także do oświetlania pola walki i oślepiania żołnierzy nieprzyjaciela; m.in. podczas forsowania przez Armię Czerwoną rzeki Nysy Łużyckiej 16 kwietnia 1945 Rosjanie użyli w tym celu 143 takich reflektorów, co utrudnić miało Niemcom obserwację przedpola. Włączenie tych świateł odniosło jednak skutek odwrotny do zamierzonego: nocna mgła spowodowała, że były one za słabe, by oślepić obrońców, za to dostatecznie silne, by sylwetki nacierających żołnierzy stały się łatwe do zauważenia ułatwiając w rezultacie, zamiast utrudniać Niemcom obronę.
Na współczesnym polu walki reflektory przeciwlotnicze straciły swoje znaczenie. Współczesne samoloty poruszają się kilka razy szybciej, niż bombowce II wojny światowej, zatem praktycznie niewykonalne jest nie tylko na tyle szybkie obracanie reflektorów, by nie stracić samolotów z pola widzenia, ale również skuteczne ich poszukiwanie wąską wiązką światła. Ponadto przeciwlotnicza artyleria lufowa powoli wypierana jest przez rakiety przeciwlotnicze, zmieniła się także taktyka bombardowań: często samoloty bombowe atakujące bombami samonaprowadzającymi się na cel lub rakietami powietrze-ziemia znajdują się całkowicie poza zasięgiem jakiejkolwiek artylerii lufowej.
Reflektory tego rodzaju wciąż jednak znajdują zastosowanie podobne do pierwotnego, sprzed ery lotnictwa, na przykład przy poszukiwaniach i śledzeniu na morzu łodzi przemytniczych. Nadto czasem wykorzystywane bywają do celów reklamowych, w technice filmowej lub przy różnego rodzaju publicznych pokazach, często obok fajerwerków i świateł laserowych. Powszechnie znane logo amerykańskiej wytwórni filmowej 20th Century Fox także wykorzystuje motyw reflektorów przeciwlotniczych omiatających niebo.

</doc>
<doc id="1195913" url="https://pl.wikipedia.org/wiki?curid=1195913" title="3 Pomorska Dywizja Piechoty">
3 Pomorska Dywizja Piechoty

3 Pomorska Dywizja Piechoty im. Romualda Traugutta (3 DP) – związek taktyczny piechoty ludowego Wojska Polskiego.
Formowanie.
3 Dywizja Piechoty została sformowana w Sielcach w okresie styczeń-marzec 1944 na podstawie rozkazu nr 95 dowódcy 1 Korpusu Polskich Sił Zbrojnych w ZSRR z 27 grudnia 1943 według etatów nr 04/500-04/215. 16 marca 1944 dywizja weszła w skład 1 Armii Polskiej w ZSRR.
26 marca 1944 żołnierze dywizji złożyli w m. Lebowo n. Oką uroczystą przysięgę wojskową.
Działania bojowe.
W styczniu 1944 3 Dywizja Piechoty przegrupowana została w rejon Smoleńska, gdzie weszła w skład 1 Armii WP. W jej składzie uczestniczyła w wyzwoleniu ziem polskich oraz w operacji berlińskiej.
Szlak bojowy rozpoczęła od walk na przyczółku warecko-magnuszewskim w sierpniu 1944.
Niosąc we wrześniu 1944 pomoc powstańczej Warszawie, walczyła na przyczółku czerniakowskim ("z 873 żołnierzy, którzy przeprawili się na lewy brzeg Wisły, zginęło 485").
W styczniu 1945 uczestniczyła w walkach o Warszawę, zdobyła Bydgoszcz, przełamała Wał Pomorski w rejonie Jastrowia oraz brała udział w zdobywaniu Kołobrzegu.
Po ustawieniu słupów granicznych nad Odrą, dywizja zakończyła szlak bojowy walkami na polach Brandenburgii. 4 maja osiągnęła Neuwerder.
Rozkazem Nr 078 Naczelnego Dowództwa Armii Czerwonej z dnia 4 maja 1945 r. otrzymała nazwę wyróżniającą „Pomorska”.
Na podstawie rozkazu Nr 130 Naczelnego Dowódcy Wojska Polskiego z 21 maja 1945 roku dywizja została odznaczona Orderem Krzyża Grunwaldu II klasy.
W końcu maja 1945 jednostki 3 Dywizji Piechoty rozpoczęły drogę powrotną do kraju.
Okres powojenny.
W czerwcu 1945 roku po zakończeniu służby okupacyjnej w Niemczech dywizja powróciła do kraju. Weszła w podporządkowanie Okręgu Wojskowego Lublin. Jej sztab rozlokował się w Lublinie. Wojska dywizji zostały wykorzystane do walki ze zbrojnym podziemiem (w tym do walki z UPA).
W związku z ogólną reorganizacją Wojsk Polskiego rozkazem Nr 046/Org. Naczelnego Dowódcy WP z 27 lutego 1946, dowódca Okręgu Wojskowego Nr VII – do dnia 31 marca 1946 przeniósł dywizję istniejącą według etatów 04/500 – 04/512 – na etaty Nr 2/50 – 2/56 o stanie osobowym 5197 wojskowych i 35 kontraktowych. Część „wojennych” oddziałów rozformowano ("m.in. batalion szkolny, kompanię zwiadu, batalion sanitarny").
Od 26 lutego do 14 czerwca 1946 Dywizja Piechoty ponownie przystąpiła do akcji przesiedlania ludności ukraińskiej z powiatu Tomaszów Lubelski.
W połowie czerwca 1946 dowództwo i sztab 3 DP, wspólnie z pododdziałami dowodzenia, dyslokowano z Lublina do Zamościa.
Rozkazem Naczelnego Dowódcy WP Nr 0208/Org. z 22 listopada 1946 przeformowano dywizję na nowe etaty DP typu B ("5015 wojskowych i 51 pracowników kontraktowych"). Zmniejszono stan osobowy pułków piechoty z 1310 żołnierzy do 1249 żołnierzy. Korekty etatów dokonano rozkazem Naczelnego Dowódcy WP Nr 052/Org. z 17 lutego 1947 ("4500 żołnierzy")
W celu wprowadzenia jednolitej struktury organizacyjnej w dywizjach piechoty WP rozkazem Dowódcy Wojsk Lądowych z 30 października 1948 przeprowadzono reorganizację 3 Dywizji Piechoty przenosząc ją na nowe etaty Nr 2/76, 2/77, 2/78, 2/79, 2/80 i 2/81 ("o stanie osobowym 3697 wojskowych i 25 kontraktowych").
Na podstawie rozkazu Nr 0046/Org. Ministra Obrony Narodowej z 30 marca 1949 dowódca 3 DP przekazał dowódcy 14 DP 9 pułk piechoty z Hrubieszowa, a od 14 DP przyjął 45 pułk piechoty z Siedlec.
Rozkazem MON Nr 0200/Org. z 14 września 1949 przeformowano 3 Dywizję Piechoty na nowe etaty Nr 2/94 do 2/99 ("4050 wojskowych i 28 pracowników kontraktowych"). W tym samym czasie sztab dywizji i 20 bł powrócił z Zamościa do Lublina (ul. Uniwersytecka 3).
Rozkazem MON Nr 0099/Org. z 2 września 1950 nakazano przeformować dywizję na etat Terytorialnej Dywizji Piechoty. Już w marcu 1951 zrezygnowano z tego zamiaru i przeniesiono dywizję na etaty dywizji piechoty typu B „konna mała”.
Jesienią 1952 dywizja przyjęła w podporządkowanie z rozwiązywanej 25 DP 83 Pułk Piechoty z Chełma. W krótkim czasie 83 pp jednak rozwiązano.
W połowie lat 50. sztab dywizji przedyslokowano z Lublina do Siedlec, by kilka lat później powrócić do Lublina. Jednocześnie rozkaz MON Nr 0026/Org. z 4 września 1956 rozformowuje dywizyjny batalion łączności, a nakazuje przyjąć w podporządkowanie lubelski 53 Batalion Łączności rozformowywanego 9 KA.
Wiosną 1957 roku dywizja została zreorganizowana i otrzymała etaty dywizji piechoty typu B
Na podstawie zarządzenia Nr 023/Org. szefa Sztabu Generalnego WP z 7 marca 1962 roku 3 DP została przeformowana w 9 Dywizję Zmechanizowaną i skadrowana.
Skład i rozmieszczenie ("1949").
dowództwo – Zamość
W składzie 9 Korpusu Armijnego.
dowództwo – Lublin
Sztandar dywizji.
Sztandar dywizyjny ufundowany został przez Związek Patriotów Polskich i wreczony 30 maja 1944 roku w Przebrażu koło Kiwerc. W czasie uroczystości gen. Zygmunt Berling wręczył sztandar gen. Stanisławowi Galickiemu. Dowódca dywizji złożył w imieniu żołnierzy przyrzeczenie: „Przyrzekam, że sztandar ten nigdy nie wypadnie z naszej ręki...”. W uroczystości wzięła udział delegacja KRN.
Opis sztandaru:
Płat o wymiarach 101 × 92 cm, obszyty z trzech stron żółtą frędzlą, przymocowany do drzewca za pomocą pręta stalowego i dziewięciu kółek. Drzewce z jasnego, politurowanego drewna z dwóch części skręcanych za pomocą okuć stalowych. Głowica w kształcie orła wspartego na cokole skrzynkowym z napisem: „3 Dywizja Piechoty im. R. Traugutta”. Wstążka Orderu Krzyża Grunwaldu przyszyta przy płacie sztandaru.
Strona główna:
Czerwony krzyż kawalerski, pola między ramionami krzyża białe. Pośrodku aplikowany i haftowany białą nicią orzeł w otoku wieńca laurowego. Wieniec aplikowany z żółtego jedwabiu i haftowany żółtym i brązowym jedwabiem. Na ramionach krzyża haftowane białą nicią napisy: „HONOR I OJCZYZNA” i „ZA NASZĄ I WASZĄ WOLNOŚĆ”. Na białych polach haftowane ponad gałązkami lauru białą nicią cyfry i inicjały pułków wchodzących w skład dywizji: „7 P.P.”; „8 P.P.”; „9 P.P.” i „3 P.A.L.”.
Strona odwrotna:
Czerwony krzyż kawalerski. Poła między ramionami krzyża białe. Pośrodku, na aplikowanym białym kole, haftowana podobizna Romualda Traugutta, w otoku wieńca laurowego, haftowanego jak na stronie głównej. Pod wizerunkiem, w półokrąg, haftowany białą nicią napis: „3 DYWIZJA PIECHOTY IM. R. TRAUGUTTA”. Na dwu białych polach haftowane białą nicią daty: „1863”; „1944.26.III” oraz gałązki laurowe.
Tradycje.
Tradycje 3 Dywizji Piechoty kontynuowała 3 Brygada Zmechanizowana Legionów im. Romualda Traugutta z Lublina, wchodząca w skład 1 Warszawskiej Dywizji Zmechanizowanej im. Tadeusza Kościuszki.

</doc>
<doc id="1195914" url="https://pl.wikipedia.org/wiki?curid=1195914" title="Cork Celtic F.C.">
Cork Celtic F.C.

Cork Celtic Football Club – irlandzki klub piłkarski z siedzibą w mieście Cork.
Klub grał w pierwszej lidze Irlandii w latach 1951-1979, rozgrywając swoje mecze domowe na stadionie Turners Cross. W latach 1951-1959 klub występował pod nazwą "Evergreen United". W 1974 Cork Celtic zdobył mistrzostwo Irlandii i wystąpił w europejskich pucharach, docierając do drugiej rundy Pucharu Mistrzów.
Historia.
Evergreen United.
Klub założony został pod nazwą "Evergreen United Football Club". Pod tą nazwą klub zdobył dwukrotnie wicemistrzostwo Irlandii – w 1953 i 1959 roku, w obu przypadkach za Shamrock Rovers. Ponadto w 1953 roku "Evergreen" dotarł do finału Pucharu Irlandii, gdzie zremisował z Cork Athletic 2:2, jednak w meczu dodatkowym przegrał 1:2. W sezonie 1956/57 piłkarz "Evergreen" Donald Leahy zdobył 15 goli i został królem strzelców irlandzkiej ekstraklasy. Także w następnych dwóch sezonach Leahy był najlepszym strzelcem ligi, za pierwszym razem z 16 golami, a za drugim z 22 golami. Reprezentant Irlandii Tommy Moroney swoją ostatnią, dwunastą bramkę dla zespołu narodowego zdobył 4 października 1953 roku w meczu eliminacyjnym mistrzostw świata 1954 z Francją, będąc w tym czasie piłkarzem klubu "Evergreen", w którym ostatecznie zakończył swą karierę.
Cork Celtic.
W 1959 roku klub "Evergreen United" zmienił nazwę na "Cork Celtic". Klub o takiej nazwie istniał już dużo wcześniej. W 1904 inny klub, który zwał się "Cork Celtic" wygrał "Munster Senior Cup", a w latach 20. razem z klubami Fordsons, Cork Bohemians, Cobh Ramblers i Cork City grał w ligach "Munster Junior League" i "Munster Senior League". W 1932 roku młodzieżowy zespół tegoż "Cork Celtic" został finalistą "Munster Junior Cup". W 1957 roku jeszcze inny klub o nazwie "Cork Celtic" usyskał prawo gry w pierwszej lidze Irlandii, utracił je jednak na rzecz Cork Hibernians.
W sezonie 1959/60 roku, już pod nową nazwą, klub zdobył wicemistrzostwo Irlandii. W latach 60. "Cork Celtic" rywalizował ze swym derbowym przeciwnikiem Cork Hibernians. W 1974 roku zespół, w którego składzie grali Alfie Hale i Bobby Tambling, zdobył swój jedyny tytuł mistrza Irlandii. Tambling, były gracz Chelsea i reprezentant Anglii, początkowo przeniósł się do Irlandii, by pracować jako misjonarz Świadków Jehowy. W mistrzowskim dla "Cork Celtic" sezonie strzelił dla tego klubu 7 goli.
W następnych sezonach do klubu przybyło wielu wybitnych piłkarzy. W grudniu 1975 George Best zawarł z klubem krótkookresową umowę, taką samą, jak poprzednio z klubem Stockport County, a później z Los Angeles Aztecs. W "Cok Celtic" Best rozegrał tylko trzy mecze przeciwko klubom Drogheda United, Bohemian FC i Shelbourne, przyciągając na trybuny tłumy kibiców, choć w rozegranych spotkaniach nie pokazał niczego nadzwyczajnego i nie strzelił żadnej bramki. W 1976 roku przybył do "Cork Celtic", ale tylko na miesiąc, Geoff Hurst, zdobywając 3 gole. W sezonie 1977/78 w jednym meczu wystąpił w klubie Uwe Seeler i zdobył dwie bramki w wygranym aż 6:2 spotkaniu z Shamrock Rovers. Seeler był przekonany, że jest to spotkanie towarzyskie.
W 1979 roku "Cork Celtic" został rozwiązany z powodów finansowych. Jego miejsce w pierwszej lidze zajął klub University College Dublin.

</doc>
<doc id="1195922" url="https://pl.wikipedia.org/wiki?curid=1195922" title="Lužiny">
Lužiny

Lužiny – stacja linii B metra praskiego (odcinek V.B), położona na osiedlu o tej samej nazwie, części kompleksu mieszkaniowego Miasto Południowo-Zachodnie ("Jihozápadní Město"), w rejonie ulicy Archeologickiej.

</doc>
<doc id="1195923" url="https://pl.wikipedia.org/wiki?curid=1195923" title="Cork Celtic Football Club">
Cork Celtic Football Club



</doc>
<doc id="1195925" url="https://pl.wikipedia.org/wiki?curid=1195925" title="Santa Dog '78">
Santa Dog '78



</doc>
<doc id="1195926" url="https://pl.wikipedia.org/wiki?curid=1195926" title="Santa Dog 88">
Santa Dog 88



</doc>
<doc id="1195931" url="https://pl.wikipedia.org/wiki?curid=1195931" title="Santa Dog '92">
Santa Dog '92



</doc>
<doc id="1195933" url="https://pl.wikipedia.org/wiki?curid=1195933" title="Cork Celtic FC">
Cork Celtic FC



</doc>
<doc id="1195937" url="https://pl.wikipedia.org/wiki?curid=1195937" title="David Keith">
David Keith

David Lemuel Keith (ur. 8 maja 1954 w Knoxville) – amerykański aktor, reżyser, kompozytor i producent filmowy.
Życiorys.
Wczesne lata.
Urodził się w Knoxville w Tennessee jako syn Lemuela Grady’ego Keitha Jr., pracującego dla federalnej agencji rządowej w USA o charakterze korporacyjnym Tennessee Valley Authority, i Hildy Earle, pracującej dla zarządu Knoxville County. W 1975 roku ukończył studia na wydziale komunikacji i teatru Uniwersytetu Stanu Tennessee w Knoxville. Dwa lata później wystąpił jako Scotty w musicalu country "Red Bluegrass Western Flyer Show" (1977) na scenie Goodspeed Opera House we Wschodnim Haddam w stanie Connecticut.
Kariera.
Debiutował na małym ekranie w jednym z odcinków sitcomu ABC "Szczęśliwe dni" ("Happy Days", 1978) z Henry Winklerem. Swoją karierę aktorską na kinowym ekranie zapoczątkował występem w dwóch produkcjach – dramacie "Wielki Santini" ("The Great Santini", 1979) u boku Roberta Duvalla i Blythe Danner oraz dramacie muzycznym "Róża" ("The Rose", 1979) z Bette Midler, Alanem Batesem i Harry Deanem Stantonem jako żołnierz i ochroniarz tytułowej piosenkarki. Pojawił się w dramacie "Brubaker" (1980) z Robertem Redfordem, niezależnej komedii "Back Roads" (1981) u boku Sally Field i Tommy’ego Lee Jonesa.
Jego rola oficera marynarki wojennej w melodramacie "Oficer i dżentelmen" ("An Officer and a Gentleman", 1982) z Richardem Gere i Debrą Winger była dwukrotnie nominowana do nagrody Złotego Globu dla najlepszego aktora drugoplanowego i najlepszego nowego gwiazdora. W 1983 roku odebrał nagrodę ShoWest dla Gwiazdora Jutra. Wystąpił w telewizyjnej adaptacji powieści Sidneya Sheldona CBS "Jeśli nadejdzie jutro" ("If Tomorrow Comes", 1986) z Tomem Berengerem i Liamem Neesonem. Zagrał postać Elvisa Presleya w komedii "Heartbreak Hotel" (1988).
Pojawił się gościnnie w serialach: "Po tamtej stronie" ("The Outer Limits", 1988), CBS "Strażnik Teksasu" ("Walker, Texas Ranger", 2000) z Chuckiem Norrisem i CBS "Agenci NCIS" ("Navy NCIS: Naval Criminal Investigative Service", 2004).
Wystąpił w filmie fantasy "Daredevil" (2003) u boku Bena Afflecka, Colina Farrella i Jennifer Garner oraz melodramacie muzycznym dla młodzieży "Raise Your Voice" (2004) jako ojciec głównej bohaterki granej przez Hilary Duff.
Życie prywatne.
15 kwietnia 2000 roku poślubił Nancy Clark. Mają córkę Presley.

</doc>
<doc id="1195938" url="https://pl.wikipedia.org/wiki?curid=1195938" title="Andrei Murariu">
Andrei Murariu

Andrei Murariu (ur. 17 lutego 1986 w Bârladzie) – rumuński szachista, arcymistrz od 2006 roku.
Kariera szachowa.
W 1998 r. zdobył w Mureck brązowy medal mistrzostw Europy juniorów do lat 12, natomiast w 2004 r. w Obrenovacu – również brązowy w ME juniorów w szachach szybkich (w kategorii do lat 18). Poza tym jest trzykrotnym medalistą drużynowych mistrzostw Europy juniorów do lat 18: złotym (2002), srebrnym (2004) i brązowym (2003). W roku 2007 zadebiutował w reprezentacji Rumunii na drużynowych mistrzostwach Europy w Iraklionie.
Pierwszą normę arcymistrzowską wypełnił w roku 2003, kolejne w latach 2004 i 2006 (wszystkie na turniejach rozegranych w Bukareszcie). Oprócz tego sukcesy odniósł m.in. w Techirghiolu (2001, I m.), Gałaczu (2005, dz. II m. za Mariusem Manolache i Władysławem Niewiedniczym), Budapeszcie (2005, turniej "First Saturday"-GM, dz. I m. wspólnie z Davidem Berczesem), Băile Felix (2007, dz. I m. wspólnie z m.in. Alinem Berescu i Mariusem Manolache) oraz w Eforie Nord (2007, I m.).
Najwyższy ranking w dotychczasowej karierze osiągnął 1 listopada 2012 r., z wynikiem 2529 punktów zajmował wówczas 9. miejsce wśród rumuńskich szachistów.

</doc>
<doc id="1195939" url="https://pl.wikipedia.org/wiki?curid=1195939" title="Polacy na Łotwie">
Polacy na Łotwie

Polacy na Łotwie – ludność osiadła na terenie obecnej Łotwy od XVI wieku, zamieszkująca głównie wschodnią część kraju (Łatgalię, dawne województwo inflanckie), wschodnią część Kurlandii – Semigalię (szczególnie powiat iłuksztański) oraz Rygę.
Obywatelstwo.
Według oficjalnych statystyk bieżących 1 lipca 2013 na Łotwie zarejestrowano 48 960 Polaków, z tego 37 640 posiadało obywatelstwo Łotwy (77%), 9 917 (20%) według prawa Łotwy nie miało prawa otrzymania obywatelstwa łotewskiego i są łot. „"nepilsonis"” („nieobywatelami”), to znaczy nie posiadają żadnego obywatelstwa. Jedynie 1 399 Polaków posiada obywatelstwo inne niż Łotwy: Litwy, Białorusi, Ukrainy, Polski, Rosji.
Rozmieszczenie.
Najwięcej ludności polskiej względnie polskiego pochodzenia mieszka w dawnych Inflantach Polskich (Łatgalii, ok. 22 tys.), a więc w okolicach Dyneburga, Krasławia i Rzeżycy (z czego w Dyneburgu ok. 18 tys., co daje 15,1% ogółu mieszkańców tego miasta) oraz stołeczną Rygę (ok. 17 tys.). W skali całego kraju Polacy stanowią według spisu łotewskiego 2,3% ludności (stan na rok 1998).
Historia.
Początki osadnictwa polskiego na obszarze obecnej Łotwy sięgają XVI wieku, kiedy to głównie na terenie Inflant Polskich osiedlała się polska szlachta. Aż do 1772 Dyneburg i jego okolice stanowiły integralną część Rzeczypospolitej. Silne wpływy miał tu Kościół katolicki. Spowodowało to znaczną polonizację mieszkańców regionu, zwłaszcza elit. O wiele mniej Polaków zamieszkiwało cieszące się autonomią Księstwo Kurlandii i Semigalii (dominowali w rejonie Iłukszty) oraz tzw. Inflanty szwedzkie i Rygę.
Kolejne fale polskiej ludności napływały na Łotwę w XIX wieku.
W okresie międzywojennym przygraniczne tereny Łotwy zasiedlali Polacy emigrujący tam za chlebem oraz przyjeżdżający do prac sezonowych.
Po aneksji Łotwy przez Związek Radziecki w kraju osiadło wielu Polaków z Białorusi, Litwy i Rosji. Wpływ na to miała postępująca industrializacja kraju, której skutkiem był brak rąk do pracy oraz o wiele wyższy standard życia niż w Mińsku i Wilnie. W większości Polakom, których przodkowie byli obywatelami II Rzeczypospolitej i osiedlili się na Łotwie po II wojnie (12 tys.), nie nadano obywatelstwa łotewskiego ani nie przywrócono obywatelstwa polskiego, są bezpaństwowcami.
Działalność oświatowa i kulturalna.
Po II wojnie światowej przez krótki czas władze radzieckie zezwalały na istnienie polskich szkół powszechnych na Łotwie sprzed 1940, polityka względnej tolerancji skończyła się jednak w 1949, kiedy to zlikwidowano ostatnią polską szkołę w Dyneburgu.
Język polski, poza rodzinnymi domami, od tej pory funkcjonował głównie w kościołach, wykładano w nim jedynie w Seminarium Duchownym w Rydze.
W 1978 grupa ryskich Polaków utworzyła Klub Kultury Polskiej „Polonez”, który stał się zalążkiem powstałego w 1990 w Związku Polaków na Łotwie. W 1997 powstało w Dyneburgu Centrum Kultury Polskiej.
Obecnie istnieje 6 polskich szkół, do których uczęszcza ponad tysiąc uczniów (w tym Polska Szkoła Średnia w Rydze im. Ity Kozakiewicz i Państwowe Gimnazjum Polskie im. J. Piłsudskiego w Dyneburgu), funkcjonuje polskie przedszkole, działają szkoły niedzielne oraz przykościelne towarzystwa.
Polska mniejszość narodowa a polityka.
Przewodniczącą Związku Polaków została w 1989 Ita Kozakiewicz – działaczka Łotewskiego Frontu Ludowego lat 1988–1990. Środowiska polskie od początku jednoznacznie opowiedziały się za niezależnością republiki, co uchroniło łotewskich Polaków od niechętnego stosunku państwa łotewskiego.
Polska prasa na Łotwie.
Po odzyskaniu przez Łotwę niepodległości znów ukazuje się kilka polskich tytułów: „Polak na Łotwie”', „Czas Łatgalii”, „Echo Rygi”.

</doc>
<doc id="1195940" url="https://pl.wikipedia.org/wiki?curid=1195940" title="Konstanty Przebendowski">
Konstanty Przebendowski

Konstanty Przebendowski (ur. 25 grudnia 1776 roku w Gdańsku, zm. 1 października 1831 roku) – generał brygady armii Królestwa Polskiego.
Życiorys.
Wnuk gen. Józefa Przebendowskiego. Był chorążym targowickiej formacji Regimentu Pieszego pod im. Konfederacji Wolnych.
Walczył w powstaniu kościuszkowskim w 1794. Odznaczył się męstwem i za zasługi awansowany na porucznika 17 regimentu pieszego. 
Od 1797 oficer Legionów Polskich we Włoszech. Odbył wszystkie kampanie włoskie i od 1799 brał udział w wyprawie na San Domingo jako adiutant gen. Władysława Jabłonowskiego. Tam w 1803 przeszedł do służby francuskiej i w stopniu szefa szwadronu został adiutantem gen. Rochambeau. Jako oficer gen. Marmonta odbył kampanie w Dalmacji 1805 - 1807, po czym w stopniu majora przeniósł się do Księstwa Warszawskiego.
Od 1808 pułkownik i dowódca 1 pułku strzelców konnych. Walczył w kampanii austriackiej 1809 i moskiewskiej 1812. W 1812 przystąpił do Konfederacji Generalnej Królestwa Polskiego Przez własną nieostrożność dostał się do niewoli rosyjskiej pod Mołodecznem.
Od 1815 w armii Królestwa Polskiego, początkowo szef sztabu Dywizji Jazdy, potem dowódca Brygady Strzelców Konnych.
Awansowany do stopnia generała w 1815. W walkach powstania listopadowego udziału nie brał. Usunięty z armii czynnej przez gen. Józefa Chłopickiego. Miał organizować siły zbrojne woj. mazowieckiego i kaliskiego, ale z powodu choroby wycofał się całkowicie ze służby.
Odznaczony Orderem Świętego Stanisława I klasy w 1829, II klasy w 1820 i III klasy w 1819.

</doc>
<doc id="1195941" url="https://pl.wikipedia.org/wiki?curid=1195941" title="Charlemagne (miasto)">
Charlemagne (miasto)

Charlemagne – miasto w Kanadzie, w prowincji Quebec, w regionie Lanaudière i MRC L’Assomption. Miasto położone jest w obszarze metropolitarnym Montrealu. Jest znane przede wszystkim jako miejsce urodzenia kanadyjskiej piosenkarki Céline Dion.
Liczba mieszkańców Charlemagne wynosi 5 594. Język francuski jest językiem ojczystym dla 96,2%, angielski dla 1,0% mieszkańców (2006).

</doc>
<doc id="1195942" url="https://pl.wikipedia.org/wiki?curid=1195942" title="Max Lorenz (piłkarz)">
Max Lorenz (piłkarz)

Max Lorenz (ur. 19 sierpnia 1939 w Bremie) – niemiecki piłkarz, pomocnik lub obrońca. Brązowy medalista MŚ 1970. Długoletni zawodnik Werderu Brema.
W Werderze grał w latach 1960–1969 (od 1963 w Bundeslidze). W 1965 został mistrzem RFN. W najwyższej klasie rozgrywkowej występował także w barwach Eintrachtu Brunszwik (1969–1972). W reprezentacji RFN debiutował 24 kwietnia 1965 w meczu z Cyprem. Do 1970 rozegrał w kadrze 19 spotkań i strzelił jedną bramkę. Podczas MŚ 70 wystąpił w jednym meczu – w spotkaniu o brązowy medal (z Urugwajem). Był to jego ostatni reprezentacyjny występ. Znajdował się w kadrze na MŚ 66.

</doc>
<doc id="1195944" url="https://pl.wikipedia.org/wiki?curid=1195944" title="Calderara Mario">
Calderara Mario



</doc>
<doc id="1195945" url="https://pl.wikipedia.org/wiki?curid=1195945" title="3 Dywizja Piechoty (PSZ)">
3 Dywizja Piechoty (PSZ)

3 Dywizja Piechoty (3 DP) – wielka jednostka piechoty Wojska Polskiego we Francji.
Formowanie i walki.
Rozkaz do formowania nosi datę 15 maja 1940 roku. Na miejsce formowania wybrano Camp de Coëtquidan. W trakcie formowania dywizji dwukrotnie ją reorganizowano. 27 maja 1940 r. z jej struktur wydzielono batalion strzelców "coetquidańskich", którego celem była akcja przeciwdesantowa i skierowano go do Arpajon, do 1 BKPanc. 10 czerwca zdecydowano ostatecznie utworzyć dywizję lekką (rozformowano 9 pułk piechoty i 3 pułk artylerii ciężkiej oraz Dowództwo Artylerii Dywizyjnej). Żołnierzy z tych pułków rozdysponowano, odpowiednio do pozostałych pułków. 
Do wybuchu wojny francusko-niemieckiej nie zdążyła się do końca zorganizować. Pomimo tego dowództwo francuskie podjęło fatalną decyzję użycia jej w obronie tzw. "reduty bretońskiej". Rozbite oddziały i pojedynczy żołnierze, wycofały się następnie w kierunku portów, aby zdążyć ewakuować się okrętami do Wielkiej Brytanii.
Organizacja wojenna.
12 czerwca 1940 3 DP liczyła 7.832 żołnierzy, w tym: 366 oficerów, 1433 podoficerów i 6.033 szeregowych. 23 czerwca 1940 roku w Szkocji 250 oficerów i 1.527 szeregowców dywizji, w tym 73 oficerów oraz 333 podoficerów i kanonierów 3 pułku artylerii lekkiej.

</doc>
<doc id="1195956" url="https://pl.wikipedia.org/wiki?curid=1195956" title="Jan Huygen van Linschoten">
Jan Huygen van Linschoten

Jan Huygen van Linschoten (ur. 1563 w Haarlemie, zm. 8 lutego 1611 w Enkhuizen) – holenderski kupiec, żeglarz i odkrywca. W 1583 r. pożeglował dookoła Przylądka Dobrej Nadziei do portugalskiej kolonii Goa w Indiach. W latach 1594–1595 brał udział w dwóch wyprawach Willema Barentsa do Arktyki, przekonany o istnieniu krótszej drogi do Indii na północy.
Zasłynął ze skopiowania i opublikowania tajnych portolanów (map żeglarskich) Portugalczyków, co umożliwiło Holendrom i Anglikom żeglugę do Indii Wschodnich. Napisał dwa przewodniki żeglugi morskiej, w których oprócz map zawarł informacje o trasie morskiej do Indii wokół Przylądka Dobrej Nadziei oraz o warunkach żeglugi na Oceanie Indyjskim, opisując szczegółowo przebieg prądów morskich, rozmieszczenie głębin i mielizn, układy wiatrów, pory monsunów, itd. Dzięki temu Holenderska Kompania Wschodnioindyjska (hol. "Vereenigde Oostindische Compagnie" (VOC)) oraz Brytyjska Kompania Wschodnioindyjska (ang. "British East India Company") przełamały ówczesny monopol Portugalii w handlu z Indiami Wschodnimi.
Dzieciństwo i lata młodzieńcze.
Jan Linschoten urodził się w Haarlemie w rodzinie notariusza. Kiedy Jan był jeszcze dzieckiem, Linschotenowie przeprowadzili się do miejscowości Enkhuizen.
W grudniu 1576 Linschoten wyjechał do swojego brata do Sewilli w Hiszpanii, by zdobyć tam zawód kupca. Sześć lat później znalazł posadę u kupca z Lizbony. Załamanie handlu zmusiło go do poszukiwania innych możliwości zarobku. Z pomocą przyszedł mu brat Willem, który dobrze znał nowo mianowanego arcybiskupa portugalskiej kolonii Goa, dominikanina Vicente de Fonesca. Nowy arcybiskup mianował Linschotena swoim sekretarzem. Linschoten wyruszył do Goa 3 kwietnia 1583. Pięciomiesięczna podróż wiodła przez Maderę, Gwineę, Przylądek Dobrej Nadziei, Madagaskar i Mozambik.
Goa.
Z racji zajmowanego stanowiska, Linschoten miał dostęp do wielu tajnych informacji, również do pilnie strzeżonych map – portolanów. Nadużywając swojej pozycji, Linschoten skopiował dostępne mu materiały.
W 1587 zmarł jego protektor, arcybiskupa Goa, w drodze do Lizbony. Linschoten zdecydował zakończyć swój pobyt w kolonii. W styczniu 1589 wyruszył do Europy, zatrzymując się w drodze powrotnej w portugalskim porcie na Wyspie Św. Heleny. 
Podróż Linschotena została przerwana przez atak angielskich piratów. Jego statek zgubił ładunek w czasie burzy u wybrzeży Azorów. Linschoten spędził dwa lata na wyspie Terceirze. Do Lizbony dotarł w 1592, skąd udał się do rodzinnego domu w Enkhuizen.
Przejście Północno-Wschodnie.
Linschoten był przekonany o istnieniu krótszej drogi do Indii na północy, tzw. przejścia północno-wschodniego, którego poszukiwał razem z Willemem Barentsem. W 1594 r. wyruszył na wspólną wyprawę do Arktyki. W 1595 r. dotarł wraz z Barentsem do Nowej Ziemi. Obydwie ekspedycje zakończyły się fiaskiem. Relacja z wypraw ukazała się w 1601.
Publikacje.
Z pomocą amsterdamskiego wydawcy Cornelisa Claesza, specjalizującego się w publikacjach geograficznych, marynistycznych i podróżniczych, Jan Linschoten spisał w 1595 wspomnienia ze swoich podróży do Indii (hol. "Reys-gheshift vande navigatien der Portugaloysers in Orienten"). Dzieło to zawierało nie tylko wiele wskazówek jak żeglować pomiędzy Portugalią a koloniami w Indiach Wschodnich, ale także jaką trasę obrać pomiędzy Indiami, Chinami i Japonią.
Jan Linschoten był autorem dwóch kolejnych książek. W 1596 ukazał się „Zapis podróży żeglarza Jana Huyghena van Linschotena do portugalskich Indii Wschodnich” (hol. "Itinerario: Voyage ofte schipvaert van Jan Huyghen van Linschoten naer Oost ofte Portugaels Indien, 1579–1592") a w 1597 “Opis wybrzeża Gwinei, Kongo, Angoli oraz przeprawy do Cabo de St. Augustus w Brazylii, charakterystyka całego Oceanu Atlantyckiego” (hol. "Beschryvinghe van de gantsche custe van Guinea, Manicongo, Angola ende tegen over de Cabo de S. Augustijn in Brasilien, de eyghenschappen des gheheelen Oceanische Zees"). Angielskie i niemieckie tłumaczenie pierwszej książki wydano w 1598.
Znaczenie.
Publikacja szczegółowych map oraz wskazówek nawigacyjnych odnośnie do prądów morskich, mielizn, układów wiatru, monsunów, itd. umożliwiła Holendrom i Anglikom żeglugę do Indii Wschodnich. Linschoten zasugerował również jak dotrzeć do Indii Wschodnich bez konieczności pokonywania Cieśniny Malakka, będącej pod kontrolą Portugalii. Alternatywna droga wiodła na południe od Sumatry przez Cieśninę Sundajską. 
Dzięki informacjom Linschotena Holendrzy i Anglicy przełamali portugalski monopol na handel z Indiami Wschodnimi. Pierwsza holenderska wyprawa handlowa do Indii Wschodnich, tzw. "Eerste Schipvaart", wyruszyła z Amsterdamu pod dowództwem Cornelisa de Houtmana już w 1695.

</doc>
<doc id="1195966" url="https://pl.wikipedia.org/wiki?curid=1195966" title="2 Warszawska Dywizja Piechoty">
2 Warszawska Dywizja Piechoty

2 Warszawska Dywizja Piechoty im. Henryka Dąbrowskiego (2 DP) – związek taktyczny piechoty ludowego Wojska Polskiego.
Sformowana w Sielcach w 1943 roku. Weszła w skład 1 Armii WP. W sierpniu 1944 walczyła na przyczółku warecko-magnuszewskim. W styczniu 1945 uczestniczyła w walkach o Warszawę, przełamywała Wał Pomorski i wyszła pod Kamień Pomorski. Szlak bojowy zakończyła nad Łabą.
Sztab dywizji stacjonował pierwotnie w Kielcach, a potem w Częstochowie przy ul. Śląskiej. W 1956 rozformowana. Jej tradycje przejęła 7 Dywizja Piechoty przeformowująca się na zmechanizowany związek taktyczny.
Formowanie.
Formowanie jednostki 2 Dywizji Piechoty im. Henryka Dąbrowskiego zostało rozpoczęte w pierwszej dekadzie sierpnia 1943, w obozie sieleckim, według etatu Nr 04/500. 30 sierpnia ukazał się pierwszy rozkaz dowódcy dywizji. 2 DP weszła w skład 1 Korpusu Polskiego w ZSRR.
Struktura organizacyjna dywizji w okresie formowania
11 listopada 1943, w Chutorze Białym, żołnierze złożyli przysięgę wojskową. 11 grudnia w skład dywizji włączono 2 kompanię fizylierek. 26 grudnia dywizja otrzymała sztandar ufundowany przez Związek Patriotów Polskich. Do 31 grudnia nie zakończono formowania i szkolenia dywizji. 1 stycznia 1944 stan ewidencyjny dywizji liczył 8.942 żołnierzy, czyli 80 procent stanu etatowego (11.164 żołnierzy). Stan liczebny koni wynosił 58,7 procent stanu etatowego.
10 stycznia 1944 dywizja ześrodkowała się w rejonie Smoleńska i rozpoczęła marsz przez Wołyń, by 24 lipca 1944 osiągnąć Chełm. W marcu tego roku 2 DP włączona została w skład 1 Armii Polskiej w ZSRR, w lipcu w skład l Armii WP.
7 maja 1944 nakazano rozformowanie 2 samodzielnego dywizjonu przeciwpancernego. 5 czerwca w skład 2 DP włączona została radziecka jednostka artylerii samobieżnej SU-76 i przemianowana na 2 dywizjon artylerii samochodowej.
Marsze i działania bojowe.
Brała udział w walkach o przyczółki nad Wisłą w rejonie Puław "(lipiec-sierpień 1944)", działała na przyczółku warecko-magnuszewskim "(sierpień-wrzesień 1944)".
Pułki dywizji próbowały też przyjść z pomocą walczącej Warszawie (przyczółek czerniakowski).
W czasie ofensywy styczniowej forsowała Wisłę i brała udział w zajęciu Warszawy "(styczeń 1945)", przełamała Wał Pomorski i w pościgu doszła do Kamienia Pomorskiego (luty-marzec 1945).
Na podstawie rozkazu ogólnego Nr 060 dowódcy 1 Armii WP z 24 lutego 1945, wydanego w wykonaniu rozkazu Nr 011 Naczelnego Dowództwa Armii Radzieckiej z 19 lutego 1945 dywizja otrzymała nazwę wyróżniającą "Warszawska".
W operacji berlińskiej, początkowo sforsowała Odrę, a później, prowadząc działania ofensywne, doszła do Łaby "(kwiecień 1945)".
Dywizja zakończyła szlak bojowy 4 maja 1945. W kolejnych miesiącach pełniła służbę okupacyjną na terenie Niemiec. Działając w składzie wojsk okupacyjnych, jej sztab stacjonował w Chociebużu.
4 maja 1945 Rada Najwyższa ZSRR odznaczyła Dywizję Orderem Czerwonej Gwiazdy za "wzorowe wypełnianie zadań dowództwa w walce z wrogiem przy zdobyciu miast Deutsch Krone, Märkisch Friedland i wykazane przy tym męstwo i odwagę".
Okres powojenny.
Na przełomie lipca i sierpnia 1945 dywizja wróciła do kraju i weszła w skład Okręgu Wojskowego Śląsk. Od 15 lipca 1945 pełniła służbę graniczną na granicy południowej między Paczkowem, a Cieszynem. Sztab dywizji stacjonował wtedy w Koźlu.
We wrześniu 1945 została przesunięta w obszar Okręgu Wojskowego – VI "(Łódź)", a jej jednostki zakwaterowano w Kielcach, Częstochowie, Radomiu i Piotrkowie Trybunalskim.
Tutaj też nastąpiło przejście 2 Warszawskiej Dywizji Piechoty na etat pokojowy. Dostosowano struktury organizacyjne do nowych zadań i warunków działania, przy możliwie największym obniżeniu liczebności wojska.
W 1949 poszczególne oddziały i pododdziały dywizji rozmieszczone były w garnizonach:
Na podstawie rozkazu Nr 0099/Org. Ministra Obrony Narodowej z dnia 2 września 1950 r. 2 Dywizja Piechoty miała zostać przeformowana w 2 Terytorialną Dywizję Piechoty, a jej składzie miały być sformowane nowe pododdziały:
Na podstawie rozkazu Nr 024/Org. Ministra Obrony Narodowej z dnia 3 marca 1951 anulowano rozkaz o przeformowaniu 2 DP według etatów terytorialnej dywizji piechoty i sformowaniu w jej składzie nowych pododdziałów oraz nakazano utrzymać oddziały na dotychczasowych etatach dywizji piechoty z 14 września 1949.
17 maja 1951 wydany został rozkaz w sprawie przeniesienia 2 DP na etaty dywizji piechoty typu B „konna mała” z jednoczesnym włączeniem w skład 11 Korpusu Piechoty.
W 1952 dywizja wchodziła w skład 11 Korpusu Armijnego z Gliwic.
Rozkazem Nr 0026/0rg. Ministra ON z 2 września 1956 roku Dywizję rozformowano "(bez 6 pp, 36 pp i 24 daplot)."
Jednocześnie 7 Łużycka Dywizja Piechoty została przeformowana na zmechanizowany związek taktyczny oraz przejęła sztandar i tradycje 2 Warszawskiej Dywizji Piechoty z jednoczesną zmianą nazwy na 2 Warszawską Dywizję Zmechanizowaną im gen. Henryka Dąbrowskiego. Dywizja przejęła też nie rozformowane oddziały częstochowskiej 2 Dywizji Piechoty.
Żołnierze dywizji.
Dowódcy dywizji:

</doc>
<doc id="1195980" url="https://pl.wikipedia.org/wiki?curid=1195980" title="Gaijin">
Gaijin

 lub – dwa różne japońskie słowa o bliskim znaczeniu: „cudzoziemiec”, „obcokrajowiec”, „nie-Japończyk”, „obcy”. Są one często używane zamiennie, a określenie "gaijin" bywa mylnie uznawane za skróconą, prostszą formę słowa "gaikokujin".
Pomiędzy słowami "gaijin" i "gaikoku-jin" istnieje jednak pewna różnica. Słowo "gaijin" oznacza dosłownie „człowieka z zewnątrz”. Jest ono w powszechnym użyciu, ale w zależności od kontekstu ma w swoim tonie pewien wyraz niechęci w stosunku do cudzoziemców. Odnosi się przede wszystkim do białych ludzi lub pochodzących z Zachodu. Natomiast słowo "gaikoku-jin", to „człowiek z zewnętrznego kraju”. Jest ono bardziej formalne (np. zapis oficjalny w dokumentach) i uprzejme. 

</doc>
<doc id="1195983" url="https://pl.wikipedia.org/wiki?curid=1195983" title="Stanisław Rychłowski (generał)">
Stanisław Rychłowski (generał)

Stanisław Rychłowski-Samson (ur. 1791 w Dziwlach w Kaliskiem, zm. 1862 w Warszawie) – generał brygady powstania listopadowego.
Służbę wojskową rozpoczął w roku 1806 w armii Księstwa Warszawskiego. Wziął udział w kampanii mazurskiej 1807. Brał udział w wojnie z Austrią w 1809 jako porucznik i odznaczył się w bitwach pod Raszynem i Górą.
W kampanii moskiewskiej 1812 odznaczył się pod Borysowem i Bobrujskiem.
Kampanie saską i francuska odbył w stopniu kapitana.
W 1815 po powrocie w wojsku Królestwa Polskiego, ale dopiero w 1830 awansowany do majora.
W czasie powstania listopadowego na czele baonu walczył pod dowództwem gen. J. Dwernickiego pod Stoczkiem i wziął udział w wyprawie na Wołyń. Po kapitulacji Korpusu internowany w Stanisławowie, uciekł i wrócił do powstania jako dowódca 16 pułku piechoty. Odznaczył się pod Mińskiem Mazowieckim.
Generał z września 1831 na stanowisku dowódcy Brygady Piechoty w Korpusie gen. G. Ramorino. Pobił pod Rogoźnicą gen. Werpachowskiego, ale sam został ranny.
Po upadku powstania wzięty do niewoli i zesłany w głąb Rosji. Po uwolnieniu osiadł w Warszawie, gdzie zmarł. Pochowany na cmentarzu Powązkowskim (kwatera 11-2-31). Był trzecim mężem Antoni z domu Łączyńskiej (1788-1864), siostry Marii Walewskiej.

</doc>
<doc id="1195985" url="https://pl.wikipedia.org/wiki?curid=1195985" title="Język manipuri">
Język manipuri

Język manipuri (মনিপুরি, ꯃꯅꯤꯄꯨꯔꯤ), meitei-lon (মেইতেই লোন্, ꯃꯩꯇꯩ ꯂꯣꯟ), meitei-lol (মেইতেই লোল্, ꯃꯩꯇꯩ ꯂꯣꯜ) – główny język w indyjskim stanie Manipur, używany jako lingua franca do komunikacji pomiędzy różnymi grupami etnicznymi. Od 1992 język urzędowy (pod nazwą "manipuri") w stanie Manipur, używany jest także w stanach Asam i Tripura oraz w Bangladeszu i Birmie.
Manipuri należy do grupy tybeto-birmańskiej sino-tybetańskiej rodziny językowej. Jest językiem tonalnym, nie należy go mylić z bishnupriya-manipuri, innym językiem używanym w Manipurze, należącym do rodziny języków indoeuropejskich.
Do XVIII w. manipuri posiadał własny system pisma (pismo meitei), obecnie jest najczęściej zapisywany alfabetem bengalskim, chociaż dawne pismo ostatnio przeżywa pewien renesans; stosowany bywa także alfabet łaciński.

</doc>
<doc id="1195987" url="https://pl.wikipedia.org/wiki?curid=1195987" title="Kevin Brooks">
Kevin Brooks

Kevin M. Brooks (ur. 30 marca 1959) – brytyjski pisarz, autor powieści "Lucas" (zwycięzca angielskiego North East Book Award 2004) i "Martyn Pig" (zwycięzca Branford Boase Award 2003). 
Kevin Brooks urodził się w 1959 roku. Wychował się w Exeter w Devonie. Studiował psychologię i filozofię w Birmingham, na uniwersytecie w Aston w 1980 i studia kulturalne w Londynie w 1983. Pracował w różnych zawodach: był muzykiem, „pomocnikiem” na stacji benzynowej, „złotą rączką” w krematorium, urzędnikiem w urzędzie cywilnym, sprzedawcą hot-dogów w londyńskim zoo, na poczcie i na kolei. Mieszka w Esseksie – najmniejszym mieście Anglii. 
Jego książki ukazują się w Polsce nakładem wydawnictwa Media Rodzina, w przekładzie Anny i Miłosza Urbanów.

</doc>
<doc id="1195989" url="https://pl.wikipedia.org/wiki?curid=1195989" title="Santa Dog">
Santa Dog

Santa Dog – pierwszy minialbum autorstwa awangardowej grupy The Residents wydana w 1972 roku. Płyta została wytłoczona w limitowanej liczbie egzemplarzy jako dwa siedmiocalowe krążki winylowe i opakowana w sposób przypominający popularne wówczas w Ameryce kartki świąteczne przesyłane przez firmy ubezpieczeniowe po czym znaczna część nakładu została rozesłana do znajomych grupy, DJów radiowych oraz znanych osobistości (na liście adresatów znaleźli się między innymi Richard Nixon oraz Frank Zappa - płyta przeznaczona dla prezydenta wróciła do nadawcy z adnotacją "adresat odmówił przyjęcia", zaś Zappa płyty nigdy nie otrzymał swojego egzemplarza z powodu zmiany miejsca zamieszkania), pozostałe egzemplarze zostały po latach sprzedane poprzez katalog wysyłkowy wytwórni płytowej należącą do zespołu, Ralph Records. Mimo że wszystkie utwory zostały skomponowane i zagrane przez The Residents, w oprawie graficznej płyty przypisano je innym, przypadkowym zespołom.
Singel doczekał się czterech "reedycji" (patrz poniżej), materiał z płyty trafił również w charakterze nagrań bonusowych do reedycji debiutu zespołu, Meet the Residents z 1988.
Lista utworów.
Santa Dog 1978.
Reedycja rozesłana w 6 lat po pierwszym wydaniu płyty rozesłana na Gwiazdkę za darmo do klientów sklepiku Ralph Records zawierająca zremasterowaną wersję utworu "Fire" w szybszym tempie oraz ten sam utwór nagrany na nowo w 1978 roku.
Santa Dog 1988.
Rozesłana za darmo członkom oficjalnego fan klubu grupy "Uncle Willie's Eyeball Buddies" reedycja zawierała materiał z poprzedniego wydania, nieukończoną wersję "Santa Dog" z 1984 roku oraz ten sam utwór nagrany na nowo w 1988.
Santa Dog 1992.
Tak samo jak w przypadku poprzedniej reedycji płyta została rozesłana za darmo dla członków fanklubu "UWEB" w styczniu 1993, na krążku znalazła się 13 minutowa wersja utworu "Santa Dog" nagrana na nowo w 1992 roku. 
Refused.
Wydana w limitowanej liczbie egzemplarzy w 1999 roku płyta była pierwszą reedycją, która trafiła do regularnej sprzedaży, zawierała wszystkie dotychczasowe wersje utworu "Santa Dog" oraz kilka nowych remiksów. Pełny tytuł albumu brzmi "The Pilgrimage of Santa Dog through the Second Millennium 1999"

</doc>
<doc id="1195992" url="https://pl.wikipedia.org/wiki?curid=1195992" title="High and Mighty">
High and Mighty

High and Mighty – dziewiąty album brytyjskiej rockowej grupy Uriah Heep wydany w czerwcu 1976. Ostatni album z udziałem wokalisty David Byrona.

</doc>
<doc id="1195995" url="https://pl.wikipedia.org/wiki?curid=1195995" title="Refused (album)">
Refused (album)



</doc>
<doc id="1195996" url="https://pl.wikipedia.org/wiki?curid=1195996" title="Deception Island">
Deception Island

Deception Island (Wyspa Zwodnicza) – wyspa położona w archipelagu Szetlandów Południowych na Oceanie Południowym u wybrzeży Antarktydy. 
Wyspa Zwodnicza jest wierzchołkiem kaldery wulkanu wypełnionej wodą i zajmuje obszar o średnicy 12 km. Najwyższym jej punktem jest szczyt Mount Pond, liczący 542 m n.p.m. Wyspa ma kształt podkowy; pomiędzy lądem znajduje się wąski przesmyk Neptune's Bellows o szerokości 230 metrów. Obok znajduje się wyrwa w skale, nazwana „Oknem Neptuna” (Neptune's Window). Na wyspie, nad Zatoką Wielorybnika (Whaler's Bay), znajdują się gorące źródła i wulkaniczne plaże. 
Według niektórych źródeł to właśnie z tej wyspy, z miejsca zwanego Oknem Neptuna, amerykański podróżnik i badacz Nathaniel Palmer po raz pierwszy zobaczył w 1820 roku Antarktydę. 
Deception Island była od początku odkrycia wykorzystywana przez rybaków, łowców fok i wielorybników, a także badaczy z całego świata – istniała tu m.in. baza naukowa British Antarctic Survey. W latach 30. Wielkiego Kryzysu została opuszczona. W 1967 roku (w czasie erupcji, która wywołała powiększenie się wyspy) rozpoczęto pierwsze ewakuacje; kolejna próba stworzenia stacji na wyspie (chilijskie stacje Pedro Aguirre Cerda i Gutierrez Vargas) zakończyła się po erupcji wulkanu w 1969 roku. Obecnie na wyspie znajdują się dwie czynne w sezonie letnim stacje, argentyńska Decepción i hiszpańska Gabriel de Castilla.
Obecnie jedyny ślad po bazach stanowią zardzewiałe zbiorniki, rozpadające się kotły grzewcze, silosy, chaty, dwa groby oraz porozrzucane wszędzie elementy maszyn, wśród nich również koła zębate patentu André Citroëna.
W 1928 roku, z urządzonego na wulkanicznej plaży prowizorycznego lotniska samolotem firmy Lockheed wystartował lotnik, który dokonał pierwszego lotu transantarktycznego. Wrak samolotu można było jeszcze do niedawna oglądać wśród ruin bazy – niedawno został on usunięty z wyspy w ramach projektu likwidacji szkodliwych dla fauny i flory materiałów (obejmującego również zabezpieczenie azbestu, wciąż zalegającego w zachowanych kotłach parowych).
Kalderę wulkanu wypełnia duża zatoka Port Foster. Whaler's Bay jest mniejszą zatoką znajdującą się wewnątrz Deception Island, nazwaną przez francuskiego badacza Jean-Baptiste Charcot ze względu na zwiększoną aktywność wielorybników w tym obszarze na początku XX wieku. Po ich bazie – norweskiej Aktieselskabet Hektor – pozostała plaża usłana kośćmi wielorybów oraz co najmniej jedną starą, drewnianą łodzią.
Na Wyspie Zwodniczej można spotkać takie gatunki zwierząt, jak pingwiny antarktyczne, wydrzyki, mewy czy uchatki. Ponadto w ciepłych wodach przybrzeżnych można dojrzeć kryla i inne wodne skorupiaki oraz jeżowce. Na plażę często wyrzucana jest galaretowata ikra ryb z rodziny minogowatych.

</doc>
<doc id="1195999" url="https://pl.wikipedia.org/wiki?curid=1195999" title="Znaki życia">
Znaki życia

Znaki życia (niem. "Lebenszeichen") – pierwszy film fabularny Wernera Herzoga, wyprodukowany przez Werner Herzog Filmproduktion za 25 tys. marek w 1968 roku. Herzog oparł fabułę na opowiadaniu zatytułowanym "Der Tolle Invalide auf dem Fort Ratonneau", autorstwa Achima von Arnima.
Opis fabuły.
Reżyser opowiada historię niemieckiego żołnierza o imieniu Stroszek (Peter Brogle), który wegetuje w koszarowym miasteczku na greckiej wyspie Kos podczas II wojny światowej. Z otępienia nie potrafi wyrwać go ani spotkanie z młodą dziewczyną Norą (Athina Zacharopoulou), ani z pianistą (Florian Fricke, prawdziwy muzyk, lider grupy Popol Vuh, która stworzyła muzykę do wielu filmów Herzoga). Warunki klimatyczno-geograficzne nie sprzyjają poprawie stanu zdrowia Stroszka – ten popada w szaleństwo.
Produkcja.
Lokacje
Film został zrealizowany na greckiej wyspie Kos, w XIV w. fortecy zbudowanej przez Joannitów.
Obsada
W filmie pojawia się, w roli pianisty, Florian Fricke, lider zespołu Popol Vuh. Fricke wcieli się potem w podobnej roli w filmie Herzoga "Zagadka Kaspara Hausera". W "Znakach życia" pojawia się także Wolfgang Reichmann (w roli żołnierza). Wystąpił on w 1979 r. w innym filmie Wernera Herzoga "Woyzeck", także grając rolę wojskowego.
Ciekawostki
Dziadek Wernera, Rudolf Herzog, żył i pracował na wyspie Kos jako archeolog, co więcej – opublikował swego czasu książkę z tłumaczeniem ginącego greckiego dialektu. Reżyser nakręcił równocześnie ze "Znakami życia" krótkometrażowy film zatytułowany "Ostatnie słowa", gdzie można usłyszeć ostatniego żyjącego człowieka posługującego się tym rodzajem języka.
Nagrody.
Werner Herzog zdobył za "Znaki życia" Srebrnego Niedźwiedzia w kategorii najlepszy debiut w 1968 roku, a także laur Carl Mayer Preis przyznany w 1964 roku, za najlepszy scenariusz.

</doc>
<doc id="1196005" url="https://pl.wikipedia.org/wiki?curid=1196005" title="Juan Antonio Masso">
Juan Antonio Masso

Juan Antonio Masso (ur. 17 czerwca 1932 w Barcelonie, zm. 14 grudnia 2003 w Pampelunie) – duchowny katolicki, wikariusz regionalny prałatury personalnej Opus Dei w Australii i Nowej Zelandii.
Juan Antonio Massó Tarruella, w Australii John Masso, zwany Father John. Urodzony w wielodzietnej rodzinie przemysłowca. Podczas pobytu w szkole w Irlandii opanował język angielski. Ukończył studia handlowe na uniwersytecie w Barcelonie i rozpoczął pracę w rodzinnych zakładach chemicznych. W 1951 przystąpił do Opus Dei. Pod wpływem rozmowy ze św. Josemaría Escrivá de Balaguer radykalnie zmienił plany życiowe: studiował prawo kanoniczne na Uniwersytecie Nawarry i otrzymał święcenia kapłańskie 1965.
W 1967 oddelegowany do Australii, w 1969 został wikariuszem regionalnym Opus Dei z siedzibą w Sydney, następcą ks. Jamesa Albrechta, który zaszczepił je tam 1963. W 1970 udało mu się ocalić kierowane przez Opus Dei Warrane College, działające przy Uniwersytecie Nowej Południowej Walii. Miał wielu przyjaciół także w kręgach niekatolickich, m.in. moderatora (biskupa) Kościoła Prezbiteriańskiego, ks. Freda McKaya. Był utalentowanym kaznodzieją, wytrwałym spowiednikiem i wymagającym kierownikiem duchowym. Podczas jego urzędowania Opus Dei znacznie rozszerzyło zakres działania, od Sydney przez Melbourne, Auckland, Hamilton, Perth, Brisbane, Canberrę, Newcastle, Wollongong i in. Ks. Masso otrzymał godność prałata.
Ciężko chory, zmarł podczas powrotu z Argentyny, gdzie spotkał się z prałatem Opus Dei, bpem Javierem Echevarrią. Jego imię nosi australijska fundacja wspierająca cele edukacyjne i socjalne.

</doc>
<doc id="1196006" url="https://pl.wikipedia.org/wiki?curid=1196006" title="Historia mniejszości polskiej na Łotwie">
Historia mniejszości polskiej na Łotwie

Historia mniejszości polskiej na Łotwie
Polacy w niepodległej Łotwie: 1919-40.
Liczebność i rozmieszczenie.
Pod względem liczebności Polacy stanowili w 1919 czwartą mniejszość narodową na Łotwie (po Rosjanach, Żydach i Niemcach). W 1930 ich liczba wynosiła ponad 59 tys. mieszkańców, na przełomie 1939/40 Łotwę zamieszkiwało zaś 100 tys. Polaków (nie wszyscy mieli jednak obywatelstwo: głównie uchodźcy lub imigranci z Kresów Wschodnich).
Według łotewskich spisów narodowych Polacy stanowili przez całe dwudziestolecie od 2 do 3% ludności kraju. Koncentrowali się głównie na terenie kurlandzkiego powiatu Iłukszta, o który do 1920 toczył się polsko-łotewski spór państwowy (ok. 9 tys.), Inflant Polskich (ponad 1/4 mieszkańców Dyneburga i Krasławia stanowili Polacy) i stołecznej Rygi (16,5 tys. mieszkańców i 4,4% ludności w 1930).
Struktura.
6 sierpnia 1922 powstał w Dyneburgu Związek Polaków w Łotwie, który istniał przez dziewięć lat. Został zawieszony jesienią 1931 na fali pogorszenia się stosunków z rządem w Rydze, choć zaprzestanie działalności władze tłumaczyły kwestiami formalnymi. Likwidacji uległo też 6 polskich szkół w powiecie Iłukszty, gazeta "Dzwon" oraz Polski Związek Młodzieży Katolickiej na Łotwie. 
Dopiero interwencja polskiego rządu w 1932 doprowadziła do reaktywowania organizacji, tym razem pod nazwą Polski Związek Narodowy, który jako organizacja polityczna istniał do 1934. Liczył on ponad 2,5 tys. członków, dysponował wieloma nieruchomościami na terenie Łatgalii oraz prowadził kilka szkół polskich. Utrzymywał stały kontakt z rządem polskim.
Po przewrocie Ulmanisa w 1934 działalność polityczna Polonii łotewskiej osłabła, nasiliła się polityka łotyszyzacji mniejszości narodowych, jednak podstawowe prawa Polacy zachowali aż do 1940.
Prasa.
Na jesieni 1922 środowiska polskie rozpoczęły wydawanie w Rydze tygodnika "Głos Polski", który w 1925 przekształcono w "Tygodnik Polski", ukazujący się do 1928 w Dyneburgu. Z polskich czasopism ukazywały się również: "Dzwon" (1928–1931), "Nasz głos" (1931–1934), "Nasze życie" (1934–1940) oraz "Polak-katolik" (1934–1936).
Od 1936 do 1940 corocznie ukazywał się w Dyneburgu kalendarz polski.
Działalność polityczna.
W Sejmie Ustawodawczym 1920 Polaków reprezentował adwokat Jan Wierzbicki. Na tak słabą reprezentację (np. Niemcy mieli w parlamencie 6 posłów) wpłynął fakt bojkotu przez środowiska polskie wyborów w okręgu Iłukszty, który zamieszkiwało 10 tys. Polaków – polskiego przedstawiciela aż do 1925 miał jedynie Dyneburg.
W wyborach do Sejmu II kadencji w 1925 Polacy głosowali już w całej Łotwie, jednak udało się zdobyć tylko dwa mandaty: poza Janem Wierzbickim posłem został Jarosław Wilpiszewski (szef Związku Polaków na Łotwie i wójt gminy Pildas w Kurlandii).
W 1927 Wilpiszewski został członkiem rady nadzorczej Łotewskiego Banku Ziemi, jako pierwszy reprezentant mniejszości narodowej Łotwy, w 1928 mianowano Jana Wierzbickiego wiceministrem spraw wewnętrznych w rządzie Peterisa Juraszevskisa.
W Sejmie III kadencji (1928–1931) Polaków reprezentowali ci sami przedstawiciele, w 1931 Wilpiszewskiego zastąpił Władysław Łapiński. Swoich przedstawicieli w sejmie mniejszość polska miała aż do przewrotu państwowego w 1934.
Sprawy społeczne.
O ile liczba Polaków na terenie Łotwy (nawet w Łatgalii) nie była imponująca, to aż do początków niepodległego państwa łotewskiego w ich rękach znajdowała się znaczna część majątków ziemskich. Znane rody polskie (Platerowie, Borchowie, Manteufflowie) posiadali we wschodniej Łotwie aż 130 wielkich latyfundiów o łącznej powierzchni 350 tys. hektarów. Władze łotewskie dokonały wywłaszczenia Polaków, jednak w przeciwieństwie do obszarników niemieckich, otrzymali oni w 1929 rekompensatę finansową.
Łotwa radziecka (1940-91).
Początkowo radziecka polityka wobec Polaków charakteryzowała się pewnym liberalizmem: mimo likwidacji polskich organizacji w czerwcu 1940 utrzymano polskojęzyczne szkolnictwo (otworzono nawet jedną dodatkową szkołę w Dyneburgu). Powoli jednak zaczęto demontować całą infrastrukturę społeczną mniejszości: przestała się ukazywać polska prasa (zastąpiono ją "Nowymi Widnokręgami"), podjęto radykalną walkę z kościołem katolickim oraz polskim ziemiaństwem.
Po 1944 pewna część Polaków z Łotwy (mimo formalnego zakazu) opuściła te ziemie i repatriowała się do Polski. Ci, co pozostali na miejscu praktycznie pozbawieni zostali oparcia w życiu społecznym. Dotkliwe straty żywioł polski poniósł w wyniku tzw. akcji rozkułaczania, gdy opornych chłopów i ziemian wywożono na Sybir albo do Kazachstanu. Oblicza się, że w ten sposób liczba Polaków na Łotwie zmalała o kilkanaście tysięcy.
Łotewscy Polacy zamieszkiwali głównie tereny Inflant Polskich, wschodniej Semigalii i stołeczną Rygę. Do ich największych skupisk należały: Dyneburg, Rzeżyca, Iłukszta, Lucyn, Prele i Krasław. Na miejsce rodaków wywiezionych w głąb Rosji albo repatriowanych do Polski napływali Polacy z Białorusi i Litwy w poszukiwaniu lepszej pracy, jednak szybko się rusyfikowali w nowym środowisku.
W 1948 ostatecznej likwidacji uległo szkolnictwo polskie: zamknięto nawet gimnazjum w Dyneburgu. Po 1950 sukcesywnie spadała liczba Polaków władających rodzimym językiem: w 1970 do jego znajmości przyznawał się jedynie co trzeci Polak (w 1980 roku co piąty). Ostoją polszczyzny stał się kościół katolicki (szczególnie w Łatgalii), w języku polskim odbywały się zajęcia w ryskim Seminarium Duchownym.
Liberalizacja po 1976. Pieriestrojka i odrodzenie Łotwy.
W 1978 roku powstał w Rydze Klub Kultury Polskiej „Polonez” przy Domu Kultury Budowniczych w Rydze, który popularyzował polskie filmy, piosenki i literaturę, jednak w zgodzie z oficjalnym duchem socjalistycznym. Był w tym okresie jedyną organizację skupiająca Polaków na Łotwie. Założycielami byli Vanda Puķe i Boleslaw Gołubiec. Przy nim działał chór Polonez, którego organizatorem i dyrygentem był działacz polonijny Edward Fiskowicz. 
Sytuacja Polaków na Łotwie zaczęła się poprawiać dopiero po dojściu do władzy Gorbaczowa oraz powstaniu Łotewskiego Frontu Narodowego. W 1988 w Dyneburgu powołano polską organizację "Promień", której szefem został Henryk Świrkowski. W tym samym roku założono w Rydze Towarzystwo Społeczno-Kulturalne Polaków na Łotwie, jego prezesem została Ita Kozakiewicz.
W 1990 reaktywowano Związek Polaków na Łotwie. Ita Kozakiewicz zmarła w 1990. Obecnie prezesem Związku jest Wanda Krukowska.

</doc>
<doc id="1196007" url="https://pl.wikipedia.org/wiki?curid=1196007" title="Lwia paszcza">
Lwia paszcza



</doc>
<doc id="1196008" url="https://pl.wikipedia.org/wiki?curid=1196008" title="John Masso">
John Masso



</doc>
<doc id="1196012" url="https://pl.wikipedia.org/wiki?curid=1196012" title="Sebastian Sorsa">
Sebastian Sorsa

Sebastian Sorsa (ur. 25 stycznia 1984 w Helsinkach) – fiński piłkarz występujący najczęściej na pozycji prawego pomocnika. Obecnie gra w HJK Helsinki.
Kariera klubowa.
Sebastian Sorsa zawodową karierę rozpoczął w klubie ze swojego rodzinnego miasta – HJK Helsinki. W zespole tym rozegrał 71 ligowych pojedynków i strzelił cztery bramki. W 2007 został wypożyczony do drużyny Klubi-04, a 2 stycznia 2008 podpisał półtoraroczny kontrakt z występującym w League One Leeds United. Przez pół roku treningów na Elland Road Sorsa nie doczekał się debiutu w pierwszej drużynie „The Peacocks” i postanowił zmienić klub.
Ostatecznie w sierpniu 2008 odszedł do beniaminka Scottish Premier League – Hamilton Academical, jednak rozegrał dla niego tylko dwa ligowe pojedynki. 25 stycznia 2009 Sorsa na zasadzie wolnego transferu wrócił do HJK Helsinki, gdzie został podstawowym zawodnikiem. 28 maja 2009 strzelił zwycięską bramkę w wygranym 1:0 pojedynku ligowym z Tampere United.
Kariera reprezentacyjna.
Sorsa ma za sobą występy w reprezentacjach Finlandii do lat 19 i 21 oraz w kadrze B. W seniorskiej reprezentacji zadebiutował w 2010.

</doc>
<doc id="1196013" url="https://pl.wikipedia.org/wiki?curid=1196013" title="Pustelnik długosterny">
Pustelnik długosterny

Pustelnik długosterny ("Phaethornis superciliosus") – gatunek małego ptaka z rodziny kolibrowatych (Trochilidae), zamieszkujący północną część Ameryki Południowej. Nie jest zagrożony wyginięciem.
Systematyka i zasięg występowania.
W starszych ujęciach systematycznych do "P. superciliosus" zaliczano podgatunki wydzielone do odrębnego gatunku o nazwie pustelnik długodzioby ("P. longirostris"), z którego z kolei później wydzielono pustelnika meksykańskiego ("P. mexicanus"). Tradycyjnie do "P. superciliosus" zaliczano także wszystkie podgatunki pustelnika wielkodziobego ("P. malaris") poza nominatywnym. Obecnie wyróżnia się jedynie dwa podgatunki "P. superciliosus":
Status.
Międzynarodowa Unia Ochrony Przyrody (IUCN) uznaje pustelnika długosternego za gatunek najmniejszej troski (LC – "least concern") nieprzerwanie od 2004 roku, kiedy to po raz pierwszy został sklasyfikowany w obecnym ujęciu systematycznym. Nie oszacowano całkowitej liczebności populacji tego ptaka, jednak jest on opisywany jako rzadki. Trend liczebności populacji uznaje się za spadkowy ze względu na utratę siedlisk.

</doc>
<doc id="1196014" url="https://pl.wikipedia.org/wiki?curid=1196014" title="Reprezentacja Mjanmy w piłce nożnej mężczyzn">
Reprezentacja Mjanmy w piłce nożnej mężczyzn

Reprezentacja Mjanmy w piłce nożnej powstała w 1947. Birmański Związek Piłkarski w 1954 został członkiem AFC, a w 1957 FIFA. W 1968 zajęła drugie miejsce w Pucharze Azji. W 2007 grała w eliminacjach Mistrzostw Świata, przegrywając 0:7 i 0:4 z Chinami. Obecnie w rankingu FIFA zajmuje 172 miejsce.
Obecnie selekcjonerem kadry Mjanmy jest Gerd Zeise.

</doc>
<doc id="1196015" url="https://pl.wikipedia.org/wiki?curid=1196015" title="Alija Mołdagułowa">
Alija Mołdagułowa

Alija Mołdagułowa (, ; 1925–1944) – snajper i żołnierz Armii Czerwonej, Bohater Związku Radzieckiego (1944).
Życiorys.
Alija urodziła się w 1924 na terenie dzisiejszego Kazachstanu, w 1935 wyjechała do wujka do Ałma-Aty, by tam kontynuować naukę. Następnie opuściła Kazachstan, by udać się do Leningradu, tam ukończyła żeńską szkołę przygotowania snajperskiego i wstąpiła się do Armii Czerwonej. Zginęła w 1944 roku (w wieku 20 lat) na froncie.
W 1944 roku została odznaczona medalem i uzyskała tytuł Bohatera Narodowego. Do dziś jej imieniem nazywane są ulice, place, szkoły, postawiono jej kilka pomników, m.in. w Rosji i Kazachstanie. Aliji poświęcono również balet "Alija" oraz pieśń w języku kazachskim śpiewaną przez Rozę Rymbajewą.

</doc>
<doc id="1196019" url="https://pl.wikipedia.org/wiki?curid=1196019" title="Armia Rezerwowa (polska)">
Armia Rezerwowa (polska)



</doc>
<doc id="1196020" url="https://pl.wikipedia.org/wiki?curid=1196020" title="Nambino (jezioro)">
Nambino (jezioro)

Nambino (wł. "Lago Nambino") – małe jezioro górskie w Dolomitach Brentach, w północnych Włoszech, w prowincji Trydent. Jest położone w dolinie o tej samej nazwie w pobliżu miejscowości Madonna di Campiglio na wysokości 1768 m. Nad jeziorem przebiegają ścieżki górskie, a dla alpinistów zbudowano schronisko "Nambino". 
Z jeziorem związana jest opowieść o dziwnym stworzeniu, które miało żyć w jego pobliżu i być zabite przez jednego z pasterzy w 1673. Miało przypominać wyglądem smoka albo tatzelwurma, a jego szczątki miały być przechowywane jeszcze w XIX w. w kościele w Madonna di Campiglio, w szklanej kuli zwisającej ze sklepienia.

</doc>
<doc id="1196023" url="https://pl.wikipedia.org/wiki?curid=1196023" title="Nektareczek błękitny">
Nektareczek błękitny

Nektareczek błękitny ("Florisuga mellivora") – gatunek małego ptaka z rodziny kolibrowatych (Trochilidae).

</doc>
<doc id="1196025" url="https://pl.wikipedia.org/wiki?curid=1196025" title="Ulica Hrubieszowska w Zamościu">
Ulica Hrubieszowska w Zamościu

Ulica Hrubieszowska - jedna z głównych ulic Zamościa, która jest jednojezdniowa do ronda Honorowych Dawców Krwi, a dalej do granicy miasta dwujezdniowa (z rozdzielającym pasem zieleni).
Historia.
Ulica ta powstała w I poł. XIX wieku jak droga wylotowa z Zamościa do Hrubieszowa. W roku 2011 przeprowadzono gruntowny remont i rozbudowę jej odcinka dwujezdniowego (powstały m.in. chodniki pieszo-rowerowe).
Nazwa.
Ulica ta otrzymała nazwę w latach 70. XIX wieku i nie ulegała zmianom.
Obecnie.
Obecnie ulica jest jedną z głównych w mieście. Na rondzie Honorowych Dawców Krwi łączy się z Obwodnicą Hetmańską - na wschód od tego skrzyżowania jest to ulica dwujezdniowa, po której przebiega DK74. Głównymi obiektami położonymi przy tej ulicy są: dworzec autobusowy, obiekty handlowe: CH HopStop Hrubieszowska (z dworcem autobusowym), DH Tomasz, market Biedronka i 2 sklepy PSS Społem; Instytut Humanistyczny Państwowej Wyższej Szkoły Zawodowej, oddział zakładu karnego oraz zamojskie Archiwum Państwowe. Przy bocznej ulicy ciągnącej się częściowo wzdłuż wschodniej granicy miasta znajduje się baza miejskiego przedsiębiorstwa drogowego oraz ciepłownia „Szopinek” (Veolia Wschód).
Wśród zabudowy, po północnej stronie na niemal całej długości, położone są głównie domy jednorodzinne, poza niewielkim osiedlem z blokami koło skrzyżowania z obwodnicą Zamościa (osiedle Małe Ciche). Po drugiej stronie dominują bloki (osiedle Słoneczny Stok).
Za rondem i terenem szpitala wzdłuż tej ulicy przebiega granica miasta.

</doc>
<doc id="1196029" url="https://pl.wikipedia.org/wiki?curid=1196029" title="Polityka kursowa">
Polityka kursowa

Polityka kursowa – należy obok polityki pieniężnej i budżetowej do jednej z trzech głównych polityk makroekonomicznych. Ma na celu posługiwanie się kursem walutowym przez władze monetarne danego państwa w taki sposób, aby osiągnąć z góry ustalone cele gospodarcze. Sposób prowadzenia polityki kursowej w znacznym stopniu wpływa na rozwój ekonomiczny danego kraju. Gdy jest prowadzona prawidłowo i konsekwentnie jest jednym z głównych czynników kształtowania wzrostu gospodarczego.
Główne rodzaje polityki kursowej.
Wyróżniamy dwa podstawowe rozwiązania oraz rozwiązania pośrednie:
Pośrednie:
Gdy tylko w kraju występuje gospodarka wolnorynkowa, politycy gospodarczy mogą wprowadzić kurs płynny waluty danego kraju, lub związać go z jakąś inną walutą (zaczep walutowy, ang. "currency peg"). W pierwszym przypadku kurs kształtuje się swobodnie na rynkach walutowych. W drugim, władze monetarne dążą do utrzymania możliwie długo kursu stałego w stosunku do waluty obcej. Zaczep walutowy można budować na bazie jednej waluty lub kilku (czyli zaczep koszykowy, np. SDR lub ECU, ale też indywidualne koszyki). Kurs stały może być niezmienny w czasie lub zmieniać się w uporządkowany sposób. Przy drugiej opcji mamy do czynienia z zaczepem pełzającym ("crawling peg"), gdy zmiany te są zapowiadane przez rząd, mechanizm nazywamy "pre-announced crawling peg". 
Polityka kursowa w Polsce po 1989.
Polityka kursowa od samego początku transformacji w Polsce odgrywała bardzo istotną rolę w polityce gospodarczej. Stan gospodarki w końcu 1989 r. był bardzo słaby. Inflacja sięgała 250% w skali rocznej, występował deficyt bilansu obrotów bieżących oraz niski poziom oficjalnych rezerw walutowych. Polska nie była także w stanie poradzić sobie z obsługą zadłużenia zagranicznego. W związku z tym konieczne było wprowadzenie tzw. „terapii szokowej”.
„Terapia szokowa”.
Najważniejszymi celami tej polityki było:

</doc>
<doc id="1196030" url="https://pl.wikipedia.org/wiki?curid=1196030" title="Mohamed Shawky">
Mohamed Shawky

Mohamed Shawky Ali Sallam (arab. محمد شوقي, ur. 5 października 1981 w Port Saidzie) – piłkarz egipski grający na pozycji defensywnego pomocnika.
Kariera klubowa.
Shawky urodził się w Port Saidzie. Piłkarską karierę rozpoczął w tamtejszym klubie El-Masry. W sezonie 1999/2000 zadebiutował w jego barwach w pierwszej lidze. Od sezonu 2000/2001 grał w wyjściowej jedenastce i występował w tym klubie do 2003 roku. Wtedy też przeniósł się do jednego z najbardziej utytułowanych klubów w kraju, Al-Ahly. Swój pierwszy sukces osiągnął w 2005 roku, kiedy to wywalczył swoje pierwsze w karierze mistrzostwo Egiptu. Następnie wygrał Afrykańską Ligę Mistrzów (0:0 i 3:0 z tunezyjskim Étoile Sportive du Sahel) oraz zdobył Superpuchar Egiptu. W 2006 roku nadeszły kolejne sukcesy - drugie mistrzostwo kraju, drugi krajowy superpuchar, drugi Puchar Mistrzów (1:0 i 1:1 z CS Sfaxien), a także pierwszy Superpuchar Afryki i pierwszy Puchar Egiptu. W 2007 roku do tych osiągnięć dołożył mistrzostwo, puchar i superpuchar oraz superpuchar kontynentu.
31 sierpnia 2007 Shawky zmienił barwy klubowe i podpisał trzyletni kontrakt z angielskim Middlesbrough F.C. Kosztował 650 tysięcy funtów i stał się drugim obok Mido Egipcjaninem w "Boro". W nowej drużynie zadebiutował 26 września w 3. rundzie Pucharu Anglii, w przegranym 0:2 spotkaniu z Tottenhamem. Natomiast w Premier League zadebiutował dopiero 29 grudnia w meczu z Portsmouth (1:0).
W styczniu 2010 roku Shawky trafił do Kayserisporu. Grał tam pół roku i już latem 2010 wrócił do Egiptu, do zespołu Al-Ahly, z którym w sezonie 2010/2011 został mistrzem Egiptu. Następnie grał w irackim Al-Naft SC, Smouha SC i malezyjski Kelantan FA. W 2014 trafił do El Mokawloon SC.
Kariera reprezentacyjna.
W 2001 roku Shawky wystąpił na Mistrzostwach Świata U-21 w Argentynie. Z młodzieżową kadrą Egiptu zajął wówczas 3. miejsce i przywiózł brązowy medal. W kadrze narodowej zadebiutował w 2003 roku, a w 2006 roku został powołany przez Hassana Shehatę do kadry na Puchar Narodów Afryki 2006. Tam był podstawowym zawodnikiem Egiptu i wystąpił we wszystkich meczach w pełnym wymiarze czasowym, w tym także w wygranym po serii rzutów karnych finale z Wybrzeżem Kości Słoniowej. Dzięki temu zwycięstwu Egipt po 8 latach ponownie został mistrzem kontynentu.

</doc>
<doc id="1196035" url="https://pl.wikipedia.org/wiki?curid=1196035" title="Węglik czarnogardły">
Węglik czarnogardły

Węglik czarnogardły ("Anthracothorax nigricollis") – gatunek małego ptaka z rodziny kolibrowatych (Trochilidae). Zamieszkuje Panamę i Amerykę Południową, spotykany na kwitnących drzewach.
Blisko spokrewniony z węglikiem krawatowym ("A. prevostii"), czasami uznawane były za jeden gatunek. Zwykle nie wyróżnia się podgatunków. Niektórzy, np. autorzy "Kompletnej listy ptaków świata", za podgatunek węglika czarnogardłego uznają węglika ekwadorskiego "A. (n.) iridescens", przez innych autorów klasyfikowanego jako podgatunek węglika krawatowego.
Lekko zakrzywiony dziób. Samiec – od spodu czarny, ciemnozielony z wierzchu, ciemnokasztanowaty ogon. Samica – od spodu biała z czarnym pasem od podbródka do brzucha.
Długość ciała: około 10,2 cm, masa ciała: około 7,2 g.
Od zachodniej Panamy i Kolumbii po Trynidad i Tobago, region Gujana i na południe po Peru, wschodnią Boliwię, północno-wschodnią Argentynę i południową Brazylię. Podgatunek "iridescens" o niepewnej przynależności zamieszkuje zachodnią Kolumbię, południowo-zachodni Ekwador i północno-zachodnie Peru.
Niziny, obrzeża lasów, polany i ogrody.
Międzynarodowa Unia Ochrony Przyrody (IUCN) uznaje węglika czarnogardłego za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana; w 1996 roku opisywany był jako „dość pospolity”. Trend liczebności populacji nie jest znany.

</doc>
<doc id="1196037" url="https://pl.wikipedia.org/wiki?curid=1196037" title="Zagadka Kaspara Hausera">
Zagadka Kaspara Hausera

Zagadka Kaspara Hausera – dramat niemiecki w reżyserii Wernera Herzoga, wyprodukowany przez Werner Herzog Filmproduktion we współpracy z niemiecką telewizją ZDF. Film miał premierę 15 listopada 1974 roku w Monachium. Jego oryginalny tytuł brzmi: "Każdy za siebie i Bóg przeciw wszystkim", co jest cytatem zaczerpniętym przez reżysera z filmu brazylijskiego. Nazwa filmu została jednak potem zmieniona na bardziej nośną, choć czołówka pojawiająca się w filmie zawiera niemiecki napis: "Jeder für sich und Gott gegen alle". Produkcja kosztowała marek niemieckich.
Opis fabuły.
Film opowiada prawdziwą historię Kaspara Hausera (w tej roli Bruno S.), 17-letniego znajdy, który pojawił się w 1828 roku na norymberskim rynku. Nie wiedział nic o swoim pochodzeniu, znał jedynie swoje nazwisko, które napisał na kartce. Najpierw trafił pod opiekę wojskowego, potem na przemian: raz znajdował się u miejscowej ludności, raz był więziony w wieży. Stał się ciężarem dla miasta, dlatego urzędnicy postanowili, aby występował w cyrku. Spodziewano się, że w taki sposób zarobi na swoje utrzymanie, korzystając z ogromnego zainteresowania jego osobą wśród ludności. Podczas jednego z występów zauważył go dr Daumer (Walter Ladengast, wystąpił m.in. w Nosferatu wampirze Herzoga oraz w telewizyjnym filmie Andrzeja Wajdy zrealizowanym przy udziale telewizji niemieckiej, "Piłat i inni"). Podczas pobytu u doktora, Kaspar rozwijał swe zdolności, napisał także autobiografię. Jednak poznanie kultury, religii i nauki spowodowało, że Hauser zaczynał się buntować i zamykać w sobie. Wytwory cywilizacji nie okazały się kluczem do poznania jego tajemnicy. Zaatakowany drugi raz przez nieznanego osobnika (pierwszym napastnikiem był ten sam mężczyzna, który zostawił Kaspara na rynku miejskim – może to sugerować różne filozoficzne powiązania) zmarł na skutek obrażeń głowy. Autopsja wykazała, że przyczyną jego „dziwnego zachowania” była anomalia mózgu.
Produkcja.
Herzog kręci filmy fabularne jak dokumenty i dokumenty jak fabuły. Dlatego scenariusz filmu oparty został na prawdziwych listach Kaspara, jego autobiografii, tekstach pochodzących z ówczesnych gazet oraz medycznych wynikach. Krytyk filmowy Wacław Świeżyński pisał: Reżyser (…), wytrwały poszukiwacz niezwykłych pejzaży duchowych, nie poszedł w filmie tropem plotek, domysłów, zagadki historycznej lub kryminalnej. Zmienił też pewne realia: Norymbergę zastąpiło miasteczko N. (…), Kaspar jest tu znacznie starszy niż jego pierwowzór, a mordercą, czego przecież nie udowodniono, jest ten sam osobnik, który go więził w piwnicy”.
Zdjęcia do filmu powstały w okolicach i w miasteczku Dinkelsbühl w Niemczech. Wizje Kaspara Hausera zilustrowane zostały zdjęciami nakręconymi m.in. na Saharze przy udziale tamtejszej rdzennej ludności, tj. Berberów.
Obraz w scenach wizyjnych został poddany laboratoryjnej obróbce, polegającej na wyświetlaniu gotowego filmu na rozpiętym materiale. Całość była ponownie rejestrowana na kamerze ustawionej kilka stóp od ekranu, co dawało efekt migotania światła.
Muzyka.
W sekwencji rozpoczynającej film wykorzystano fragmenty "Czarodziejskiego fletu" Mozarta. Herzog wyznał w jednym z wywiadów, że jechał kiedyś autostradą w nocy i usłyszał fragment opery Mozarta. W tamtej chwili wiedział, że to właśnie ta muzyka musi pojawić się na początku filmu. W filmie usłyszeć można także fragmenty „Kanonu D-dur” Johanna Pachelbela (scena, gdy na ekranie pojawia się sentencja autorstwa Georga Büchnera), w sekwencji poprzedzającej pojawienie się Kaspara w miasteczku N. wykorzystano „Requiem na pięć głosów” autorstwa Orlando di Lasso. Niektóre wizje Hausera zilustrowane zostały utworem „Adagio g-moll” Tomasso Albinoniego.
Recepcja.
"Zagadka Kaspara Hausera" uchodzi za jeden z najważniejszych filmów w dorobku Wernera Herzoga. Amerykański krytyk Roger Ebert, umieścił "Zagadkę..." w swojej książce "Great Movies", jako jeden z najlepszych filmów jakie jego zdaniem kiedykolwiek powstały. Film otrzymał Grand Prix Jury, Nagrodę Jury Ekumenicznego oraz Nagrodę FIPRESCI na 28. MFF w Cannes. Reżyser Ingmar Bergman umieścił "Zagadkę Kaspara Hausera" na swojej liście najważniejszych filmów jakie kiedykolwiek widział. Bergman mówił: „Gdybym miał wymienić 10 najważniejszych filmów obejrzanych w życiu, znalazłaby się wśród nich "Zagadka Kaspara Hausera", film niezwykle mądry, głęboki i piękny”.
Analizy.
Tadeusz Sobolewski, polski krytyk filmowy pisze w książce "Za duży blask": „Herzog dotyka, jak mówi Maria Janion, «skandalu samej egzystencji». Człowieka widzi jako niewinną ofiarę (…) W świetle jego filmów wszyscy jesteśmy obcy, jak Kaspar Hauser, dziki człowiek wychowany w piwnicy (…), tragiczny bohater nieumiejący odnaleźć się ani w kulturze, ani w stanie dzikości. (…) W filmie była zawarta intencja uogólniająca: w każdym z nas jest coś z podrzutka. Uczestnicząc w kulturze, umiejętnie pokrywamy swoją obcość”.

</doc>
<doc id="1196039" url="https://pl.wikipedia.org/wiki?curid=1196039" title="Firefly (album Uriah Heep)">
Firefly (album Uriah Heep)

Firefly – dziesiąty album brytyjskiej rockowej grupy Uriah Heep wydany w lutym 1977. Pierwszy z trzech albumów z udziałem wokalisty Johna Lawtona (w 1977 "Innocent Victim" i w 1978 "Fallen Angel"). Na tej płycie zadebiutował też basista Trevor Bolder.
Lista utworów.
W 1997 roku ukazało się wydanie zremasterowane, zawierające dodatkowe nagrania:

</doc>
<doc id="1196041" url="https://pl.wikipedia.org/wiki?curid=1196041" title="Sylfik zielonokryzy">
Sylfik zielonokryzy

Sylfik zielonokryzy ("Lophornis chalybeus") – gatunek małego ptaka z rodziny kolibrowatych (Trochilidae). Endemit Brazylii. Żeruje przeważnie na kwitnących drzewach. Jego lot przypomina lot pszczoły.

</doc>
<doc id="1196042" url="https://pl.wikipedia.org/wiki?curid=1196042" title="Parafia Wniebowzięcia Najświętszej Maryi Panny w Niegowici">
Parafia Wniebowzięcia Najświętszej Maryi Panny w Niegowici

Parafia Wniebowzięcia NMP w Niegowici - parafia archidiecezji krakowskiej Kościoła katolickiego obrządku łacińskiego wchodząca w skład dekanatu Niegowić.
Jedna z najstarszych parafii w Małopolsce. Funkcję wikariusza i katechety pełnił w niej w latach 1948-1949 Karol Wojtyła. 
W kaplicy kościoła znajduje się symboliczny grób Jana Pawła II będący kopią prawdziwego w Watykanie.

</doc>
<doc id="1196044" url="https://pl.wikipedia.org/wiki?curid=1196044" title="Diskomo">
Diskomo

Diskomo to singel autorstwa awangardowej grupy The Residents wydany w 1979 roku i zawierający piosenki z płyty grupy pod tytułem Eskimo zagrane na nowo oraz zremiksowane w popularnym wówczas stylu disco. Na stronie B winyla znajduje się kompozycja "Goosebumps" będąca zbiorem znanych dziecięcych rymowanek zagrany na zabawkowych instrumentach muzycznych. Płyta została dwukrotnie wydana na płycie kompaktowej: w 1990 roku za sprawą duńskiej wytwórni "Torso Records" (z dodatkowymi utworami w postaci "Whoopy Snorp", "Saint Nix" oraz całym "Diskomo" zagranym na żywo) oraz w 2000 roku była częścią (wraz z nowymi remiksami oraz wersjami koncertowymi) kompilacji zatytułowanej "Diskomo 2000".

</doc>
<doc id="1196049" url="https://pl.wikipedia.org/wiki?curid=1196049" title="The End of All Things to Come">
The End of All Things to Come

The End of All Things to Come – drugi album studyjny amerykańskiego zespołu Mudvayne, wydany 19 listopada 2002 roku.

</doc>
<doc id="1196050" url="https://pl.wikipedia.org/wiki?curid=1196050" title="Widłogonek fioletowoczelny">
Widłogonek fioletowoczelny

Widłogonek fioletowoczelny ("Thalurania glaucopis") – gatunek małego ptaka z rodziny kolibrowatych (Trochilidae), zamieszkujący wschodnią część Ameryki Południowej. Nie wyróżnia się podgatunków. Zwykle spotykany w dolnych piętrach lasów.

</doc>
<doc id="1196051" url="https://pl.wikipedia.org/wiki?curid=1196051" title="Kraj Kwitnącej Wiśni">
Kraj Kwitnącej Wiśni



</doc>
<doc id="1196053" url="https://pl.wikipedia.org/wiki?curid=1196053" title="Ruch światło życie">
Ruch światło życie



</doc>
<doc id="1196054" url="https://pl.wikipedia.org/wiki?curid=1196054" title="Reprezentacja Pakistanu w piłce nożnej mężczyzn">
Reprezentacja Pakistanu w piłce nożnej mężczyzn

Reprezentacja Pakistanu w piłce nożnej – reprezentacja państwowa Pakistanu, pod zarządem Pakistańskiego Związku Piłki Nożnej założonego w 1947. Od 1948 federacja jest członkiem FIFA, od 1954 członkiem AFC. Pakistańczycy nigdy nie awansowali do finałów Mistrzostw Świata ani Pucharu Azji.

</doc>
<doc id="1196055" url="https://pl.wikipedia.org/wiki?curid=1196055" title="Język bradź">
Język bradź

Język bradź, bradź bhasza () – język w środkowych Indiach, jeden z głównych dialektów literackich języka hindi używany w tzw. „regionie bradź” ("bradź bhumi") w obszarze hindi zachodniego ("paścim hindi").
Lokalizacja.
Słowo "bradź" dosłownie znaczy „obora, zagroda”. "Bradź bhumi" to pojęcie bardziej kulturowe niż polityczne. Obejmuje, znany z tradycji pasterskich w stanie Uttar Pradesh, region następujących miast: Agra, Aligarh, Badayu, Bareli, Dhaulapur, Eta, Mainnpur, Mathura. W okresie wojen, opisanych w Mahabharacie, był odrębnym państwem. Kojarzony jest przede wszystkim z miejscem narodzin i dzieciństwa Kryszny.
Historia.
Powstał z dialektu apabharanśi śauraseni na początku drugiego tysiąclecia n.e.
Preferowany był, jako medium ekspresji poetyckiej, zwłaszcza w ramach ruchu religijnego bhakti. Funkcję wiodącego dialektu literackiego prozy hindi przejął następnie dialekt khariboli w XIX w. W poezji bradźbhasza rolę dominującego dialektu utrzymał do początków XX wieku.
Przedstawiciele.
Tworzyli w nim wielcy poeci:
jak również pisarze:
Bradź jest również głównym językiem pieśni należących do tradycji
tzw. klasycznej muzyki hindustani.

</doc>
<doc id="1196061" url="https://pl.wikipedia.org/wiki?curid=1196061" title="Hunters (album)">
Hunters (album)

Hunters – album autorstwa awangardowej grupy The Residents wydany w 1995 roku. Zawartość płyty stanowi ścieżka dźwiękowa napisana na potrzeby programu telewizyjnego emitowanego w Discovery Channel pod tytułem "Hunters: The World of Predators and Prey".

</doc>
<doc id="1196062" url="https://pl.wikipedia.org/wiki?curid=1196062" title="Antena (film 2007)">
Antena (film 2007)

Antena – argentyński dramat z 2007 roku w reżyserii Estebana Sapira.

</doc>
<doc id="1196073" url="https://pl.wikipedia.org/wiki?curid=1196073" title="Go Down Moses">
Go Down Moses

Go Down Moses (ang. "Zstąp, Mojżeszu") – afroamerykańska pieśń religijna (tzw. "negro spiritual") powstała w środowisku XIX-wiecznych niewolników w Stanach Zjednoczonych. 
Treść pieśni dotyczy wydarzeń ze Starego Testamentu, opisanych w Księdze Wyjścia, a w szczególności wersetu Wj 8,1 - w którym Mojżesz prosić miał egipskiego faraona o wypuszczenie narodu izraelskiego z niewoli:
Jak twierdzi Alfred Läpple, "ucisk, jakiego pokolenia izraelskie musiały doświadczać w Egipcie, był dla uciskanego Murzyna palącą, religijną aktualnością". Dlatego niewolnicy dokonali aktualizacji opowieści o Mojżeszu do ich własnej sytuacji - Izrael miał symbolizować murzyńskich niewolników, zaś Egipt i faraon potęgę właścicieli. Wątek ten podejmuje William Faulkner w powieści "Zstąp, Mojżeszu" (ang. "Go Down, Moses")
Pieśń stała się znana poza środowiskiem afroamerykańskim w latach 70. XIX wieku, gdy na swoich koncertach wykonywał ją zespół Fisk Jubilee Singers.. W XX wieku pieśń spopularyzował Paul Robeson, którego głęboki głos kojarzył się słuchaczom z głosem Boga. W 1958 nagrał ją również Louis Armstrong z towarzyszeniem Sy Oliver's Orchestra.

</doc>
<doc id="1196076" url="https://pl.wikipedia.org/wiki?curid=1196076" title="Ulica Gminna w Zamościu">
Ulica Gminna w Zamościu

Ulica Gminna – jedna z ulic Zamościa, która jest jednojezdniowa na całej długości.
Historia.
Ulica ta powstała w 2 ćw. XIX wieku i łączyła obecną ul. Partyzantów z drogą wylotową z Zamościa do Hrubieszowa (obecna ul. Hrubieszowska). Jej część północna jest pozostałością XVII-wiecznej drogi (dawna ul. Kościelna).
Nazwa.
Ulica ta otrzymała nazwę w 1922 roku i od tego czasu nie była ona zmieniana.
Obecnie.
Obecnie jest to ulica głównie osiedlowa, ale łącząca także inne, ważne ulice Zamościa, co sprawia, iż ruch jest tu dość spory, zwłaszcza na odcinku od ul. Prymasa S. Wyszyńskiego do ul. Partyzantów (częściowo jednokierunkowym - od ul. Hrubieszowskiej na południe). Ponadto jej bliskie położenie koło Nowego Rynku sprawia, że znajduje się przy niej wiele obiektów usługowych, głównie na wspomnianym odcinku, a są to: Dworzec PKS i położony po drugiej stronie ulicy główny przystanek przewoźników prywatnych, ponadto liczne placówki handlowe, m.in. DH Agora (dawny Jubilat), DH Tomasz oraz mniejsze: DH Mieszko, DH Resta (wybudowany w 2006 roku) i sklepy różnych branż jak odzieżowe (Pepco), komputerowe, AGD-RTV czy też obiekty gastronomiczne.
Przy ul. Gminnej znajduje się także dawna synagoga, wzniesiona w II poł. XIX wieku, w czasie II wojny światowej niemal w całości spalona, ostatecznie przebudowana na przedszkole, jakie mieści się w niej współcześnie.
Zabudowa mieszkalna to głównie domy jednorodzinne (na południe od ul. Partyzantów) oraz kilka bloków (po wschodniej stronie na północ od tej ulicy).

</doc>
<doc id="1196077" url="https://pl.wikipedia.org/wiki?curid=1196077" title="Klaps (urządzenie)">
Klaps (urządzenie)

Klaps – urządzenie wykorzystywane przy kręceniu filmu, umożliwiające identyfikację kolejnych ujęć filmu i ich ewentualnych powtórzeń (dubli) oraz synchronizację obrazu i dźwięku. Jest ono wykorzystywane na początku kolejnych ujęć – sfilmowany klaps stanowi swego rodzaju akustyczny nagłówek ujęcia. Zapisane są na nim różne dane techniczne filmu, między innymi: nazwa filmu, data, numer sceny i numer tonu dźwięku.
Urządzenie składa się z 2 części – tablicy i deseczki, i jest tradycyjnie koloru czarno-białego. Przed rozpoczęciem każdego dubla członek ekipy filmowej zwany klapserem ustawia klaps w kadrze, mówi głośno i wyraźnie np. „Nigdy w życiu, scena trzecia, dubel dwudziesty czwarty”, po czym uderza górną częścią klapsa o dolną. Ułatwia to dostęp do poszczególnych ujęć w fazie montażu oraz służy do synchronizacji obrazu i ścieżek dźwiękowych (moment uderzenia jego części o siebie jest wyraźnie słyszalny, a przez to widoczny na linii czasu).
Czasami niemożliwe jest ustawienie klapsa w kadrze przed rozpoczęciem ujęcia. Stosuje się wówczas tzw. „klaps końcowy”, wykonywany po ujęciu. Klapser uderza wówczas górną częścią klapsa o dolną i ustawia klaps w kadrze „do góry nogami”.

</doc>
<doc id="1196079" url="https://pl.wikipedia.org/wiki?curid=1196079" title="Riszon Le Syjon">
Riszon Le Syjon



</doc>
<doc id="1196086" url="https://pl.wikipedia.org/wiki?curid=1196086" title="Svora">
Svora

Svora – grupa powstała na początku 1984 roku. W jej skład weszli muzycy z Tie Break tacy jak Janusz Yanina Iwański, Antoni Gralak, Mateusz Pospieszalski, Marcin Pospieszalski oraz Stanisław Sojka i Andrzej Urny z zespołu Perfect i Andrzej Ryszka z zespołu Krzak. Próby odbywały się w Katowicach w klubie Puls i w Częstochowie w klubie Wakans. Zespół ma na swoim koncie kilkanaście koncertów oraz jedną sesje nagraniową dla Programu 1 Polskiego Radia, podczas której zarejestrowano trzy utwory autorstwa Sojki i Yaniny. Ostatni koncert Svory odbył się podczas festiwalu w Jarocinie w sierpniu 1984. Grupa rozstała się ze Stanisławem Sojką i zmieniając nazwę na Woo Boo Doo dalej próbowała swoich sił na rynku muzycznym.

</doc>
<doc id="1196098" url="https://pl.wikipedia.org/wiki?curid=1196098" title="Krieg">
Krieg

Krieg (niem. wojna) – amerykański zespół z New Jersey, grający black metal. W swojej twórczości nie używają instrumentów klawiszowych czy folkowych instrumentów. Największy wpływ na ich muzykę miała norweska legenda Darkthrone. Jedynym stałym członkiem był Imperial (Neill Jameson). Z powodu tego, że pozostali członkowie byli bardziej zajęci innymi zespołami, Krieg w roku 2006 rozpadł się. Imperial po tym założył nowy zespół, który nosi nazwę N.I.L.. Udziela się on również w projekcie March In To The Sea, który gra muzykę z gatunku Drone/Doom.

</doc>
<doc id="1196102" url="https://pl.wikipedia.org/wiki?curid=1196102" title="Archipelag Palmera">
Archipelag Palmera

Archipelag Palmera (ang. "Palmer Archipelago", hiszp. "Archipiélago de Palmer") – grupa wysp znajdująca się u wybrzeży Półwyspu Antarktycznego, oddzielona od niego przez Cieśninę Gerlache’a. 
Historia.
Archipelag został odkryty w 1820 roku przez Nathaniela Palmera a swoją nazwę zawdzięcza belgijskiej wyprawie polarnej z 1898 roku. Ekspedycja na statku Belgica pod kierownictwem Adrien de Gerlache trwała w latach 1897–1899. Jej uczestnikami byli m.in. Roald Amundsen oraz Polacy: Henryk Arctowski i Antoni Bolesław Dobrowolski.
Geografia.
Archipelag Palmera składa się z wielu małych wysepek, z których największe zostały nazwane w trakcie ekspedycji. Są to m.in.:
oraz Wyspy Melchiora
Do archipelagu roszczą sobie prawa trzy państwa, Argentyna, Chile i Wielka Brytania.

</doc>
<doc id="1196105" url="https://pl.wikipedia.org/wiki?curid=1196105" title="Wiencke Island">
Wiencke Island

Wiencke Island – wyspa archipelagu Palmera znajdująca się na zachód od wybrzeży Półwyspu Antarktycznego, oddzielona kanałem Neumayer od znacznie większej wyspy Antwerpii.
Wyspa ma 26 km długości i średnio 5,6 km szerokości; jej powierzchnia to ok. 67 km².
Wyspa po raz pierwszy została dostrzeżona przez podróżnika Edwarda Bransfielda w styczniu 1820 roku. W 1829 roku Henry Foster jako pierwszy okrążył wyspę. Pierwszym człowiekiem który na niej wylądował był Niemiec Eduard Dallmann, w 1873 roku. Wyspa swoją nazwę zawdzięcza belgijskiej ekspedycji naukowej pod przewodnictwem Adriena de Gerlache’a odbywającej się w latach 1897–1899. Nazwa została nadana na cześć Carla Augusta Wiencke, norweskiego marynarza który zginął podczas wyprawy.
Na tej zlodowaconej wyspie znajdują się trzy szczyty: Nemo Peak (864 m) w północno-zachodniej części wyspy, Nipple Peak (północno-wschodnia część) i Luigi Peak (1435 m, północno-zachodnia część wyspy). Na wysepce Goudier Island, znajdującej się w zatoce po zachodniej stronie Wiencke Island, znajduje się brytyjska stacja badawcza Port Lockroy przekształcona w muzeum.

</doc>
<doc id="1196107" url="https://pl.wikipedia.org/wiki?curid=1196107" title="Montasio">
Montasio

Montasio - rodzaj włoskiego sera, oryginalnie produkowanego z surowego mleka krowiego, częściowo odtłuszczonego, o zawartości 32% tłuszczu. 
Nazwa sera pochodzi od góry znajdującej się na terenie Friuli, dawnej prowincji Wenecji. 
Dojrzewanie sera jest zróżnicowane i w zależności od zamierzonego efektu może trwać od 2 do 12 miesięcy. Ze względu na czas dojrzewania wyróżnia się cztery odmiany: 
Smakowo im ser starszy tym bardziej pikantny, młody natomiast jest delikatny i łagodny. 

</doc>
<doc id="1196114" url="https://pl.wikipedia.org/wiki?curid=1196114" title="Plain Old Java Object">
Plain Old Java Object

Plain Old Java Object ("POJO") – termin używany przez zwolenników idei mówiącej, że im prostszy design tym lepiej. Używa się go dla określenia obiektów, będących zwyczajnymi obiektami Java, nie zaś obiektami specjalnymi, w szczególności Enterprise JavaBeans (zwłaszcza w implementacji wcześniejszej niż EJB3). Autorami terminu, zaproponowanego w 2000 roku są Martin Fowler, Rebecca Parsons oraz Josh MacKenzie.

</doc>
<doc id="1196123" url="https://pl.wikipedia.org/wiki?curid=1196123" title="Włodzimierz Zajączkowski">
Włodzimierz Zajączkowski



</doc>
<doc id="1196125" url="https://pl.wikipedia.org/wiki?curid=1196125" title="Maria Machowska">
Maria Machowska

Maria Machowska (ur. 9 maja 1987 w Warszawie) – skrzypaczka, córka aktora Ignacego Machowskiego.
Edukacja.
Gry na skrzypcach zaczęła się uczyć w wieku 6 lat. Kształciła się w Państwowej Ogólnokształcącej Szkole Muzycznej II stopnia im. Z. Brzewskiego w Warszawie. pod kierunkiem Mirosława Ławrynowicza i Marka Zebury. (1999-2005) a następnie u Konstantego Andrzeja Kulki u którego ukończyła studia na Uniwersytecie Muzycznym Fryderyka Chopina.
Szkoliła się również na kursach Krajowego Funduszu na Rzecz Dzieci w Zakopanem, kursach mistrzowskich w Łańcucie, Goch (Niemcy), Mount Royal College w Calgary (Kanada), organizowanej przez Mozarteum – Internationale Sommerakademie w Salzburgu (Austria) oraz uczestniczyła w Young Artists International Festival w Los Angeles (Stany Zjednoczone).
Koncerty.
Koncertowała z najtrudniejszym skrzypcowym repertuarem we wszystkich krajach europejskich, a także w USA, Kanadzie, Japonii, Chinach i Izraelu. Zagraniczne podróże koncertowe rozpoczęła w 1996 występem dla papieża Jana Pawła II w Auli Klementyńskiej Watykanu (miała wówczas 8 lat). Jako solistka i kameralistka występowała w tak słynnych salach jak: Carnegie Hall w Nowym Jorku, Disney Hall w Los Angeles, Wielka Sala Konserwatorium im. Piotra Czajkowskiego w Moskwie a także konserwatoriach w Salzburgu, Bernie, Lozannie, Genewie, Bazylei, Locarno, Wiedniu i Madrycie. Koncertowała w niemal całej Europie oraz w Izraelu, Japonii, Stanach Zjednoczonych Ameryki i Kanadzie.
W Polsce koncertowała z orkiestrami większości filharmonii, w tym także z Orkiestrą Filharmonii Narodowej, Orkiestrą Sinfonia Varsovia oraz Polską Orkiestrą Radiową.
Jako solistka współpracowała z wieloma wybitnymi dyrygentami – Jerzym Maksymiukiem, Janem Krenzem, Jean- Jacques Kantorowem, Enrique Batizem, Tadeuszem Strugałą, Wojciechem Rajskim, Tadeuszem Wojciechowskim, Sauliusem Sondeckisem, Nikolaiem Diadiurą, Łukaszem Borowiczem, Jerzym Swobodą, Tomaszem Bugajem, Michałem Dworzyńskim, Miguelem Gomezem Martinezem, Danielem Raiskinem, Joelem Sachsem, Georgiem Tchitchinadze.
Znaczący wpływ na rozwój artystki miała współpraca w charakterze solistki, kameralistki i koncertmistrza z tak wybitnymi postaciami świata muzycznego jak Ida Haendel, Augustin Dumay, Martha Argerich, Krzysztof Penderecki, Konstanty Andrzej Kulka, Eduard Schmieder, Wolfgang Marschner, Jacek Kaspszyk, Marc Minkowski. W 2003 z okazji Międzynarodowego Dnia Muzyki wykonała w duecie z Vadimem Brodskim Navarrę Pablo Sarasatego. Koncert odbył się w Filharmonii Narodowej i był transmitowany na żywo przez Telewizję Polską.
Jako solistka i kameralistka występowała w ramach takich festiwali jak La Folle Journee, Wielkanocny Festiwal Ludwiga van Beethovena, I Palpiti Festival of International Laureates, Mistrzowie Polskiej Wiolinistyki, Festiwal Wiolinistyczny im. Bronisława Hubermana.
Niezwykłym doświadczeniem artystycznym było tournée po Europie z Maximem Vengerovem w roli solisty, podczas którego artystka poprowadziła od pulpitu Polską Orkiestrę Kameralną występując w najsłynniejszych salach koncertowych w Europie m.in. Berliner Philharmonie, Auditorio Nacional de Música w Madrycie, Barbican Center w Londynie.
Artystka dokonała nagrań dla telewizji polskiej, japońskiej, niemieckiej, francuskiej i szwajcarskiej. Nagrywała dla takich wytwórni jak DUX czy Acte Prelable. Nagrania skrzypaczki znalazły się także na płycie autorskiej Barbary Kaszuby, a także na płytach będących kroniką Międzynarodowego Konkursu im. H. Wieniawskiego.
W roku 2007 oraz 2012 artystka została wyróżniona programem stypendialnym „Młoda Polska”.
W latach 2008-2014 Maria Machowska była koncertmistrzem Orkiestry Sinfonia Varsovia.
Od 2014 roku jest koncertmistrzem Filharmonii Narodowej w Warszawie.
Artystka poza działalnością koncertową zajmuje się również pedagogiką: od 2012 jest wykładowcą Akademii Sinfonia Varsovia, projektu służącego doskonaleniu umiejętności gry muzyka orkiestrowego. Jest mieszkanką Ożarowa Mazowieckiego.

</doc>
<doc id="1196127" url="https://pl.wikipedia.org/wiki?curid=1196127" title="Agnelo Rossi">
Agnelo Rossi

Agnelo Rossi (ur. 4 maja 1913 w Joaquím Egidio, zm. 21 maja 1995 w Indaiatuba) – brazylijski kardynał, dziekan kolegium kardynalskiego w latach 1986-1993.
Życiorys.
Urodził się w Joaquim Egidio w diecezji Campinas. W wieku 20 lat wyjechał na studia do Rzymu, gdzie studiował teologię m.in. na papieskim Uniwersytecie Gregoriańskim. 27 marca 1937 przyjął święcenia kapłańskie z rąk arcybiskupa Luigiego Traglii (przyszłego kardynała). Krótko potem powrócił do Brazylii. Do 1956 pracował m.in. w seminarium w São Paulo i na uniwersytecie w Campinas, gdzie został wicerektorem.
W dniu 5 marca 1956 wybrano go na biskupa Barra do Pirai. Sakrę biskupią otrzymał od biskupa Campinos Paulo de Tarso Campos w dniu 15 kwietnia tego samego roku. 6 września 1962 awansował na arcybiskupa Ribeirão Preto, a 1 listopada 1964 został arcybiskupem São Paulo. Uczestniczył w II soborze watykańskim. Przewodniczący Konferencji Episkopatu Brazylii 1963-1970.
Papież Paweł VI na konsystorzu 22 lutego 1965 mianował go kardynałem prezbiterem tytułu Gran Madre di Dio. W latach 1967-1987 regularnie uczestniczył w zgromadzeniach Światowego Synodu Biskupów. Prefekt Kongregacji Ewangelizacji Narodów od 22 października 1970 do 9 kwietnia 1984, następnie przewodniczący Administracji Patrymonium Stolicy Apostolskiej (do 6 grudnia 1989). Uczestniczył w sierpniowym i wrześniowym konklawe 1978. Tytularny biskup diecezji suburbikarnej Sabina e Poggio Mirteto od 25 czerwca 1984 aż do śmierci. W dniu 19 grudnia 1986 został wybrany na stanowisko dziekana Kolegium Kardynałów, w związku z czym otrzymał dodatkowo godność tytularnego biskupa Ostii. W związku z ukończeniem 80. roku życia, 4 maja 1993 utracił prawo do uczestniczenia w konklawe a 31 maja tego samego roku zrezygnował z funkcji dziekana Kolegium Kardynalskiego i tytułu biskupa Ostii, po czym powrócił do Brazylii. Zmarł w Indaiatuba. Został pochowany w Campinas w ufundowanym przez siebie sanktuarium poświęconym Matce Bożej z Guadelupy.

</doc>
<doc id="1196133" url="https://pl.wikipedia.org/wiki?curid=1196133" title="Reprezentacja Singapuru w piłce nożnej mężczyzn">
Reprezentacja Singapuru w piłce nożnej mężczyzn

Reprezentacja Singapuru w piłce nożnej – drużyna sportowa piłki nożnej, reprezentująca Singapur w meczach i turniejach międzynarodowych. Za jej funkcjonowanie odpowiedzialny jest założony w 1892 roku, Związek Piłkarski Singapuru (ang. Football Association of Singapore). Od 1952 roku jest członkiem FIFA i AFC. Singapurczycy nigdy nie grali w finałach Mistrzostw Świata. Największym osiągnięciem reprezentacji jest udział w 1 rundzie Pucharu Azji w 1984 roku.
Obecnym selekcjonerem kadry Singapuru jest V. Sundramoorthy

</doc>
<doc id="1196138" url="https://pl.wikipedia.org/wiki?curid=1196138" title="Die Kreuzen">
Die Kreuzen

Die Kreuzen - amerykańska grupa muzyczna, powstała 1981 roku w Milwaukee w stanie Wisconsin. początkowo prezentująca hardcore punk. Grupa występowała w składzie Dan Kubinski (śpiew), Brian Egeness (gitara), Keith Brammer (gitara basowa) oraz Erik Tunison (perkusja). Zespół został rozwiązany w 1991 roku.

</doc>
<doc id="1196139" url="https://pl.wikipedia.org/wiki?curid=1196139" title="Live at Piedmont Park">
Live at Piedmont Park

Live at Piedmont Park – koncertowy album zespołu jam-rockowego Dave Matthews Band. Materiał na płytę nagrany został podczas koncertu, który miał miejsce w Atlancie - 9 września 2007 roku. Ogromny koncert Dave Matthews Band poprzedził występ gościa specjalnego, legendy rocka - Allman Brothers Band. Podczas występu DMB do zespołu dołączyli goście specjalni: lider Allman Brothers Band - Gregg Allman oraz znakomity gitarzysta rockowy Warren Haynes znany z zespołów Allman Brothers Band oraz Gov't Mule. Album Live at Piedmont Park dostępny jest również w wersji DVD. 
WERSJA CD:
Disc 1:
Disc 2:
Encore CD:
WERSJA DVD
Disc 1:
Disc 2:
Dave Matthews Band
Goście:

</doc>
<doc id="1196143" url="https://pl.wikipedia.org/wiki?curid=1196143" title="Lorenzo Branchetti">
Lorenzo Branchetti

Lorenzo Branchetti (ur. 14 stycznia 1981 w Prato) – włoski aktor filmowy i telewizyjny.

</doc>
<doc id="1196148" url="https://pl.wikipedia.org/wiki?curid=1196148" title="Pożyczkodawca ostatniej instancji">
Pożyczkodawca ostatniej instancji

Pożyczkodawca ostatniej instancji (ang. "lender of last resort") – bank centralny, który pożycza bankowi komercyjnemu środki finansowe pod zastaw bezpiecznych papierów dłużnych (najczęściej bonów lub obligacji skarbowych) w związku z odpływem depozytów z banku komercyjnego.
Jest to istotna funkcja banku centralnego z punktu widzenia osób powierzających bankom swoje oszczędności. W celu zabezpieczenia bieżącego funkcjonowania bank komercyjny pozyskuje środki od innych banków na rynku międzybankowym. W sytuacji, gdy instytucje finansowe nie ufają sobie, banki korzystającej z tej drogi finansowania mogą mieć kłopoty z pozyskaniem środków finansowych. W sytuacji gwałtownego odpływu depozytu bank komercyjny nie jest w stanie pozyskać gotówki w celu wypłaty pieniędzy wszystkim klientom oczekującym na nie. Jest to spowodowane również tym, że nie może szybko odzyskać środków z udzielonych kredytów. Bank centralny w takiej sytuacji pożycza bankom środki finansowe.

</doc>
<doc id="1196153" url="https://pl.wikipedia.org/wiki?curid=1196153" title="Ludicra">
Ludicra

Ludicra - amerykański zespół z San Francisco, grający black metal. Utworzony w roku 1998 z początku grał jako kwartet, lecz później skład zmienił się na pięcioosobowy. Duże wpływy w ich twórczości mają klawisze w stylu gotyckiego metalu oraz wpływy folku. Głównymi inspiracjami dla muzyków były takie zespoły, jak Darkthrone, Gorgoroth, Bethlehem i Dødheimsgard. Do Ludicra należą aktualni oraz dawni członkowie grup Impaled, Hammers of Misfortune, Tallow, Missile Command, Ominum oraz zniesławiony zespół punkowy Hickey. Grupa ta ma sporą reputację w swoim rodzimym mieście San Francisco, dzięki bardzo częstym koncertowaniu tam. Wielokrotnie występowali z grupami, które grają odmienny gatunek od granych przez nich (m.in. deathmetalowy Impaled, post-hardcore/noise Total Shutdown czy instrumentalny math metalowy the Fuckin Champs).

</doc>
<doc id="1196154" url="https://pl.wikipedia.org/wiki?curid=1196154" title="Język dogri">
Język dogri

Język dogri (डोगरी) – język indoaryjski używany przez ok. 2 mln osób w Indiach, głównie w regionie Dżammu indyjskiego stanu Dżammu i Kaszmir, poza tym w stanach Pendżab, Himachal Pradesh oraz w Pakistanie W Pakistanie język ten jest określany jako „pahari”. Na tle języków indoeuropejskich dogri wyróżnia się tonalnością.
Zapisywany jest obecnie najczęściej w indyjskim alfabecie sylabicznym dewanagari lub w alfabecie arabskim.
Status.
Tradycyjnie dogri był klasyfikowany za G. Griersonem jako jeden z tzw. górskich dialektów pendżabskich i niekiedy można nadal spotkać się z tego rodzaju stwierdzeniami językoznawców, mimo że język ten został uznany w 1969 roku za niezależny język, o odrębnej tradycji literackiej, przez Indyjską Akademię Literatury.

</doc>
<doc id="1196157" url="https://pl.wikipedia.org/wiki?curid=1196157" title="Związek gmin Oberes Bühlertal">
Związek gmin Oberes Bühlertal

Związek gmin Oberes Bühlertal – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w miejscowości Obersontheim, przewodniczącym jego jest Siegfried Trittner.
Związek zrzesza trzy gminy wiejskie:

</doc>
<doc id="1196162" url="https://pl.wikipedia.org/wiki?curid=1196162" title="Związek gmin Brettach/Jagst">
Związek gmin Brettach/Jagst

Związek gmin Brettach/Jagst – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Schwäbisch Hall. Siedziba związku znajduje się w miejscowości Rot am See, przewodniczącym jego jest Siegfried Gröner.
Związek zrzesza jedno miasto i dwie gminy wiejskie:

</doc>
<doc id="1196166" url="https://pl.wikipedia.org/wiki?curid=1196166" title="Katastrofa lotu Comair 5191">
Katastrofa lotu Comair 5191

Katastrofa lotu Comair 5191 – katastrofa lotnicza, która wydarzyła się 27 sierpnia 2006 o godz. 6:07 w Lexington w stanie Kentucky. Zginęło w niej 49 osób: 47 pasażerów i 2 członków załogi. Przeżył drugi pilot (ang.: "first officer") maszyny. 
Wypadek.
Podczas startu z portu lotniczego Lexington-Blue Grass, samolot typu Bombardier CRJ-100 lotu rejsowego linii Delta Airlines do Atlanty, obsługiwanego przez linię Comair, przetoczył się przy wysokiej prędkości poza limit pasa startowego i uderzył o niski wał ziemny, chwilowo unosząc się w powietrze, po czym zaczepił podwoziem o ogrodzenie lotniska, następnie rozbijając się o drzewa 305 m od końca pasa.
Przyczyna.
Przyczyną katastrofy było pomylenie dróg startowych. Samolot miał odlecieć z (oświetlonej) RWY 22, a wrak znaleziono na przedłużeniu (nieoświetlonej) RWY 26, która jest zbyt krótka na skuteczny rozbieg tego typu samolotu. Podczas wypadku ostatni fragment normalnie użytkowanej drogi kołowania był wyłączony z ruchu.
Podobny incydent.
To nie pierwszy tego typu wypadek na lotnisku Blue Grass Airport. 13 lat wcześniej piloci też pomylili pas 22 z 26, ale wieża kontroli lotów zauważyła błąd i przerwała procedurę startową.

</doc>
<doc id="1196167" url="https://pl.wikipedia.org/wiki?curid=1196167" title="Reprezentacja Sri Lanki w piłce nożnej mężczyzn">
Reprezentacja Sri Lanki w piłce nożnej mężczyzn

Reprezentacja Sri Lanki w piłce nożnej – narodowa drużyna azjatyckiego państwa Sri Lanka. Reprezentacja gra pod egidą Związku Piłkarskiego Sri Lanki. Federacja została założona w 1939. Do 1972 piłkarze ze Sri Lanki grali jako reprezentacja Cejlonu. Nigdy nie zakwalifikowali się do Mistrzostw Świata, ani do Pucharu Azji.
Obecnym selekcjonerem kadry Sri Lanki jest Dudley Steinwall

</doc>
<doc id="1196171" url="https://pl.wikipedia.org/wiki?curid=1196171" title="Alfred Douglas">
Alfred Douglas

Alfred Bruce Douglas, "Bosie" (ur. 22 października 1870 w Worcestershire, zm. 20 marca 1945 w Lancing), brytyjski pisarz, poeta, tłumacz. 
Alfred Douglas był kochankiem Oscara Wilde’a. .
W filmie "Wilde" (1997) rolę Alfreda Douglasa zagrał Jude Law.

</doc>
<doc id="1196172" url="https://pl.wikipedia.org/wiki?curid=1196172" title="Marius Manolache">
Marius Manolache

Marius Manolache (ur. 22 kwietnia 1973 w Gałaczu) – rumuński szachista, arcymistrz od 2007 roku.
Kariera szachowa.
Pierwsze znaczące rezultaty zaczął osiągać pod koniec XX wieku. W 2000 r. podzielił II m. w Techirghiolu, w 2001 podzielił III m. (za Mirceą Parligrasem i Michaiłem Gołubiewem, wspólnie z Constantinem Ionescu) w Bukareszcie oraz zadebiutował w finale indywidualnych mistrzostw Rumunii, dzieląc IV m. W 2002 r. podzielił II m. (za Constantinem Ionescu) w Eforie Nord oraz triumfował (wspólnie z tym samym zawodnikiem) w Bukareszcie. W następnym roku w kolejnym turnieju rozegranym w stolicy Rumunii podzielił II m. (za Dragosem Dumitrache, wspólnie z Dmitrijem Swietuszkinem i George-Gabrielem Grigore), w 2004 r. triumfował w Padrón oraz (wspólnie z Iwanem Czeparinowem) w Ortigueirze, a w 2005 – w Gałaczu (wspólnie z Władysławem Niewiedniczym) oraz samodzielnie w Bukareszcie. W tym oraz następnych dwóch latach wypełnił trzy normy arcymistrzowie (kolejno w Ferrol, na mistrzostwach kraju w Predeal, gdzie zdobył brązowy medal oraz na mistrzostwach Europy w Dreźnie). W 2006 r. podzielił również I m. w Villeneuve-Tolosane (wspólnie z Petyrem Genowem, Siergiejem Fiedorczukiem i Aleksandrem Karpaczewem) oraz w Cambados (wspólnie z Władimirem Dimitrowem i Walentinem Jotowem), natomiast w 2007 – w Băile Felix (wspólnie z m.in. Andrei Murariu i Alinem Berescu). W 2008 r. zwyciężył (wspólnie z Robertem Markusem i Milosem Roganoviciem) w Suboticy, natomiast w latach 2009 i 2010 dwukrotnie podzielił I m. w Eforie. W 2012 r. zdobył drugi w karierze brązowy medal indywidualnych mistrzostw Rumunii mężczyzn.
Najwyższy ranking w dotychczasowej karierze osiągnął 1 marca 2012 r., z wynikiem 2561 punktów zajmował wówczas 5. miejsce wśród rumuńskich szachistów.

</doc>
<doc id="1196173" url="https://pl.wikipedia.org/wiki?curid=1196173" title="Magane">
Magane

Magane (jap.: 凶音) – japoński zespół z Tokio grający black metal/yomi, utworzony w roku 1999.
Życiorys.
Magane powstało w Tokio w roku 1999. Wydawaniem ich płyt zajmuje się Black Flame Records.
Uważają, iż nie grają black metalu, lecz, że grają własny gatunek muzyczny, który nazywają Yomi Metal. Jest to kombinacja black metalu, death metalu i thrash metalu z elementami tradycyjnych Japońskich wpływów, nie tylko muzycznych, ale także lirycznych. Główni chodzi tu o Japońską mitologię oraz japońską wersję piekła, która nosi nazwę Yomi.
Aktualnie zespół jest w stanie nieaktywności, ze względu na problemy zdrowotne ich perkusisty. Nie wiadomo, kiedy wrócą do aktywnej gry.
Dawniej Magane nosiło nazwę Mortes Saltantes.

</doc>
<doc id="1196175" url="https://pl.wikipedia.org/wiki?curid=1196175" title="The Story of Saiunkoku">
The Story of Saiunkoku



</doc>
<doc id="1196176" url="https://pl.wikipedia.org/wiki?curid=1196176" title="Malthuzjańska pułapka">
Malthuzjańska pułapka



</doc>
<doc id="1196188" url="https://pl.wikipedia.org/wiki?curid=1196188" title="Live Trax Vol. 10">
Live Trax Vol. 10

Live Trax Vol. 10 – album koncertowy amerykańskiego zespołu rockowego Dave Matthews Band i dziesiąty z serii "Live Trax". Został nagrany 25 maja 2007 roku w hali Pavilion Atlantico podczas europejskiej części tournée grupy. Zdaniem muzyków Dave Matthews Band, koncert w Lizbonie był jednym z najdłuższych i najlepszych występów jakie kiedykolwiek zagrali (ponad 3 godziny). Gościnnie z zespołem wystąpił gitarzysta Tom Morello znany z zespołów Rage Against The Machine oraz Audioslave. 
Lista utworów.
Wszystkie utwory zostały napisane przez Davida Matthewsa.
Bis:
Drugi bis:

</doc>
<doc id="1196190" url="https://pl.wikipedia.org/wiki?curid=1196190" title="Dzień dobry bardzo">
Dzień dobry bardzo

Dzień dobry bardzo – poranna audycja, nadawana w Radiu Zet do czerwca 2017 i ponownie od października 2018.
W czerwcu 2017 "Dzień dobry bardzo" został zastąpiony przez program "Poranek z Radiem ZET".
Wydania sobotnie i niedzielne noszą tytuł "Dzień dobry bardzo Weekend".
W programie prezentowane są najnowsze informacje, emitowane miniaudycje i konkursy.
Cykle.
W czasie programu są emitowane miniaudycje takie, jak:
Prezenterzy.
W latach 2000-2004 audycję prowadził Wojciech Jagielski. Zastąpił go Marek Starybrat, następnie dołączył do niego Jarosław Budnik. Duet ten prowadził audycję do lipca 2009. Od września 2009 do kwietnia 2010 audycję prowadzili wspólnie Marek Starybrat i Anna Dziewit.Od kwietnia do września 2010 Starybrat prowadził poranek sam. Od 6 września 2010 do końca sierpnia 2015 "Dzień dobry bardzo" prowadziło trio w składzie: Marzena Chełminiak, Marek Starybrat i Marcin Sońta. Z początkiem września 2015 nowymi prowadzącymi zostali Agnieszka Kołodziejska i Tomasz Florkiewicz. od 1 października 2018 prowadzącymi zostali Michał Korościel i Damian Michałowski. Od 7 stycznia 2019 do czerwca 2019 gospodarzami audycji byli Mateusz Ptaszyński i Marcin Sońta. Od 2 września 2019 program prowadzi trio: Agnieszka Kołodziejska, Marcin Sońta i Robert Karpowicz. Od 4 kwietnia 2022 gospodarzami audycji zostali Marek Starybrat i Robert Motyka.
W latach 2010-2015 prowadzącym weekendowych wydań był Tomasz Kasprzyk, następnie program w weekend prowadzili: Witold Lazar, Hubert Radzikowski, Damian Michałowski, Marcin Łukasik, Michał Adamski, a od marca 2020 Michał Korościel. Obecnie weekendowe wydania prowadzi Michał Adamski.

</doc>
<doc id="1196191" url="https://pl.wikipedia.org/wiki?curid=1196191" title="Jessica Napier">
Jessica Napier

Jessica Napier (ur. 4 kwietnia 1979 w Wellington) – nowozelandzka aktorka. Jej ojciec Marshall Napier, również jest aktorem. Zagrała z nim razem w serialu "Córki McLeoda".

</doc>
<doc id="1196193" url="https://pl.wikipedia.org/wiki?curid=1196193" title="HMAS Swan">
HMAS Swan

Trzy okręty Królewskiej Australijskiej Marynarki Wojennej nosiły nazwę HMAS „Swan” (od rzeki Swan przepływającej przez Perth):

</doc>
<doc id="1196194" url="https://pl.wikipedia.org/wiki?curid=1196194" title="Birkbrunn">
Birkbrunn

Birkbrunn - męski dom akademicki i ośrodek formacyjny w Wiedniu (Austria).
Birkbrunn znajduje się w secesyjnej willi w dzielnicy Döbling przy Linnéplatz 3, w pobliżu kilku wyższych uczelni. Jest prowadzony przez towarzystwo o takiej samej nazwie, a kierownictwo duchowe sprawuje Opus Dei, prałatura personalna Kościoła Rzymskokatolickiego. Ośrodek powstał w 1964 r., jednym z pierwszych kierowników był Klaus Küng. Służy studentom i absolwentom wyższych uczelni różnych specjalności, narodowości i wyznań. Liczy 16 miejsc mieszkalnych, posiada salon, czytelnię, pokój muzyczny i komputerowy oraz własną kaplicę. Oprócz nauki, ważnym elementem formacji społecznej są wykłady, dyskusje, seminaria robocze i sympozja, jak również działalność charytatywna, kultura i sport. 
W spotkaniach w Birkbrunn bierze czynny udział wiele prominentnych postaci austriackiego życia naukowego, religijnego, kulturalnego, gospodarczego i politycznego, m.in. Viktor Frankl, Hans Hollein, kardynał Franz König, Wolfgang Schüssel, pianista Paul Badura-Skoda, Hans Krankl. 
W latach 2006-2008 odbywa się generalny remont budynku (spotkania "Akademii Birkbrunn" są kontynuowane w lokalu Club Delphin, Mittelgasse 17).

</doc>
<doc id="1196196" url="https://pl.wikipedia.org/wiki?curid=1196196" title="Lloica Czackis">
Lloica Czackis

Lloica Czackis (ur. 1973 w Karlsruhe, Niemcy) - argentyńsko-niemiecka piosenkarka m.in. tanga w języku jidisz. 
Od 1999 Lloica występuje z programami m.in. piosenek w języku yiddish. W recitalu "Tangele: puls tanga żydowskiego" prezentuje piosenki z teatrów żydowskich w Buenos Aires i Nowym Jorku. Premiera przedstawienia odbyła się 9 listopada 2007 roku w Londynie.
Jej album "Le Grand Tango", nagrany z grupą "El Ultimo Tango" jest zadedykowany Piazzoli oraz brytyjskim kompozytorom tang.
Linki zewnętrzne.
Lloica Czackis - strona sieciowa

</doc>
<doc id="1196197" url="https://pl.wikipedia.org/wiki?curid=1196197" title="Hůrka">
Hůrka

Hůrka – stacja linii B metra praskiego (odcinek V.B), położona w centralnym punkcie osiedla Nové Butovice, części kompleksu mieszkaniowego Miasto Południowo-Zachodnie ("Jihozápadní Město"), pod placem Słonecznym ("Sluneční náměstí").

</doc>
<doc id="1196198" url="https://pl.wikipedia.org/wiki?curid=1196198" title="Lee Unkrich">
Lee Unkrich

Lee Unkrich (ur. 8 sierpnia 1967 w Chagrin Falls) - amerykański reżyser, scenarzysta i montażysta filmów animowanych. Wieloletni pracownik wytwórni Pixar Animation Studios.
Życiorys.
Ukończył USC School of Cinematic Arts. Pracę w Pixarze rozpoczął w 1994 jako montażysta filmu "Toy Story". Pierwszym filmem, w którym pełnił rolę współreżysera było "Toy Story 2". Później pracował m.in. przy "Gdzie jest Nemo?" (uhonorowanym w 2004 Nagrodą Akademii Filmowej w kategorii "Najlepszy długometrażowy film animowany").
Jest członkiem amerykańskiego stowarzyszenia montażystów filmowych American Cinema Editors.

</doc>
<doc id="1196199" url="https://pl.wikipedia.org/wiki?curid=1196199" title="HMAS Sydney (fregata rakietowa)">
HMAS Sydney (fregata rakietowa)



</doc>
<doc id="1196201" url="https://pl.wikipedia.org/wiki?curid=1196201" title="HMAS Sydney (krążownik lekki 1913)">
HMAS Sydney (krążownik lekki 1913)



</doc>
<doc id="1196212" url="https://pl.wikipedia.org/wiki?curid=1196212" title="Estádio José Moraes Moreira">
Estádio José Moraes Moreira

Estádio José Moraes Moreira – stadion piłkarski, w Palmácia, Ceará, Brazylia, na którym swoje mecze rozgrywa klub Palmácia Esporte Clube.

</doc>
<doc id="1196216" url="https://pl.wikipedia.org/wiki?curid=1196216" title="Dryssa (rzeka)">
Dryssa (rzeka)

Dryssa (, "Drysa") — rzeka w obwodzie witebskim Białorusi, prawy dopływ Dźwiny. Długość wynosi 183 km, wielkość zlewni — 6420 km². Wypływa z jeziora Dryssa, płynie przez kilka jezior. Dolina rzeki silnie zabagniona. Przepływ rzeki przy ujściu wynosi 40 m³/s. Przy ujściu znajduje się miasto Wierchniedźwińsk, do 1962 roku noszące nazwę Dryssa.

</doc>
<doc id="1196219" url="https://pl.wikipedia.org/wiki?curid=1196219" title="Leona Lewis">
Leona Lewis

Leona Louise Lewis (ur. 3 kwietnia 1985 w Londynie) – brytyjska piosenkarka, autorka tekstów, kompozytorka, aktorka i działaczka społeczna; zwyciężczyni trzeciej edycji programu "The X Factor".
Życiorys.
Jej rodzicami są Aural Josiah „Joe” Lewis, pochodzący z Gujany z korzeniami afrykańskimi, oraz Maria Lewis, Walijka z korzeniami irlandzkimi i włoskimi. Ma dwóch braci. Uczęszczała do wielu szkół teatralnych i muzycznych, w tym m.in. do Sylvia Young Theatre School, Italia Conti Academy oraz do BRIT School. Uczyła się grać na pianinie i gitarze, kształciła się też jako autorka tekstów i kompozytorka. Wygrała wiele konkursów muzycznych. Żeby dorobić, pracowała jako m.in. recepcjonistka, kelnerka i sprzątaczka.
Na początku kariery muzycznej nagrała album demo pt. "Twilight", a także cover piosenki „Lovin’ You” Minnie Riperton. W 2006 wzięła udział w przesłuchaniach do trzeciej edycji programu "The X Factor". Podczas pierwszego etapu castingu zaśpiewała przed jurorami piosenkę „Over the Rainbow” i przeszła do drugiego etapu. Ostatecznie zakwalifikowała się do odcinków na żywo i przeszła do ścisłego finału. 16 grudnia 2006 roku została ogłoszona zwyciężczynią programu. W nagrodę otrzymała propozycję podpisania kontraktu muzycznego z wytwórniami Sony BMG i Syco Music.
W grudniu 2006 wydała debiutancki singiel „A Moment Like This”, który pobił ówczesny światowy rekord w pobieraniu utworów w wersji cyfrowej – 50 tys. pobrań w ciągu 30 minut. W maju 2007 za ten utwór Lewis odebrała nagrodę Ivor Novello za „najlepszy brytyjski singiel”. Następnym singlem artystki została piosenka „Bleeding Love”, która została uznana w Wielkiej Brytanii najczęściej kupowanym singlem 2007. Obie piosenki zwiastowały debiutancki album piosenkarki pt. "Spirit", który został wydany na początku listopada 2007. Krążek był najczęściej kupowanym debiutanckim albumem w Wielkiej Brytanii oraz Irlandii, zadebiutował też na pierwszym miejscu amerykańskiego notowania "Billboard 200". Pozostałymi singlami z płyty zostały piosenki: „Better in Time”, „Footprints in the Sand” (nagrany na potrzeby organizacji charytatywnej Sport Relief) i „Forgive Me”, a także cover utworu „Run” zespołu Snow Patrol.
W 2008 wystąpiła gościnnie na ceremonii zakończenia Igrzysk Olimpijskich w Pekinie, śpiewając utwór „Whole Lotta Love” z repertuaru zespołu Led Zeppelin. W tym samym roku została okrzyknięta „Człowiekiem roku” przez organizację PETA za walkę o godne traktowanie zwierząt. Była też nominowana do nagrody Grammy w trzech kategoriach, żadnej statuetki jednak nie wygrała. W listopadzie 2009 wydała drugą płytę studyjną pt. "Echo", którą promowała singlami „Happy” i „I Got You”. 28 maja 2010 rozpoczęła się trasa koncertowa Lewis o nazwie "The Labyrinth", podczas której artystka wykonywała swoje utwory z jej dwóch dotychczasowych płyt. Jako jej support występowała Gabriella Cilmi. Trasa obejmowała Wielką Brytanię i Irlandię, początkowo również Stany Zjednoczone – jako przyłączenie do trasy "Bionic Tour" Christiny Aguilery, lecz owa trasa została przełożona na rok 2011. Nazwa trasy pochodzi od filmu "Labirynt", który był ulubionym filmem Leony Lewis z czasów dzieciństwa. 29 listopada 2010 roku został wydany album koncertowy zatytułowany "The Labyrinth Tour Live from the O2". Również w 2010 nagrała utwór „I See You”, będącym tematem muzycznym do filmu "Avatar" w reżyserii Jamesa Camerona. Piosenka została napisana przez Jamesa Hornera oraz Simona Franglena i została nominowana w kategorii „Najlepszy oryginalny utwór” na 67. rozdaniu Złotych Globów.
22 sierpnia 2011 wydała singel „Collide”, który nagrała razem z Aviciim. Utwór miał być pierwszym singlem promującym płytę DJ-a pt. "Glassheart", jednak z powodu konfliktu związanego z prawami autorskimi piosenka nie znalazła się na albumie Aviciiego, a na płycie Lewis. Remiks do piosenki, który stworzył Afrojack, był nominowany do Nagrody Grammy w 2012 w kategorii „Najlepszy nagrany remiks”. 9 grudnia 2011 Lewis wydała minialbum pt. "". Płyta "Glassheart" miała swoją premierę 12 października 2012. Pierwszym singlem promującym krążek został utwór „Trouble”, zaś drugim była piosenka „Lovebird”.
W czerwcu 2013 pojawiły się spekulacje, że czwarty album Lewis będzie w rzeczywistości albumem bożonarodzeniowym. W tym samym miesiącu brytyjscy producenci z duo MagicIT poinformowali, że rozpoczęli nagrywanie świątecznych utworów z piosenkarką. W lipcu Lewis potwierdziła, że rzeczywiście jest w trakcie nagrywania świątecznego albumu. Ujawniła też, że płyta została nagrana na zalecenie szefa wytwórni Syco, Simona Cowella. Ostatecznie album zatytułowany "Christmas, with Love" ukazał się 29 listopada 2013.
3 czerwca 2014 Lewis potwierdziła rozwiązanie kontraktu z wytwórnią płytową Syco oraz podpisanie umowy z Island Records. Lewis zaczęła pracę nad piątym albumem studyjnym na krótko po zmianie wytwórni, a 12 lutego 2015 roku opublikowała za pośrednictwem portalu YouTube zwiastun nowego singla o roboczym tytule "Fire". 14 kwietnia podczas kameralnego przyjęcia piosenkarka ujawniła tytuł płyty – "I Am" oraz podała do wiadomości, że piosenka "Fire Under My Feet" będzie głównym singlem z nadchodzącej płyty. Singiel miał premierę 11 maja w rozgłośni radiowej BBC Radio 2. Kolejnymi singlami promującymi album zostały: tytułowe "I Am" oraz "Thunder". Oba utwory zostały wydane w lipcu 2015 roku. Ostatecznie płyta zatytułowana "I Am" ukazała się 11 września.
Życie prywatne.
Mieszka w londyńskiej dzielnicy Hackney, gdzie przeprowadziła się po rozstaniu z narzeczonym Lou Al-Chamaa. Od 2010 jest związana z tancerzem Dennisem Jauchem, którego poślubiła w lipcu 2019 i z którym ma córkę Carmel (ur. 22 lipca 2022).
Od 12. roku życia jest wegetarianką. W 2008 została (według PETA) człowiekiem roku. Współpracuje też z World Society for the Protection of Animals. W październiku 2008 roku odrzuciła propozycję współpracy z linią sklepów Harrods, argumentując swoją decyzję faktem sprzedaży ubrań ze skór zwierząt w tej sieci.

</doc>
<doc id="1196221" url="https://pl.wikipedia.org/wiki?curid=1196221" title="Saiunkoku">
Saiunkoku



</doc>
<doc id="1196222" url="https://pl.wikipedia.org/wiki?curid=1196222" title="Diskomo 2000">
Diskomo 2000



</doc>
<doc id="1196231" url="https://pl.wikipedia.org/wiki?curid=1196231" title="Funky Groove">
Funky Groove

Funky Groove – polski zespół muzyczny z gatunku fusion i jazzu elektrycznego.
Grupa powstała na początku lat 90. z inicjatywy gitarzystów Artura Lesickiego i Marka Napiórkowskiego. Aktualny skład uzupełniają jeszcze Marcin Jahr (perkusja) i Tomasz Grabowy (gitara basowa). 
Funky Groove na swoim koncie posiada dwie płyty, z których obie uznane zostały przez czytelników magazynu "Gitara i Bas" za płyty roku ("Funky Groove" – jazzową gitarową płytą roku 1997, zaś "Go To Chechua Mountain" – jazzową płytą roku 2002). W roku 2003 zespół otrzymał nagrodę za najlepszy jazzowy zespół elektryczny, przyznaną przez czytelników magazynu "Jazz Forum".
W nagraniu drugiej płyty gościnnie udział wzięli Dorota Miśkiewicz i Nippy Noya.

</doc>
<doc id="1196232" url="https://pl.wikipedia.org/wiki?curid=1196232" title="Lidzieja">
Lidzieja

Lidzieja także "Lidziejka", "Lidoja" (błr. Лідзея, Лідзейка; ros. Лидея, Лидейка, "Lidieja", "Lidiejka") – rzeka w rejonie lidzkim obwodzie grodzieńskim na Białorusi, lewy dopływ Dzitwy w zlewisku Niemna. Długość wynosi 31 km. Dolina wyrazista, tereny zalewowe przecięte kanałami melioracyjnymi. Koryto na długości 20 km zabetonowane. 
Nad rzeką znajduje się Lida i zamek w Lidzie.

</doc>
<doc id="1196237" url="https://pl.wikipedia.org/wiki?curid=1196237" title="The Residents Radio Special">
The Residents Radio Special

The Residents Radio Special – album autorstwa awangardowej grupy The Residents wydany w 1979 roku. Początkowo album był rozsyłany w celach promocyjnych do rozmaitych stacji radiowych na kasecie magnetofonowej tuż przed premierą płyty Eskimo, wkrótce limitowana seria kaset trafiła jednak do regularnej sprzedaży za sprawą katalogu wysyłkowego wytwórni Ralph Records. Materiał z "Radio Special" był trzykrotnie wydawany ponownie: w 1980, 1984 (dokładne odwzorowanie pierwotnego wydania) oraz 2001 roku jako kompilacja zatytułowana "Eat Exuding Oinks!" zawierająca kompletny materiał oraz zremasterowane wersje piosenek.
Album jest najbardziej znany za sprawą coveru piosenki "King Kong" napisanej przez Franka Zappę z gościnnym udziałem gitarzysty Snakefingera.

</doc>
<doc id="1196239" url="https://pl.wikipedia.org/wiki?curid=1196239" title="Eat Exuding Oinks">
Eat Exuding Oinks



</doc>
<doc id="1196241" url="https://pl.wikipedia.org/wiki?curid=1196241" title="Krzysztof Kazimirski">
Krzysztof Kazimirski

Krzysztof Kazimirski herbu Biberstein (zm. 15 czerwca 1618 w Kijowie) – kanonik tarnowski od 1583, prepozyt tarnowski od 1584, biskup kijowski od 1598.
Protegowany rodu książąt Ostrogskich. W 1598 został biskupem nominatem kijowskim, w 1599 uzyskał potwierdzenie papieskie, do swojej diecezji przybył w 1606.
Jego staraniem wzniesiono murowaną katedrę łacińską w Kijowie, gdzie też został pochowany.

</doc>
<doc id="1196243" url="https://pl.wikipedia.org/wiki?curid=1196243" title="Cédric Kanté">
Cédric Kanté

Cédric Kanté (ur. 6 lipca 1979 w Strasburgu) – piłkarz malijski grający na pozycji środkowego obrońcy. Posiada także obywatelstwo francuskie.
Kariera klubowa.
Jego rodzice pochodzą z Mali. Piłkarską karierę rozpoczął w tamtejszym klubie RC Strasbourg, jednak do 2000 roku grywał wyłącznie w amatorskich rezerwach tego klubu. W Ligue 1 zadebiutował dopiero 16 lutego 2000 w wygranym 1:0 wyjazdowym spotkaniu z AJ Auxerre. Przez dwa sezony rozegrał jednak zaledwie 6 spotkań ligowych i w 2001 roku wypożyczono go do drugoligowego FC Istres, gdzie miał pewne miejsce w wyjściowej jedenastce. W 2002 roku nie powrócił jednak do Strasbourga i po raz drugi został wypożyczony, tym razem do ASOA Valence. Tam, podobnie jak w Istres, spędził rok, ale już w sezonie 2003/2004 był podstawowym zawodnikiem Racingu. W 2005 roku osiągnął swój największy dotychczasowy sukces w karierze, którym było zdobycie Pucharu Ligi Francuskiej (2:1 w finale z SM Caen). W sezonie 2005/2006 zajął ze Strasbourgiem przedostatnie miejsce w lidze i jego klub spadł do Ligue 2.
Latem 2006 Kanté za milion euro przeszedł do OGC Nice. W jego barwach zadebiutował 26 sierpnia w przegranym 1:4 domowym meczu z Olympique Lyon. W sezonie 2006/2007 pomógł zespołowi z Nicei w utrzymaniu w Ligue 1 - zespół zajął 16. miejsce.
W czerwcu 2009 podpisał kontrakt z greckim Panathinaikosem Ateny.
Kariera reprezentacyjna.
W reprezentacji Mali Kanté zadebiutował w 2001 roku. Brał udział m.in. w eliminacjach do Mistrzostw Świata 2006, a w 2008 roku został powołany przez Jeana-François Jodara do kadry na Puchar Narodów Afryki 2008.

</doc>
<doc id="1196244" url="https://pl.wikipedia.org/wiki?curid=1196244" title="Marcelo Filippini">
Marcelo Filippini

Marcelo Filippini (ur. 4 sierpnia 1967 w Montevideo) – urugwajski tenisista, reprezentant w Pucharze Davisa, olimpijczyk z Atlanty (1996).
Kariera tenisowa.
Jako zawodowy tenisista występował w latach 1987–2000.
W grze pojedynczej awansował do 10 finałów turniejów rangi ATP World Tour, z których w 5 zwyciężył. W zawodach wielkoszlemowych najdalej doszedł do ćwierćfinału French Open w 1999 roku. Do tej rundy Filippini doszedł bez straty seta, a spotkanie o udział w półfinale przegrał z Andre Agassim.
W grze podwójnej Filippini osiągnął 5 finałów ATP World Tour, triumfując w 3 z nich.
W latach 1985–2001 Filippini reprezentował kraj w Pucharze Davisa, rozgrywając łącznie 78 meczów, z których 42 wygrał.
W 1996 roku zagrał na igrzyskach olimpijskich w Atlancie, z których odpadł w 2 rundy gry singlowej. W imprezie tej pełnił funkcję chorążego reprezentacji.
W rankingu gry pojedynczej najwyżej był na 30. miejscu (6 sierpnia 1990), a w klasyfikacji gry podwójnej na 44. pozycji (31 lipca 1989).

</doc>
<doc id="1196245" url="https://pl.wikipedia.org/wiki?curid=1196245" title="Cedric Kante">
Cedric Kante



</doc>
<doc id="1196249" url="https://pl.wikipedia.org/wiki?curid=1196249" title="Krzysztof Kazimierski">
Krzysztof Kazimierski



</doc>
<doc id="1196251" url="https://pl.wikipedia.org/wiki?curid=1196251" title="Liver Music">
Liver Music

Liver Music to kompilacja utworów awangardowej grupy The Residents ułożona przez oficjalny fanklub zespołu "Uncle Willie's Eyeball Buddies" i wydana w 1990 roku. Zawartość płyty stanowi wybór utworów piosenek zagranych na koncertach w latach 1972 – 1990.

</doc>
<doc id="1196254" url="https://pl.wikipedia.org/wiki?curid=1196254" title="Dżügderdemidijn Gürragczaa">
Dżügderdemidijn Gürragczaa

Dżügderdemidijn Gürragczaa (Sansar) (; ur. 5 grudnia 1947 w Raszaant) – mongolski kosmonauta, generał-major lotnictwa, pierwszy Mongoł w kosmosie.
Wykształcenie i służba wojskowa.
Po ukończeniu w 1966 szkoły średniej rozpoczął naukę w Instytucie Rolnictwa w Ułan Bator. W 1968 został absolwentem tej uczelni i rozpoczął czynną służbę wojskową. Był mechanikiem elektronicznego wyposażenia śmigłowców. W 1971 skierowano go do ZSRR do szkoły młodszych specjalistów lotniczych. Po zakończeniu przeszkolenia kontynuował służbę w armii mongolskiej. Od lipca 1972 był słuchaczem Wojskowej Akademii Sił Powietrznych im. N. E. Żukowskiego. Ukończył ją w 1977. Do momentu zakwalifikowania do lotu w kosmos, Gürragczaa był inżynierem wyposażenia lotniczego w specjalnej eskadrze armii mongolskiej.
Udział w programie Interkosmos.
Pod koniec stycznia 1978 był jednym z czterech pilotów wojskowych z Mongolii, którzy zostali skierowani do Moskwy na szczegółowe badania medyczne. Dwa miesiące później Gürragczaa i drugi mongolski kandydat do lotu w kosmos zostali zakwalifikowani do dalszego szkolenia w ramach programu Interkosmos w Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą. Obaj rozpoczęli specjalistyczne przygotowania w kwietniu 1978. Jesienią sformowano dwie załogi przewidziane do udziału w locie Sojuza 39. Gürragczaa znalazł się w załodze podstawowej z Władimirem Dżanibekowem, a Majdardżawyn Ganzorig w rezerwowej z Władimirem Lachowem. Lot kosmiczny pierwszego kosmonauty z Mongolii rozpoczął się 22 marca 1981. Następnego dnia, 23 marca, Sojuz 39 połączył się ze stacją kosmiczną Salut 6, na której przebywała piąta stała załoga: Władimir Kowalonok i Wiktor Sawinych. Po zrealizowaniu wspólnych prac obejmujących m.in. obserwacje terytorium Mongolii z orbity załoga radziecko-mongolska powróciła na Ziemię 30 marca 1981. Była to ósma załogowa misja realizowana w ramach programu Interkosmos.
Po zakończeniu kariery kosmonauty.
Po powrocie do Mongolii w 1981 został zastępcą kierownika wydziału administracyjnego Komitetu Centralnego Mongolskiej Partii Ludowo-Rewolucyjnej. Stanowisko to piastował do 1989. Kierował też Towarzystwem Przyjaźni Mongolsko-Radzieckiej. Stopień generała-majora armii mongolskiej przyznano mu w 1984. Podczas pierwszych demokratycznych wyborów w 1990 kierował centralną komisją wyborczą. W 1997, gdy w Mongolii oficjalnie zezwolono na używanie rodowych nazwisk, Gürragczaa przyjął klanowe nazwisko Sansar, co w języku mongolskim oznacza kosmos. Później był jednym z kierujących narodowym mongolskim programem kosmicznym. Przed objęciem w 2000 stanowiska ministra obrony był szefem sztabu wojsk obrony powietrznej. W 2004 przeszedł na emeryturę. Od 2005 jest delegatem do Wielkiego Churału Państwowego Mongolii z ramienia MPLR. Mieszka w Ułan Bator.
Odznaczenia i nagrody.
W 1981 po zakończonym locie otrzymał tytuły: Bohatera Mongolskiej Republiki Ludowej oraz Bohatera Związku Radzieckiego (30 marca 1981) i medal „Złotej Gwiazdy”. Odznaczony został także Orderem Lenina. Został też kawalerem orderu Suche Batora. W 2001 Prezydent Federacji Rosyjskiej przyznał mu Order Przyjaźni. Dekretem prezydenta Federacji Rosyjskiej Dmitrija Miedwiediewa, № 437 z 12 kwietnia 2011, został odznaczony Medalem „Za zasługi w podboju kosmosu”.
Linki zewnętrzne.
 

</doc>
<doc id="1196255" url="https://pl.wikipedia.org/wiki?curid=1196255" title="Efekt zniechęconego pracownika">
Efekt zniechęconego pracownika

Efekt zniechęconego pracownika – jest to efekt uznawany za jedną z przyczyn zjawiska polegającego na tym, że szybki wzrost lub spadek zatrudnienia prowadzi do znacznie mniejszych zmian bezrobocia.
Dzieje się tak dlatego, że przy wysokim i wciąż wzrastającym bezrobociu, pewne osoby (chętne do podjęcia pracy) zniechęcają się i rezygnują z jej poszukiwania, a skoro nie są już zarejestrowane jako poszukujące pracy to nie włącza się ich już w zasoby siły roboczej (nie są postrzegani już jako bezrobotni). Z kolei w czasie dobrej koniunktury, gdy zwiększają się szanse znalezienia odpowiedniej pracy, do zasobu siły roboczej powracają osoby, które kiedyś zrezygnowały z jej poszukiwania.
Dlatego właśnie w czasach kryzysu i ożywienia dane ukazujące wielkości zarejestrowanego zatrudnienia wykazują większe zmiany niż informacje dotyczące bezrobocia.

</doc>
<doc id="1196258" url="https://pl.wikipedia.org/wiki?curid=1196258" title="Daydream B-Liver">
Daydream B-Liver

Daydream B-Liver to kompilacja utworów awangardowej grupy The Residents ułożona przez oficjalny fanklub grupy "Uncle Willie's Eyeball Buddies" i wydana w 1990 roku. Płyta jest drugą częścią wydanej rok wcześniej składanki Liver Music.

</doc>
<doc id="1196260" url="https://pl.wikipedia.org/wiki?curid=1196260" title="Kierownictwo Odnowienia Zamku Królewskiego na Wawelu">
Kierownictwo Odnowienia Zamku Królewskiego na Wawelu

Kierownictwo Odnowienia Zamku Królewskiego na Wawelu – instytucja utworzona w 1905 przez władze lokalne Galicji w celu prowadzenia prac konserwatorskich w zamku wawelskim po jego wykupieniu od austro-węgierskich władz wojskowych; działała do końca 1985. Początkowo nosiła nazwę Kierownictwo Restauracji Zamku na Wawelu.
Kolejnymi Kierownikami Odnowienia Zamku, a następnie dyrektorami Kierownictwa Odnowienia Zamku Królewskiego na Wawelu, byli:
Dzięki działalności Kierownictwa odnowiona została większość zabudowań Zamku Królewskiego na Wawelu. W okresie po II wojnie światowej Kierownictwo Odnowienia Zamku Królewskiego prowadziło prace konserwatorskie także w innych zamkach na terenie południowej Polski: w Pieskowej Skale, Baranowie Sandomierskim, Wiśniczu, Niedzicy, Czorsztynie, Suchej Beskidzkiej, Krasiczynie i w zamku Krzyżtopór w Ujeździe.
W 1986 zadanie organizowania prac konserwatorskich w budynkach zamkowych przejęły Państwowe Zbiory Sztuki na Wawelu.

</doc>
<doc id="1196261" url="https://pl.wikipedia.org/wiki?curid=1196261" title="22 Dywizja Piechoty">
22 Dywizja Piechoty

Polskie dywizje piechoty:
Niemieckie dywizje piechoty:
Rosyjskie i radzieckie dywizje piechoty:

</doc>
<doc id="1196262" url="https://pl.wikipedia.org/wiki?curid=1196262" title="Dzitwa">
Dzitwa

Dzitwa (lit. "Ditva", biał. "Дзітва") – rzeka na Litwie oraz w werenowskim i lidzkim rejonach Białorusi, prawy dopływ Niemna. Długość 93 km, w granicach Białorusi ~90 km. Zlewnia 1220 km². Przepływ wody u ujścia 8,2 m³/s. średnie nachylenie koryta 0,4‰.
Główne dopływy.
Prawe: Raduńka, Czerniawka. Lewe: Kamienka, Wosawa, Krupka, Lidoja.
Przebieg.
Wypływa w pobliżu Ejszyszek na Litwie. 1,2 km od Dowgierdziszek przekracza granicę Białorusi. Dalej płynie przez Równinę Lidzką, w dolnym biegu po Nizinie Niemna. Ujście 1,3 km od wioski Beniawicze w rejonie lidzkim. 
Dolina wyraźna, jej szerokość do ujścia Krupki 1—2,5 km, poniżej 0,6—1,1 km. płytki kanion, tereny zalewowe zabagnione, szerokość 500 m do 1 km. Koryto od granicy z Litwą (50 km) w kanale, dalej meandruje, dzieli się na odnogi, szerokość rzeki w granicach 20—25 m, w górnym biegu 5—10 m.

</doc>
<doc id="1196263" url="https://pl.wikipedia.org/wiki?curid=1196263" title="Mechaniczny podajnik węgla">
Mechaniczny podajnik węgla



</doc>
<doc id="1196265" url="https://pl.wikipedia.org/wiki?curid=1196265" title="John Nettles">
John Nettles

John Vivian Drummond Nettles (ur. 11 października 1943 w St Austell) – brytyjski aktor i historyk, najbardziej znany z głównych ról w serialach "Bergerac" i "Morderstwa w Midsomer" w roli inspektora Toma Barnaby.
Autor filmów dokumentalnych, m.in. trzyczęściowego dokumentu pt. "Channel Islands at War" (2010) o niemieckiej okupacji Wysp Normandzkich podczas II wojny światowej. W 2012 opublikował na ten temat również książkę pt. "Jewels and Jackboots. Hitler’s British Channel Islands".
W 2010 został Oficerem Orderu Imperium Brytyjskiego (OBE).

</doc>
<doc id="1196271" url="https://pl.wikipedia.org/wiki?curid=1196271" title="Ivan Mladek">
Ivan Mladek



</doc>
<doc id="1196272" url="https://pl.wikipedia.org/wiki?curid=1196272" title="Clintonomika">
Clintonomika

Clintonomika (z ang. "clintonomics" – zlepek słów Clinton i economics) – termin określający politykę gospodarczą prezydenta Stanów Zjednoczonych Billa Clintona w latach 90. XX wieku.
Clinton objął urząd w końcowej fazie recesji i wprowadził rozwiązania, które zdaniem jego zwolenników spowodowały powrót USA na drogę wzrostu gospodarczego.
Strategię Clintona można zawrzeć w 3 punktach:

</doc>
<doc id="1196274" url="https://pl.wikipedia.org/wiki?curid=1196274" title="Dot Com (album)">
Dot Com (album)

Dot Com – kompilacja utworów awangardowej grupy The Residents wydana w limitowanej liczbie 1200 sztuk w 2000 roku. Zawartość albumu stanowi kolekcja utworów z historii zespołu nagranych w okresie od 1969 do 2000 roku publikowanych wcześniej jedynie w postaci darmowych mp3 dostępnych przez krótki czas do ściągnięcia ze strony internetowej należącej do wytwórni Ralph Records. Wyjątkiem jest utwór dziewiąty zatytułowany "Walter Westinghouse", który przed wydaniem albumu nie był nigdy opublikowany na żadnym innym wydawnictwie ani stronie. 

</doc>
<doc id="1196275" url="https://pl.wikipedia.org/wiki?curid=1196275" title="Ludwika de Marillac">
Ludwika de Marillac

Ludwika de Marillac (ur. 12 sierpnia 1591 w Paryżu, zm. 15 marca 1660) – francuska święta, założycielka Zgromadzenia Sióstr Miłosierdzia.
Narodziny i dzieciństwo.
Ludwika de Marillac całe życie mieszkała w Paryżu. Pochodziła ze starego rodu z Owernii, któremu nadano szlachectwo dopiero w 1569 roku w osobie jej dziadka Wilhelma II de Marillac (1518-1573). Urodziła się w okolicznościach okrytych tajemnicą. W akcie notarialnym sporządzonym 15 sierpnia, Ludwik I de Marillac (1556-1604), rycerz, pan na włościach Ferrières-en-Brie i Villiers-Adam, kapitan kompanii 50 kopii ordynansów króla, przyznał Ludwice pensję i nazwał ją swoją „córką naturalną”. Możliwym jest jednak, że wziął na siebie odpowiedzialność za te narodziny jedynie, by oszczędzić skandalu jednemu ze swoich braci. W każdym razie w chwili, gdy żenił się powtórnie 15 stycznia 1595 roku, z pewnością umieścił już małą Ludwikę na pensji w klasztorze królewskim Świętego Ludwika w Poissy. Tam dominikanki uczyły Ludwikę poznawać Boga, czytać, pisać i malować. Otrzymała solidną formację humanistyczną pod kierownictwem jednej ze swoich ciotek, Matki Ludwiki de Marillac, starszej nazwiskiem (1556-1629). Prawdopodobnie wtedy Ludwika poznała duchowość Katarzyny Sieneńskiej, która później będzie przebijać w jej pismach duchowych.
Wkrótce jednak, z pewnością po śmierci Ludwika de Marillac (25 lipca 1604), Ludwika została umieszczona przez Michała de Marillac (1560-1632), przyszłego kanclerza Francji, który stał się jej opiekunem, w pensjonacie dla dziewcząt w Paryżu. Tam uczyła się prowadzenia domu i korzystała z klimatu reformy katolickiej, która rozpalała pobożny Paryż. Bywała wówczas u Kapucynek „córek Krzyża” na Przedmieściu Saint-Honoré, i pragnęła zostać jedną z nich. Złożyła ślub służenia Bogu i bliźniemu.
Dawny członek Ligi, Michał de Marillac został adwokatem generalnym w parlamencie. Wziął wtedy aktywny udział w założeniu Karmelu reformowanego we Francji. Przebywał stale w otoczeniu pani Acarie i tam poznał księży Piotra de Bérulle (1575-1629) i Karola Bochard de Champigny (1568-1624), znanego „Honoriusza Paryża”. Ten ostatni w 1612 roku był prowincjałem kapucynów. To on wziąwszy pod uwagę złożoną słabość Ludwiki de Marillac, poradził jej, by porzuciła zamiar pozostania kapucynką, zapewniając ją, że Bóg ma względem niej „inny plan”.
Niebawem kierownikiem na duchowej drodze Ludwiki został Piotr Camus (1584-1652), biskup Belley, wielki przyjaciel św. Franciszka Salezego i siostrzeniec, przez powinowactwo, Ludwika de Marillac. Mimo długich nieobecności, Ludwika przywiązała się bardzo do tego Bożego człowieka o licznych cechach, który zakończył swoje życie wśród „Nieuleczalnie chorych”. Między licznymi pobożnymi powieściami, które wydał biskup Camus, kilka ma na celu „ukazanie zazdrości Boga poprzez sprawiedliwe kary, które daje On odczuć tym, którzy przez siłę, albo przez przebiegłość usiłowali wyrwać Mu oblubienice z Jego ramion”.
Lata małżeństwa.
Michał de Marillac i jego szwagier Oktawian II Doni d’Attichy (zmarły w 1614), z pochodzenia Florentyńczyk, widząc w Ludwice nową sprzyjającą okazję, by przybliżyć się do władzy, wybrali jej za małżonka sekretarza dekretów królowej matki Marii Medycejskiej. Takim sposobem, 5 lutego 1613 roku, Ludwika de Marillac, w kościele św. Gerwazego, poślubiła Antoniego Le Gras (urodzonego w 1575 lub 1580), wywodzącego się ze starego rodu z Montferrand, który doszedł do stanu szlacheckiego. Antoni chciał związać się ze szlachtą Le Gras, której nazwisko i herb nosił bardziej niż jego przodkowie. Jego małżonka nazywana była „panną”, tytułem zarezerwowanym wówczas dla żon i córek osób pełniących wysokie zadania i funkcje, ale nie posiadających tytułu szlacheckiego. W październiku młoda żona urodziła przedwcześnie małego Michała. Jednak szczęście rodziny Le Gras trwało krótko. W 1622 roku, Antoni ciężko zachorował. Myśląc, że przez tę chorobę Bóg ją karze, że nie oddała się Jemu, jak Mu to przyrzekła w młodości, Ludwika doświadczyła długiego okresu depresji i nocy ducha.
Jednakże w dzień Zesłania Ducha Świętego 1623 roku, w czasie modlitwy w kościele Świętego Mikołaja des Champs, duch jej został oświecony i wątpliwości zniknęły w jednej chwili. Z zapisu na pergaminie, gdzie szczegółowo opisała to „Światło Pięćdziesiątnicy” i który nosiła przy sobie przez resztę życia, dowiadujemy się, że tego dnia zdobyła pewność, że jej miejsce jest u wezgłowia łóżka jej chorego męża i że przyjdzie czas kiedy będzie mogła złożyć śluby, żyć we wspólnocie, i że znajdzie nowego kierownika duchowego. Pod koniec 1624 lub na początku 1625 roku, spotkała św. Wincentego a Paulo (1581-1660), który zakładał właśnie bractwa Miłosierdzia pod koniec misji głoszonych w licznych parafiach posiadłości państwa Gondich i który z pomocą des Gondich założył wkrótce Zgromadzenie Misji, nazywane Lazarystami. Chory na gruźlicę, Antoni Le Gras zmarł 21 grudnia 1625 roku, pozostawiając Ludwikę i małego Michała w niepewnej sytuacji finansowej. Niemniej Ludwika umieściła wtedy Michała w internacie Świętego Mikołaja du Chardonnet.
Życie wdowy.
Od 1625 do 1629 roku księdzu Wincentemu udawało się powoli zwrócić uwagę Panny Le Gras ku trosce o zbawienie innych, bardziej niż w stronę własnej pobożności czy macierzyńskiego niepokoju, tak skutecznie, że w liście z 6 maja 1629 roku, uroczyście przekazał jej odpowiedzialność za Panie Miłosierdzia. Panie pochodzące ze szlachty i burżuazji, zobowiązały się poświęcić swój czas służbie ubogim co do ciała i co do duszy, ale niektóre z nich posyłały do ubogich raczej swoje służące lub polecały przygotowanie posiłków innym. Nie czyniły tego same. Panna Le Gras, która miała odpowiedzialność głównie za ubrania i leki, gromadziła panie, słuchała je i zachęcała, by widziały Chrystusa w ubogich, którym służą, przekazywała rachunki do wglądu i formowała nauczycielki dla nauczania dziewcząt. Odtąd, w miarę jak pokonywała swoje słabości fizyczne i lęki w przemierzaniu parafii dla organizowania w nich lub umacniania Pań Miłosierdzia, ujawniała się osobowość Ludwiki.
W tym czasie Michał de Marillac, mianowany ministrem sprawiedliwości, 1 czerwca 1626 roku, został przełożonym grupy pobożnych po śmierci kardynała de Bérulle (2 października 1629), a jego przyrodni brat Ludwik II de Marillac (1573-1632) został mianowany marszałkiem Francji, 3 czerwca 1629 roku. Od oblężenia La Rochelle (sierpień 1627 – październik 1628), ich opozycja wobec polityki kardynała Richelieu była oczywista. Stała się przyczyną ich upadku, w czasie słynnego dnia Oszukanych (11 października 1630). Popadłszy w niełaskę, marszałek i kanclerz, zostali uwięzieni i postawieni przed sądem w rezydencji. Oskarżony o malwersacje i osądzony przez trybunał, będący całkowicie po stronie Richelieu’go, marszałek został ścięty publicznie na Placu de Grève 10 maja 1632 roku. Natomiast Michał de Marillac zamknięty w twierdzy w Châteaudun, przetłumaczył Księgę Hioba i rozpoczął Traktat o życiu wiecznym. Zmarł tam 7 sierpnia 1632 roku.
W międzyczasie, 5 lutego 1630 roku, wizytując Bractwo w Asnières i przygotowując się do wyjazdu na wizytację Bractwa w Saint-Cloud, Ludwika de Marillac chciała uczcić rocznicę swojego ślubu uczestnicząc we Mszy Św. Po przyjęciu Komunii Świętej przeżyła doświadczenie mistycznych zaślubin z Chrystusem, o których nieco później opowiedziała w słowach: "wydaje mi się, że nasz Pan poddał mi myśl, bym Go przyjęła za Oblubieńca mojej duszy". Doświadczeniem tym, nie zwlekając, dzieliła się z innymi.
19 lutego 1630 roku ksiądz Wincenty, po powrocie z misji w Suresnes, posłał do niej Małgorzatę Naseau, młodą pasterkę krów pochodzącą z Suresnes, która nauczyła się czytać, by uczyć okoliczną młodzież, i która poświęciła się dla służenia ubogim. Małgorzata nie bała się przyłożyć ręki do dzieła.
Założenie Sióstr Miłosierdzia.
Opiekując się chorymi na zarazę, Małgorzata Naseau zmarła po 24 lutego 1633 roku; ale już inne dziewczęta wiejskie przybyły, by ją zastąpić. Dnia 29 listopada 1633 roku, w porozumieniu z Księdzem Wincentym, Ludwika zgromadziła je pod swoim dachem, by je formować. 25 marca 1642 roku, Ludwika i cztery pierwsze siostry złożyły śluby oddając się całkowicie na służbę Chrystusowi w ubogich. Takie były skromne początki Zgromadzenia Sióstr Miłosierdzia.
Powiązani ścisłą współpracą i wielką przyjaźnią, Ludwika i ksiądz Wincenty wspólnie odpowiadali na wezwania najuboższych swego czasu, dzięki nowemu Zgromadzeniu, które założyli. Wychowanie dzieci znalezionych, pomoc ofiarom wojny trzydziestoletniej i Frondy, opieka nad chorymi w domach lub w szpitalach, posługa niesiona galernikom i osobom niepełnosprawnym umysłowo, nauczanie ubogich dziewcząt, udział w tworzeniu hospicjum Najświętszego Imienia Jezus i szpitala głównego w Paryżu, nic nie zatrzymało tych nowych Sióstr, nie zamkniętych w klasztorze, tych dziewcząt „pełnego wiatru”, które „za welon mają świętą skromność”, „za klasztor dom chorych, za celę wynajęty pokój, za krużganki ulice miasta lub szpitalne sale”, a za hasło słowa: "Miłość Jezusa Ukrzyżowanego przynagla nas". Panna Le Gras powoli posyłała i osobiście zakładała nowe wspólnoty wszędzie tam, gdzie potrzeba była naprawdę pilnie odczuwana – blisko w trzydziestu miastach Francji i aż do Polski: Paryż, Richelieu, Angers, Sedan, Nanteuil-le-Haudouin, Liancourt, Saint-Denis, Serqueux, Nantes, Fontainebleau, Montreuil/Mer, Chars, Chantilly, Montmirail, Hennebont, Brienne, Étampes, Warszawa, Bernay, Sainte-Marie du Mont, Cahors, Saint-Fargeau, Ussel, Calais, Metz i Narbonne.
W 1657 roku, Wincenty a Paulo powiedział, że Ludwika de Marillac od ponad dwudziestu lat jest "jak umarła". Zmarła 15 marca 1660 roku, na kilka miesięcy przed nim. Ciało jej pochowane zostało najpierw w kościele Świętego Wawrzyńca w Paryżu. Dziś spoczywa w szklanej trumnie w kaplicy obecnego Domu Macierzystego Sióstr Miłosierdzia przy ulicy (Rue) du Bac 140 w Paryżu.
Proces beatyfikacyjny i kanonizacyjny.
Ludwika de Marillac została beatyfikowana 9 maja 1920 roku przez Benedykta XV, kanonizowana 11 marca 1934 roku przez Piusa XI i ogłoszona patronką dzieł miłosierdzia w 1960 roku przez św. Jana XXIII. Córka z nieprawego łoża, małżonka doświadczona cierpieniem, kontemplatywna i czynna wdowa, zamartwiająca się matka i spokojna babcia, nauczycielka i opiekunka, pracująca społecznie i organizatorka Miłosierdzia, w dalszym ciągu inspiruje dobro w mężczyznach i kobietach, wśród których jest 21 000 Sióstr Miłosierdzia, nazywanych często Siostrami Świętego Wincentego a Paulo, które służą na całym świecie wraz z licznymi współpracownikami.

</doc>
<doc id="1196276" url="https://pl.wikipedia.org/wiki?curid=1196276" title="Jarosław Wilpiszewski">
Jarosław Wilpiszewski

Jarosław Stefan Wilpiszewski (łot. Jaroslavs Viļpiševskis; ur. 1 listopada 1881 w gminie Pyłda k. Lucynu, zm. 6 listopada 1945 w Turmoncie) – polski prawnik i działacz społeczny na Łotwie, poseł do Sejmu Łotewskiego i redaktor prasy polonijnej w Dyneburgu.
Życiorys.
Pochodził z rodziny ziemiańskiej zamieszkałej od pokoleń w Łatgalii. Z wykształcenia prawnik pracował jako sędzia w powiatach Lucyn i Siebież guberni witebskiej. Kilkakrotnie był wybierany na radnego Ziemstwa Powiatowego w Lucynie i Gubernialnego w Witebsku. 
W wolnej Łotwie zajmował się działalnością polityczną wśród Polaków. Przystąpił do założonego w 1922 Związku Polaków w Łotwie, którego został prezesem. Aktywny w samorządzie, w 1921 roku wybrany przewodniczącym rady gminy w Pildzie.
W sierpniu 1926 uczestniczył w Warszawie w II Zjeździe Polaków z Zagranicy. Został wybrany członkiem zarządu Wszechświatowego Związku Polaków (Światpolu). 
W 1925 i 1928 wybierano go posłem na Sejm Republiki Łotewskiej II i III kadencji z okręgu Iłukszta. W latach 1925–1931 wraz z Janem Wierzbickim współtworzył Klub Polski w parlamencie. Jednocześnie pozostał na stanowisku prezesa Związku Polaków Łotwie, a od 1932 do 1934 Polskiego Zjednoczenia Narodowego. W marcu 1939 wybrany prezesem Związku Polaków Łotwy, funkcję tę sprawował do czerwca 1939. 
W grudniu 1927 Rada Banku Narodowego Łotwy mianowała go na stanowisko członka Rady Banku Rolnego (Zemes Bank), w której zasiadał do 1934. 
Brał aktywny udział w polskim życiu społecznym: przewodniczył Radzie Związku Polskiej Młodzieży na Łotwie, sprawował funkcję prezesa towarzystwa "Oświata", był też członkiem Towarzystwa "Aušra" i filistrem Polskiego Towarzystwa Akademickiego.
W 1934 został wydawcą i redaktorem naczelnym tygodnika "Nasze Życie". Funkcje te pełnił aż do końca istnienia niepodległej Łotwy w 1940. 

</doc>
<doc id="1196278" url="https://pl.wikipedia.org/wiki?curid=1196278" title="Daniel Casey">
Daniel Casey

Daniel Casey - brytyjski aktor najlepiej znany z ról sierżanta Troya w serialu Morderstwa w Midsomer i Anthony'ego Coksa w serialu Our Friends in the North. Grał również strażaka w serialu ITV z 2004 roku Steel River Blues.
Dorastał w Stockton-on-Tees, przed rozpoczęciem kariery aktorskiej ukończył studia literatury angielskiej na Durham University.

</doc>
<doc id="1196280" url="https://pl.wikipedia.org/wiki?curid=1196280" title="Pedro Rocha">
Pedro Rocha

Pedro Virgílio Rocha Franchetti (ur. 3 grudnia 1942 w Salto, zm. 2 grudnia 2013 w São Paulo) – urugwajski piłkarz, napastnik lub pomocnik.
W latach 60. był piłkarzem CA Peñarol. W pierwszym składzie debiutował jako nastolatek na początku dekady. Siedmiokrotnie był mistrzem Urugwaju, w 1966 zwyciężał w Copa Libertadores i Pucharze Interkontynentalnym. W 1971 został piłkarzem brazylijskiego São Paulo FC, gdzie grał do 1977. W Brazylii występował także w Coritiba FBC i SE Palmeiras.
W reprezentacji Urugwaju w latach 1961-1974 rozegrał 52 spotkania i zdobył 17 bramek. Czterokrotnie brał udział w finałach mistrzostw świata (MŚ 62, MŚ 66, MŚ 70, MŚ 74) i łącznie zagrał w 10 meczach (1 trafienie). Znajdował się wśród zwycięzców Copa América 1967.

</doc>
<doc id="1196285" url="https://pl.wikipedia.org/wiki?curid=1196285" title="Pedro Virgílio Rocha">
Pedro Virgílio Rocha



</doc>
<doc id="1196286" url="https://pl.wikipedia.org/wiki?curid=1196286" title="Łować">
Łować

Łować (ros. Ловать, "Łowat´", biał. Ловаць, "Łować") – rzeka w obwodzie witebskim na Białorusi oraz pskowskim i nowogrodzkim obwodach Rosji. Długość 530 km. Zlewnia 21 900 km², średni przepływ przy ujściu 169 m³/s. Wpływa do jeziora Ilmień, należy do dorzecza rzeki Wołchow i zlewiska Bałtyku.
We wczesnym średniowieczu biegł nią szlak handlowy od Waregów do Greków.

</doc>
<doc id="1196287" url="https://pl.wikipedia.org/wiki?curid=1196287" title="Piotr II Sycylijski">
Piotr II Sycylijski

Piotr II Sycylijski (wł. "Pietro II di Sicilia") – król Sycylii 1321/1337-1342 z dynastii barcelońskiej.
Urodzony w 1304 roku. Był najstarszym synem króla Sycylii Fryderyka II (zwanego niekiedy "Fryderykiem III") i Eleonory (żyła 1289-1341), córki króla Neapolu Karola II Kulawego z dynastii Andegaweńskiej. Piotr II miał liczne rodzeństwo, min. książąt Aten Manfreda (zm. 1317) i Wilhelma (zm. 1338), księcia Aten Jana (zm. 1348), późniejszego regenta Królestwa Sycylii, królową Cypru Konstancję (zm. 1344), księżną Bawarii Elżbietę (zm. 1349), księżną Palatynatu Małgorzatę (zm. 1360).
Ojciec Piotra, Fryderyk II był kolejnym przedstawicielem dynastii władającej Królestwem Aragonii, panującej na Sycylii odkąd w 1282 Aragonia zdobyła wyspę należącą wcześniej do francuskiej dynastii Andegawenów. Po wieloletnich walkach pomiędzy Fryderykiem II a Karolem II Andegawenem, zwanym Kulawym, został podpisany w 1302 traktat w Caltabellotcie, który przyznał Fryderykowi II władzę na Sycylii z kompromisowym tytułem "króla Trinacrii", jak zwano Sycylię od jej trójgraniastego kształtu. Zastrzeżono jednak, iż władza Fryderyka na wyspie miała być dożywotnia, a nie dziedziczna, a po śmierci Fryderyka wyspiarskie królestwo miało wrócić pod władzę Andegawenów, nadal panujących w kontynentalnej części królestwa, zwanej odtąd nieformalnie Królestwem Neapolu. Owocem tego traktatu był sam Piotr II, którego ojciec wykonując postanowienia traktatu poślubił księżniczkę Eleonorę neapolitańską, córkę swego przeciwnika – Karola II Kulawego.
Pokój między Sycylią a Neapolem nie trwał długo. Panujący w Neapolu następca Karola II Kulawego (zm. 1309) jego syn Robert I Mądry, zaniepokojony sojuszem jaki Fryderyk II zawarł z cesarzem Henrykiem VII, w 1314 roku najechał na Sycylię. Walki Sycylijczyków z Robertem Mądrym, popieranym przez Francję i papiestwo, trwały przez kolejne dziesięciolecie. W 1321 roku Fryderyk II chcąc umocnić pozycję swego rodu mianował za zgodą możnych swego najstarszego syna współwładcą Sycylii i uznał prawa królów Aragonii do dziedziczenia na wypadek wygaśnięcia jego rodu. Podczas kolejnych walk z Andegawenami Piotr dał się poznać jako dowódca floty morskiej, w 1327 roku dowodził flotą, która wspomagała króla Niemiec Ludwika IV w czasie jego wyprawy do Włoch po koronę cesarską.
Schyłek panowania Fryderyka II (zm. 1337) to okres osłabienia władzy królewskiej. Ojciec Piotra II, chcąc zachować królestwo dla swego rodu, poczynił wiele ustępstw na rzecz szlachty i baronów. Gdy po śmierci swego ojca Piotr II objął pełnię władzy na wyspie, toczyły się tam walk wewnętrzne pomiędzy rodzinami Chiaramonte a Ventimiglia. Lawirując pomiędzy tymi stronnictwami, które nie wahały się szukać pomocy poza krajem, np. u neapolitańskich Andegawenów, Piotr II obdarowywał przywilejami i nadaniami ziemskimi raz jedną partię, raz drugą. W konsekwencji prowadziło to do coraz większego osłabienia autorytetu władzy króla, który nie potrafił zapobiec walkom i grabieniu ludności przez żołdaków pozostających na usługach baronów.
Na domiar złego Piotr II musiał borykać się z nieustającymi roszczeniami do wyspy Roberta Mądrego, ciągle popieranego przez papiestwo, które sycylijskie królestwo uważało za swoje lenno. Piotr II kontynuował politykę zagraniczną swego ojca opierając się na sojuszu cesarzem Ludwikiem IV Bawarskim, którego zwalczał papież Benedykt XII, forsujący na tron cesarski Roberta Mądrego. Papież, nie mogąc pogodzić się z oddaniem Sycylii w lenno cesarskie przez Fryderyka II, ogłosił, iż pozbawia Piotra II praw do tronu, ogłosił go niezdolnym do sprawowania władzy, a następnie w 1338 roku nałożył na niego ekskomunikę. Poczynania papieża miały ułatwić zadanie Robertowi Mądremu, który w tym samym roku podjął kolejną próbę inwazji na Sycylię, powtórzoną cztery lata później, kiedy to Andegawen zdołał zająć miasto Milazzo, jednak Piotrowi udało się utrzymać władzę na wyspie.
Przeczuwając zbliżającą się śmierć król ustanowił swego brata Jana regentem królestwa, na czas małoletniości swego syna Ludwika I. Piotr II zmarł 15 sierpnia 1342.
Żoną Piotra II była Elżbieta z Karyntii, córka Ottona II księcia Karyntii, hrabiego Tyrolu i Eufemii z wrocławskich Piastów (córka księcia Henryka V Grubego).
Dziećmi Piotra II i Elżbiety były:

</doc>
<doc id="1196289" url="https://pl.wikipedia.org/wiki?curid=1196289" title="Kościół Mariacki w Szczecinie">
Kościół Mariacki w Szczecinie

Kościół Mariacki w Szczecinie – gotycki kościół, który przez długie lata był najważniejszym, obok fary św. Jakuba, kościołem Szczecina. Zniszczony w wyniku pożaru w 1789 roku.
Historia.
W roku 1243 istniała w tym miejscu kaplica pod wezwaniem Najświętszej Marii Panny. W tymże miejscu w 1263 wzniesiono kościół murowany z fundacji księcia Barnima I Gryfity, który przekazał sąsiadujący z kościołem teren kanonikom i zezwolił na budowę zespołu kolegiackiego. Sam fundator po śmierci w 1278 spoczął w krypcie kościoła Mariackiego, który odtąd aż do roku 1346 pełnił funkcję głównej nekropolii Gryfitów. Oprócz fundatora w kościele spoczęli Barnim II, Bogusław IV oraz Otton I. Po kilkukrotnej rozbudowie w XIV i XV wieku świątynia zyskała formę trzynawowej hali z trójbocznie zamkniętym prezbiterium, otoczonym obejściem i kaplicami bocznymi. Początkowo planowano budowę dwóch wież, jednak wybudowano tylko jedną z nich.
Kościół Mariacki zyskał sławę najpiękniejszego kościoła w mieście, a także centrum kulturalnego i edukacyjnego miasta. W budynkach kolegiaty mariackiej istniała biblioteka i rozwijało się szkolnictwo klasztorne. Po przyjęciu przez książąt pomorskich reformacji (sejm trzebiatowski 1534), w budynkach kolegiaty mariackiej powstało w 1543 roku książęce Pedagogium Szczecińskie, kształcące szczecińskich humanistów. Kantorem chóru przy Pedagogium był kompozytor motetów przełomu działający w Szczecinie na przełomie baroku i renesansu, Philipp Dulichius, pochowany w kościele Mariackim.
W roku 1677 podczas oblężenia Szczecina przez Brandenburczyków, spłonął dach i hełm wieży, a sklepienia naw runęły. Kościół odbudowywano etapami w zbarokizowanej formie, odbudowę zakończono w 1707 roku. W roku 1693 kościół otrzymał nowy ołtarz główny, z obrazem przedstawiającym ukrzyżowanie. W roku 1709 wyposażenie wzbogaciło się o barokową ambonę i chrzcielnicę, zaś między 1768 a 1777 rokiem wykonano organy. Wieża świątyni została przebudowana według projektu Karla Dornsteina w latach trzydziestych XVIII wieku. 
Podczas następnego pożaru 9 lipca 1789 roku kościół Mariacki spłonął. Pożar ten, wywołany uderzeniem pioruna, był katastrofą dla świątyni, która nigdy już nie dała rady podźwignąć się z pogorzeliska. Ocalałe elementy jego wyposażenia zostały wkrótce sprzedane. Porzucony gmach wyburzono w latach 1829–1830. W XIX wieku wybudowano na jego miejscu Gimnazjum Mariackie, później w jego budynku mieścił się Zespół Szkół Ogólnokształcących nr 6 składający się z IX LO i Gimnazjum nr 42.
Świadectwem istnienia kościoła Mariackiego w Szczecinie są dawne sztychy i ryciny, Domki Profesorskie, należące niegdyś do kanoników kapituły mariackiej, później do profesorów Pedagogium, nazwy ulicy Mariackiej i placu Mariackiego oraz tzw. "Zaułek Mariacki" – miejsce, gdzie zachowały się sąsiadujące z dawnym kościołem fragmenty muru dawnych zabudowań kolegialnych (ściana z widocznymi ostrołukami na licu muru).

</doc>
<doc id="1196290" url="https://pl.wikipedia.org/wiki?curid=1196290" title="Pałac w Modle">
Pałac w Modle

Pałac w Modle – pałac dworski wybudowany w latach 1564–1567 we wsi Modła.
Położenie.
Pałac położony jest we wsi Modła w województwie dolnośląskim, w powiecie bolesławieckim, w gminie Gromadka. Pałac znajdował się w centrum wsi, na terenie byłego PGR-u.
Historia.
Pałac powstał w latach 1564-1567 z inicjatywy Mikołaja von Bibrana. Następnymi właścicielami był ród Rittbergów, którzy w 1767 r. dokonali przebudowy i rozbudowy budynku. W 1869 r. następni właściciele dokonali kolejnej adaptacji i przebudowy pałacu. Budowla założona była na planie prostokąta. W jej skład wchodziły trzy- i czterokondygnacyjne budynki mieszkalne z okrągłymi wieżyczkami w narożach. W dobrym stanie przetrwał II wojnę światową, jednak potem – podobnie jak inne zabytkowe obiekty przejęte przez PGR-y na Dolnym Śląsku - ulegał sukcesywnej dewastacji i grabieży, w konsekwencji czego popadł w totalną ruinę. Obecnie pozostało po nim gruzowisko porośnięte samosiewami.

</doc>
<doc id="1196291" url="https://pl.wikipedia.org/wiki?curid=1196291" title="12 Days of Brumalia">
12 Days of Brumalia

12 Days Of Brumalia to album awangardowej grupy The Residents wydany w postaci darmowych mp3 publikowanych przez 13 kolejnych dni (począwszy od 25 grudnia 2004) na oficjalnej stronie zespołu. Do każdego utworu dołączona była ilustracja oraz cytat związany z koncepcją albumu oraz samym zespołem, na zakończenie do całości dodana zdjęcie okładki płyty (z powodu małej rozdzielczości nie była ona umieszczona w celu samodzielnego wydrukowania w charakterze oprawy graficznej albumu jak mogłoby się wydawać).
Hommer Flynn, członek spółki "The Cryptic Corporation" odpowiedzialnej za kontakty zespołu ze światem zewnętrznym wydał oświadczenie, w którym stanowczo poprosił fanów grupy o nierozpowszechnianie nagrań: ""The Brumalia songs" były podarkiem dla osób, które codziennie zaglądały na naszą stronę – nie zaś dla osób, które tego nie robiły. To nie jest prezent dla całego świata, gdybyśmy chcieli, aby były rozpowszechniane na prawo i lewo, zapewne dalej byłyby dostępne na stronie. "The Brumalia songs" nie powinny być archiwizowane ani rozpowszechniane."

</doc>
<doc id="1196292" url="https://pl.wikipedia.org/wiki?curid=1196292" title="Francesco Albani">
Francesco Albani

Francesco Albani (ur. 17 sierpnia 1578 w Bolonii, zm. w październiku 1660 tamże) – włoski malarz barokowy.
Życiorys.
Albani początkowo pobierał nauki u flamandzkiego malarza, Denisa Calvaerta. W 1595 r. uczył się malarstwa u Annibale Carracciiego w Rzymie, gdzie następnie założył własną szkołę. Jego uczniami byli Giovanni Maria Galli Bibiena, Carlo Cignani, Andrea Sacchi. Na początku XVII w. otrzymał kilka zleceń artystycznych. W latach 1609-14 pomagał Guidowi Reniemu przy tworzeniu dekoracji do kościołów i pałaców. W 1616 r. powrócił do Bolonii, gdzie pozostał do śmierci (z przerwami w latach 1621-22, gdy przebywał w Mantui oraz w 1633, kiedy wyjechał do Florencji).
Twórczość malarska.
Mimo że Albani namalował wiele dzieł o tematyce religijnej, znany jest jako twórca obrazów przedstawiających sceny mitologiczne. Często malował pejzaże ze sztafażem. Zyskał uznanie dzięki tworzeniu kompozycji wyróżniających się rozświetloną kolorystyką, lekkiemu prowadzeniu linii oraz umiejętności uchwycenia pełnych ruchów postaci.
Wybrane dzieła:

</doc>
<doc id="1196294" url="https://pl.wikipedia.org/wiki?curid=1196294" title="Narocz (rzeka)">
Narocz (rzeka)

Narocz (biał. "Нарач") – rzeka o długości 75 km na Białorusi, w rejonie miadziołskim, wypływa z jeziora Narocz i wpada do Wilii. 
Koryto meandrujące. Szerokość do 30−40 m. Prędkość przepływu 2–3 km/h.

</doc>
<doc id="1196295" url="https://pl.wikipedia.org/wiki?curid=1196295" title="Aleksander Kotowicz">
Aleksander Kotowicz

Aleksander Kotowicz herbu Korczak (ur. ok. 1622, zm. 30 listopada 1686) – biskup wileński od 9 kwietnia 1685, smoleński od 1673, kanclerz Akademii i Uniwersytetu Wileńskiego Towarzystwa Jezusowego w latach 1685-1686.
Życiorys.
W 1644 uzyskał na Akademii Wileńskiej tytuł magistra filozofii, następnie przez kilka lat studiował teologię i prawo kanoniczne. Po przyjęciu święceń kapłańskich został kanonikiem smoleńskim. W 1652 wpisał się w poczet studentów Uniwersytetu Padewskiego. W 1657 został kanonikiem wileńskim. W 1661 mianowany scholastykiem wileńskim, pełnił funkcję oficjała w konsystorzu biskupim i audytora kurii biskupiej. Był też sekretarzem królewskim i regentem kancelarii większej litewskiej.
W czasie wojny polsko-rosyjskiej 1654-1667 był w 1658 posłem Rzeczypospolitej do dowódcy rosyjskiego Jurija Aleksiejewicza Dołgorukiego. Był członkiem konfederacji generalnej zawiązanej 15 stycznia 1674 roku na sejmie konwokacyjnym. W 1677 roku wyznaczony z Senatu do Trybunału Skarbowego Wielkiego Księstwa Litewskiego. W 1671 był sekretarzem moskiewskiego poselstwa Jana Krzysztofa Gnińskiego. Jako nagrodę dostał królewską nominację na biskupstwo smoleńskie. W 1679 został członkiem Trybunału Skarbowego Litewskiego.
W 1684 uzyskał królewską nominację na biskupstwo wileńskie. Kapituła wileńska nie uznała jednak tej nominacji, w 1685 uzyskał prowizję papieską i 29 września tego roku objął kanonicznie swoją diecezję. Odbył synod diecezjalny.
Napisał „Constitutiones et Decreta Synodi Dioecesis Vilnensis“ (Wilno, 1681) i „Listy pasterskie do kaznodziejów dyjecezyi wileńskiéj“ (Wilno, 1685). Większość jego dzieł była opublikowana zaraz po jego śmierci.
Pochowany w katedrze Św. Stanisława i Św. Władysława w Wilnie.

</doc>
<doc id="1196300" url="https://pl.wikipedia.org/wiki?curid=1196300" title="Koncepcja wzrostu zerowego">
Koncepcja wzrostu zerowego

Koncepcja wzrostu zerowego – koncepcja zalecająca obniżenie tempa wzrostu produktu narodowego brutto do zera jako rozwiązanie optymalne, co tłumaczone jest dodatkowymi kosztami towarzyszącymi wzrostowi PNB. Wymienia się np. koszty zanieczyszczenia środowiska naturalnego oraz zatłoczenia miast.
Istnieje pogląd w wysoko rozwiniętych krajach, głoszący, że koszty wzrostu gospodarczego są wyższe niż płynące z niego korzyści. Społeczeństwo płaci za niego bowiem bardzo wysoką cenę, jaką jest np. stresogenny, niezdrowy tryb życia, zanieczyszczenie środowiska itp. Głównym celem społeczeństwa powinno być więc coś więcej niż wzrost PNB, który nie jest idealnym miernikiem dobrobytu społecznego (nie obejmuje działalności wpływającej na jakość życia takich jak np. czyste powietrze). Stąd wniosek, że działalność gospodarczą powinno prowadzić się tylko do momentu zrównania korzyści tej działalności z krańcowym kosztem społecznym, który uwzględnia degradację środowiska. Wprowadzenie odpowiednich środków polityki gospodarczej (takich jak podatki od zanieczyszczenia środowiska) może pomóc w osiągnięciu tej równowagi. W przypadku stosowania takiej polityki tempo wzrostu PNB uległoby obniżeniu poniżej poziomu możliwego do osiągnięcia w przypadku braku ograniczeń w zanieczyszczeniu środowiska itp.
Powyższe podejście ujmuje sens problemu, oddziałuje bezpośrednio na zjawisko, jednak w koncepcji wzrostu zerowego dostrzega się jedynie częściowe próby jego załagodzenia. Zarzuca się jej, że nie daje bodźców do poszukiwania rozwiązań optymalnych, gdyż nie są w niej rozróżnione produkcja obciążona dodatkowymi społecznymi kosztami i ta niewywołująca takich kosztów. Jest ona jedynie rozwiązaniem pośrednim, które wpływa zakłócająco na inne sfery produkcji bądź konsumpcji.

</doc>
<doc id="1196301" url="https://pl.wikipedia.org/wiki?curid=1196301" title="Skowronków">
Skowronków

Skowronków (czes. "Skřivánkov", niem. "Lehrenfeld, Lerchenfeld") – przysiółek wsi Konradów w Polsce, położony w województwie opolskim, w powiecie nyskim, w gminie Głuchołazy, w Górach Opawskich, obok wzniesienia Czapki (440 m n.p.m.). Jego powierzchnia wynosi 0,7 km² (70 hektarów).
W latach 1975–1998 przysiółek administracyjnie należał do ówczesnego województwa opolskiego.
Osadę założono w 1786 roku. Po II wojnie światowej Skowronków leżał na terytorium Czechosłowacji (był częścią Zlatych Hor), w lutym 1959 roku został włączony do gminy Głuchołazy, wtedy też ustalono polską nazwę miejscowości; w zamian Czechosłowacja poszerzyła swoje terytorium w pobliżu Łąki.
Współczesny Skowronków to niewielki przysiółek leżący nad Złotym Potokiem, zachowało się w nim kilka starych domów, aleja potężnych lip i kapliczka z XIX wieku. Obok przebiegają turystyczne szlaki piesze i rowerowe z Głuchołaz do Prudnika.

</doc>
<doc id="1196305" url="https://pl.wikipedia.org/wiki?curid=1196305" title="Abaz Kupi">
Abaz Kupi

Abaz Kupi, ps. „Bazi i Canes” (ur. 1 sierpnia 1891 w Krui, zm. 15 lutego 1976 w Nowym Jorku) – albański wojskowy (major), polityk, działacz niepodległościowy, uczestnik ruchu oporu podczas II wojny światowej.
Życiorys.
W młodości zajmował się działalnością przestępczą w rejonie Kruji. W 1914 r. stanął na czele miejscowego oddziału samoobrony, strzegącego porządku w mieście. W tym czasie współpracował z Esadem Paszą Toptanim. W 1920 zadeklarował lojalność wobec rządu albańskiego utworzonego w Lushnji i został skierowany do walki z oddziałami armii jugosłowiańskiej w rejonie Kopliku. W czerwcu 1924 r., w czasie przewrotu, dokonanego przez zwolenników Fana Noliego, stanął po stronie legalnego rządu Iliasa Vrioniego, organizując kilkudniową obronę Lezhy. Jego wierność docenił Ahmed Zogu, od którego w 1925 r. otrzymał stopień kapitana i stanowisko dowódcy żandarmerii w Kruji. W 1934 otrzymał awans na majora i został przeniesiony do Durrësu.
Ruch oporu.
W czasie inwazji włoskiej w 1939 r. próbował jako jeden z nielicznych oficerów organizować obronę w Durrësie. Oddział żandarmów, dowodzony przez Kupiego, mając do dyspozycji kilka karabinów maszynowych usadowił się w dogodnym miejscu, w porcie i otworzył ogień do stłoczonych na wybrzeżu żołnierzy włoskich. Albańczyków wypłoszył dopiero ogień włoskich dział okrętowych, ale walki w mieście trwały przez kilka godzin. Według oficjalnych danych włoskich w starciu z oddziałem Kupiego Włosi stracili 25 zabitych, dane albańskie określały straty włoskie na 400 zabitych. 
Po zakończeniu walk zbiegł do Turcji, a jego rodzina pozostała w Albanii i została internowana przez Włochów w Himarze. W 1940 r. przyjechał do Jugosławii, gdzie z pomocą wywiadu brytyjskiego tworzył Front Jedności, jedną z pierwszych organizacji albańskiego ruchu oporu. Niemiecki atak na Jugosławię w 1941 r. przyspieszył likwidację organizacji, a sam Kupi przedostał się do Albanii. W kwietniu 1942 r. wszedł w skład Rady Generalnej Frontu Wyzwolenia Narodowego, która miała reprezentować szeroką koalicję polityczną w albańskim ruchu oporu. Fiasko tej koncepcji spowodowało, że zaczął budować odrębne ugrupowanie monarchistyczne o nazwie Legaliteti. We wrześniu 1944 podległe mu oddziały były regularnie atakowane przez partyzantów komunistycznych, którzy spalili dom rodzinny Kupiego w Krui. 
Na emigracji.
24 października 1944 r. Kupi opuścił terytorium Albanii łodzią motorową razem z dwoma synami i dotarł do Brindisi. 1 czerwca 1945 ówczesny premier Albanii Enevr Hoxha zwrócił się do prezydenta Stanów Zjednoczonych Harry'ego Trumana o wydanie Abaza Kupiego władzom albańskim, w celu jego osądzenia.
W 1945 Kupi próbował tworzyć albański rząd na emigracji, lojalny wobec króla Zoga, ale przedsięwzięcie zakończyło się niepowodzeniem. Na emigracji Związał się z działającym w Rzymie Komitetem Wolnej Albanii (Komiteti Shqipëria e Lire). W 1968 przeniósł się do Stanów Zjednoczonych, gdzie spędził ostatnie lata życia. 
Był żonaty, miał troje dzieci. Po wyjeździe z kraju cała rodzina Kupiego została poddana represjom. Syn Fatbardh został aresztowany przez funkcjonariuszy Sigurimi, a żona i córki internowane w obozie w Tepelenie, a następnie w okolicach Lushnji.
Spoczywa na cmentarzu Maple Grove w nowojorskiej dzielnicy Queens. W 2014 został odznaczony pośmiertnie Orderem Skanderbega. W pobliżu wsi Cudhi (okręg Dibra) znajduje się obelisk poświęcony pamięci Abaza Kupiego, który w pobliżu wsi 4 sierpnia 1943 stoczył bitwę z przeważającym liczebnie oddziałem armii włoskiej.

</doc>
<doc id="1196307" url="https://pl.wikipedia.org/wiki?curid=1196307" title="Pronia">
Pronia

Pronia (biał. "Проня") – rzeka w obwodzie mohylewskim Białorusi, prawy dopływ Soży.
Długość 172 km, obszar zlewni 4910 km², przepływ wody przy ujściu 30 m³/s.

</doc>
<doc id="1196309" url="https://pl.wikipedia.org/wiki?curid=1196309" title="Miracle (album Céline Dion)">
Miracle (album Céline Dion)

Miracle – wspólny projekt piosenkarki Céline Dion oraz fotografki dziecięcej Anne Geddes. Projekt obejmuje płytę CD z kołysankami oraz piosenkami o miłości wykonywanymi przez Dion oraz książkę "Miracle:A Celebration od New Life" w której znajdują się zdjęcia wykonane przez Anne Geddes. Ponadto w książeczce dołączonej do płyty CD każdemu utworowi zostało przyporządkowane jedno zdjęcie zrobione przez Anne Geddes. 
Na albumie znajduje się kilka coverów klasycznych kompozycji takich jak "What a Wonderful World" Louis'a Armstronga, "Beautiful Boy" Johna Lennona czy "Lullaby" Johannesa Brahmsa. Tytułowa kompozycja "Miracle" celebrująca narodziny syna Celine, René-Charlesa, została pierwotnie napisana na wydany w 2002 roku album "A New Day Has Come", jednak ostatecznie nie znalazła się w jego programie. Na płycie znajduje się kilka utworów dostępnych na wcześniejszych wydawnictwach Dion tj. "Brahm's Lullaby" ("These Are Special Times" z 1998 roku), "The First Time Ever I Saw Your Face" ("All the Way... A Decade of Song" z 1999 roku) czy "Je lui dirai" ("1 fille &amp; 4 types" z 2003 roku). "Je lui dirai" został umieszczony jako bonusowy utwór we francuskojęzycznych krajach oraz został w nich wydany jako singel radiowy. "A Mother's Prayer" jest wersją solo znajdującej się na albumie "These Are Special Times" kompozycji "The Prayer" wykonywanej przez Celine wspólnie z Andreą Bocellim.
Z albumu nie wydano żadnego singla komercyjnego. Do żadnej piosenki wydanej w celach promocyjnych nie nakręcono teledysku. Pierwszym radiowym singlem promującym album był "Beautiful Boy", następnie "In Some Small Way". W tym samym czasie w brytyjskich oraz azjatyckich stacjach radiowych grany był tytułowy utwór "Miracle".
Ponadto Celine wykonywała utwór "The First Time Ever I Saw Your Face" między marcem 2003 a sierpniem 2004 podczas swoich występów w ramach pokazów "A New Day..." w Ceasars Palace w Las Vegas. Podczas tego pokazu piosenkarka wykonywała także kompozycję "In Some Small Way" od grudnia 2004 do stycznia 2005. Z kolei utwory "If I Wish" oraz "What a Wonderful World" były stałymi punktami pokazu, wykonywanymi w trakcie wszystkich występów. Wykonania tych utworów na żywo znalazły się na wydanym w czerwcu 2004 roku koncertowym albumie "A New Day... Live in Las Vegas", zaś na "Miracle" umieszczono ich wersje studyjne.

</doc>
<doc id="1196314" url="https://pl.wikipedia.org/wiki?curid=1196314" title="Zilupe (rzeka)">
Zilupe (rzeka)

Zilupe (biał. Сінюха, "Siniucha"; ros. Синяя, "Siniaja") – rzeka na Białorusi, Łotwie i w obwodzie pskowskim Rosji, dopływ Wielikiej. Długość 195 km, zlewnia 2040 km², średni przepływ wody 27 km od ujścia 10,1 m³/s. Należy do zlewiska Bałtyku.

</doc>
<doc id="1196315" url="https://pl.wikipedia.org/wiki?curid=1196315" title="Zamek w Chocianowcu">
Zamek w Chocianowcu

Zamek we wsi Chocianowiec w województwie dolnośląskim, w powiecie polkowickim, w gminie Chocianów.
Historia.
Gród wraz z zamkiem myśliwskim wzmiankowany był w 1286 r. W XV w. dokonano jego rozbudowy. Wielokrotnie przebudowywany w XVI, XVII i XIX w. uzyskał styl renesansowy. Od 1917 r. należał do hrabiego Rittenberg. W 1935 r. mieściła się w nim siedziba urzędu pracy. Zniszczenia wojenne spowodowały zniszczenie części obiektu, w latach 1945–1955 mieściła się tu szkoła. Od 1955 pozostaje nieużytkowany i popada w ruinę. Zachowały się mury budowli oraz resztki fosy.

</doc>
<doc id="1196316" url="https://pl.wikipedia.org/wiki?curid=1196316" title="Klinolisty">
Klinolisty

Klinolisty ("Sphenophyllales") – wymarły rząd skrzypów, żyjących od końca dewonu do permu. Swój rozkwit osiągnęły w późnym karbonie, stanowiąc ważny składnik niskiej roślinności bagnisk węglotwórczych. Prawdopodobnie były pnączami.
Charakterystyka.
Klinolisty miały łodygi podzielone na międzywęźla. W węzłach wyrastały okółkowo ułożone klinowate listki o dychotomicznym unerwieniu i różnie wykształconej blaszce liściowej. Na końcach łodyg znajdowały się duże kłosy zarodniowe (strobile). Wiązki przewodzące miały trójkątny przekrój poprzeczny.

</doc>
<doc id="1196321" url="https://pl.wikipedia.org/wiki?curid=1196321" title="Cienkowarstwowe kultury przepływowe">
Cienkowarstwowe kultury przepływowe

Cienkowarstwowe kultury przepływowe (ang. nutrient film technique) – jedna z hydroponicznych metod uprawy roślin. Rośliny uprawiane są w długich rynnach po dnie których płynie cienka warstwa pożywki. Korzenie rozwijają się wewnątrz rynien, a stale krążąca pożywka pozwala na lepsze dotlenienie systemu korzeniowego oraz dostarczenie takiej ilości soli mineralnych jakie są potrzebne roślinie. Skład i jakość pożywki są stale kontrolowane i na bieżąco korygowane.
System nadaje się do uprawy sałaty, pomidora, papryki, truskawki, melona, konopi, tymianku, bazylii, majeranku, rukoli, melisy oraz wielu innych roślin z wyjątkiem korzeniowych.
Ze względów ekonomicznych nie opłaca się uprawiać roślin o niskiej cenie gdyż aparatura do systemu jest dość droga.

</doc>
<doc id="1196325" url="https://pl.wikipedia.org/wiki?curid=1196325" title="NFT">
NFT



</doc>
<doc id="1196326" url="https://pl.wikipedia.org/wiki?curid=1196326" title="Usa">
Usa



</doc>
<doc id="1196329" url="https://pl.wikipedia.org/wiki?curid=1196329" title="Tung molukański">
Tung molukański

Tung molukański ("Aleurites moluccanus"), nazywany także tungowcem molukańskim, dwuguzem trzyłatowym, kroplanem trzyłatowym, kukui – gatunek drzewa z rodziny wilczomleczowatych ("Euphorbiaceae"). Prawdopodobnie pochodzi z Malezji. Jest obecnie uprawiany w licznych krajach tropikalnych i subtropikalnych. Olej kukui zawiera dużą ilość nienasyconych kwasów tłuszczowych (przede wszystkim kwas linolowy). Kwiaty barwy białej.

</doc>
<doc id="1196330" url="https://pl.wikipedia.org/wiki?curid=1196330" title="Eustachy Stanisław Kotowicz">
Eustachy Stanisław Kotowicz

Eustachy Stanisław Kazimierz Kotowicz herbu Korczak (ur. w listopadzie 1637 roku w Odelsku – zm. w 1704 roku) – biskup smoleński od 1688, referendarz wielki litewski, członek konfederacji olkienickiej 1700 roku.
Życiorys.
Brat Aleksandra, syn Jana - stolnika orszańskiego i podstarościego grodzieńskiego. 26 czerwca 1661 przyjął święcenia kapłańskie, a 30 września tego roku został kanonikiem wileńskim. W 1673 lub 1674 otrzymał referendarstwo wielkie litewskie. W 1681 otrzymał prepozyturę kaplicy św. Kazimierza w katedrze wileńskiej. W 1682 mianowany scholastykiem wileńskim, a w 1688 biskupem smoleńskim.
Był bardzo dobrym znawcą zagadnień prawnych, prowadząc sprawy sądowe m.in. w Poswolu. Charakteryzował się talentem oratorskim, co sprawiło, że powierzano mu prestiżowe przemówienia (np. w 1688 na przywitanie króla Jana III Sobieskiego w Wilnie). W latach 1677-1679 przebywał w Rzymie, gdzie rozstrzygał spór kanoników wileńskich z nominatem Mikołajem Stefanem Pacem. Podejmował się także inicjatyw artystycznych i budowlanych, np. odnowienia katedry w Wilnie, czy remontu kanału zamkowego tamże. Zaprojektował także nowy ołtarz główny do katedry wileńskiej (zniszczony następnie podczas Potopu). Wspierał finansowo sanktuaria maryjne na Litwie, zwłaszcza kościół farny w Trokach. Zgromadził prawdopodobnie bardzo znaczącą kolekcję dzieł sztuki, m.in. wiele rzeźb snycerza wileńskiego - Krystiana Matyszkiewicza.
Po ujawnieniu ateizmu Kazimierza Łyszczyńskiego domagał się dla niego kary śmierci.
Pochowany w katedrze Św. Stanisława i Św. Władysława w Wilnie.

</doc>
<doc id="1196333" url="https://pl.wikipedia.org/wiki?curid=1196333" title="Tomo Mahorič">
Tomo Mahorič

Tomo Mahorič (ur. 1965) – słoweński trener koszykarski. Były trener BC Kijów.
Mahorič był czterokrotnie asystentem trenera narodowej reprezentacji Słowenii (1992, 1993, 1997 i 2001). Równolegle także był drugim trenerem w Olimpiji Ljubljana – w latach 1992-1995 i 1997-1999, z którą w 1994 zdobył Puchar Saporty po finałowej wygranej z Taugres Vitoria 91-81.
Przez sezon 1995/1996 prowadził drugoligowy Interier Krsko, gdzie pierwsze kroki na parkietach stawiała przyszła gwiazda Euroligi Ariel McDonald.
Słoweniec pierwszy poważny kontrakt uzyskał jednak dopiero w 1999, gdy objął na trzy lata Slovana Ljubljana. Jego pracę w Slovanie doceniono na tyle, że na sezon 2002/2003 wrócił do Olimpii Lublana, ale już jako pierwszy szkoleniowiec. Z tym klubem zdobył Puchar Słowenii w 2003.
Od lipca 2004 do stycznia 2005 Mahorič był trenerem Idei Śląska Wrocław, z którym awansował z grupy w Pucharze ULEB, lecz mimo to i tak go później zwolniono. Sezon dokończył jako szkoleniowiec Lietuvos Rytas Wilno, wygrywając właśnie Puchar ULEB. Po rocznym odpoczynku od koszykówki, Tomo Mahorič latem 2006 ponownie został szkoleniowcem Olimpiji Ljubljana. Kilka miesięcy później zrezygnował jednak z powodu słabych wyników, a także problemów finansowych. Przez jeden sezon, od 1 stycznia 2007 roku był szkoleniowcem BC Kijów.

</doc>
<doc id="1196337" url="https://pl.wikipedia.org/wiki?curid=1196337" title="Usa (dopływ Niemna)">
Usa (dopływ Niemna)

Usa (biał. "Уса") – rzeka na Białorusi w obwodzie mińskim Białorusi, dopływ Niemna.
Wypływa ze źródła w rejonie dzierżyńskim obwodu mińskiego, płynie na południe, koryto silnie meandruje. Długość 75km, zlewnia 665 km², średni przepływ 5 m³/s.

</doc>
<doc id="1196338" url="https://pl.wikipedia.org/wiki?curid=1196338" title="Decyzjonizm">
Decyzjonizm

Decyzjonizm (łac. "decisio" – postanowienie, rozstrzygnięcie) – termin ekonomiczny określający gospodarkę, na którą rząd wywiera znaczący, bezpośredni wpływ.
Termin bywa kojarzony z gospodarką centralnie planowaną, gdzie rząd faktycznie kontroluje produkcję i alokację surowców.
W pierwotnym znaczeniu dotyczył Francji i miał inne znaczenie. Określał gospodarkę kapitalistyczną z dużym udziałem sektora państwowego.
W większości nowoczesnych gospodarek obecny jest element decyzjonizmu. Rząd może wspierać jedne działania, a zniechęcać do innych.

</doc>
<doc id="1196340" url="https://pl.wikipedia.org/wiki?curid=1196340" title="Fryderyk Habsburg">
Fryderyk Habsburg

Fryderyk Maria Albrecht Wilhelm Karol Habsburg-Lotaryński (niem. "Friedrich Maria Albrecht Wilhelm Karl von Österreich, Herzog von Teschen", ur. 4 czerwca 1856 w Židlochovicach, Morawy, zm. 30 grudnia 1936 w Mosonmagyaróvárze, Węgry) – arcyksiążę austriacki, ostatni habsburski książę cieszyński, marszałek polny, generalny inspektor sił zbrojnych Austro-Węgier, a w latach 1914–1916 ich głównodowodzący.
Życiorys.
Jego rodzicami byli arcyksiążę austriacki Karol Ferdynand (1818–1874) z linii cieszyńskiej oraz arcyksiężna Elżbieta Franciszka Maria (1831–1903) z linii węgierskiej. Arcyksiążę Fryderyk miał 5 rodzeństwa: starszego, zmarłego w dzieciństwie brata – Franciszka Józefa oraz młodszych: Marię Krystynę (1858–1929) – królową i regentkę Hiszpanii, Karola Stefana (1860–1933) – dziedzica dóbr żywieckich i kandydata na tron Polski po I wojnie światowej, Eugeniusza Ferdynanda (1863–1954) – ostatniego świeckiego mistrza zakonu krzyżackiego oraz drugą siostrę Marię Eleonorę (ur. /zm. 1864), także zmarłą w dzieciństwie.
Arcyksiążę Fryderyk od wczesnej młodości przygotowywany był do sprawowania funkcji wojskowych, a także do przejęcia ogromnego majątku po stryju – arcyksięciu Albrechcie Fryderyku. Właśnie dlatego zakres jego nauki obejmował m.in. górnictwo, hutnictwo, rolnictwo, a nawet stolarkę. Karierę wojskową rozpoczął w 1874 i szybko awansując. We wrześniu 1889 został komendantem 5 Korpusu i generałem dowodzącym w Bratysławie. Na tym stanowisku 28 kwietnia 1894 został mianowany na stopień generała artylerii. Po śmierci stryja Albrechta w 1895 przejął majątek należący do Komory Cieszyńskiej, a gdy w dziesięć lat później został mianowany generalnym inspektorem armii przeniósł się z Bratysławy do baszty augustiańskiej w Wiedniu. W 1905 został wyznaczony na stanowisko generalnego inspektora wojsk. Od 1907 stał się naczelnym dowódcą cesarsko-królewskiej Obrony Krajowej. 15 listopada 1908 został mianowany na stopień generała piechoty. Po konflikcie z następcą tronu Franciszkiem Ferdynandem, latem 1914 złożył dymisję ze sprawowanych funkcji wojskowych. Jednak już po wybuchu I wojny światowej oraz zabójstwie arcyksięcia Franciszka Ferdynanda w Sarajewie 28 czerwca 1914 cesarz Franciszek Józef I mianował go głównodowodzącym armii austriackiej. 8 grudnia 1914 został mianowany na stopień marszałka polnego (22 czerwca 1915 otrzymał także tytuł pruskiego generała marszałka polnego). To właśnie z powodu jego osoby Cieszyn stał się w latach 1914–1916 siedzibą Głównego Sztabu Armii austro-węgierskiej. Po tym jak w 1916 nowy cesarz Karol I przejął dowodzenie nad armią, arcyksiążę Fryderyk stał się jego zastępcą, ale w lutym 1917 został odwołany ze stanowiska.
Po zakończeniu I wojny światowej arcyksiążę Fryderyk stracił swój majątek na terytorium ówczesnej Austrii, zaś jego majątek na Śląsku Cieszyńskim przejęły nowo powstałe państwa: polskie i czechosłowackie. Udało mu się jednak zatrzymać dobra na obszarze Węgier, dokąd wraz z rodziną przeprowadził się w 1921. Tam też 30 grudnia 1936 ostatni książę cieszyński zmarł. Został pochowany w krypcie rodowej kościoła parafialnego w Mosonmagyaróvárze. Przy głównej drodze w Mosonmagyaróvárze umieszczono pomnik przedstawiający siedzącego arcyksięcia na ławeczce.
Za swoje sukcesy na polu ekonomii arcyksiążę uzyskał doktoraty na uniwersytetach w Wiedniu, Pradze, Brnie i Lwowie. To właśnie za jego czasów zakłady hutnicze w Ustroniu, jako pierwsze w Europie, rozpoczęły montaż pługów parowych. Ponadto Fryderyk dał się również poznać jako mecenas sztuki wzbogacając zbiory w „Albertinum” o dzieła Albrechta Dürera czy Rembrandta. Był inicjatorem budowy kaplicy pw. św. Jadwigi Śląskiej na Zadnim Groniu w Wiśle oraz współfundatorem budowy neogotyckiego kościoła pw. św. Bartłomieja w Grodźcu Śląskim (postawionym w latach 1908–1910 z okazji 60. rocznicy panowania cesarza Franciszka Józefa I). Po narodzinach długo oczekiwanego syna i następcy cieszyńskiego tronu, wybudował na terenie węgierskiego majątku w Albertkázmérpuszta nowy kościół wotywny pw. św. Wojciecha i św. Stefana. Imię arcyksięcia Fryderyka nosił budynek ustrońskiej leśniczówki (niem. Erzherzog. Friedrich’sches Forsthaus), w której obecnie swoją siedzibę ma Nadleśnictwo Ustroń oraz zbudowane w 1895 r. przez członków cieszyńskiej sekcji niemieckiej organizacji turystycznej Beskiden-Verein schronisko turystyczne na szczycie góry Jaworowy (niem. Erzherzog Friedrich-Schutzhaus am Jaworowy).
Małżeństwo i dzieci.
Arcyksiążę Fryderyk poślubił 8 października 1878 księżniczkę Izabellę von Croÿ-Dülmen (ur. 27 lutego 1856 w Dülmen, zm. 5 września 1931 w Budapeszcie), z którą miał 9 dzieci:
Tytuły.
Był szefem:

</doc>
<doc id="1196343" url="https://pl.wikipedia.org/wiki?curid=1196343" title="Idioci">
Idioci

Idioci (duń. "Idioterne", ang. "The Idiots") – europejski film fabularny, dramat psychologiczny w reżyserii Larsa von Triera, zrealizowany w 1998 roku w koprodukcji Danii, Szwecji, Holandii, Francji i Włoch.
"Idioci" to pierwszy film von Triera nakręcony zgodnie z zasadami manifestu Dogma 95, a drugi w tzw. Trylogii „Złotego Serca”, na którą składają się jeszcze tytuły "Przełamując fale" (1996) i "Tańcząc w ciemnościach" (2000).
Opis fabuły.
Bohaterami filmu jest grupa młodych ludzi, którzy osiedlają się w jednej z bogatych dzielnic Kopenhagi. Swój sprzeciw wobec mieszczańskiej mentalności i stylu życia wyrażają poprzez udawanie umysłowo upośledzonych, zarówno publicznie, jak i wewnątrz własnej grupy. Ten akt kontestacji, który nazywają „spastykowaniem”, ma pomóc każdemu z nich w odnalezieniu „wewnętrznego idioty”, dotarciu do swojego prawdziwego, nieskrępowanego kulturowym balastem „ja”.
O filmie.
Niektóre fragmenty filmu zostały uznane za pornograficzne i wywołały skandal, w związku z czym m.in. na rynku amerykańskim i australijskim on ukazał się w okrojonej wersji. Film wywołał dyskusję nie tylko na temat środków wyrazu w kinie, ale również kwestii praw obywatelskich oraz stosunku do ludzi upośledzonych. Jednocześnie to dzieło, w którym postacie sprzeciwiają się obowiązującym normom poprzez radykalne odejście od nich, można postrzegać jako fikcyjne odzwierciedlenie sprzeciwu samego reżysera wyrażonego w manifeście "Dogmy 95".

</doc>
<doc id="1196347" url="https://pl.wikipedia.org/wiki?curid=1196347" title="Uszcza">
Uszcza

Uszcza (biał. "Ушча", a także " Вушча", ros. "Уща") – rzeka długości 60 km, płynąca poprzez Obwód pskowski w Rosji i Obwód witebski na Białorusi. Dopływ Dryssy. Nieżeglowna.

</doc>
<doc id="1196348" url="https://pl.wikipedia.org/wiki?curid=1196348" title="Technics SL-1200">
Technics SL-1200

Technics SL-1200 – seria gramofonów zaprezentowanych po raz pierwszy w październiku 1972 r. przez firmę Matsushita pod marką Technics.
Oryginalnie gramofon klasyfikowany był do sprzętu Hi-Fi, jednak szybko znalazło się użytek wśród DJ-ów zarówno radiowych, jak i klubowych. Kolejny, udoskonalomy model – MK2 wypuszczony w 1978 był często wykorzystywany przez DJ-ów i scratcherów.

</doc>
<doc id="1196349" url="https://pl.wikipedia.org/wiki?curid=1196349" title="Martwa natura z owocami i naczyniami">
Martwa natura z owocami i naczyniami

Martwa natura z owocami i naczyniami – obraz stworzony w 1653 r. przez holenderskiego malarza Willema van Aelsta. Dzieło powstało w czasie pobytu artysty we Włoszech. Zostało wykonane techniką olejną na płótnie. Malarz ukazał cenne przedmioty i owoce, zestawiając je w harmonijny sposób. Dzięki odpowiedniemu doborowi barw twórca zaakcentował różnice w fakturze i strukturze przedmiotów. Do 1675 r. obraz był w posiadaniu Leopolda Medyceusza. Obecnie obraz znajduje się w Palazzo Pitti we Florencji.

</doc>
<doc id="1196350" url="https://pl.wikipedia.org/wiki?curid=1196350" title="Krążowniki lekkie typu Tromp">
Krążowniki lekkie typu Tromp

Krążowniki typu Tromp – seria holenderskich małych krążowników lekkich z okresu II wojny światowej, służących w latach od 1938 do 1955. Zbudowano dwa okręty: "Tromp" i "Jacob van Heemskerck". Typ okrętów nosił nazwę "Tromp", od pierwszego okrętu, na cześć XVII-wiecznych admirałów Maartena i Cornelisa Trompów.
Historia.
W związku z napiętą sytuacją międzynarodową i ekspansywną polityką Japonii, rząd Holandii w celu ochrony swoich kolonii w Indiach Wschodnich (obecnej Indonezji) postanowił w 1935 wzmocnić swoją flotę o okręty mogące się przeciwstawiać silnym japońskim niszczycielom, dla uzupełnienia pełniących już służbę w koloniach dwóch krążowników typu "Java" i jednego "De Ruyter". Nowe okręty, których projekt techniczny znany był jako typ "Argonaut 600", zaprojektowane w 1935 w Holandii, miały stanowić jednak zupełnie inną klasę okrętów. Początkowo planowano budowę 2500-tonowych wielkich niszczycieli, tzw. liderów – przewodników flotylli niszczycieli (hol. "flottieljeleider"), wzorujących się na komercyjnych projektach brytyjskich. W toku dalszych prac, projekt nabrał jednak cech krążowników – przede wszystkim zdecydowano się na artylerię dużego kalibru i lekkie opancerzenie, co pociągnęło też zwiększenie wielkości. Mimo to, okręty te ze względów politycznych (dla uchwalenia funduszy na budowę) początkowo były klasyfikowane jako lidery flotylli, dopiero później zaklasyfikowano je zgodnie ze stanem faktycznym jako krążowniki.
Okręty typu "Tromp" przedstawiały sobą typ małego i dość szybkiego lekkiego krążownika, stanowiący klasę pośrednią między lekkim krążownikiem a wielkim niszczycielem, nie mającą wielu odpowiedników we flotach świata (według podobnej koncepcji powstały włoskie krążowniki typu "Capitani Romani", a wcześniej japoński „Yūbari”). Pod względem konstrukcyjnym również łączyły one cechy krążowników i niszczycieli. Przy silnej artylerii "krążowniczego" kalibru, były one jedynie lekko opancerzone. Posiadały też uzbrojenie torpedowe, którego nie przenosiły wcześniejsze holenderskie krążowniki. Przeznaczone były w pierwszym rzędzie do zwalczania japońskich dużych niszczycieli, które były silniejsze od holenderskich odpowiedników typu "Admiralen". Przy przyjętych założeniach, był to udany projekt, niemniej jednak w starciu z większością lekkich krążowników stał na przegranej pozycji z uwagi na praktyczny brak pancerza (jak się okazało w praktyce, był on wrażliwy również na ogień dział niszczycieli). Nie odbiegał on natomiast od standardu lekkich krążowników kalibrem uzbrojenia, choć od większości z nich miał mniej dział. Był jedynie nieco szybszy od większości lekkich krążowników, lecz wolniejszy od większości niszczycieli. Zaletą było wyposażenie go w wodnosamolot zwiadowczy, lecz okręt nie był wyposażony w katapultę, więc w celu użycia musiał on być spuszczany na wodę ze stojącego okrętu przy użyciu dźwigu, co nie było praktyczne (brak informacji o praktycznym użyciu bojowym wodnosamolotu, który został zdjęty najpóźniej pod koniec 1942).
Zbudowano dwa okręty tego typu: "Tromp", który wszedł do służby w 1938 oraz "Jacob van Heemskerck". Jedynie "Tromp" został jednak ukończony według pierwotnego projektu uzbrojenia, gdyż "Jacob van Heemskerck", nieukończony przed atakiem Niemiec na Holandię, został ewakuowany do Anglii i tam ukończony jako krążownik przeciwlotniczy, z odmiennym zestawem uzbrojenia. Oba okręty przetrwały wojnę i służyły aktywnie do 1951-1955 roku, po czym jako hulki do 1968-1970.
Opis.
Konstrukcja i architektura krążowników typu "Tromp" wykazywała pewne podobieństwo do dużych niszczycieli – miały niską i zwartą sylwetkę, z niską, mało rozbudowaną nadbudówką na dziobie, dość przesuniętą do przodu. Charakterystycznym elementem był 6-metrowy dalmierz na dachu nadbudówki dziobowej. Kadłub o liniach podobnych do niszczycieli miał uskok pokładu dziobowego mniej więcej w połowie długości (na "Jacob van Heemskerck" przedłużono go do 2/3). Pokład na dziobie miał lekki wznios, maksymalna wysokość burt wynosiła 7,52 m. Za nadbudówką dziobową znajdował się palowy maszt oraz pojedynczy szeroki komin, ścięty na górze. Za kominem przenoszone były łodzie ratunkowe, a dalej wodnosamolot, oddzielony od nich dwoma dźwigami, zamontowanymi na charakterystycznej "bramie" w poprzek okrętu, stanowiącej też podstawę dla szczątkowego masztu rufowego. Przedłużenie pokładu dziobowego stanowił pokład niskiej nadbudówki rufowej, na którym zamontowane było opancerzone stanowisko dalmierza (później zdjęte) i ażurowa platforma, na której później umieszczono dalmierz. Rufa była zaokrąglona, o kształcie "krążowniczym".
Siłownia składała się z 4 kotłów parowych Werkspoor-Yarrow w dwóch kotłowniach (ciśnienie pary 28,12 at) i dwóch turbin Werkspoor-Parsons, rozmieszczonych liniowo w dwóch maszynowniach. Napędzały one dwie śruby średnicy 3,9 m.Moc projektowa wynosiła 56.000 KM i prędkość 33,5 w, chociaż na próbach osiągnięto maksymalną moc 62.160 KM i prędkość 34,5 w. Zbiorniki paliwa znajdowały się w dnie, normalny zapas wynosił 860 t mazutu na "Tromp", nieco mniej na "Heemskerck". Kadłub miał podłużno-poprzeczny system naboru i dzielił się poprzecznie na 17 głównych przedziałów wodoszczelnych. Na 57% długości miał podwójne dno.
Uzbrojenie główne – działa 150 mm, rozmieszczone były w trzech dwudziałowych wieżach: na pokładzie dziobowym, krótkim piętrze nadbudówki dziobowej i na pokładzie rufowym. Jedna wieża ważyła 70,1 t. "Jacob van Heemskerck" ostatecznie otrzymał odmienny zestaw uzbrojenia, z 10 dział uniwersalnych 102 mm (trzy dwudziałowe stanowiska na miejscach wież i dwa obok siebie po obu burtach na śródokręciu). Uzbrojenie przeciwlotnicze okrętów początkowo miało stanowić 8 armat automatycznych Bofors 40 mm, lecz z powodu przeciążenia w ostatecznym projekcie zredukowano je do 4 – w dwóch dwudziałowych stanowiskach na nadbudówce rufowej, obok siebie, po obu burtach. Aczkolwiek same działa były bardzo skuteczne, lecz ich ilość i rozmieszczenie, nie chroniące wystarczająco przedniej ćwiartki przestrzeni, nie pozwalały uznać uzbrojenia przeciwlotniczego okrętów za silne. Uzbrojenie to uzupełniały 2 podwójne wielkokalibrowe karabiny maszynowe, które jednak były mało skuteczne. Uzbrojenie przeciwlotnicze było następnie wzmacniane podczas kolejnych modernizacji okrętów (szczegóły w artykułach o poszczególnych okrętach). Uzbrojenie uzupełniało 6 wyrzutni torpedowych, w dwóch trzyrurowych aparatach, po obu burtach na pokładzie na śródokręciu.
Opancerzenie burt stanowił cienki pas pancerny grubości 16 mm na linii wodnej, od dziobowej wieży artylerii do rufy. Ponadto, komory amunicyjne miały opancerzenie od 16 do 25 mm. Wewnętrzny pokład pancerny miał grubość od 15 do 25 mm, nie dochodził do burt, lecz kończył się wzdłużnymi przegrodami przeciwtorpedowymi. Wieże artylerii miały pancerz 15-25 mm, barbety – 12 mm. Pancerz ze stali cementowanej Kruppa miał ogółem masę 450 t – 13% wyporności.
Uzbrojenie i wyposażenie.
Uzbrojenie pierwotne, dalsze zmiany w artykułach o poszczególnych okrętach:
Opancerzenie:
Wyposażenie (początkowe)

</doc>
<doc id="1196354" url="https://pl.wikipedia.org/wiki?curid=1196354" title="Wić (rzeka)">
Wić (rzeka)

Wić (biał. Віць, "Wić", (ros. Вить, "Wit’") – rzeka na Białorusi, lewy dopływ Prypeci. Płynie przez rejony chojnicki i kalinkowicki obwodu homelskiego, zaczyna się koło wsi Nachów w rejonie chojnickim, przez ostatnie 11,5 km biegu przepływa przez Poleski Państwowy Rezerwat Radiacyjno-Ekologiczny, tj. przez najbardziej skażony i wysiedlony obszar Białorusi w pobliżu Czarnobyla. Wpada do Prypeci koło wysiedlonej wsi Tulgowicze. Długość 70 km, zlewnia 991 km².

</doc>
<doc id="1196356" url="https://pl.wikipedia.org/wiki?curid=1196356" title="Wićba">
Wićba

Wićba (Biał "Вiцьба") – rzeka na Białorusi lewy dopływ Dźwiny. Długość 33 km, powierzchnia dorzecza 275 km², średni przepływ 1,8 m³/s. Nad rzeką, u jej ujścia do Dzwiny leży Witebsk.

</doc>
<doc id="1196362" url="https://pl.wikipedia.org/wiki?curid=1196362" title="Wołma (rzeka)">
Wołma (rzeka)

Wołma Biał. "Волма" – rzeka na Białorusi, lewy dopływ Świsłoczy Berezyńskiej, płynąca przez Obwód miński.
Długość 103 km. Powierzchnia zlewni 1150 km². Średni przepływ przy ujściu 6,7 m³/s. Średni spad 0,5%.

</doc>
<doc id="1196366" url="https://pl.wikipedia.org/wiki?curid=1196366" title="Escudo (Mozambik)">
Escudo (Mozambik)



</doc>
<doc id="1196371" url="https://pl.wikipedia.org/wiki?curid=1196371" title="Habbo hotel">
Habbo hotel



</doc>
<doc id="1196375" url="https://pl.wikipedia.org/wiki?curid=1196375" title="Dobiegniew (stacja kolejowa)">
Dobiegniew (stacja kolejowa)

Dobiegniew – stacja kolejowa w Dobiegniewie, w województwie lubuskim, w Polsce.
W roku 2017 stacja obsługiwała 200–299 pasażerów na dobę.
Stacja jest położona przy ul. Kolejowej tuż za przejazdem kolejowo-drogowym w ciągu drogi krajowej nr 22. Zbudowana między sierpniem 1847 r. a czerwcem 1848 r. jako ostatnia stacja na nowo wybudowanej linii kolejowej ze Stargardu do Poznania. Jedyna na tej linii stacja w woj. lubuskim, na której zatrzymują się pociągi TLK.

</doc>
<doc id="1196377" url="https://pl.wikipedia.org/wiki?curid=1196377" title="Polecenie (prawo spadkowe)">
Polecenie (prawo spadkowe)

Polecenie (łac. "modus") – w polskim prawie spadkowym instytucja przewidziana w art. 982-985 Kodeksu cywilnego. Polecenie to zawarte w testamencie rozrządzenie, które nakłada na spadkobiercę, zapisobiercę lub zapisobiercę windykacyjnego obowiązek oznaczonego działania lub zaniechania, bez czynienia kogokolwiek wierzycielem. Polecenie może ustanowić tylko spadkodawca, w testamencie, którego treść może ograniczyć się tylko do polecenia. Treścią polecenia jest obowiązek określonego działania, np. ufundowania stypendium, postawienia pomnika, opiekowania się schroniskiem dla zwierząt, zorganizowania pogrzebu spadkodawcy. Polecenie może mieć charakter majątkowy i niemajątkowy, może leżeć w interesie spadkodawcy, osoby trzeciej, obciążonego poleceniem lub mieć na względzie interes społeczny.
W prawie rzymskim polecenie ("modus") mogło być elementem również innych nieodpłatnych czynności prawnych, np. wyzwolenia niewolnika. Zgodnie z art. 893 polskiego kodeksu cywilnego w umowie darowizny darczyńca może włożyć na obdarowanego obowiązek oznaczonego działania lub zaniechania, nie czyniąc nikogo wierzycielem (polecenie).

</doc>
<doc id="1196378" url="https://pl.wikipedia.org/wiki?curid=1196378" title="Killer application">
Killer application

Killer application (w skrócie killer app) – żargonowe określenie programu komputerowego stanowiącego główną wartość szerszego zakresu technologii. Efektem popularności i popytu na program jest znaczący wzrost popytu na sprzęt, wielokrotnie droższy i niezbędny do uruchomienia tego programu.
Określenie użyte pierwotnie wobec VisiCalc, pierwszego komputerowego arkusza kalkulacyjnego, kosztującego 150 USD i wymagającego sprzętu za 3000 USD.

</doc>
<doc id="1196381" url="https://pl.wikipedia.org/wiki?curid=1196381" title="6 Dywizja Piechoty &quot;Lwów&quot;">
6 Dywizja Piechoty &quot;Lwów&quot;



</doc>
<doc id="1196388" url="https://pl.wikipedia.org/wiki?curid=1196388" title="Międzyamerykański Bank Rozwoju">
Międzyamerykański Bank Rozwoju

Międzyamerykański Bank Rozwoju () – bank rozwoju wielostronnego z siedzibą w Waszyngtonie. Powstał w 1959 roku aby wspierać rozwój gospodarczy i społeczny Ameryki Łacińskiej i Karaibów.
Struktura.
Bank jest własnością 48 państw członkowskich. Na jego czele stoi Rada Gubernatorów, która przekazuje nadzór nad operacjami bankowymi zarządowi. Każdy kraj członkowski ma swojego przedstawiciela w Radzie Gubernatorów, a jego prawo głosu jest proporcjonalne do wielkości kapitału, który wnosi dane państwo. 
Prezydent banku jest wybierany przez Radę Gubernatorów na okres 5 lat, pełni on funkcję reprezentanta prawnego a także kieruje codzienną działalnością banku.
Państwa członkowskie.
Międzyamerykański Bank Rozwoju powstał jako związek 19 państw Ameryki Łacińskiej i Stanów Zjednoczonych. W ciągu następnych lat liczba państw członkowskich powiększała się i obecnie jest ich 47. Państwa członkowskie dzielą się na 2 grupy. Od państw członkowskich wymagany jest zapis na akcje a także wkład do funduszu na operacje specjalne.
26 państw Ameryki Łacińskiej i Karaibów. Aby należeć do tej grupy państwo musi być wcześniej członkiem Organizacji Państw Amerykańskich. W sumie państwa te mają 50,02% głosów w zarządzie instytucji. Od 1999 roku istnieje podział tych państw na dwie grupy, aby ułatwić kontrolę dystrybucji pożyczek:
Oprócz pożyczek bank powinien też przekazywać 50% swoich transakcji i 40% swoich środków na programy społeczne promujące równość społeczną i mające na celu walkę z ubóstwem.
Są to państwa spoza regionu, które, aby należeć do banku, muszą być również członkami Międzynarodowego Funduszu Walutowego. Państwa te nie otrzymują pożyczek, a ich korzyści z członkostwa wynikają z możliwości dostarczania dóbr i usług w ramach projektów finansowanych przez bank. Są to:
Rozkład głosów:
Kapitał.
Kapitał zwykły banku wynosi 101 mld USD, z czego 4,3% to bezpośredni wkład państw członkowskich, a 95,7% to kapitał wypłacany na żądanie, zagwarantowany przez rządy państw członkowskich.
Działalność.
Celem banku jest wspieranie zrównoważonego rozwoju gospodarczego i społecznego w krajach Ameryki Łacińskiej i na Karaibach poprzez:
Ponadto, współpracuje przy tworzeniu strategii rozwoju, dostarcza pomoc techniczną i finansową potrzebną do osiągnięcia zrównoważonego wzrostu gospodarczego i zwiększenia konkurencyjności.
W przeciwieństwie do innych programów pomocy, udziela pożyczek oprocentowanych według stopy procentowej, która zależy od kosztów uzyskania środków na rynkach kapitałowych.

</doc>
<doc id="1196390" url="https://pl.wikipedia.org/wiki?curid=1196390" title="Igor Griszczuk">
Igor Griszczuk

Igor Griszczuk (biał. Ігар Грышчук, "Ihar Hryszczuk"; ur. 9 czerwca 1964 w Mińsku) – białoruski (od 20 lutego 1998 posiada także polskie obywatelstwo) koszykarz i trener, zakończył sportową karierę w 2002. Grał w m.in. Anwilu Włocławek. W barwach włocławskiej drużyny grał z numerem 12, który został zastrzeżony, na pozycji rzucającego obrońcy lub niskiego skrzydłowego. Od 13 października 2008 do grudnia 2010 był trenerem Anwilu Włocławek. Z dniem 10 marca 2010 został trenerem reprezentacji Polski w koszykówce.
Ukończył Białoruski Instytut Wychowania Fizycznego. Ma żonę Inę, córkę Maję i syna Aleksandra.
Kariera.
Od 1981 do 1991.
Griszczuk rozpoczął grę w koszykówkę w czwartej klasie szkoły podstawowej. Jego pierwszym klubem był mistrz Białorusi, RTI Mińsk, dla którego zaczął grać w wieku 17 lat. Później grał w Dinamo Moskwa, gdzie odbywał równocześnie służbę wojskową. Na sezon 1990/91 wrócił jednak do swojego pierwszego klubu. Wtedy wraz z zespołem pojechał na Turniej Wyzwolenia Warszawy, na którym został wypatrzony przez właściciela klubu Provide Włocławek, Andrzeja Dulniaka i menedżera Mirosława Noculaka. Zespół Griszczuka został zaproszony na turniej do Włocławka. Transfer przez jakiś czas stanął w miejscu - władze Białorusi nie zezwalały zawodnikom poniżej 28 roku życia wyjechać na Zachód. Po długich pertraktacjach transfer doszedł do skutku.
1991/92.
Już w swoim pierwszym sezonie na polskich parkietach białoruski zawodnik osiągnął sukces sportowy. Wraz z Jewgienijem Pustogwarem był najlepszym zawodnikiem Provide'u Włocławek, który do ostatniej chwili w II lidze walczył o bezpośredni awans z Pogonią Szczecin. Rywalizację wygrali jednak szczecinianie, więc Provide stanął do walki w barażach, gdzie zmierzył się z Górnikiem Wałbrzych. Provide pokonał Górnika 3:1 (107:106, 85:94, 100:95, 104:91) i awansował do I ligi. Griszczuk w sezonie zasadniczym rzucał średnio 23,3 pkt., ale w barażach już 28,3 pkt. na mecz.
1992/93.
Po awansie Provide zmienił nazwę na Nobiles. Włocławianie w tym sezonie nie byli faworytami, ale zatrzymani dopiero w finale przez Śląsk Wrocław. Nobiles Włocławek przegrał 0-3 (73:121, 84:92, 65:101), ale Griszczuk został królem strzelców całych rozgrywek za zdobycie w sumie 1044 pkt. Przegląd Sportowy wybrał go do piątki najlepszych graczy sezonu.
1993/94.
Igor Griszczuk w następnym sezonie był drugim w zespole (po Romanie Olszewskim) oraz piątym strzelcem ligi i doprowadził Nobiles drugi raz z rzędu do finału - Białorusin rzucał średnio 21,6 pkt. (888 pkt. przez cały sezon). Nobiles Włocławek w rywalizacji ze Śląskiem Wrocław przegrał 1:3 i złoto znów powędrowało do Wrocławia (83:74, 79:87, 80:81, 73:81). W Pucharze Europy Nobiles odpadł w eliminacjach - po pokonaniu Spartaka St. Petersburg (103:63 i 76:69) oraz porażce z KK Zadar (60:86 i 78:75).
1994/95.
W tym sezonie Griszczuk znów był najlepszym strzelcem drużyny - śr. 20,86 pkt. na mecz. Jednak tym razem Nobiles zdobył tylko brązowy medal po tym, jak pokonał Śnieżkę ASPRO Świebodzice 3-0 (101:82, 98:76, 85:78). Wcześniej, bo już w ćwierćfinale Griszczuk wraz z Anwilem pokonał w play-offach zespół Śląska – włocławianie wygrali z mistrzami Polski 3-0 (86:77, 88:72, 86:76). Oprócz brązowego medalu Griszczuk zdobył także Puchar Polski, po zwycięstwie z Mazowszanką Pruszków. Oprócz tytułu trzeciej drużyny w Polsce Nobiles także uzyskał tytuł od Polskiego Komitetu Olimpijskiego za szczególne zasługi promowania fair play wśród kibiców. W europejskich pucharach Nobiles wygrał z Honką Playboys Espoo (90:81 i 96:82), Ovarense Aerosoles Ovar (75:58 i 84:99) i słynnym Żalgirisem Kowno (88:99 i 89:73), ale po trafieniu do grupy zajął czwartą pozycję, nie awansując do półfinału - Anwil spotkał się wtedy z m.in. Benettonem Treviso, zwycięzcą, i Tau Ceramica, finalistą rozgrywek.
1995/96.
To był jeden z dwóch pamiętnych sezonów w Polsce Igora Griszczuka. 3 kwietnia 1996 roku, gdy jeszcze w rozgrywkach ligowych Anwil spotkał się ze Śląskiem Igor Griszczuk niezadowolony z decyzji sędziowskich po meczu wtargnął do szatni arbitrów, grożąc im "białoruską mafią". Zawodnika za to zdyskwalifikowano na dwa mecze mistrzowskie ze Śląskiem, a dodatkowo Wydział Gier i Dyscypliny Polskiego Związku Koszykówki nałożył karę na klub wysokości jednego tysiąca złotych. Sankcje wobec Griszczuka i klubu z Włocławka wpłynęła znacząco na przebieg półfinałowej rywalizacji Anwilu ze Śląskiem, bo białoruski koszykarz nie mógł zagrać w dwóch pierwszych pojedynkach - po czterech meczach Śląsk wygrał 3-1 (93:94, 110:103, 94:112, 76:97) i awansował do finału. Rozbity włocławski zespół nie zdobył nawet brązowego medalu, przegrywając w "minifinale" z Polonią Przemyśl. W Europie Nobiles w eliminacjach pokonał węgierski Marc Koermend (70:92 i po 2 dogr. 87:60) oraz słowacki Inter Slovnaft Bratysława (76:87 i 80:59), ale w rozgrywkach grupowych zajął przedostatnie miejsce, m.in. dwukrotnie ponosząc klęskę z PAOK Saloniki 66:109 (35:49) i 57:112 (30:58).
1996/97.
Griszczuk wciąż nie schodził poniżej 20 pkt. na mecz, ale Anwil w play-offach odpadł już w ćwierćfinale z Komfortem/Forbo Stargardem Szczecińskim – 0:3 (73:77, 70:87, 70:76). Porażka spowodowała, że Griszczuka i kolegów Zarząd Klubu Nobiles Włocławek ukarał finansowo, mimo że w europejskich rozgrywkach zostali zatrzymani dopiero w 1/8 przez portugalskie FC Porto (91:81 i 65:95).
1997/98.
W tym sezonie nowym szkoleniowcem Igora Griszczuka został Eugeniusz Kijewski, który kilka miesięcy wcześniej zdobył z reprezentacją Polski siódme miejsce na Mistrzostwach Europy. Jednak Griszczuk wraz z Anwilem zajął dopiero siódmą pozycję w lidze, ulegając w play-offach Bobrom Bytom – w pierwszym meczu Bobry wygrały po dogrywce 88:87, a Griszczuk zdobył 26 pkt. (11/15 z gry). W drugim meczu było 87:86 ponownie dla bytomian - Griszczuk rzucił 20 pkt. przy skuteczności 8/13, schodząc z boiska za pięć fauli na cztery minuty przed końcem. W trzecim pojedynku wynik znów był bliski remisu, lecz po raz kolejny wygrali koszykarze Bobrów. W hali OSiR we Włocławku choć Griszczuk zdobył 26 pkt. goście odnieśli zwycięstwo 97:92. Co więcej - Anwil spotykał się z bytomianami siedem razy i za każdym razem schodził z boiska pokonany. Griszczuk zagrał w sześciu spotkaniach i w średnio notował 21,8 pkt. na mecz.
20 lutego stał się Polakiem. Stefan Lewandowski, ówczesny wiceprezes WTK będąc w Kancelarii Prezydenta usłyszał od ministra Edwarda Szymańskiego – „ojcu chrzestnemu to obywatelstwo polskie wręczamy z postanowieniem prezydenta RP”. Na ten paszport Griszczuk czekał prawie pięć lat. Gdy odbierał dokument w Urzędzie Wojewódzkim we Włocławku z rąk wojewody Wojciecha Gulina był bardzo szczęśliwy.
1998/99.
W tym sezonie Griszczuk był najbliżej złotego medalu. Najpierw w ćwierćfinale Nobiles wygrał z AZS Elaną Toruń 3-1 (97:79, 83:62, 72:87 i 87:72) – w pierwszym meczu Griszczuk uzyskał sześć przechwytów, co jest czwartym wynikiem w historii polskich play-offów (a statystyki są liczone od właśnie sezonie 98/99). W półfinale włocławianie spotkali się z Bobrami Bytom i Anwil zrewanżował się rywalom za porażkę w ubiegłym sezonie. Włocławianie gładko zwyciężyli 3-0 (67:66, 85:60 i 76:71), a Griszczuk w rzucał kolejno 22, 10 i 16 pkt., a w trzecim meczu w decydującym momencie trafił za trzy punkty. W finale czekał Śląsk Wrocław, który w swoim składzie miał Macieja Zielińskiego, Adama Wójcika, Raimondasa Miglinieksa, Josepha McNaulla czy Charlesa O’Bannona. Po dwóch meczach we Wrocławiu było 2:0 dla Śląska (75:62 - tutaj Griszczuk zdobył 18 pkt. i 70:61). We Włocławku Anwil doprowadził jednak do remisu (84:72 i 81:70). Następne dwa spotkaniach nie przyniosły rozstrzygnięcia, bo oba zespoły wygrały po jednym spotkaniu (71:78 po dogrywce wygrał Śląsk, 71:68 - Białorusin zdobył 8 pkt.) i 13 maja 1999 w Hali Ludowej doszło do siódmego spotkania. W IV kwarcie Igor Griszczuk w pojedynkę doprowadził do stanu 60:60, lecz w ostatnich kilkudziesięciu sekundach za trzy punkty z dziewięciu metrów trafił Łotysz Raimondas Miglinieks, a Adam Wójcik przeprowadził dwie składne akcje i Śląsk Wrocław wygrał 67:60, zdobywając mistrzostwo Polski – Białorusin zdobył w tym meczu 17 pkt.
W tym sezonie Griszczuk zdobywał śr. 14,1 pkt. Zasłynął jednak w innych statystykach - asyst. 20 września 1998 Anwil rozgromił Zastal Zielona Góra 119:86, a Igor zanotował na swoim koncie 15 asyst. Jest to siódmy wynik w historii Polskiej Ligi Koszykówki. W czwartym finałowym pojedynku ze Śląskiem (81:70 dla włocławian) Griszczuk uzyskał 11 dokładnych podań, co jest trzecim wynikiem w historii ligi, jeśli chodzi o play-offy.
1999/00.
W tym sezonie znowu zdobył srebrny medal - po finałowej porażce z Zepterem Śląskiem Wrocław, który ograł Anwil 4-1 (78:64, 62:48, 57:59, 71:70 (Griszczuk rzucił 6 pkt.), 84:71). Na europejskich parkietach Griszczuk osiągnął więcej, bo wraz z Anwilem w Pucharze Koracza zaszedł aż do półfinału, zajmując 1 miejsce w grupie, a w 1/16 oraz 1/8, eliminując kolejno szwajcarskie Lugano i belgijską Antwerpię. W 1/2 właśnie zatrzymało ich dopiero hiszpańskie Estudiantes Madryt.
2000/01.
Griszczuk w kolejnym sezonie po raz już piąty w karierze awansował finału mistrzostw Polski, lecz znów przegrał ze Śląskiem zdobywając ostatecznie srebrny medal. Wrocławski zespół pokonał drużynę Griszczuka 4-1 (78:68
, 78:76, 80:82, 79:76, 92:76 - Griszczuk rzucił w tym meczu 13 pkt.). W Europie Anwil z Griszczukiem ponownie zaszedł do ćwierćfinału Pucharu Europy, pokonując po drodze hiszpańskie Caja San Fernando, ale ulegając ostatecznie z francuskim El Chalon.
2001/02.
To był ostatni sezon Igora Griszczuka w zawodowej karierze na koszykarskich parkietach. Griszczuk, skłócony z trenerem Aleksandrem Petroviciem, był dużo mniej skuteczny i miewał spotkania z zerowym dorobkiem punktowym. Anwil mimo tego znowu radził sobie na europejskich parkietach, bo występując w Pucharze Saporty awansował do kolejnej rundy z sześciozespołowej grupy jako czwarty. W 1/8 dwukrotnie rozgromił słowacką Slovakofarmę Pezinok, a w ćwierćfinale po dwumeczu pokonał grecki Panionos Ateny (74:83 i 76:59). W półfinale włocławski zespół stanął naprzeciw hiszpańskiej Pamesie Walencja i przegrał (65:77 i 53:58 - Griszczuk w drugim meczu rzucił tylko 5 pkt.). W polskiej lidze od włocławian znów lepszy okazał się Śląsk, lecz tym razem obie drużyny nie spotkały się w play-offach. Anwil odpadł już po półfinałowych pojedynkach z Prokomem Treflem Sopot. Po przegranej w pięciu meczach 4-1, zespół z Kujaw w meczu o brązowe medale nie sprostał także Stali Ostrów Wielkopolski. Ostatni pojedynek Griszczuka ze Śląskiem odbył się we Wrocławiu, a Białorusin zdobył wtedy 12 pkt., rzucając czterokrotnie za trzy punkty i Anwil pokonał wrocławian 80:65.
2002 i 2006.
W 2014 objął białoruską drużynę Cmoki Mińsk. W sezonie 2014/15 zdobył mistrzostwo kraju.
Reprezentacja.
Jeszcze zanim trafił do Polski był reprezentantem drugiej kadry Związku Radzieckiego. Po rozpadzie ZSRR reprezentował barwy Białorusi, ale po raz ostatni zagrał 30 października 1996 roku w meczu z Bośnią i Hercegowiną w ramach eliminacji do Mistrzostw Europy w 1997 roku w Barcelonie. W tych eliminacjach Griszczuk rozegrał w sumie cztery mecze, notując w nich średnio 18 pkt., 4,2 zb. i 3 asysty.
W styczniu 2002 roku otrzymał powołanie na zgrupowanie reprezentacji przed meczami eliminacyjnymi do ME z Węgrami i Polską, ale ostatecznie zdecydował, że w kadrze nie zagra.
Osiągnięcia.
Zawodnicze.
Igor Griszczuk w swojej koszykarskiej karierze w Polsce w 388 meczach zdobył łącznie 6774 pkt. (średnio na mecz 17,2), co plasuje go na siódmym miejscu w klasyfikacji najlepszych strzelców Polskiej Ligi Koszykówki, licząc ostatnie dwadzieścia sezonów. Griszczuk 851 punktów rzucił tylko podczas rywalizacji włocławsko-wrocławskiej, co jest najlepszym wynikiem w historii.

</doc>
<doc id="1196391" url="https://pl.wikipedia.org/wiki?curid=1196391" title="Martiany (przystanek kolejowy)">
Martiany (przystanek kolejowy)

Martiany – przystanek kolejowy w Martianach, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1196392" url="https://pl.wikipedia.org/wiki?curid=1196392" title="Parowóz kondensacyjny">
Parowóz kondensacyjny

Parowóz kondensacyjny – specjalny typ parowozu, który charakteryzował się oszczędniejszym gospodarowaniem wodą. Odbywało się to poprzez dodatkowy obieg wody i skraplacze, gdzie następowało skraplanie pary. Takie konstrukcje stosowano na niektórych liniach z dwóch powodów: aby ograniczyć emisję spalin oraz zmniejszyć zużycie wody tam, gdzie był problem z jej dostarczeniem. Parowozy kondensacyjne były jednak mniej wydajne.
Użycie.
Jednym z praktycznych zastosowań było użycie parowozów kondensacyjnych w londyńskim metrze, aby ograniczyć zadymienie i poprawić widoczność. Ich użycie wiązało się jednak z problemami technicznymi. Jednym z nich był brak skraplania gorącej pary – kondensator musiał być więc uzupełniany zimną wodą na stacjach podczas każdego kursu. Ponadto gorąca woda zakłócała pracę inżektorów. Podczas kondensacji ciąg komina był znacznie zmniejszony i trzeba było rozdmuchiwać palenisko. Jadąc na powierzchni parowozy jechały normalnym trybem. Pracę w metrze zakończyły w 1905, a w 1948 wycofano je także z eksploatacji na powierzchni.
Drugim przykładem użycia były linie, na których nie było dostatecznego zaopatrzenia w wodę. Tego typu maszyny miały ogromne urządzenia kondensacyjne w tendrze, a nie w samym parowozie.

</doc>
<doc id="1196394" url="https://pl.wikipedia.org/wiki?curid=1196394" title="Mandinka">
Mandinka

Mandinka a. Mandingo – grupa etniczna w Afryce Zachodniej, zamieszkująca pierwotnie obszar w dorzeczu Nigru, pomiędzy południowym Mali, wschodnią Gwineą i północnym Wybrzeżem Kości Słoniowej. Między XIII a XVI w. lud ten rozprzestrzenił się na zachód i południe, zamieszkując głównie Senegal, Gambię (gdzie stanowią najliczniejszą grupę, 37,2%), Gwineę Bissau, Benin i Ghanę. Liczebność Mandinka szacuje się na ok. 11 mln ludzi, przez co tworzą najliczniejszą grupę etnosu Mande, a zarazem jedną z największych grup etnicznych Afryki. Przedstawiciele tej grupy porozumiewają się językiem mandinka, który pełni w Afryce Zachodniej funkcję lingua franca. Przeważająca większość wyznaje islam (99%). Są głównie samodzielnymi rolnikami, prowadząc gospodarstwa samowystarczalne. Zamieszkują przeważnie w rolniczych osadach wiejskich.

</doc>
<doc id="1196395" url="https://pl.wikipedia.org/wiki?curid=1196395" title="Mandingo (film)">
Mandingo (film)

Mandingo – amerykański film historyczny z 1975 roku, w reżyserii Richarda Fleischera, zrealizowany na podstawie powieści Kyle’a Onstotta pod tym samym tytułem.
Fabuła.
Akcja filmu toczy się w okresie niewolnictwa w Stanach Zjednoczonych. Starzejący się plantator z amerykańskiego południa namawia syna do ożenku. Ten wracając z Nowego Orleanu przywozi ze sobą kandydatkę na żonę i tytułowego niewolnika z plemienia Mandingo, co wkrótce doprowadza do tragedii. Film kręcony był w Burnside i Geismer w stanie Luizjana.

</doc>
<doc id="1196396" url="https://pl.wikipedia.org/wiki?curid=1196396" title="Nowa szkoła austriacka">
Nowa szkoła austriacka

Nowa szkoła austriacka – nurt polityki gospodarczej, którego przedstawiciele nawiązują do dorobku klasycznej szkoły austriackiej (Carla Mengera, Eugen von Bohm-Bawerka). Najbardziej znanym przedstawicielem nurtu nowej szkoły austriackiej był F. von Hayek, uczeń L. von Misesa. Prace tego autora uznano powszechnie za wykładnię polityczną i gospodarczą dwudziestowiecznego neoliberalizmu. 
Według przedstawicieli szkoły austriackiej, procesy gospodarcze charakteryzują się niepewnością i stałymi zakłóceniami równowagi. Informacja jest rozproszona wśród bardzo dużej liczby ludzi. W takich warunkach najlepszą instytucją koordynującą działania podmiotów gospodarujących jest rynek. Stanowi on najbardziej skuteczny mechanizm porządkowania informacji. Procesy gospodarcze mają związek z procesami uczenia się i gromadzenia wiedzy (informacji gospodarczej). Rynek umożliwia pozyskiwanie informacji oraz ich weryfikację, głównie poprzez mechanizm cenowy. Dzięki temu jednostki mogą podejmować decyzje na podstawie znacznie mniejszego zakresu wiedzy, niż teoretycznie musiałyby posiadać bez wykorzystania instytucji rynku. Dla poprawnego działania tego mechanizmu niezbędna jest swoboda kształtowania się cen, która jest uzależniona od swobodnej konkurencji podmiotów gospodarujących. Instytucje państwowe nigdy nie będą w stanie zastąpić rynku, jako mechanizmu lokacji, ponieważ będą posiadały zbyt małe zasoby informacji, a pewnych ich kategorii nie posiądą w ogóle.
Polityka pieniężna stanowi ważny czynnik oddziałujący na równowagę gospodarczą. Zwalczanie bezrobocia i inflacji jest uzależnione nie tylko od ograniczania i stabilizowania tempa podaży pieniądza, ale także od skutecznego hamowania ekspansji i roli związków zawodowych. Według F. Hayeka działalność związków zawodowych jest poważnym czynnikiem zwiększającym poziom inflacji, recesji oraz największą przeszkodą w podniesieniu poziomu życia pracowników najemnych.
Emisja pieniądza powinna być domeną nie tylko banku centralnego, ale także konkurujących pomiędzy sobą banków komercyjnych, które w taki sposób zapewniają właściwą jego podaż.
Stabilizacja kursów walutowych ma przewagę nad kursami zmiennymi. Ponieważ rząd zmuszony jest w takiej sytuacji do podtrzymywania określonego parytetu wymiennego, nie będzie mógł zatem używać kursu walutowego dla osiągania dyskrecjonalnych celów polityki gospodarczej. Rząd nie może stosować ograniczeń wymiany walut.
Przedstawiciele nowej szkoły austriackiej szczególny nacisk kładą na rolę prawno-instytucjonalnych ram funkcjonowania gospodarki.
Polityka gospodarcza rządu powinna być przede wszystkim skierowana na respektowanie i ochronę mechanizmu wolnego rynku. Charakter, a nie rozmiary aktywności rządu mają zatem decydujące znaczenie w jego działalności.
Kryteria umożliwiające odróżnienie działań zgodnych z wolnym rynkiem od tych, które są z nim sprzeczne, są dostarczane przez rządy prawa.
Przedsiębiorstwa państwowe są o tyle niekorzystną formą gospodarowania, o ile powodują powstanie form monopolizacji w gospodarce. Istnieją jednak rodzaje działalności organów państwowych, które rządy prawa odrzucają z zasady, ponieważ działania te wiążą się z różnicowaniem jednostek. Szczególnie szkodliwa jest działalność polegająca na jakiejkolwiek kontroli cen.
Dla zapewnienia wolności gospodarowania oraz konkurencji niezbędne jest zagwarantowanie swobody zawierania umów. Wolność gospodarowania oraz rządy prawa nie są możliwe do pogodzenia z próbami „poprawiania” podziału dochodów, czyli formami redystrybucji dochodów.

</doc>
<doc id="1196397" url="https://pl.wikipedia.org/wiki?curid=1196397" title="Angra do Heroísmo">
Angra do Heroísmo

Angra do Heroísmo – historyczne miasto warowne i stolica portugalskiej wyspy Terceira w Regionie Autonomicznym Azorów, najstarsza i druga co do wielkości miejscowość archipelagu (po stołecznej Ponta Delgada) oraz stolica gminy o tej samej nazwie, o powierzchni 239 km², zamieszkanej przez 35 402 osoby (2011) i graniczącej od północy z gminą Praia da Vitória. Sam ośrodek liczy około 21,3 tys. mieszkańców (dane z 2001 roku). Burmistrzem miasta jest José Pedro Parreira Cardoso z Partii Socjalistycznej.
Najważniejszy port żeglugi transatlantyckiej w okresie świetności portugalskiego imperium kolonialnego, obowiązkowe miejsce postoju statków do czasu wynalezienia turbiny parowej w XIX wieku, siedziba założonej w 1534 diecezji Kościoła rzymskokatolickiego, wpisana w 1983 roku na listę światowego dziedzictwa UNESCO.
Sołectwa gminy Angra do Heroísmo.
Liczba ludności poszczególnych sołectw na podstawie narodowego spisu ludności (2011).
Historia.
Angra była pierwszą osadą, założoną przez Portugalczyków w 1478 roku na odkrytym kilkadziesiąt lat wcześniej archipelagu 9 wysp pochodzenia wulkanicznego. Miasto ma dogodne położenie na południowym, zawietrznym brzegu Terceiry, w sąsiedztwie dwóch naturalnych portów rozdzielonych górą Monte Brasil, na której mieści się Forteca Świętego Jana Chrzciciela ("Fortaleza de São João Baptista"), wybudowana z polecenia Filipa II, wspólnego króla hiszpańsko-portugalskiego w latach 1580-1598. Twierdza otoczona jest murem 4-kilometrowej długości, na którym znajdowało się niegdyś około 400 dział artyleryjskich, chroniących miasto przed częstymi atakami piratów. "Angra" to po portugalsku zatoka, natomiast człon "Heroísmo" (bohaterstwo, heroizm) został dodany do nazwy miejscowości w XIX wieku przez królową Marię II, która schroniła się tam w latach 1830-33 przed swoim mężem Michałem I Uzurpatorem po odebraniu jej tronu i zaprowadzeniu przez niego w kraju absolutystycznych rządów terroru. W tej niewielkiej miejscowości znajduje się 9 murowanych klasztorów, w większości barokowych, o bogatym wystroju wnętrz wykorzystującym duże ilości brazylijskiego złota i drewna. Pomimo stopniowego upadku znaczenia portu, jaki obserwuje się od początku XX wieku, zabytkowe centrum miasta stanowi obecnie jedną z największych atrakcji turystycznych Azorów.

</doc>
<doc id="1196398" url="https://pl.wikipedia.org/wiki?curid=1196398" title="Angra do Heroismo">
Angra do Heroismo



</doc>
<doc id="1196399" url="https://pl.wikipedia.org/wiki?curid=1196399" title="Spiritual Unity">
Spiritual Unity

Spiritual Unity – album nagrany przez Albert Ayler Trio i wydany przez firmę ESP-Disk w 1964 r.
Historia nagrania albumu i charakterystyka.
Album został nagrany podczas jednej sesji 10 lipca 1964 w małym studiu Variety Arts Recording Studio w Nowym Jorku, znajdującym się tuż przy Times Square.
Sesję pomyłkowo zaczęto nagrywać w wersji mono, jednak dzięki prawidłowemu ustawieniu mikrofonów i innych elementów udało się także stworzyć znakomitą wersję stereofoniczną.
Po nagraniu płyty, w pobliskiej kawiarni szef firmy Bernard Stollman wypłacił muzykom wynagrodzenie za sesję nagraniową i podpisano wszelkie konieczne papiery kontraktowe.
W kilka dni potem trio, po nagraniu "New York Eye and Ear Control", odleciało na europejskie tournée z Donem Cherrym.
Album ten był jeszcze radykalniejszym wyrażeniem idei wolnej muzyki od pierwszych albumów Ornette'a Colemana. Ornette odrzucił granie akordami, tonalność. Trio Alberta Aylera odrzuciło także organizację utworu przy pomocy jednego, chociaż zmiennego, rytmu. Na "Spiritual Unity" każdy z muzyków kieruje się po prostu własnym rytmem.
Do dziś album ten jest uważany za jedną z najważniejszych płyt nagranych w historii muzyki.
Część tylnej strony okładki zajmuje grafika przedstawiająca trzy głowy muzyków wpisane w literę Y. Poniżej głowy Gary'ego Peacocka znajduje się następujący tekst:

</doc>
<doc id="1196403" url="https://pl.wikipedia.org/wiki?curid=1196403" title="Maksymilian Berezowski">
Maksymilian Berezowski

Maksymilian Berezowski (ur. 14 maja 1923 w Wilnie, zm. 30 lipca 2001 w Sopocie) – polski publicysta, felietonista i dziennikarz.
Major Wojska Polskiego, absolwent moskiewskiej Akademii Wojskowej im. Frunzego, pisarz. Pracował jako dziennikarz specjalizujący się w stosunkach międzynarodowych i polityce zagranicznej. Jako korespondent pisał do „Trybuny Ludu", m.in. na Bliskim Wschodzie, w Indonezji, Anglii i Stanach Zjednoczonych. Był stałym korespondentem akredytowanym przy Białym Domu w Waszyngtonie.
W 1984 Stefan Kisielewski umieścił go na tak zwanej „liście Kisiela". Pochowany na Cmentarzu Wojskowym na Powązkach w Warszawie (kwatera E-9-15). 

</doc>
<doc id="1196408" url="https://pl.wikipedia.org/wiki?curid=1196408" title="Wielka Skała">
Wielka Skała



</doc>
<doc id="1196410" url="https://pl.wikipedia.org/wiki?curid=1196410" title="Jerzy Abratowski">
Jerzy Abratowski

Jerzy Gabriel Abratowski (ur. 22 kwietnia 1929 we Lwowie, zm. 1 lutego 1989 w Los Angeles) – polski pianista, organista i kompozytor.
Życiorys.
Studiował muzykologię na Uniwersytecie Wrocławskim, ale jej nie ukończył.
Komponował muzykę teatralną ("Szklana menażeria" Tennessee Williamsa) i muzykę filmową (do filmów krótkometrażowych). Jest twórcą musicalu "Wygnanie z raju" (razem z Krzysztofem Komedą, libretto Andrzej Tylczyński). 
Do 1952 współpracował jako pianista i kompozytor z Teatrem Młodego Widza i Polskim Radiem we Wrocławiu. Później w Warszawie prowadził własny zespół instrumentalny, z którym nagrał płytę "Stare niezapomniane przeboje" z debiutującą Sławą Przybylską (1957), współpracował z kabaretem Szpak.
Skomponował ponad 100 piosenek: "Co będzie za Żelazną Bramą" (sł. Stanisław Werner), "Dwie szklaneczki wina", "Gdy mi Ciebie zabraknie" (sł. Kazimierz Winkler) z rep. Ludmiły Jakubczak, uznaną w 1960 roku za najpopularniejszą piosenkę okresu powojennego, "Jesteś moja miłością", "Księżyc i astry", "Nie z każdej mąki będzie chleb" z rep. Joanny Rawik, "Szeptem" (sł. Jacek Korczakowski, II nagroda w kategorii piosenek polskich, II MFP, Sopot, 1962), "W moich cierpień izdebce" (sł. Jeremi Przybora), "Zgubiłem dzień" (sł. Witold Rychter), "Żniwna dziewczyna" (sł. Wojciech Młynarski).
Życie prywatne.
Pochodził z rodziny muzyków-organistów (od siedmiu pokoleń), syn Kazimierza Abratowskiego.
Był mężem piosenkarki Ludmiły Jakubczak. W 1961 kierował samochodem, który w trudnych warunkach pogodowych wpadł w poślizg i rozbił się na drzewie. W wypadku zginęła jego żona, on sam wraz z towarzyszącą im Ireną Santor odnieśli niegroźne obrażenia. Uważał się za winnego śmierci żony. Zamieszkał na kilka tygodni w klasztorze w Tyńcu, a pod koniec lat 60. wyemigrował do Stanów Zjednoczonych. W 1989 zginął przypadkowo postrzelony podczas napadu na bank, w którym przebywał.

</doc>
<doc id="1196414" url="https://pl.wikipedia.org/wiki?curid=1196414" title="Korea National League">
Korea National League

The Korea National League, zwana w skrócie N-League, została założona w 2003 roku. N-League jest drugą w hierarchii - po K-League - klasą ligowych rozgrywek piłkarskich w Korei Południowej. Stanowi pośredni szczebel rozgrywkowy między K-League, a K3 League.
Lista klubów.
Od momentu powstania N-League w rozgrywkach wystąpiło 18 drużyn:

</doc>
<doc id="1196415" url="https://pl.wikipedia.org/wiki?curid=1196415" title="Życie rodzinne (film polski)">
Życie rodzinne (film polski)

Życie rodzinne – polski film psychologiczny z 1970 roku w reżyserii Krzysztofa Zanussiego, zrealizowany na podstawie autorskiego scenariusza.
Fabuła.
Młody inżynier Ziemowit Braun, zwany Witem, zostaje wezwany telegramem do domu w związku z chorobą ojca. Wit opuścił dom przed sześcioma laty i od tamtej pory nie kontaktował się ze swoimi najbliższymi. Do rodzinnej, rozpadającej się posiadłości, przybywa w towarzystwie Marka – kolegi ze studiów.
W domu mężczyźni zastają ojca mającego problemy z alkoholem (przed wojną był właścicielem huty szkła), który obecnie zajmuje się głównie pędzeniem bimbru, mieszkając ze swoją szwagierką – pełniącą funkcję gosposi – oraz z córką Bellą, bezrobotną neurotyczką. Cała trójka niezadowolonych ze swego życia ludzi stara się namówić Wita, by został z nimi i przejął mały warsztat produkujący bombki na choinkę. Rodzinnym rozgrywkom z zażenowaniem przygląda się Marek.
Produkcja.
Za reżyserię "Życia rodzinnego" odpowiadał Krzysztof Zanussi, który po sukcesie "Struktury kryształu" postanowił stworzyć film nadrabiający niedostatki dramaturgiczne ówczesnego debiutu pełnometrażowego. Podczas pisania scenariusza Zanussi obmyślił role aktorskie przede wszystkim z myślą o trzech aktorach: Danielu Olbrychskim, Mai Komorowskiej oraz Janie Nowickim. Olbrychski zamierzał zerwać ze swoim "emploi" aktorskim „epoki sportowców” i zgodził się na rolę u Zanussiego, u którego wcześniej wystąpił w etiudzie studenckiej "Zaliczenie". Jak twierdził Zanussi, Olbrychski miał zagrać „człowieka, który z trudem się uzewnętrznia, nie może krzyknąć, wybuchnąć, nie może demonstrować”. Reżyser zaskoczony był inicjatywą wniesioną przez Komorowską, która „nadała stworzonej przez siebie postaci wyższą rangę i poważniejszą tonację”, oraz kreacją Nowickiego. Pod wpływem aktorów Zanussi zmienił zakończenie filmu, usuwając scenę śmierci ojca Wita i nadając finałowi bardziej ironiczny ton”. Dyskretne, bliskie konwencji filmu psychologicznego zdjęcia do "Życia rodzinnego" nakręcił Witold Sobociński. Premiera filmu odbyła się w podwójnym pokazie z "Korkociągiem" produkcji Wytwórni Filmów Dokumentalnych.
Odbiór.
Bolesław Michałek z „Kina” stwierdził, że idea "Życia rodzinnego" „nie w pełni się zrealizowała”, czego przykładem miałby być spory rozdźwięk pomiędzy scenariuszem filmu a samym utworem audiowizualnym. O ile w scenariuszu Wit wydawał się Michałkowi postacią „szczególną”, niosącą w sobie „mieszaninę wstrętu [...] i przywiązania, nienawiści i tkliwości”, o tyle seans filmowy zdominowały kreacje Jana Kreczmara i Mai Komorowskiej przeciwstawione niemrawej roli obserwatora, jaką Zanussi przypisał postaci granej przez Olbrychskiego.

</doc>
<doc id="1196419" url="https://pl.wikipedia.org/wiki?curid=1196419" title="Korektor (przyrząd piśmienniczy)">
Korektor (przyrząd piśmienniczy)

Korektor – przyrząd piśmienniczy, w postaci pióra, płynu w opakowaniu z pędzlem lub w postaci „paska”. Używa się go do korygowania błędów piśmienniczych. Jedna z pierwszych jego form została wynaleziona w 1951 przez amerykańską maszynistkę Bettę Nesmith Graham, założycielkę firmy Liquid Paper specjalizującej się właśnie w produkcji i sprzedaży korektorów.

</doc>
<doc id="1196420" url="https://pl.wikipedia.org/wiki?curid=1196420" title="Goyang Kookmin Bank FC">
Goyang Kookmin Bank FC

Goyang Kookmin Bank FC (kor. 고양 KB국민은행 FC) – klub piłkarski z Korei Południowej, z miasta Koyang, występujący w N-League (2. liga). Swoje spotkania rozgrywa na stadionie Goyang Stadium.

</doc>
<doc id="1196425" url="https://pl.wikipedia.org/wiki?curid=1196425" title="Daejeon Korail FC">
Daejeon Korail FC

Daejeon Korail Football Club () – południowokoreański klub piłkarski z miasta Inczon, występujący w K3 League.

</doc>
<doc id="1196426" url="https://pl.wikipedia.org/wiki?curid=1196426" title="Szpital Praski pw. Przemienienia Pańskiego">
Szpital Praski pw. Przemienienia Pańskiego

Szpital Praski pw. Przemienienia Pańskiego – szpital w Warszawie, znajdujący się przy al. „Solidarności” 67 w dzielnicy Praga-Północ.
Powstał w 1868 roku jako Szpital Najświętszej Marii Panny na Pradze.
Placówka działa w formie spółki z ograniczoną odpowiedzialnością i jest własnością miasta.

</doc>
<doc id="1196427" url="https://pl.wikipedia.org/wiki?curid=1196427" title="Icheon Hummel Korea">
Icheon Hummel Korea



</doc>
<doc id="1196430" url="https://pl.wikipedia.org/wiki?curid=1196430" title="Angelika Markowska">
Angelika Markowska

Angelika Markowska (ur. 1986 r.) - polska piłkarka, zawodniczka Warszawskiego klubu MUKS Praga Warszawa

</doc>
<doc id="1196433" url="https://pl.wikipedia.org/wiki?curid=1196433" title="Pieczone">
Pieczone



</doc>
<doc id="1196435" url="https://pl.wikipedia.org/wiki?curid=1196435" title="Joan Vinge">
Joan Vinge



</doc>
<doc id="1196437" url="https://pl.wikipedia.org/wiki?curid=1196437" title="Typowy gatunek">
Typowy gatunek



</doc>
<doc id="1196439" url="https://pl.wikipedia.org/wiki?curid=1196439" title="Wajgelia">
Wajgelia



</doc>
<doc id="1196442" url="https://pl.wikipedia.org/wiki?curid=1196442" title="Herb Szczebrzeszyna">
Herb Szczebrzeszyna

Herb Szczebrzeszyna – jeden z symboli miasta Szczebrzeszyn i gminy Szczebrzeszyn w postaci herbu. Godło herbowe widniało na XVI-wiecznych odciskach pieczęci miejskiej.
Wygląd i symbolika.
Herb przedstawia w czerwonej tarczy herbowej trzy białe wręby, ułożone w pas (poziomo), najdłuższy na górze a najkrótszy na dole. Herb nawiązuje bezpośrednio do rodowego herbu Korczak Dymitra Gorajskiego – założyciela Szczebrzeszyna.

</doc>
<doc id="1196446" url="https://pl.wikipedia.org/wiki?curid=1196446" title="Dzień Bestii">
Dzień Bestii

Dzień Bestii (hiszp. '"El Día de la Bestia"') film hiszpański z 1995 w reżyserii bilbańczyka Álexa de la Iglesia, który jest też współautorem scenariusza. Główne role grają Álex Angulo, Armando de Razza i Santiago Segura. Film dał Álexowi de la Iglesia miejsce wśród najbardziej rozpoznawalnych hiszoańskich twórców filmowych. 
Film w sumie otrzymał sześć nagród hiszpańskiego przemysłu filmowego Goya, w tym za reżyserią. Jednym z sukcesów filmu było zdobycie przychylności krytyki i publiczności jednocześnie. Film zaliczany jest do gatunku 'komedii satanistycznej', która jest szczególną mieszanką historii opartej na urojeniach i wizji końca świata nadchodzącego wraz z końcem tysiąclecia. 
Treść.
Ángel Berriatúa, katolicki ksiądz z Kraju Basków (rola grana przez Álex Angulo) uważa, iż odnalazł w Apokalipsie Świętego Jana tajną wiadomość. Jego zdaniem wiadomość mówi o tym, iż Antychryst narodzi się 25 grudnia 1995 roku w Madrycie, miejscu gdzie rozpoczęła się fala wandalizmu i przestępczości. Przekonany o tym, iż musi zapobiec narodzinom Szatana, ksiądz przekonuje wielbiciela death metalu i satanistę José Maríę (Santiago Segura), aby pomógł mu odnaleźć miejsce narodzin Szatana. 
Muzyka.
W filmie wykorzystano utwory takich zespołów jak Def Con Dos (utwór przewodni), Ministry, Headcrash, Extremoduro, Ktulu, Negu Gorriak, Eskorbuto, The Pleasure Fuckers, Pantera, Sugar Ray, Parálisis permanente, Siniestro Total i Silmaris.

</doc>
<doc id="1196452" url="https://pl.wikipedia.org/wiki?curid=1196452" title="Centrala Handlu Zagranicznego w Łodzi">
Centrala Handlu Zagranicznego w Łodzi

Wieżowce Centrali Handlu Zagranicznego w Łodzi powstały w 1976 roku w niedalekim sąsiedztwie dworca Łódź Fabryczna, na obszarze przeznaczonym na tzw. centrum biurowe.
Historia.
Biurowce zostały wybudowane przez firmy przemysłu tekstylnego: Textilimpex i Skórimpex. Oba budynki początkowo należały do jednego właściciela, jednak z upadkiem przemysłu tekstylnego, wieżowce zaczęły być wynajmowane innym firmom. W wieżowcu przy ul. Traugutta 21/23 mieściła się do 2008 r. siedziba Miastoprojektu, firmy zajmującej się projektowaniem architektoniczno-budowlanym. Kompleks ma także charakter konferencyjny. W wieżowcu przy ul. Traugutta 25 znajdują się dwie sale konferencyjne: mniejsza na ok. 80 osób i duża – widowiskowa ze sceną na ok. 200-250 osób. W latach 90. wnętrza wieżowców zostały wyremontowane.
30 czerwca 2008 r. wieżowiec należący do Biura Projektowania i Realizacji Inwestycji Miastoprojekt stał się własnością gminy Łódź. W biurowcu o powierzchni 7942,5 m² ponad 57 proc. przestrzeni zajmuje gmina, umieszczony jest tu Łódzki Ośrodek Geodezji (dawniej Miejski Ośrodek Dokumentacji Geodezyjnej i Kartograficznej). Pozostałą część (piętra od 10 do 15) zajmuje Urząd Marszałkowski, który dysponuje powierzchnią 1795 m². Na działce o powierzchni 2098 m², na której znajduje się wieżowiec, powstały również siedziby policji oraz służb odpowiedzialnych za likwidację kryzysów.
Oba wieżowce zdążyły się już wpisać na stałe w krajobraz miasta, główne za sprawą swojego kształtu i rozmieszczenia, które jednoznacznie nasuwa skojarzenia z wieżowcami World Trade Center w Nowym Jorku.
W 2011 odbył się gruntowy remont „wieży miastoprojekt”, a w 2015 „wieży textilimpex”.
Architektura.
Oba budynki mają po 68 metrów wysokości do dachu oraz 90 m wysokości całkowitej (wliczając maszty znajdujące się na obu wieżach) i liczą po 22 kondygnacje z czego 20 naziemnych (w tym 16 użytkowych, 3 techniczne i 1 na dachu) i dwie podziemne.
Projektantem wnętrz wieży Textilimpexu był Władysław Bojkow. Za swoją realizację został wyróżniony nagrodą Związku Polskich Artystów Plastyków.

</doc>
<doc id="1196453" url="https://pl.wikipedia.org/wiki?curid=1196453" title="Polskie Radio Szczecin">
Polskie Radio Szczecin

Polskie Radio Szczecin (Radio Szczecin) – jedna z 17 samodzielnych rozgłośni publicznego Polskiego Radia realizujących odrębne programy regionalne nadawane na teren poszczególnych województw, zrzeszonych w Audytorium 17. Jest jedyną z tych rozgłośni, która współtworzy od kwietnia 2008 europejską sieć radiową Euranet. Emituje swój program całodobowo na obszarze prawie całego województwa zachodniopomorskiego, docierając także do województw ościennych oraz na tereny przygraniczne Niemiec. Radio jest spółką akcyjną z całkowitym udziałem Skarbu Państwa.
Historia.
Lata 40./50..
W dniach 8–20 lipca 1945 roku teren Pomorza Zachodniego wizytował pracownik poznańskiej rozgłośni Polskiego Radia Aleksander Trzecieski. Odwiedził Gorzów Wielkopolski, Stargard, Koszalin, Szczecinek i właśnie Szczecin.
W sierpniu 1945 roku do Szczecina przybyli oddelegowani przez Pomorską Dyrekcję Okręgową Polskiego Radia technicy z Bydgoszczy, którzy przy ulicy Piłsudskiego (w późniejszym kinie Delfin), zorganizowali radiowęzeł, skąd prowadziły kable do kilku placów w mieście. Wkrótce potem siedzibę przeniesiono do budynku przy alei Wojska Polskiego 73 (dzisiaj, choć adres radia jest taki sam, to siedziba jest w budynku obok, a w obecnym budynku mieści się hotel Atrium), natomiast nadajniki i radiostację zainstalowano przy ulicy Malinowej.
Emisja pierwszego sygnału nastąpiła 25 grudnia 1945 w południe. Pierwsze słowa które popłynęły w eter wypowiedziała Jadwiga Helbingowa. Uroczyste otwarcie rozgłośni miało miejsce 27 stycznia 1946. W latach 50. XX wieku po niedofinansowaniu powojennym pojawiły się większe środki dla rozgłośni i pracowników radia. W radiostacji pojawiły się cztery magnetofony stacjonarne i jeden przenośny. Pracownicy zaczęli rejestrować dźwięk na taśmach magnetofonowych.
Lata 60./70./80./90..
W 1962 i 1963 radio transmitowało Festiwal Młodych Talentów. W roku 1972 na antenie Radia Szczecin (ale też Radia Koszalin i Gdańsk) pojawiło się "Studio Bałtyk". W roku 1980 oddano do użytku nowoczesny wieżowiec radia i telewizji. Po wprowadzeniu stanu wojennego część pracowników radiowych została zweryfikowana negatywnie i musiała pożegnać się z rozgłośnią. Niektórzy z nich wrócili do pracy w radiu w roku 1989. W latach siedemdziesiątych redaktor Alina Głowacka za swoje reportaże otrzymała
„Złoty Mikrofon”. Z radiem w Szczecinie związani byli znani sprawozdawcy sportowi: Bohdan Tomaszewski, Lesław Skinder, Cezary Gurjew, Henryk Urbaś, Roman Czejarek. W latach 80. w budynku radia zbudowane zostało studio nagraniowe ze stołem mikserskim i magnetofonem wielośladowy. Nagrywali tu m.in. Marek Biliński, Bank, Kasa Chorych, Lombard, Oddział Zamknięty, Turbo, Urszula Sipińska i Skaldowie. W siedzibie Radia Szczecin powstały takie piosenki jak "Dorosłe dzieci", "Szklana pogoda", "Nie będę Julią". W latach 1984–1985 Radiokomitet zorganizował dwuletni cykl obchodów czterdziestych rocznic kolejnych rozgłośni, pod hasłem „Od Lublina do Szczecina”. Szczecińskie uroczystości zorganizowano 14 grudnia 1985 w nowo otwartym studiu muzycznym S-2.
Lata 90..
W latach 90. XX w Radiu Szczecin pojawiły się reklamy. 9 czerwca 1991 roku zadebiutowała Szczecińska Lista Przebojów. W latach 1990–2006 prezesem i redaktorem naczelnym Polskiego Radia Szczecin SA. był Zbigniew Kosiorowski. Po 1990 nastąpił rozwój szczecińskiego radia. 1992 to początek komputeryzacji, rozgłośnia zaczęła nadawać całodobowo, zainaugurowano koncerty w studio i eterze S-1. W tym samym okresie rozpoczął się remont starej siedziby radia przy al. Wojska Polskiego. Rok później skomputeryzowany news room rozpoczął współpracę z siecią ogólnopolską System BASIS. W 1994 ukończono kapitalny remont budynku starej rozgłośni radiowej przy al. Wojska Polskiego 73, w następnym roku podpisano kontrakt z niemiecką firmą GTC na kompleksową komputeryzację rozgłośni. Radio Szczecin w 1995 jako jedyne w Polsce wprowadziło system producencki. W 1998 ukończono modernizację tzw. studia literackiego, przystosowanego do realizacji zaawansowanych form radiowych (reportaże, słuchowiska, dokumenty radiowe) wymagających zastosowania wysokiej techniki cyfrowej.
Pierwsza dekada XXI w..
W 2003 rozpoczęto emisję programu za pomocą systemu DigAIRange i DigaROC, zaś w 2007 wyposażono dziennikarzy w cyfrowe rejestratory dźwięku Flashmic HBB i Marantz. Dźwięk rejestrowany na kartach SD i CompactFlash znacznie szybciej trafiał do systemów emisyjnych. W 2009 zmodernizowano studio koncertowe S-1. W 2005 stacja zatrudniała 76 pracowników. W 2006 prezesem Polskiego Radia Szczecin został Krzysztof Soska. Od października 2006 do listopada 2012 kierownikiem Redakcji Sportowej Polskiego Radia był Cezary Gurjew, ponownie od kwietnia 2017. 20 kwietnia 2010 Krzysztof Soska zrezygnował przed upływem kadencji. Wydawcą serwisów była Aneta Łuczkowska, szefem radiowego newsroomu Zbigniew Uciechowski, od 2010 reporterem był Tomasz Duklanowski (odszedł w 2010).
Druga dekada XXI w..
W 2010 rada nadzorcza spółki Polskie Radio Szczecin wybrała na stanowisko prezesa Andrzeja Skrendę (pracę zaczynał w latach studenckich jako reporter), wiceprezesem ds. finansowych został pełniący dotychczas tę funkcję Mariusz Grab. 27 listopada 2012 związki zawodowe działające w szczecińskiej rozgłośni otrzymały pismo prezesa zarządu Adama Rudawskiego (doktor nauk ekonomicznych, menedżer mediów, prezes zarządu Radia Szczecin w latach 2011–2016), w którym zapowiadał zmniejszenie wymiaru czasu pracy czterem dziennikarzom i dwóm pracownikom administracyjnym do ¼ etatu. Oficjalny powód „trudna sytuacja ekonomiczna spółki”, natomiast w rzeczywistości był nim wiek: od 53 do 62 lat, a więc bez możliwości przejścia na emeryturę i znalezienia innej pracy, która zapewniłaby utrzymanie. Wystosowano apel protest do rozgłośni Polskiego Radia w całej Polsce. W roku 2014 w rozgłośni pracowały 62 osoby, z których 32 stanowili dziennikarze, pozostali to pracownicy administracyjni. W 2014 na tle publicznych rozgłośni Polskiego Radia Radio Szczecin zajęło szóstą pozycję pod względem udziału w czasie słuchania.
W październiku 2016 Adam Rudawski został odwołany ze stanowiska, który odwoływał się od uchwał Rady Mediów Narodowych, odwołujących go ze stanowiska, twierdząc, że tylko minister skarbu państwa mógł dokonać takiej czynności. Do roku 2015 rozgłośnia stała się bardzo popularna w regionie i wielu kojarzyła się z niezależnym dziennikarstwem. Od października 2016 prezesem zarządu był dr Artur Kubaj (politolog, niegdyś działacz Samoobrony, były członek honorowego komitetu wyborczego Andrzeja Dudy), od 2007 roku pracował w szczecińskim oddziale Instytutu Pamięci Narodowej. Pod kierownictwem Kubaja publiczna rozgłośnie stała się nową linią radia popierającego władzę PiS. Dwa tygodnie po objęciu przez niego stanowiska prezesa funkcję redaktora naczelnego stracił Tomasz Chaciński, zastąpił go Przemysław Szymańczyk (obecnie, po wykupieniu Polska Press przez Orlen, z nadania władzy Szymańczyk jest redaktorem naczelnym Głosu Szczecińskiego).
Od 2016 szczecińska rozgłośnia była krytykowana za silne nastawienie prorządowe połączone z dyskredytowaniem krytyków władzy, przeczenie misji radia publicznego oraz łamanie szeregu zasad etyki dziennikarskiej. W stacji zaczęli pojawiać się prawicowi komentatorzy i pojawili się różni nowi dziennikarze promujący linię partii rządzącej. Z radia odchodzili kolejni pracownicy, którzy nie zgadzali się z nową linią radia, na antenie pojawiali się natomiast publicyści prawicy, jak Magdalena Ogórek czy Piotr Cywiński. W styczniu 2020 Artur Kubaj po uprzednim zawieszeniu złożył rezygnację z pełnionej funkcji (rada nadzorcza „Press” powołała go do jednoosobowego zarządu związku MOC Radio), a radio jeszcze bardziej skręciło „w prawo”. Stanowisko prezesa Radia Szczecin przejął Wojciech Włodarski, który dotychczas był zastępcą dyrektora szczecińskiego NFZ. Wojciech Włodarski był także pełniącym obowiązki redaktora naczelnego, natomiast zastępcą redaktora naczelnego został Tomasz Duklanowski, a Kamil Nieradka szefem informacji Radia Szczecin. Dziennikarzom Radia Szczecin te zmiany się nie spodobały. W ciągu niecałego roku z Radia odeszło 26 osób, w tym 18 pracowników etatowych.
Trzecia dekada XXI w..
Od lutego 2021 szczecińską rozgłośnią kieruje jako redaktor naczelny Tomasz Duklanowski współpracujący z Gazetą Polską. Wcześniej pracował m.in. w szczecińskim tygodniu Jedność, „Nowym Kurierze”, Kurierze Szczecińskim, Życiu Tomasza Wołka, Dzienniku Stargardzkim, Głosie Szczecińskim. W 2021 pracownicy na stanowiskach dziennikarskich zarabiali przeciętnie 8,7 tys., na stanowiskach w obsłudze technicznej zarabiają przeciętnie 4,3 tys. zł. 6 marca 2023 prezes Polskiego Radia Szczecin Wojciech Włodarski wydał komunikat dla mediów w związku ze śmiercią syna posłanki Magdaleny Filiks, odbyło się także zebranie, na którym próbowano przedstawić petycję w sprawie odwołania redaktora naczelnego. Z 7 marca na 8 marca 2023 nieznany sprawca lub sprawcy oblali czerwoną farbą drzwi wejściowe do siedziby publicznego Radia Szczecin przy al. Wojska Polskiego w Szczecinie. Obok, na chodniku, był napis: Macie krew na rękach. Rano osoby z radia zgłosiły ten fakt na policję.
8 marca 2023 prezes Polskiego Radia Szczecin Wojciech Włodarski wydał oświadczenie wyrażając ogromne współczucie wobec najbliższych Mikołaja oraz że okoliczności tragedii są dopiero wyjaśniane przez powołane do tego organy państwa. Prezes Polskiego Radia Szczecin nie wspomniał jednak, że to Radio Szczecin podało informacje na temat tej sprawy jako pierwsze, wraz z TVP Info.
9 marca 2023 pracownicy radia wysłali pismo do rady nadzorczej rozgłośni, prezesa zarządu Wojciecha Włodarskiego, rady programowej i Krajowej Rady Radiofonii i Telewizji, gdzie 37 (w grupie tej są doświadczeni dziennikarze, którzy z rozgłośnią są związani od lat, a także pracownicy techniczni i z innych działów pracowników radia) na ponad 70 osób (część osób się nie podpisała, bo są na zwolnieniu lekarskim lub nie było ich w redakcji – najmniej chętnych do podpisywania się pod tym oświadczeniem było w newsroomie), nie zgadzają się z uwikłaniem mediów publicznych w walkę polityczną w związku z ostatnimi wydarzeniami w Radiu Szczecin.
10 marca 2023 w dniu powrotu z urlopu redaktora naczelnego Tomasza Duklanowskiego z Radia Szczecin odchodzą Grzegorz Piepke i Bartłomiej Czetowicz, prowadzący poranny program w Radiu Szczecin, współpracę z rozgłośnią zakończył również Krzysztof Spór – dodając – mamy nadzieję na jak najszybsze wyjaśnienie sprawy, mamy nadzieję, że winni tej sytuacji poniosą karę. Radio Szczecin w związku z zaistniałą sytuacją poniosło straty wizerunkowe. Firmy, które wcześniej korzystały z anteny Radia Szczecin, rezygnują z kampanii reklamowych (Castorama; Helios; Ronson Development; Teatr Współczesny w Szczecinie; agencja koncertowa Your Events Art).
Słuchalność.
Według badania Radio Track (wykonane przez Millward Brown SMG/KRC) za okres listopad-kwiecień 2021/2022, wskaźnik udziału w rynku słuchalności Polskiego Radia Szczecin wyniósł 11,9 proc., co dało tej stacji pozycję wicelidera w szczecińskim rynku radiowym.
Odbiór cyfrowy.
Od 1 sierpnia 2014 roku rozgłośni można słuchać na radioodbiornikach naziemnej radiofonii cyfrowej DAB+.
Kontrowersje wokół Radia Szczecin.
Zmiany, jakie w 2015 i 2016 przeprowadzono z inicjatywy rządzącej partii Prawo i Sprawiedliwość (nowelizacja ustawy o radiofonii i telewizji z grudnia 2015 oraz uchwalenie w czerwcu 2016 ustawy powołującej do życia Radę Mediów Narodowych) oraz rozpoczętą w 2016 wymianą kadrową doprowadziły do poważnego podważenia niezależności Radia Szczecin od partii rządzącej. Od tego czasu szczecińska rozgłośnia była krytykowana za silne nastawienie prorządowe połączone z dyskredytowaniem krytyków władzy, przeczenie misji radia publicznego oraz łamanie szeregu zasad etyki dziennikarskiej. Kontrowersje i nagłośnienie w mediach spowodowały działania prowadzone od 2016 roku. W stacji zaczęli pojawiać się prawicowi komentatorzy i pojawili się różni nowi dziennikarze promujący linię partii rządzącej.
Kontrowersje wokół Radia Szczecin.
Główne kontrowersje wokół Radia Szczecin to:
Renata Listowska-Gawłowska wskazała: 
6 marca 2023 katolicki publicysta Tomasz Terlikowski w sprawie kontrowersyjnych reporterskich materiałów Radia Szczecin oświadczył:
Natomiast Jolanta Hajdasz, dyrektorka Centrum Monitoringu Wolności Prasy SDP, podtrzymuje swoje wsparcie dla Tomasza Duklanowskiego, naczelnego Radia Szczecin, którego materiał pozwolił na identyfikację dzieci będących ofiarami pedofila. Przyznała jednocześnie, że „żaden tekst czy materiał dziennikarski nie jest warty życia ludzkiego”:
Scenarzystka filmowa i dziennikarka Ewa Stankiewicz na twitterze oświadczyła:
"Wspieram Tomasza Duklanowskiego. Zorganizowano nagonkę na bardzo dobrego dziennikarza i bardzo dobrego człowieka, który ujawnił niebezpieczne działanie osobnika osłanianego medialnie wyrządzającego innym krzywdę. Przypisywanie winy dziennikarzowi to szczyt perwersji."
Członek rady programowej TVP Krzysztof Luft, który składał skargę w tej sprawie stwierdził: 
Przewodniczący Krajowej Rady Radiofonii i Telewizji Maciej Świrski wskazał:
"Moją rolą nie jest wyjaśnienie okoliczności śmierci tego chłopca, tylko roli mediów w całej sprawie. I tego, jakie standardy medialne zostały dochowane. Należy przede wszystkim uszanować majestat śmierci tego chłopca. Oczekiwanie, że wydam decyzję pod wpływem emocji, jest chybione. Będę postępował zgodnie z procedurami."
Wojciech Włodarski, prezesem publicznej szczecińskiej rozgłośni dla portalu Wirtualnemedia.pl udzielił krótkiego komentarza:
"W imieniu własnym i pracowników składam szczere wyrazy współczucia; nie ma słów, które oddałyby ogrom tragedii. Chciałbym jednocześnie poinformować, że zarząd na żadnym etapie nie bierze udziału w tworzeniu i publikacji materiałów dziennikarskich. Spółka od początku wyraża gotowość w wyjaśnieniu wszystkich aspektów sprawy”."
Śledztwo prokuratury.
W 2023 postępowanie ws. śmierci syna posłanki Magdaleny Filiks wszczęła Prokuratura rejonowa w Szczecinie. Szczecińska prokuratura wszczęła rutynowe śledztwo w sprawie doprowadzenia do samobójstwa. W jego ramach sprawdzone zostaną także wiadomości, jakie po upublicznieniu sprawy molestowania dostawał na telefon i komputer Mikołaj Filiks. Wszczęte śledztwo przez Prokuraturę Rejonową Szczecin-Zachód, przejęła Prokuratura Okręgowa w Szczecinie, co świadczy m.in. o niezwyczajnej randze tego postępowania.
Radio Szczecin Extra.
1 stycznia 2009 roku uruchomiono miejski program Radia Szczecin – Szczecin.fm. W maju 2013 stacja zmieniła nazwę na Radio 94i4.fm, a w kwietniu 2016 roku na Radio Szczecin Extra. Do października 2014 roku stacja dostępna była na UKFie (na miejskiej częstotliwości Radia), teraz nadawana jest tylko w DAB+.

</doc>
<doc id="1196454" url="https://pl.wikipedia.org/wiki?curid=1196454" title="Blake Judd">
Blake Judd

Blakely "Blake" Judd (ur. 13 listopada 1982 w Wheaton) – amerykański muzyk, kompozytor, wokalista i autor tekstów, multiinstrumentalista, znany przede wszystkim z występów w zespole Nachtmystium.
Życiorys.
W początkowej fazie swojej kariery był wokalistą i gitarzystą w blackmetalowej grupie Ezurate oraz nieistniejącej już thrash/blackmetalowej Helms Deep. W roku 2000 stworzył zespół Nachtmystium, grający psychodeliczny, atmosferyczny black metal. W 2004 roku szwedzka podziemna wytwórnia Total Holocaust Records zleciła mu stworzenie nowej super grupy, która nosi nazwę Twilight. Dodatkowo, wystąpił jako sesyjny muzyk na "Blue Miasma", zespołu Krieg.
Również w roku 2004, razem z Rebbecą Clegg, założył wytwórnie płytową Battle Kommand Records. Głównym ich celem było wydawanie najbardziej ekstremalnej muzyki na świecie. W większej mierze skupili się na black, death i doom metalu, lecz wśród ich wydawnictw nie zabrakło twórczości z gatunków noise czy ambient. Judd stworzył kilka okładek dla płyt zespołów, które wydawały płyty nakładem BKR. W 2009 roku oficyna została "wchłonięta" przez Candlelight Records.
W październiku 2013 roku muzyk został aresztowany w Chicago pod zarzutem kradzieży gitary należącej do przyjaciela. Judd opuścił areszt niespełna miesiąc później. W wystosowanym świadczeniu borykający się z uzależnieniem od narkotyków muzyk zdeklarował podjęcie leczenia odwykowego.
W 2014 roku szereg fanów zarzuciło muzykowi oszustwo w efekcie niewywiązania się z umowy sprzedaży płyty zespołu Nachtmystium - "The World We Left Behind". Wkrótce potem wytwórnia muzyczna Century Media Records zobowiązała się do przesłania płyt klientom na podstawie dowodu zakupu. Firma wycofała się także z dalszej współpracy z muzykiem. Oszustwa finansowe zarzucili gitarzyście także Neill Jameson wraz z którym występował w zespole Twilight, Yosuke Konishi z wytwórni Nuclear War Now! Productions oraz właściciel Deadlight Entertainment - Alexandre Martinez.
W wydanym w 2016 roku oświadczeniu Blake Judd oznajmił iż porzucił działalność artystyczną.

</doc>
<doc id="1196456" url="https://pl.wikipedia.org/wiki?curid=1196456" title="Nagroda Prometeusza">
Nagroda Prometeusza

Nagroda Prometeusza (ang. "Prometheus Award") – nagroda literacka w dziedzinie fantastyki. Przyznawana jest za powieści wyrażające idee libertarianizmu. Nagrodę przyznaje Libertarian Futurist Society od 1979 r., kiedy to została ufundowana przez L. Neila Smitha. W 1983 r. stowarzyszenie ustanowiło również nagrodę Hall of Fame Award dla klasycznych utworów libertarianskiej SF, do których niekoniecznie należą powieści.

</doc>
<doc id="1196457" url="https://pl.wikipedia.org/wiki?curid=1196457" title="Prometheus Award">
Prometheus Award



</doc>
<doc id="1196458" url="https://pl.wikipedia.org/wiki?curid=1196458" title="Gwiazdnica trawiasta">
Gwiazdnica trawiasta

Gwiazdnica trawiasta ("Stellaria graminea" L.) – gatunek rośliny należący do rodziny goździkowatych ("Caryophyllaceae"). Występuje w Eurazji, zawleczona została do Ameryki Północnej. W Polsce jest rośliną pospolitą na całym niżu i w niższych położeniach górskich. Nazwy ludowe: gwiazdownica, muszec trawiasty.
Zmienność.
W naszej florze znane są cztery odmiany:
Tworzy mieszańce z gwiazdnicą błotną ("Stellaria x decipens" Haussknecht) oraz z gwiazdnicą bagienną ("Stellaria x adulterina" Focke).
Biologia i ekologia.
Bylina, hemikryptofit. Kwitnie od maja do sierpnia, rzadziej do września. Występuje na łąkach, przydrożach, miedzach, skrajach pól, brzegach lasów. Szczególnie częsta na średnio żyznych łąkach o różnym stopniu uwilgotnienia i różnych glebach. Pospolita na łąkach śmiałkowych i pastwiskach z mietlicami i bliźniczką.

</doc>
<doc id="1196459" url="https://pl.wikipedia.org/wiki?curid=1196459" title="Wacław Sierakowski (1788–1839)">
Wacław Sierakowski (1788–1839)

Wacław Sierakowski herbu Dołęga (ur. 1788 w Kamieńcu Podolskim, zm. 1839 w Płocku) – polski dowódca wojskowy, generał brygady powstania listopadowego.
Służbę wojskową rozpoczął w roku 1809 w 15 pułku jazdy armii Księstwa Warszawskiego. Jako adiutant polowy gen. Izydora Krasińskiego walczył w kampanii moskiewskiej 1812-1813 i saskiej. Ranny w bitwie pod Lipskiem dostał się do niewoli rosyjskiej.
Uwolniony w 1814 w stopniu majora wszedł do armii Królestwa Polskiego. Wkrótce szef sztabu 2 Dywizji Piechoty. Od 1819 dowódca 2 pułku piechoty. Pułkownik z 1820. Skazany sądownie za nadużycia finansowe. Ułaskawiony przez księcia Konstantego i w 1824 zdymisjonowany.
Po wybuchu powstania listopadowego zgłosił się do służby. Szef sztabu prawego brzegu Wisły. Jako dowódca 17 pułku piechoty walczył w licznych bitwach. Szef sztabu gen. Henryka Dembińskiego podczas jego wyprawy na Litwę.
Generał z sierpnia 1831 na stanowisku dowódcy Brygady Piechoty. Potem przez 2 dni gubernator Warszawy walczącej przeciwko armii feldmarszałka Iwana Paskiewicza.
Po kapitulacji podał się do dymisji. Represjonowany nie był. Mieszkał w okolicach Lipna.
Zmarł i pochowany w Płocku.
Odznaczony w 1812 Krzyżem Złotym Orderu Virtuti Militari oraz francuskim Krzyżem Kawalerskim Orderu Legii Honorowej, w 1813 Krzyżem Kawalerskim Orderu Virtuti Militari, a w 1814 neapolitańskim Krzyżem Kawalerskim Orderu Obojga Sycylii.
Był członkiem loży wolnomularskiej Bracia Zjednoczeni w pierwszym stopniu rytu („uczeń”) w 1820 roku.

</doc>
<doc id="1196460" url="https://pl.wikipedia.org/wiki?curid=1196460" title="Suchokrzew pomorski">
Suchokrzew pomorski



</doc>
<doc id="1196461" url="https://pl.wikipedia.org/wiki?curid=1196461" title="Aiulf I">
Aiulf I

Aiulf I (również "Aione") (ur. ? – zm. 646) – książę Benewentu w latach 641–646 jako syn i następca Arechisa I.
Ponieważ był umysłowo niezrównoważony, więc jego przybrani bracia Radoald i Grimoald zostali regentami w jego imieniu. W 646 słowiańscy grabieżcy wylądowali niedaleko Siponto nad Morzem Adriatyckim. Aiulf osobiście poprowadził oddziały przeciw intruzom, lecz jego koń wpadł do dołu wykopanego przez Słowian wokół ich obozu i został osaczony i zabity. Jego następcą został jego brat Radoald.

</doc>
<doc id="1196464" url="https://pl.wikipedia.org/wiki?curid=1196464" title="Strappado">
Strappado



</doc>
<doc id="1196465" url="https://pl.wikipedia.org/wiki?curid=1196465" title="Live after death">
Live after death



</doc>
<doc id="1196467" url="https://pl.wikipedia.org/wiki?curid=1196467" title="Karol Machlejd">
Karol Machlejd

Karol Machlejd (ur. 15 kwietnia 1837 w Morach, zm. 6 października 1906 w Konstancinie) – polski piwowar i browarnik, właściciel zakładów piwowarskich w: Warszawie, Ciechanowie i Częstochowie
Pochodził ze szkockiego klanu MacLeodów z wyspy Skye. Jego przodkowie w XVII wieku osiedlili się w Niemczech, gdzie zajmowali się winiarstwem. Pierwszym jego antenatem mieszkającym na ziemiach polskich był dziadek Samuel, który przybył w 1821 roku do Królestwa Polskiego z Saksonii.
Był synem piwowara Jana Machlejda. W młodości praktykował w browarze ojca w podwarszawskim Grochowie. Brał udział w przygotowaniach do powstania styczniowego. Za przynależność do organizacji konspiracyjnej został zesłany na Syberię. Po powrocie do Królestwa Polskiego zajął się ponownie piwowarstwem. W 1869 roku kupił browar przy ul. Chłodnej w Warszawie, który wszedł w skład browarów Haberbush &amp; Shiele, gdzie jako współwłaściciel i Prezes Spółki zarządzał nią do 1905 roku. Był też współwłaścicielem browaru w Ciechanowie. Założył również filię swojego przedsiębiorstwa w Częstochowie.
Był jednym z pionierów nowoczesnego przemysłu piwowarskiego w Królestwie Polskim. Produkował jako jeden z pierwszych na ziemiach polskich piwo bawarskie na masową skalę. Swoje zakłady modernizował stosując najnowsze osiągnięcia techniczne co w szybkim czasie przyniosło mu duże dochody, a także wraz ze wzrostem sprzedaży piwa uczyniło go jednym z najważniejszych producentów tego napoju na ziemiach polskich.
Był działaczem społecznym i samorządowym. Zasiadał w Trybunale Handlowym. Pełnił funkcje prezesa: Rady Kasy Przemysłowców, Stowarzyszenia Pracowników Handlowych oraz starszego w Zgromadzeniu Piwowarów.
Pod koniec życia osiadł w podwarszawskim Konstancinie. Pochowany został na cmentarzu ewangelicko-augsburskim w Warszawie (aleja A, grób 29). Jego synami byli warszawscy przedsiębiorcy: Karol, Julian, Artur i Henryk Machlejdowie.

</doc>
<doc id="1196468" url="https://pl.wikipedia.org/wiki?curid=1196468" title="Park Narodowy Nairobi">
Park Narodowy Nairobi

 
Park Narodowy Nairobi (ang. "Nairobi National Park") – park narodowy na południowych obrzeżach miasta Nairobi – stolicy Kenii. Zajmuje powierzchnię 117,21 km², założono go w 1946 roku. Obszar parku zajmuje sawanna drzewiasta, w jego północnej części występują okresowe strumienie. Wybudowano tam tamy, które zatrzymują część wody także w porze suchej, co sprawia, że park jest ostoją dla wielu dzikich zwierząt. 
Fauna reprezentowana jest tu przez liczne gatunki ssaków, m.in. gepardy, nosorożce, lwy, zebry, żyrafy, bawoły, czy hipopotamy nilowe (brak jest tu jednak słoni). W parku spotyka się także ponad 400 gatunków ptaków, tak migrujących, jak i miejscowych. 

</doc>
<doc id="1196469" url="https://pl.wikipedia.org/wiki?curid=1196469" title="Nairobi National Park">
Nairobi National Park



</doc>
<doc id="1196470" url="https://pl.wikipedia.org/wiki?curid=1196470" title="Cedarpelta bilbeyhallorum">
Cedarpelta bilbeyhallorum



</doc>
<doc id="1196472" url="https://pl.wikipedia.org/wiki?curid=1196472" title="Zbigniew Kaja">
Zbigniew Kaja

Zbigniew Leon Kaja (ur. 20 czerwca 1924 w Poznaniu, zm. 6 października 1983 tamże) – polski artysta grafik, scenograf, plakacista, jeden z twórców tzw. polskiej szkoły plakatu.
Życiorys.
Syn Stanisława i Wacławy z Kühlów; rodzeństwo: Stanisław i Urszula. Podczas wojny pracował jako pomocnik malarza w firmie F. Volgego, a później w Zakładach im. H. Cegielskiego. W 1945 wstąpił w szeregi Milicji Obywatelskiej. Do 1947 odbywał służbę wojskową w Modlinie.
Następnie studiował w Państwowej Wyższej Szkole Sztuk Plastycznych w Poznaniu (1948-51) na Wydziale Malarstwa i Grafiki oraz w Akademii Sztuk Pięknych w Warszawie (1976), gdzie uzyskał dyplom u doc. Stanisława Mroszczaka i Leszka Hołdanowicza. W latach 1962-67 wykładał na PWSSP Poznań. Ukończył studium podyplomowe dla dziennikarzy (UAM, Poznań, 1974-75). Pełnił funkcję kierownika artystycznego WAG i KAW (Krajowa Agencja Wydawnicza) w Poznaniu (1962-77).
Udział w licznych wystawach zbiorowych w kraju i za granicą – 29 wystaw indywidualnych w kraju i za granicą.
Żonaty ze Stefanią Kaja (z d. Patalas, ceramik i malarka, ślub w 1951), syn Przemysław Kaja (ur. 1952) – fotograf, syn Ryszard Kaja – scenograf i malarz.
Został pochowany na cmentarzu górczyńskim.
Twórczość.
Uprawiał grafikę artystyczną i użytkową we wszystkich niemal dyscyplinach: rysunek, linoryt, drzeworyt, monotypia, ekslibris. Wizytówką jego twórczości jest jednak plakat o tematyce kulturalnej i politycznej. Jednym z najbardziej znanych był plakat "Nigdy więcej" (w wersji angielskiej pod tytułem "we remember").
Charakterystyczną cechą jego twórczości jest graficzna lapidarność, kojarzenie różnych technik graficznych, specyficzne liternictwo, przejrzystość, ascetyczność i skrótowość.
Twórczość trudna do skatalogowania, w większości rozproszona w zbiorach państwowych i prywatnych, rodzinie po jego śmierci udało się skatalogować między innymi:

</doc>
<doc id="1196473" url="https://pl.wikipedia.org/wiki?curid=1196473" title="The Mole Show Live at the Roxy">
The Mole Show Live at the Roxy

The Mole Show Live at the Roxy to album koncertowy autorstwa awangardowej grupy The Residents dokumentujący koncert nagrany podczas pierwszej ogólnoświatowej trasy koncertowej zespołu. Początkowo koncert ten nie miał ukazać się na żadnym nagraniu, jednak po odkryciu, że ktoś wydał go jako nielegalny bootleg, taśmy zawierające koncert zostały odkupione od akustyków przez grupę The Cryptic Corporation i wydane oficjalnie w dwóch limitowanych seriach (1800 sztuk na zwykłym, czarnym winylu oraz 1500 na picture discu przedstawiającym członka zespołu w charakterystycznym kostiumie w kształcie gałki ocznej) przez Ralph Records. Płyta została wydana na płycie kompaktowej dopiero w 1998 roku za sprawą japońskiej "Bomba Records".

</doc>
<doc id="1196474" url="https://pl.wikipedia.org/wiki?curid=1196474" title="Radoald">
Radoald

Radoald (również "Raduald") (ur. ? – zm. 651) – książę Benewentu (najdalej na południe wysunięte księstwo Longobardów w średniowiecznych Włoszech) w latach 646–651.
Jego starszy brat Aiulf był umysłowo niezrównoważony więc Radoald wraz ze swym młodszym bratem Grimoaldem zostali regentami. Radoald i Grimoald byli braćmi jako młodsi synowie Gisulfa II księcia Friuli. Zostali adoptowani przez Arechisa I ojca Aiulfa.
W 646 słowiańscy grabieżcy wylądowali niedaleko Siponto nad Morzem Adriatyckim. Aiulf osobiście poprowadził oddziały przeciw intruzom, lecz jego koń wpadł do dołu wykopanego przez Słowian wokół ich obozu i został osaczony i zabity. Jego następcą, z pomocą króla Rothariego, został Radoald. Radoald znał język Słowian i skłonił ich do odejścia. Jego następcą został Grimoald.

</doc>
<doc id="1196477" url="https://pl.wikipedia.org/wiki?curid=1196477" title="Entropia (ujednoznacznienie)">
Entropia (ujednoznacznienie)

W termodynamice:
W teorii informacji:
Inne znaczenia:

</doc>
<doc id="1196478" url="https://pl.wikipedia.org/wiki?curid=1196478" title="Polska Platforma Bezpieczeństwa Wewnętrznego">
Polska Platforma Bezpieczeństwa Wewnętrznego

Polska Platforma Bezpieczeństwa Wewnętrznego, PPBW – stowarzyszenie ustanowione w 2006 roku na mocy porozumienia zawartego w 2005 roku pomiędzy Policją i uczelniami wyższymi oraz instytucjami badawczymi. Misją PPBW jest zwiększanie poziomu bezpieczeństwa w Polsce i Europie. Do jej głównych obszarów działań należy realizacja krajowych i międzynarodowych projektów wspierających pracę służb mundurowych, działalność szkoleniowa i audytowa, organizacja specjalistycznych warsztatów, webinariów i konferencji, a także przez innego rodzaju inicjatywy edukacyjno-upowszechniające.
PPBW przy współpracy z praktykami z obszaru bezpieczeństwa z przedstawicielami nauki, rozwija i wspiera nowoczesne narzędzia, technologie oraz rozwiązania prawne i organizacyjne mające na celu zwiększenie poziomu bezpieczeństwa wewnętrznego. 
Ciałem doradczym i opiniującym działania podejmowane przez PPBW jest Rada Programowa Polskiej Platformy Bezpieczeństwa Wewnętrznego. Organ ten składa się z 29 członków podzielonych na trzy grupy: kierownictwo służb i instytucji odpowiedzialnych za bezpieczeństwo, przedstawiciele uczelni wyższych i instytutów badawczych oraz osoby aktywnie działające na rzecz rozwoju polskiej nauki, administracji państwowej i samorządowej oraz organizacji pozarządowych.
Koordynatorem Głównym PPBW jest prof. Emil Walenty Pływaczewski, natomiast rolę Koordynatora ds. Realizacji projektów pełni prof. Arkadiusz Letkiewicz. Prezesem Zarządu Stowarzyszenia Polska Platforma Bezpieczeństwa Wewnętrznego jest prof. Ewa Guzik-Makaruk. 

</doc>
<doc id="1196482" url="https://pl.wikipedia.org/wiki?curid=1196482" title="Abas Kupi">
Abas Kupi



</doc>
<doc id="1196483" url="https://pl.wikipedia.org/wiki?curid=1196483" title="Ryszard Kaja">
Ryszard Kaja

Ryszard Kaja (ur. 16 stycznia 1962 w Poznaniu, zm. 17 kwietnia 2019 w Legnicy) – polski malarz, grafik i scenograf.
Życiorys.
Studiował w Wyższej Szkole Sztuk Plastycznych w Poznaniu (dzisiejsza ASP), w 1984 uzyskał dyplom z malarstwa w pracowni malarstwa doc. Norberta Skupniewicza. Debiutował w 1989 roku scenografią do dramatu „Hernani” Wiktora Hugo w Teatrze Wielkim w Łodzi. Później pracował tam jako główny scenograf (1999–2000). W 1994 był scenografem w Operze i Operetce w Szczecinie, a w latach 1995–2000 głównym scenografem w Teatrze Wielkim w Poznaniu. W 1998 został uhonorowany Medalem Młodej Sztuki. Ostatnie ilustracje wykonał dla miesięcznika Moda na Zdrowie. Zaprojektował serię 12 okładek „Szanuj zdrowie – kochaj życie”, które ukazały się w 2019 roku. Jego ojcem był Zbigniew Kaja, grafik, scenograf, plakacista, matka – Stefania Kaja była ceramiczką i malarką. Jego życiowym partnerem był Leszek Jamrozik. 
Realizacje teatralne.
Był twórcą ponad 150 scenografii do spektakli teatralnych, baletowych, operowych i telewizyjnych oraz kilku filmów. Pracował na większości scen operowych w kraju oraz za granicą, m.in. we Francji, Niemczech, Brazylii, Argentynie, Izraelu i Egipcie. Projektował scenografię (kostiumy i dekoracje) między innymi do spektakli: "Bal maskowy", "Ernani", "Falstaff" i "Rigoletto" (kompozytor wszystkich 4: Giuseppe Verdi), "Madame Butterfly" (Giacomo Puccini), "Carmen" (Georges Bizet), "Cyrulik sewilski" (Gioacchino Rossini), "Czarodziejski Flet" (Wolfgang Amadeus Mozart), "Don Pasquale" (Gaetano Donizetti), "Skrzypek na dachu" (Jerry Bock), "Tosca" (Puccini), a także "Orfeusz w piekle" (Jacques Offenbach), "Wolny strzelec" (Carl Maria von Weber), "Krakowiacy i Górale" (Jan Stefani), "Ester" (Tomasz Praszczałek) i wiele innych. Stworzył wizje plastyczne między innymi do następujących baletów: "Dziadek do orzechów" i "Jezioro łabędzie" (muz. Piotr Czajkowski), "Giselle" (Adolphe Adam), "Skrzypek opętany" (Maciej Małecki), "Grek Zorba" (Mikis Theodorakis), "Makbet" (Ennio Morricone), "Fantazja na harnasia" (Artur Malawski, Wojciech Kilar), "Popołudnie fauna" (Claude Debussy), "Romeo i Julia" (Hector Berlioz).
W teatrach dramatycznych projektował scenografie i kostiumy między innymi do przedstawień: "Sen nocy letniej" (William Shakespeare), "Dwustronne lustro" (Arthur Miller), "Droga do Mekki" (Athol Fugard), "Damy i huzary" (Aleksander Fredro), "Szczęśliwe dni" (Samuel Beckett), "" (Milan Kundera), "Kontrabasista" (Patrick Süskind), "Niejaki Piórko" (Henri Michaux).
Projektował kostiumy do spektakli m.in.: "Borysa Godunowa" (Modest Musorgski) i "Traviaty" (Giuseppe Verdi), "Matki" (Witkacego), "Makbeta" (Giuseppe Verdi), "Zbrodni i kary" (Fiodor Dostojewski), "Dziadka do orzechów" (Piotr Czajkowski).
Współpracował z wieloma znanymi reżyserami i choreografami, m.in.: Markiem Weiss-Grzesińskim, Waldemarem Zawodzińskim, Michałem Znanieckim, Ewą Wycichowską, Anną Augustynowicz, Zbigniewem Brzozą, Jerzym Gruzą, J. Geshty, U. Drechsel, G. Veredonem, Krzysztofem Kolbergerem, Piotrem-Bogusławem Jędrzejczakiem, Ryszardem Karczykowskim, Makarowskim, Sł. Wożniakiem.
Za swe realizacje był wielokrotnie nagradzany nagrodą Złotej Maski. Na podstawie "Hrabali" powstała plastyczna koncepcja filmu animowanego "Märchenbilder – obrazki z bajek" (współrealizacja z Markiem Skrobeckim), który otrzymał nagrodę za najlepszy polski animowany film autorski w 1998 roku, a na Festiwalu OFAFA w Krakowie zdobyły Dyplom Honorowy "Złota Kreska".
Malarstwo i rysunek.
Tworzył malarstwo olejne, prace na papierze w technikach mieszanych zamknięte w cyklach: ("Hrabale", "Plątwy", "zapatrzony wspak") monotypie (cykle: "letnie damy", "twarze", "Morze Czerwone", "manekiny", "Warnowo", "vanitas vanitatum"); rysunki tuszem – np. z licznych podróży teki prac – "Indonezja – flores", "Altiplano", "Praha", "Bangkok", "irańskie portrety", "Andamany" i inne.
Główną inspiracją dla całej jego twórczości było specyficzne postrzeganie świata zaczerpnięte z prozy Bohumila Hrabala. Ulubioną formą wypowiedzi był skrupulatnie prowadzony swoisty dziennik, w którym zostaje zakodowana subiektywna prawda przeszłości. Prace swoje pokazywał sporadycznie, najczęściej na wystawach gdzie twórczość malarską mieszał z projektami teatralnymi uzyskującymi rangę małych miniatur malarskich, swe prace pokazywał na wystawach w Poznaniu, Gnieźnie, Nowym Tomyślu, Łodzi, Barcelonie, Berlinie.
Grafika użytkowa.
Ryszard Kaja projektował ilustracje książkowe, programy teatralne, katalogi i przede wszystkim plakaty – między innymi: "Matka", "Tosca", "Viva la Mamma", "Orfeusz w piekle", "My fair lady", "Zbigniew Kaja – pierwsza wystawa pośmiertna", "Madamme Butterlfy", "Nabucco", "Cyrulik sewilski", "Ondyna", "Skrzypek Opętany", "Sen nocy letniej", "der Konsul", "Satyrykon 2007". Plakat Ryszarda Kai do wystawy w Pigasusie (luty 2010) znalazł się wśród 100 najlepszych plakatów Niemiec, Austrii i Szwajcarii roku 2010.
Był też twórcą popularnego cyklu "Plakat Polska", mającego za temat miejscowości i regiony Polski. W 2021 Muzeum Plakatu w Wilanowie zorganizowało wystawę "Polska. Ryszard Kaja (1962–2019)".
Dekoracje wnętrz.
Sporadycznie projektował wnętrza – np. pasaż w Starym Browarze w Poznaniu, wystrój lokali, prywatnych apartamentów. Współpracując z Muzeum Narodowym w Poznaniu przygotował m.in. oprawę plastyczną wystaw przygotowanych przez Joannę Dziubkową „VANITAS – Portret na tle sarmackich obyczajów pogrzebowych” oraz „Szlachetne dziedzictwo czy przeklęty spadek – Tradycje sarmackie w sztuce i kulturze”.

</doc>
<doc id="1196485" url="https://pl.wikipedia.org/wiki?curid=1196485" title="Raduń (jezioro w powiecie choszczeńskim)">
Raduń (jezioro w powiecie choszczeńskim)

Raduń – jezioro na Pojezierzu Choszczeńskim, w pasie Pojezierzy Zachodniopomorskich, administracyjnie położone w gminie Choszczno (powiat choszczeński, województwo zachodniopomorskie). Jezioro znajduje się 2 km od Choszczna, w niewielkiej odległości od drogi wojewódzkiej nr 160.
Powierzchnia lustra wody Raduni wynosi 106,8 ha, a jej linia brzegowa równa jest 8450 m. 
Czysta woda, bogata flora i fauna zadecydowały o wyznaczeniu na tym terenie ośrodków rekreacyjnych, sportowych i turystycznych oraz infrastruktury usługowej i technicznej. Żyją tu m.in. perkozy, kruki wodne, dzikie kaczki i łabędzie. Wiosną można spotkać tu liczne stada czajek, klucze dzikich gęsi oraz żurawi.

</doc>
<doc id="1196486" url="https://pl.wikipedia.org/wiki?curid=1196486" title="Coelastrum">
Coelastrum

Coelastrum – rodzaj glonów z gromady zielenic. Kuliste komórki tworzą sferyczne, rzadziej graniaste cenobia o liczbie komórek 4, 8, 16, 32 lub 64 (wyjątkowo 128) i rozmiarze do ok. 100 μm. W pewnych sytuacjach komórki mogą występować także pojedynczo. Komórki w cenobiach są upakowane dość ściśle, ale z wolnymi przestrzeniami między ścianami komórkowymi.
Komórki zawierają po jednym jądrze, chloroplaście i pirenoidzie. Mitoza poprzedza cytokinezę, więc komórki przed podziałem stają się wielojądrzaste. W rodzicielskich komórkach powstają cenobia potomne. Zachowanie ściany komórkowej należącej do komórki rodzicielskiej może skutkować nieregularnościami kształtu cenobium.
Nie zaobserwowano rozmnażania płciowego i stadiów uwicionych.
Rodzaj ten występuje pospolicie w fitoplanktonie jezior mezotroficznych i eutroficznych we wszystkich strefach klimatycznych.
Systematyka.
Systematyka zielenic podlega ciągłym zmianom. Rodzaj "Coelastrum" najczęściej jest zaliczany do rodziny "Scenedesmaceae", a wraz z nią w klasie zielenic właściwych, choć bywa też wyróżniana rodzina "Coelastraceae".
W serwisie AlgaeBase na początku 2022 skatalogowane było 31 gatunków o potwierdzonym statusie:
W Polsce najpospolitsze gatunki to:

</doc>
<doc id="1196492" url="https://pl.wikipedia.org/wiki?curid=1196492" title="The 13th Anniversary Show Live in the U.S.A.">
The 13th Anniversary Show Live in the U.S.A.

The 13th Anniversary Show Live in the U.S.A. to album koncertowy autorstwa awangardowej grupy The Residents. Tytuł ten ukazał się w 1986 roku na podwójnej kasecie w Ralph Records oraz jako CD wydane przez fanklub grupy "Uncle Willie's Eyeball Buddies" sześć lat później. Obydwa wydania były ściśle limitowane do 500 sztuk i w chwili obecnej są praktycznie nie do zdobycia.
Intro płyty zawiera panegiryk na cześć maski w kształcie czerwonego oka, która została skradziona z garderoby zespołu podczas jednego z koncertów. Oprócz wspomnień i wychwalania czerwonego oka. w utworze pojawia się też stwierdzenie, że maska była przeklęta w związku z czym członek zespołu ubierający ją podczas występów do tej pory przywdział maskę gigantycznej czaszki i zaczął nazywać siebie "Mr. Skull". Podczas koncertu członkowie grupy mieli na przedramionach założone czarne opaski symbolizujące ich smutek i żałobę po stracie maski.

</doc>
<doc id="1196496" url="https://pl.wikipedia.org/wiki?curid=1196496" title="Strach (ujednoznacznienie)">
Strach (ujednoznacznienie)



</doc>
<doc id="1196501" url="https://pl.wikipedia.org/wiki?curid=1196501" title="System złożony">
System złożony

System złożony, układ złożony – system, którego budowa lub zachowanie są w jakimś sensie złożone czy skomplikowane. Znajduje zastosowanie w naukach przyrodniczych i społecznych. Są przedmiotem badań wielu nauk, m.in. biologii, socjologii, psychologii, informatyki, matematyki, automatyki, cybernetyki i filozofii.
Złożoność systemów może wynikać z działania chaosu deterministycznego, emergencji oraz indywidualnego zróżnicowania elementów składowych systemu i relacji między nimi, szczególnie gdy właściwości elementów lub relacji zmieniają się nieliniowo.
Innymi słowy system złożony cechuje się jedną lub wieloma właściwościami niekoniecznie dającymi się wywieść od właściwości elementów składowych, co powoduje, że systemy złożone są trudno opisywalne metodami klasycznej fizyki i matematyki, a często jedynym sposobem ich badania jest jakiś rodzaj symulacji komputerowych.
Zastosowanie.
Pojęcie to jest użyteczne w niektórych dziedzinach fizyki (np. dynamika płynów), szczególnie ważne jest dla nauk biologicznych (zwłaszcza ekologii i ewolucjonizmu) oraz społecznych (np. memetyka, dynamiczna psychologia społeczna). Pewne koncepcje są także adaptowane do nauk humanistycznych.
Wieloznaczność pojęcia.
Obecnie termin „system złożony” ma wiele znaczeń:

</doc>
<doc id="1196504" url="https://pl.wikipedia.org/wiki?curid=1196504" title="The Thirteenth Anniversary Show">
The Thirteenth Anniversary Show

The Thirteenth Anniversary Show to album koncertowy autorstwa awangardowej grupy The Residents wydany w 1987 roku i dokumentujący koncert zespołu w Japonii, który był częścią ich trasy koncertowej z okazji 13 rocznicy założenia zespołu. Był to jeden z ostatnich koncertów na których z grupą wystąpił Snakefinger przed swoją śmiercią. Oryginalny materiał został wydany w 1986 roku na kasecie magnetofonowej i doczekał się dwóch reedycji na CD - 1999 (japońska "Bomba Records", tytuł płyty został rozszerzony i brzmiał na tym wydaniu "The 13th Anniversary Show, Live in Tokyo") oraz 2000 (identyczna wersja co wydana rok wcześniej w Japonii, wydana przez amerykańską wytwórnię "East Side Digital"). Równolegle z pierwszą kasetą na rynku japońskim pojawił się również materiał zatytułowany "The Eyeball Show", zawierający dłuższe wersje utworów z wydania amerykańskiego tego koncertu.
Lista utworów.
Kompozycja "Theme from an American TV Show" znajduje się na albumie, ale nie trafiła do żadnej listy utworów uwzględnionej w oprawie graficznej.

</doc>
<doc id="1196508" url="https://pl.wikipedia.org/wiki?curid=1196508" title="Kazimierz Ratoń">
Kazimierz Ratoń

Kazimierz Ratoń (ur. 4 marca 1942 w Sosnowcu, zm. styczeń 1983 w Warszawie) – polski poeta. 
Uczył się w liceum ogólnokształcącym w Żywcu, potem w Technikum Materiałów Wiążących w Opolu i w Technikum Włókienniczym w Bielsku-Białej. W latach 60. był związany z grupą Współczesność. Wiersze, prozy poetyckie, tłumaczenia i recenzje publikował m.in. w "Kulturze", "Poezji", "Kierunkach", "Za i Przeciw", "W Drodze", "Literaturze" i w "Więzi". W 1965 roku był laureatem "Łódzkiej Wiosny Poetów". W 1975 roku polski PEN Club przyznał mu nagrodę im. Roberta Gravesa.
Życie.
Przez większą część życia Ratoń ciężko chorował na gruźlicę, najpewniej z tej przyczyny regularnie nadużywał alkoholu. 
Antoni Pawlak jednego razu opowiedział anegdotę o Ratoniu: "On był postacią przedziwną. Bardzo ciekawy poeta, idący obok obowiązujących nurtów. Zamknięty w sobie, milczek. Snuł się po siedzibie Związku Literatów Polskich na Krakowskim Przedmieściu. Snuł się i bacznie wszystko i wszystkich obserwował spod zmrużonych powiek. Zawsze podejrzewałem, że w oczach jego jest kpina, ironia i rozbawienie. Myślę, że byliśmy dla niego trochę śmieszni, może trochę żałośni. Co jakiś czas próbował kogoś strzelić na kilka złotych. Raz próbował ustrzelić prezesa Jarosława Iwaszkiewicza. Iwaszkiewicz nie dał się ― wiedział, że Ratoń nie na życie tych pieniędzy potrzebuje, a na alkohol. Wielki poeta nie rozumiał, że alkohol i życie mogą być jednym. I czasami są. Prezes chciał pomóc, ale nie w pijaństwie. No to polecił sekretarce, żeby Ratoniowi kupiła garnitur. Ratoń troszkę zdziwiony był tym prezesowym podarunkiem. Przez kilka dni chodził trzeźwy i w nowym garniturze. Kiedy zwróciłem mu uwagę, że z tyłu marynarki dynda mu metka, machnął lekceważąco ręką. Po kilku dniach wszystko wróciło do normy. Ratoń przyszedł do kawiarni ZLP w wytartym swetrze, zionąc alkoholem. ― Gdzie pana śliczny garnitur? ― rzucił ktoś w przelocie. ― Sprzedałem ― odrzucił Ratoń. ― Na co mi garnitur?" 
Śmierć.
Ratoń zmarł w osamotnieniu, skłócony z rodziną i odrzucony przez środowisko literackie. Jego ciało odnaleziono w śniegu na ulicy w Warszawie 14 stycznia 1983 roku. Lekarz stwierdzający zgon ocenił, że śmierć poety nastąpiła ok. tydzień wcześniej.
Ratoń dziś.
Od 2005 Galeria Literacka w Olkuszu organizuje Ogólnopolski Konkurs Poetycki sygnowany jego imieniem. 
W 2011 ukazała się książka poświęcona jego twórczości. Magdalena Boczkowska wydała pracę o Ratoniu pt. "W centrum literatury, na marginesie życia. O twórczości Kazimierza Ratonia".

</doc>
<doc id="1196509" url="https://pl.wikipedia.org/wiki?curid=1196509" title="Nikołaj Charitonow">
Nikołaj Charitonow

Nikołaj Michajłowicz Charitonow (ros. "Николай Михайлович Харитонов"; ur. 30 października 1948) – rosyjski polityk.
Jest członkiem Agrarnej Partii Rosji i Dumy. Wziął udział w wyborach prezydenckich w 2004. Jego kandydaturę poparła Komunistyczna Partia Federacji Rosyjskiej. Ostatecznie uzyskał 13,7% głosów i zajął drugie miejsce za urzędującym prezydentem Władimirem Putinem.

</doc>
<doc id="1196513" url="https://pl.wikipedia.org/wiki?curid=1196513" title="Ppbw">
Ppbw



</doc>
<doc id="1196514" url="https://pl.wikipedia.org/wiki?curid=1196514" title="The Mole Show Live in Holland">
The Mole Show Live in Holland

The Mole Show Live in Holland – album koncertowy autorstwa awangardowej grupy The Residents wydany w 1987 roku i dokumentujący koncert nagrany podczas pierwszej ogólnoświatowej trasy koncertowej zespołu. Przez większość fanów grupy płyta jest uznawana za najbardziej przystępny w odbiorze ze wszystkich koncertów z trasy, jest to również jedyne oficjalne wydanie na którym możemy usłyszeć całość koncepcji zespołu (łącznie z narracją w wykonaniu Penn Jilette'a). Jakość dźwięku w porównaniu do poprzedniego albumu zawierającego "Mole Show" – The Mole Show Live at the Roxy – również uległa poprawie.
Fragmenty tego przedstawienia zostały sfilmowane i trafiły na kasetę wideo pod tytułem Whatever Happened to Vileness Fats?.

</doc>
<doc id="1196515" url="https://pl.wikipedia.org/wiki?curid=1196515" title="Zawada steryczna">
Zawada steryczna



</doc>
<doc id="1196518" url="https://pl.wikipedia.org/wiki?curid=1196518" title="16 Kaszubska Dywizja Piechoty">
16 Kaszubska Dywizja Piechoty

16 Kaszubska Dywizja Piechoty (16 DP) – związek taktyczny piechoty ludowego Wojska Polskiego.
Formowanie i zmianiy organizacyjne.
Dywizja została sformowana w lipcu 1945 roku na bazie 4 zapasowego pułku piechoty. Dowództwo 16 DP zostało lokowane w Gdańsku-Wrzeszczu. Początkowo jej zadaniami – niezależnie od wykonywanych zadań organizacyjnych i szkoleniowych – były prace remontowe i budowlane w mieście oraz zabezpieczanie mienia przed kradzieżami. Od 1945 roku dywizja przechodziła różne etapy reorganizacji, zmiany nazw i dyslokacji. W 1947 roku nadano jej wyróżniającą nazwę „Kaszubska”.
W 1949 roku 16 Kaszubska Dywizja Piechoty została przeformowana w 16 Kaszubską Dywizję Pancerną i przeniesiona do Elbląga, Braniewa, Malborka i Tczewa.

</doc>
<doc id="1196520" url="https://pl.wikipedia.org/wiki?curid=1196520" title="Zawada przestrzenna">
Zawada przestrzenna



</doc>
<doc id="1196521" url="https://pl.wikipedia.org/wiki?curid=1196521" title="Wormwood Live">
Wormwood Live

Wormwood Live – album koncertowy autorstwa awangardowej grupy The Residents, wydany w 1999 roku i dokumentujący berliński koncert, podczas którego odegrano całość promowanego albumu ' na żywo. Płyta ukazała się za pośrednictwem wytwórni Ralph Records w limitowanej edycji wynoszącej 1200 sztuk. Materiał z tego koncertu został wiernie odtworzony w berlińskim studiu nagraniowym, czego wynikiem jest wydany w 2000 roku album '.

</doc>
<doc id="1196522" url="https://pl.wikipedia.org/wiki?curid=1196522" title="HMAS Adelaide">
HMAS Adelaide

HMAS „Adelaide” – nazwa, którą nosiły do tej pory trzy okręty Królewskiej Australijskiej Marynarki Wojennej; pochodzi od miasta Adelaide:

</doc>
<doc id="1196526" url="https://pl.wikipedia.org/wiki?curid=1196526" title="Mikołaj z Polski">
Mikołaj z Polski

Mikołaj z Polski, inne formy nazwiska: "Mikołaj Polak, Nicolaus (Nicholaus) de Polonia, Nicholaus Polonus" (ur. I połowa XIII w.) – dominikanin, wykształcony we Francji medyk na dworze Leszka Czarnego.
Życiorys.
Pochodził z rodziny niemieckiej, osiadłej prawdopodobnie na ziemi sieradzkiej. Przez niemal 30 lat (najwcześniej od roku 1248) studiował medycynę na uniwersytecie we francuskim Montpellier. W roku 1278 powrócił do Sieradza. W Polsce pracował jako medyk nadworny Leszka Czarnego i jego żony Gryfiny.
Twórczość.
Twórca poematu satyryczno-stanowego "Antipocras sive liber empiricorum" (Antipocras znaczy Anty-Hypocrates) oraz "Experimenta" (utwór o autorstwie niepewnym). Propagował tzw. metodę empiryczną w medycynie.

</doc>
<doc id="1196527" url="https://pl.wikipedia.org/wiki?curid=1196527" title="17 Dywizja Piechoty">
17 Dywizja Piechoty

Polskie dywizje piechoty:
Niemieckie dywizje piechoty:
Rosyjskie dywizje piechoty:

</doc>
<doc id="1196529" url="https://pl.wikipedia.org/wiki?curid=1196529" title="Radio S Poznań">
Radio S Poznań

Radio S – pierwsza komercyjna stacja radiowa w Poznaniu. Obecnie nadająca jako Radio Eska i włączona w struktury sieci radiowej pod tą samą nazwą. Historyczne częstotliwości UKF 72,92 oraz 89,2. Aktualnie 93 FM.
Historia.
Założone w 1991 roku przez Krystynę Laskowicz oraz Jana Babczyszyna Radio S szybko stało się najpopularniejszą rozgłośnią radiową w Poznaniu o ściśle lokalnym charakterze. Od strony muzycznej Radio S Poznań prezentowało ambitniejszą muzykę popową oraz rockową. Po przekształceniu oraz sformatowaniu muzycznym (CHR), zatraciła lokalny wizerunek, a znaczną część programu emituje z Warszawy.
W latach 1990 – 2000 redaktorem naczelnym stacji była Krystyna Laskowicz.
Podobnie jak pierwsze poznańskie radio (Radio Merkury), Radio S „wierność” słuchaczy zdobyło codziennymi konkursami tematycznymi. Szczególną popularnością cieszył się poniedziałkowy konkurs „"telefoniczna-telepatyczna"” prowadzony przez Grzegorza Sobierajskiego.

</doc>
<doc id="1196533" url="https://pl.wikipedia.org/wiki?curid=1196533" title="Mikołaj Polak">
Mikołaj Polak



</doc>
<doc id="1196535" url="https://pl.wikipedia.org/wiki?curid=1196535" title="Zespół przyrodniczo-krajobrazowy Olszyna">
Zespół przyrodniczo-krajobrazowy Olszyna

Zespół przyrodniczo-krajobrazowy Olszyna, zwyczajowo park Olszyna – teren zieleni w Warszawie o powierzchni 2,23 ha znajdujący się na terenie dzielnicy Bielany, pomiędzy ulicami: Gąbińską, Romaszewskiego (dawną Duracza), Władysława Broniewskiego, trasą Armii Krajowej, na skraju osiedla Słodowiec.
Przylega do niego park osiedlowy Olszyna o powierzchni 7,78 ha urządzony w latach 1973–1975. Powstał on w czynie społecznym ludności Bielan (m.in. pracowników zakładów komunikacyjnych i Huty Warszawa).
Opis.
Zespół został objęty ochroną rozporządzeniem Wojewody Warszawskiego z dnia 18 maja 1994 r. 
Stanowi on fragment dawnej doliny rzeki Rudawki i powstał w celu zachowania wartości przyrodniczych i krajobrazowych olesu kępowego. Jego nazwa pochodzi od olchowego lasu znajdującego się przed laty w niecce rzeki. Występują tu m.in. dwa gatunki kaczek: krakwa i rożeniec.
Na początku XXI wieku część parku uporządkowano (m.in. powstał plac zabaw oraz sprzątnięto obszar po barakach pracowników budujących Trasę Toruńską).

</doc>
<doc id="1196536" url="https://pl.wikipedia.org/wiki?curid=1196536" title="35 Dywizja Piechoty">
35 Dywizja Piechoty

Dywizje piechoty (strzelców) noszące numer „35”:
Wojska Polskiego
Austro-węgierskie
Niemieckie:
Rosyjskie i radzieckie

</doc>
<doc id="1196537" url="https://pl.wikipedia.org/wiki?curid=1196537" title="Live at the Fillmore (album The Residents)">
Live at the Fillmore (album The Residents)

Live at the Fillmore – album koncertowy autorstwa awangardowej grupy The Residents wydany w 1998 roku i dokumentujący koncert z okazji 25 rocznicy założenia grupy zagrany 31 października 1997 roku. Wydawnictwo zawarte na dwóch płytach podzielone jest na trzy części: pierwsze dwie złożone są głównie z piosenek oryginalnie pochodzących z albumów Gingerbread Man, Freak Show oraz Have a Bad Day, zaś trzeci akt jest zapisem nie publikowanego wcześniej spektaklu pod tytułem Disfigured Night.
Płyta została dotychczas wydana dwukrotnie – w 1998 roku w limitowanej ilości 1200 sztuk oraz wytłoczona ponownie w 2005 roku (limit 1000 kopii). 

</doc>
<doc id="1196539" url="https://pl.wikipedia.org/wiki?curid=1196539" title="Sterławki Wielkie (przystanek kolejowy)">
Sterławki Wielkie (przystanek kolejowy)

Sterławki Wielkie – przystanek kolejowy w Sterławkach Wielkich, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1196540" url="https://pl.wikipedia.org/wiki?curid=1196540" title="36 Dywizja Piechoty">
36 Dywizja Piechoty

Dywizje piechoty (strzelców) noszące numer „36”:
Wojska Polskiego:
Cesarskiej i królewskiej Armii
Armii Stanów Zjednoczonych:
Niemieckie:
Rosyjska:
Radziecka:

</doc>
<doc id="1196541" url="https://pl.wikipedia.org/wiki?curid=1196541" title="Sterławki Małe (przystanek kolejowy)">
Sterławki Małe (przystanek kolejowy)

Sterławki Małe – przystanek kolejowy w Sterławkach Małych, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1196544" url="https://pl.wikipedia.org/wiki?curid=1196544" title="38 Dywizja Piechoty">
38 Dywizja Piechoty

Polska dywizja piechoty:
Niemiecka dywizja piechoty:
Rosyjska dywizja piechoty:

</doc>
<doc id="1196545" url="https://pl.wikipedia.org/wiki?curid=1196545" title="Ryta">
Ryta



</doc>
<doc id="1196546" url="https://pl.wikipedia.org/wiki?curid=1196546" title="37 Dywizja Piechoty">
37 Dywizja Piechoty

Polska dywizja piechoty:
Niemiecka dywizja piechoty:
Rosyjskie dywizje piechoty:

</doc>
<doc id="1196547" url="https://pl.wikipedia.org/wiki?curid=1196547" title="HMAS Perth">
HMAS Perth

Trzy okręty Królewskiej Australijskiej Marynarki Wojennej nosiły nazwę HMAS „Perth” (na cześć miasta Perth):

</doc>
<doc id="1196548" url="https://pl.wikipedia.org/wiki?curid=1196548" title="Niegocin (przystanek kolejowy)">
Niegocin (przystanek kolejowy)

Niegocin – przystanek kolejowy nad jeziorem Niegocin w miejscowości Giżycko, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1196549" url="https://pl.wikipedia.org/wiki?curid=1196549" title="Efekty steryczne">
Efekty steryczne

Efekty steryczne – grupa stereochemicznych zjawisk wynikających z faktu, że atomy w cząsteczkach nie są punktami, lecz mają kształt zbliżony do sfery i zajmują określoną objętość w przestrzeni. Jeśli atomy zbliżają się do siebie na odległość mniejszą niż promienie ich sfer elektronowych, może dojść do reakcji chemicznej albo tylko do oddziaływań odpychających (zgodnie z regułą Pauliego), prowadzących do efektów sterycznych.
Zrozumienie efektów sterycznych miało kluczowe znaczenie w chemii, zwłaszcza chemii koordynacyjnej, katalizie, chemii polimerów, biochemii i farmakologii. Efekty steryczne są zjawiskiem powszechnym i w zasadzie występują w mniejszym lub większym stopniu w niemal wszystkich reakcjach chemicznych.
Zawada przestrzenna.
Zawada przestrzenna (steryczna) ma miejsce wtedy, gdy rozmiar grup funkcyjnych w cząsteczce uniemożliwia zajście reakcji chemicznej ze względu na brak dostępu atakującego indywiduum chemicznego do potencjalnego miejsca aktywnego.
Zawada przestrzenna jest często główną przeszkodą dla zajścia reakcji, jednak nie zawsze jest to zjawisko negatywne. Chemicy często celowo przyłączają grupy funkcyjne o dużej zawadzie (tak zwane grupy ochronne), by na przykład ochronić przyszłe miejsca aktywne w jednym z etapów syntezy, a także by zwiększyć odporność chemiczną końcowego produktu lub ułatwić jego wyodrębnienie przez zwiększenie lipofilowości. Najczęściej stosowane grupy ochronne o dużej zawadzie sterycznej to grupa mezytylowa, "tert"-butylowa (), izopropylowa (), trimetylosililowa (), tris(trimetylosililowa), zwana trisylem (), oraz pochodne grupy trifenylometylowej (trytylowej, ).
Zawadą przestrzenną tłumaczy się także wymuszanie nietypowych kątów wiązań chemicznych, blokowanie rotacji wokół tych wiązań, wymuszanie ściśle określonej konformacji i inne podobne zjawiska występujące w stereochemii.
Osłona przestrzenna.
Osłona przestrzenna (steryczna) ma miejsce wtedy, gdy jedna duża cząsteczka lub duży jon osłania inną, mniejszą cząsteczkę lub przeciwnie naładowany jon w taki sposób, że staje się ona częściowo lub całkowicie „niewidoczna” dla otoczenia.
Osłona przestrzenna występuje często w układach supramolekularnych, zwłaszcza w związkach kompleksowych, na przykład w układach eterów koronowych i innych kryptandów z jonami metali alkalicznych. Umożliwia to między innymi „przemycanie” tych jonów do środowiska, w którym się normalnie nie rozpuszczają. Zjawisko to jest wykorzystywane w katalizie przeniesienia fazowego.
Dopasowanie przestrzenne.
Dopasowanie przestrzenne występuje wtedy, gdy kształt i geometria jednej cząsteczki są tak skonstruowane, by do centrum reakcji dochodziły tylko cząsteczki o odpowiednim kształcie, dzięki czemu inne cząsteczki istniejące w układzie planowanej reakcji nie zakłócają jej przebiegu. Czasami taka selekcja steryczna wymusza też ściśle określoną izomerię produktu, co prowadzi do reakcji asymetrycznych, czyli prowadzących do otrzymania tylko jednego z wielu możliwych izomerów.
Mechanizm ten często występuje w naturze, gdzie jest podstawą działania wielu enzymów. Znajduje też zastosowanie w przemyśle chemicznym, między innymi przy projektowaniu katalizatorów wykazujących się dużą sterooselektywnością, na przykład Grubbsa III generacji i Zieglera-Natty.
Krzyżowanie łańcuchów.
Krzyżowanie łańcuchów to efekt steryczny obserwowany w chemii polimerów, polegający na zablokowaniu możliwości zmiany konformacji długich cząsteczek polimerów niezawierających dużych grup funkcyjnych wskutek tego, że są one splątane z innymi łańcuchami. Uważa się, że efekt ten powoduje wzrost temperatury mięknienia polimerów oraz znacząco zmienia ich właściwości mechaniczne.

</doc>
<doc id="1196550" url="https://pl.wikipedia.org/wiki?curid=1196550" title="20 Dywizja Piechoty">
20 Dywizja Piechoty

Polska dywizja piechoty:
Niemiecka dywizja piechoty:
Węgierska dywizja piechoty:

</doc>
<doc id="1196552" url="https://pl.wikipedia.org/wiki?curid=1196552" title="Goyang Zaicro FC">
Goyang Zaicro FC

Goyang Hi FC (kor. 고양 하이 FC) – klub piłkarski z Korei Południowej, z miasta Ansan, występujący w N-League (2. liga).
Historia.
Klub był założony w 1980 w Seulu przez chrześcijańskich misjonarzy i w 1983 wstąpił do pierwszej ligi (K League 1) (początkowo tę ligę tworzyło pięć zespołów: Hallelujah. Daewoo, POSCO, Yukong Elephants i Kookmin Bank FC). Pierwszym triumfatorem rozgrywek została właśnie drużyna Hallelujah, która zaledwie o jeden punkt wyprzedziła drużynę Daewoo.
W 1984 nie udało się klubowi obronić tytułu mistrza (czwarte miejsce), a w 1985 po bardzo słabym sezonie i zajęciu ostatniego miejsca, Hallelujah spadł z 1 ligi.
Klub odnosił sukcesy w turniejach amatorskich (m.in. wygrywając "President's Cup" w 1988 i 2002).
W 2003 podjęto decyzję żeby wstąpić do N-League (druga liga) i klub założył bazę w Iksan (w prowincji Jeolla Północna).
Silne demonstracje ze strony radykalnej grupy wŏn buddystów ("Wŏnbulgyo") spowodowało, że drużyna chrześcijańska musiała 
opuścić miasto i wycofać się z rozgrywek w tym sezonie. Hallelujah wrócił do N-League w 2004, po założeniu nowej bazy 
w Gimpo, tuż obok Seulu. W 2007, po wybudowaniu 35-tysięcznego Ansan Wa~ Stadium, Hallelujah przeniosła się do Ansan, miasta położonego nieopodal stolicy kraju.

</doc>
<doc id="1196553" url="https://pl.wikipedia.org/wiki?curid=1196553" title="Stowarzyszenie Wędrujących Dżinsów">
Stowarzyszenie Wędrujących Dżinsów



</doc>
<doc id="1196554" url="https://pl.wikipedia.org/wiki?curid=1196554" title="26 Dywizja Piechoty">
26 Dywizja Piechoty

Dywizje piechoty (strzelców) noszące numer „26”:
Polskie:
Austro-węgierska
Niemieckie:
Rosyjska:

</doc>
<doc id="1196556" url="https://pl.wikipedia.org/wiki?curid=1196556" title="Busan Transportation Corporation FC">
Busan Transportation Corporation FC

Busan Transportation Corporation FC (kor. 부산 교통공사 FC) – klub piłkarski z Korei Południowej, z miasta Pusan, występujący w K3 League.

</doc>
<doc id="1196557" url="https://pl.wikipedia.org/wiki?curid=1196557" title="Changwon FC">
Changwon FC

Changwon FC (kor. 창원 시청 FC) – klub piłkarski z Korei Południowej, z miasta Changwon, występujący w K3 League.

</doc>
<doc id="1196558" url="https://pl.wikipedia.org/wiki?curid=1196558" title="33 Dywizja Piechoty">
33 Dywizja Piechoty

Dywizje piechoty (strzelców) noszące numer „33”:
Wojska Polskiego
c. i k. Armii
Wehrmachtu
Rosyjskie i radzieckie:

</doc>
<doc id="1196560" url="https://pl.wikipedia.org/wiki?curid=1196560" title="Ákos Buzsáky">
Ákos Buzsáky

Ákos Buzsáky (ur. 7 maja 1982 w Budapeszcie) – węgierski piłkarz występujący na pozycji środkowego lub prawego pomocnika w Ferencváros.
Kariera klubowa.
Ákos Buzsáky piłkarską karierę rozpoczynał w Grund FC 1986, gdzie grał jeszcze jako dziecko. Zawodową karierę rozpoczynał w 1999 roku w zespole MTK Budapeszt. Przez 4 lata zdołał tam rozegrać 53 ligowe spotkań i zdobyć 5 bramek. W 2000 roku zdobył z nim wicemistrzostwo oraz Puchar Węgier.
W lipcu 2002 roku za 400 tysięcy funtów Buzsáky trafił do FC Porto. W pierwszej lidze portugalskiej zadebiutował jednak dopiero 23 lutego 2003 roku w zwycięskim 3:0 meczu z SC Beira-Mar, zmieniając w końcówce spotkania Capucho. 2003 rok był jednym z najbardziej udanych w historii FC Porto. Drużyna zdobyła wówczas mistrzostwo, puchar i superpuchar kraju oraz zwyciężyła w Pucharze UEFA. Buzsáky we wszystkich rozgrywkach sezonu 2002/2003 rozegrał jedynie 4 mecze, w tym 3 w lidze.
Sezon 2003/2004 węgierski piłkarz spędził na wypożyczeniu w Académice Coimbra. Po rozegraniu 11 ligowych spotkań powrócił do Porto i został włączony do drużyny rezerw. W 2005 roku Buzsáky został wypożyczony do grającego w The Championship Plymouth Argyle. Gdy jego umowa dobiegała końca, kibice angielskiego zespołu domagali się zatrudnienia Węgra na stałe. Działacze Plymouth ostatecznie wykupili Buzsákyego z Porto za 225 tysięcy funtów. Węgierski gracz wywalczył sobie miejsce w podstawowej jedenastce „The Pilgrims”, a w styczniu 2007 roku został wybrany do najlepszej jedenastki miesiąca w The Championship.
W październiku tego samego roku Węgier poinformował władze swojego klubu, że chciałby opuścić Home Park. Został wypożyczony do Queens Park Rangers z opcją transferu definitywnego. 2 stycznia 2008 roku QPR zdecydowało się wykupić Węgra na stałe i Buzsáky podpisał kontrakt obowiązujący do lata 2010 roku. Nie ujawniono kwoty transferu, chociaż według dziennikarzy miała ona podobno wynieść około pół miliona funtów. W grudniu 2009 roku po przegranym meczu z Watfordem podano informację, że Buzsáky został zaatakowany przez trenera QPR Jima Magiltona. Szkoleniowiec został zawieszony przez działaczy klubu, a następnie zwolniony ze swojego stanowiska.
1 października 2012 roku podpisał miesięczny kontrakt z Portsmouth.
Kariera reprezentacyjna.
Buzsáky początkowo grywał w młodzieżowych reprezentacjach Węgier, a w zespole do lat 21 pełnił rolę kapitana. W seniorskiej kadrze zadebiutował 3 września 2005 w spotkaniu przeciwko Malcie, a swoją pierwszą bramkę zdobył 21 listopada 2007 w meczu z Grecją. W niektórych źródłach można znaleźć jednak informacje, że było to samobójcze trafienie Kostasa Katsuranisa. Buzsáky brał udział w nieudanych dla Węgrów eliminacjach do Euro 2008. Podopieczni Pétera Várhidiego w swojej grupie zajęli dopiero przedostatnie miejsce dając się wyprzedzić między innymi Mołdawii oraz Bośni i Hercegowinie. Reprezentacja Węgier nie zakwalifikowała się również do Mistrzostw Świata w RPA.
Sukcesy.
 MTK Budapeszt
 FC Porto

</doc>
<doc id="1196561" url="https://pl.wikipedia.org/wiki?curid=1196561" title="Grażyna Borkowska">
Grażyna Borkowska

Grażyna Borkowska (ur. 11 kwietnia 1956 w Szczecinie) – profesor nauk humanistycznych, pracownik Instytutu Badań Literackich PAN. Zajmuje się przede wszystkim historią literatury od XIX do dziś, teorią literatury, w tym szczególnie krytyką feministyczną. Jest kierownikiem studiów doktoranckich. Redaktor naczelna „Pamiętnika Literackiego”, wieloletnia współpracowniczka czasopisma „Res Publica Nowa”.
Od 2019 członkini Zespołu Nazewnictwa Miejskiego w Urzędzie m.st. Warszawy.

</doc>
<doc id="1196563" url="https://pl.wikipedia.org/wiki?curid=1196563" title="41 Dywizja Piechoty">
41 Dywizja Piechoty

Dywizje piechoty (strzelców) noszące numer „41”:

</doc>
<doc id="1196565" url="https://pl.wikipedia.org/wiki?curid=1196565" title="Residue of the Residents">
Residue of the Residents

Residue of the Residents – album kompilacyjny utworów autorstwa awangardowej grupy The Residents wydany w 1984 roku, złożony z utworów nagranych w latach 1971 – 1983, które nie zostały nigdy wcześniej wykorzystane na żadnym wydawnictwie zespołu (wyjątkiem jest kompozycja "Whoopy Snorp" która ukazała się wcześniej na trudno dostępnej składance charytatywnej w Los Angeles). Początkowo płyta miała być powiązana z "krecią trylogią", aby uprzyjemnić fanom czas oczekiwania na jej drugą część zatytułowaną The Tunes of Two Cities, ostatecznie kompilacja powstała jednak w formie niezwiązanej z poprzednimi nagraniami zespołu. Wydawnictwo zostało wydane ponownie w 1998 roku pod tytułem "Residue Deux" z odświeżonym spisem utworów (większość piosenek, które pojawiły się w charakterze dodatkowych utworów na zremasterowanych wydaniach z lat 80' została zastąpiona nowymi niepublikowanymi nagraniami).

</doc>
<doc id="1196566" url="https://pl.wikipedia.org/wiki?curid=1196566" title="Cheonan City FC">
Cheonan City FC

Cheonan City Football Club () – południowokoreański klub piłkarski z miasta Cheonan, występujący w N-League.

</doc>
<doc id="1196567" url="https://pl.wikipedia.org/wiki?curid=1196567" title="Plac Wojciecha Korfantego w Wodzisławiu Śląskim">
Plac Wojciecha Korfantego w Wodzisławiu Śląskim

Plac Wojciecha Korfantego w Wodzisławiu Śląskim choć historycznie dawno jest już na mapach, to pod względem nazewnictwa jest chyba najmłodszy – gdyż oficjalna jego nazwa pojawiła się dopiero w latach 90. XX wieku. Plac ten wyznaczają ulice Sądowa, Kościelna oraz Wałowa. Leży on w pobliżu zabudowań klasztornych. W 1975 wzniesiono na placu Pomnik Powstańców Śląskich, autorami projektu byli architekt Mieczysław Król i rzeźbiarz Jerzy Egon Kwiatkowski. Na placu tym odbywają się wszystkie ważne uroczystości państwowe.

</doc>
<doc id="1196569" url="https://pl.wikipedia.org/wiki?curid=1196569" title="Gyeongju Korea Hydro &amp; Nuclear Power FC">
Gyeongju Korea Hydro &amp; Nuclear Power FC

Gyeongju Korea Hydro &amp; Nuclear Power FC (kor. 경주 한국수력원자력 축구단) – klub piłkarski z Korei Południowej, z miasta Gyeongju, występujący w N-League (3. liga).

</doc>
<doc id="1196571" url="https://pl.wikipedia.org/wiki?curid=1196571" title="Flora Europaea">
Flora Europaea

Flora Europaea – pięciotomowa encyklopedia europejskich roślin naczyniowych opublikowana w latach 1964-1993 przez wydawnictwo "Cambridge University Press". Głównym celem publikacji było zebranie danych rozproszonych we florach krajowych w jednym dziele z umożliwieniem identyfikacji (oznaczenia) roślin dziko występujących i uprawianych w Europie do poziomu podgatunku. "Flora" zawiera także informacje o rozmieszczeniu geograficznym, preferencjach siedliskowych, liczbie chromosomów.
"Flora Europaea" została opublikowana w 2001 r. w formie CD, a za sprawą Królewskiego Ogrodu Botanicznego w Edynburgu (ang. "Royal Botanic Garden Edinburgh") została także opublikowana w Internecie.
Historia.
Idea opracowania ogólnoeuropejskiej Flory miała swój początek na 8. Międzynarodowym Kongresie Botanicznym w Paryżu w 1954 roku. Pierwszy tom opublikowany został w roku 1964, w kolejnych latach ukazywały się kolejne tomy i w końcu ostatni (piąty) ukazał się w 1980 roku. Z honorariów autorskich utworzony został fundusz zarządzany przez Towarzystwo Linneuszowskie (ang. "Linnean Society") z Londynu, który pozwolił na kontynuację prac nad Florą przez dr Johna Akeroyda. W efekcie uzupełniony i zaktualizowany tom I został opublikowany w 1993 roku. Trwają prace nad drugim wydaniem "Flora Europaea", pomimo że główny wysiłek taksonomów europejskich skierowany jest obecnie na finansowany przez Unię Europejską projekt Euro+Med PlantBase dostępny w Internecie . 
Przegląd tomów.
Data publikacji 1964.
Redaktorzy.
Redaktor zaktualizowanego wydania tomu pierwszego:
Redaktor wydania na CD:

</doc>
<doc id="1196573" url="https://pl.wikipedia.org/wiki?curid=1196573" title="21 Dywizja Piechoty">
21 Dywizja Piechoty

Polskie dywizje piechoty:
Austro-węgierska dywizja piechoty:
Niemieckie dywizje piechoty:
Rosyjskie dywizje piechoty:

</doc>
<doc id="1196574" url="https://pl.wikipedia.org/wiki?curid=1196574" title="Gangneung City FC">
Gangneung City FC

Gangneung City Football Club () – południowokoreański klub piłkarski z miasta Gangneung, występujący w K3 League.

</doc>
<doc id="1196579" url="https://pl.wikipedia.org/wiki?curid=1196579" title="Bramy jego twarzy, lampy jego ust">
Bramy jego twarzy, lampy jego ust

Bramy jego twarzy, lampy jego ust () – opowiadanie Rogera Zelazny’ego opublikowane w The Magazine of Fantasy &amp; Science Fiction w marcu 1965 roku, nagrodzone Nebulą.
Znalazło się w zbiorze opowiadań pod tym samym tytułem, wydanym w 1971 roku przez wydawnictwo Doubleday (). W Polsce zostało wydane w 1998 roku nakładem Domu Wydawniczego Rebis w zbiorze Róża dla Eklezjastesa (), w przekładzie Zbigniewa Królickiego.
Opowiadanie pojawiło się także w zbiorze "Stare dobre czasy" nakładem Prószyński i S-ka, w 2001 roku ().
Fabuła.
Główny bohater jest "nęciarzem", żywą przynętą na gigantycznego stwora zwanego Ikky, żyjącego w oceanach Wenus.

</doc>
<doc id="1196580" url="https://pl.wikipedia.org/wiki?curid=1196580" title="Pan Światła">
Pan Światła

Pan Światła (tytuł oryg. "Lord of Light") – powieść science fantasy amerykańskiego pisarza Rogera Zelazny’ego z 1967 roku, wydana przez Doubleday. Nagrodzona Hugo w 1968 za najlepszą powieść, nominowana do Nebuli w tej samej kategorii. Dwa rozdziały zostały wydane jako opowiadanie w "Magazine of Fantasy and Science Fiction" w 1967 roku.
W Polsce książka ukazała się nakładem wydawnictwa "Atlantis" w 1991 roku (), w tłumaczeniu Roberta Reszke. W 2006 roku pojawiło się wydanie ISA (), w tłumaczeniu Piotra W. Cholewy.
Struktura książki.
Książka została intencjonalnie skonstruowana jako powieść na pograniczu fantasy oraz fantastyki naukowej. Jej cechami wyróżniającymi są rozciągnięcie akcji na bardzo długi czas oraz przedstawianie jej w zaburzonej chronologicznie kolejności.
Fabuła.
Głównym bohaterem powieści jest Sam, buntownik, zwany Panem Światła, Kalkinem oraz Buddą. Akcja powieści toczy się na obcej planecie, kontrolowanej przez ludzkich osadników, którzy podbili miejscowe gatunki, ogłosili się bogami i przybrali imiona z hinduskiego panteonu. Sam, jeden z ludzi, wypowiada wojnę swoim towarzyszom, rozpoczynając precyzyjnie zaplanowaną kampanię religijną, w której wykorzystuje filozofię buddyjską. 

</doc>
<doc id="1196581" url="https://pl.wikipedia.org/wiki?curid=1196581" title="Seosan Omega">
Seosan Omega



</doc>
<doc id="1196582" url="https://pl.wikipedia.org/wiki?curid=1196582" title="Ambercon">
Ambercon



</doc>
<doc id="1196583" url="https://pl.wikipedia.org/wiki?curid=1196583" title="34 Dywizja Piechoty">
34 Dywizja Piechoty

Polska dywizja piechoty:
Amerykańska dywizja piechoty:
Niemieckie dywizje piechoty:
Rosyjskie dywizje piechoty:

</doc>
<doc id="1196584" url="https://pl.wikipedia.org/wiki?curid=1196584" title="Siedliska (przystanek kolejowy)">
Siedliska (przystanek kolejowy)

Siedliska – przystanek kolejowy w miejscowości Siedliska w gminie Wydminy, w powiecie giżyckim, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1196585" url="https://pl.wikipedia.org/wiki?curid=1196585" title="Donnerjack">
Donnerjack

Donnerjack – powieść science fiction autorstwa Rogera Zelazny’ego i Jane Lindskold, wydana pierwotnie w sierpniu 1997 roku przez wydawnictwo Avon (). W Polsce książka została wydana nakładem wydawnictwa Rebis w 1999 roku, w tłumaczeniu Norberta Radomskiego ().
Jest to jedna z ostatnich prac Zelazny’ego, dokończona po jego śmierci przez Jane Lindskold. Powieść nie jest powiązana z "".
Fabuła.
Istnieją dwa światy, Verite i Virti. Pierwszy jest naszym, drugi zaś odpowiednikiem wirtualnej rzeczywistości, która zawiera wiele elementów z mitów i legend.
Władca Entropii przyzywa Ayradyss, ukochaną Donnerjacka – inżyniera, oraz znawcę Virtu, w którym jest żywą legendą. Śmierć zgadza się mu ją odzyskać za ceną pałacu, oraz ich pierwszego dziecka które się narodzi.

</doc>
<doc id="1196587" url="https://pl.wikipedia.org/wiki?curid=1196587" title="Osady fluwioglacjalne">
Osady fluwioglacjalne

Osady fluwioglacjalne – tworzone są przez materiał skalny wymywany przez wody wypływające z lądolodu (a także przez wody płynące w szczelinach pod nim) w postaci wysortowanych i warstwowanych osadów, głównie piasku i żwiru. Osady te charakteryzują się większą dojrzałością teksturalną i wyraźniejszą stratyfikacją.
Osady fluwioglacjalne kształtują szereg form geomorfologicznych, takich jak sandry i ozy.

</doc>
<doc id="1196588" url="https://pl.wikipedia.org/wiki?curid=1196588" title="Suwon FC">
Suwon FC

Suwon Football Club () – południowokoreański klub piłkarski, grający w K League 1, mający siedzibę w mieście Suwon.
Stadion.
Swoje domowe mecze klub rozgrywa na stadionie Suwon Civic Stadium, który może pomieścić 27100 widzów.

</doc>
<doc id="1196590" url="https://pl.wikipedia.org/wiki?curid=1196590" title="Amberzine">
Amberzine



</doc>
<doc id="1196591" url="https://pl.wikipedia.org/wiki?curid=1196591" title="Lord Demon">
Lord Demon

Lord Demon – powieść fantasy autorstwa Rogera Zelazny’ego i Jane Lindskold. Wydana oryginalnie nakładem wydawnictwa Avon w sierpniu 1999 roku (). W Polsce wydana nakładem wydawnictwa Rebis w 2001 roku ()
Fabuła.
Główny bohater – Kai Wren – jest demonem, który oddaje się sztuce tworząc flasze. Zabójstwo jego przyjaciela Olivera O’Keefe’a powoduje, że Lord Demon, Zabójca Boga, wkracza w środek konfliktu demonów z bogami.

</doc>
<doc id="1196592" url="https://pl.wikipedia.org/wiki?curid=1196592" title="Kolvir">
Kolvir



</doc>
<doc id="1196593" url="https://pl.wikipedia.org/wiki?curid=1196593" title="Oko kota">
Oko kota

Oko kota (tytuł oryg. "Eye of Cat") – powieść science fiction amerykańskiego pisarza Rogera Zelazny’ego. Wydana pierwotnie przez wydawnictwo Underwood/Miller w 1982 roku (). W Polsce książka wydana w 1992 nakładem wydawnictwa Atlantis, w tłumaczeniu Piotra Cholewy ().
Dedykacja:
Joe Leaphornowi,
Jimmy’emu Chee
i Tony’emu Hillermanowi
Są to dwie postacie z opowiadań Tony’ego Hillermana, policjanci Navajo.

</doc>
<doc id="1196594" url="https://pl.wikipedia.org/wiki?curid=1196594" title="INGNEX FC">
INGNEX FC



</doc>
<doc id="1196595" url="https://pl.wikipedia.org/wiki?curid=1196595" title="Logrus">
Logrus



</doc>
<doc id="1196596" url="https://pl.wikipedia.org/wiki?curid=1196596" title="Wzorzec (Amber)">
Wzorzec (Amber)



</doc>
<doc id="1196597" url="https://pl.wikipedia.org/wiki?curid=1196597" title="18 Dywizja Piechoty">
18 Dywizja Piechoty

Dywizje piechoty (strzelców) noszące numer „18”:
Wojska Polskiego
Niemieckie
Rosyjskie
Austro-węgierska

</doc>
<doc id="1196598" url="https://pl.wikipedia.org/wiki?curid=1196598" title="Gimhae FC">
Gimhae FC

Gimhae Football Club () – południowokoreański klub piłkarski z miasta Gimhae, występujący w K3 League.

</doc>
<doc id="1196599" url="https://pl.wikipedia.org/wiki?curid=1196599" title="Assorted Secrets">
Assorted Secrets

Assorted Secrets to kompilacja utworów autorstwa awangardowej grupy The Residents wydana w 1984 roku. Wydawnictwo zawiera utwory zagrane na żywo w studiu nagraniowym oraz fragmenty koncertów zagranych w ramach pierwszej ogólnoświatowej trasy zespołu, "The Mole Show". Materiał został wydany szybko, w stanie mocno nie dopracowanym z powodu potrzeby wybicia się Ralph Records z długów, które przyniosła finansowa porażka "The Mole Show" – w związku ze słabą jakością dźwięku nienadającą się do wydania na płycie winylowej, materiał ukazał się tylko na kasecie.
The Cryptic Corporation parokrotnie twierdzili, że zespół nieustannie wyraża ubolewanie z powodu tego, że materiał ten pojawił się na rynku i nie są zadowoleni zarówno z aranżacji które znalazły się na płycie jak również jakości nagrań. Mimo tego, w 2000 roku na rynku pojawiła się limitowana reedycja z naklejką na pudełku doradzającą kupującemu nie odsłuchiwanie kasety. 

</doc>
<doc id="1196601" url="https://pl.wikipedia.org/wiki?curid=1196601" title="18 Dywizja Piechoty (LWP)">
18 Dywizja Piechoty (LWP)

18 Dywizja Piechoty (18 DP) – związek taktyczny piechoty ludowego Wojska Polskiego.
Formowanie i zmiany organizacyjne.
We wrześniu 1945 roku 1 Szkolna Dywizja Piechoty przeformowana została na 18 Dywizję Piechoty. Bazę materiałową dywizji stanowiło wyposażenie 6 zapasowego pułku piechoty. W jej skład weszła również kadra 7 zpp. Dowództwo 18 DP stacjonowało w Skierniewicach. W 1946 roku rozformowano OW Łódź, dywizję przekazano do OW Warszawa, a Dowództwo 18 DP przeniesiono do Białegostoku. 24 stycznia 1949 Dowództwo 18 DP przedyslokowano z Białegostoku do Ełku. W 1951 przeniesiono dywizję na etaty dywizji piechoty typu B "konna mała". Pod koniec 1951 dywizję podporządkowano dowódcy 9 Korpusu Piechoty. We wrześniu 1955 wyłączono dywizję z 9 KA i podporządkowano bezpośrednio dowódcy OW Warszawa. We wrześniu 1956, realizując kolejną decyzję o redukcji WP, dywizję rozformowano.
Struktura organizacyjna.
2 września 1952 zaszły zmiany w podporządkowaniu poszczególnych oddziałów i pododdziałów:
Dowódcy 18 Dywizji Piechoty podporządkowano:
Dowódca 18 Dywizji Piechoty przekazał:

</doc>
<doc id="1196603" url="https://pl.wikipedia.org/wiki?curid=1196603" title="Jamska Czuba">
Jamska Czuba

Jamska Czuba – wzniesienie reglowe (1108 m) na wschodnich zboczach Doliny Chochołowskiej w polskich Tatrach Zachodnich. Znajduje się w dolnym zakończeniu grzbietu tworzącego północne obramowanie Doliny Dudowej. Od Spalonej Czuby (1257 m), sąsiedniego i wyżej położonego wzniesienia w tym grzbiecie, oddziela go przełęcz Jamskie Siodło (ok. 1085 m). Na przełęczy tej i w jej okolicy znajduje się polana Jamy, od której utworzono nazwę szczytu. Nazwa Jamska Czuba wprowadzona została sztucznie na mapach, przez górali nazywana była kopą Gronki.
Północne, zalesione zbocza Jamskiej Czuby opadają dość stromo do dolnej części Doliny Huciańskiej, zbocza południowe do dolnej części Doliny Dudowej. Od strony Doliny Chochołowskiej stromo podcięte wapienne zbocza tworzą wschodni bok Niżniej Bramy Chochołowskiej.

</doc>
<doc id="1196605" url="https://pl.wikipedia.org/wiki?curid=1196605" title="8 Dywizja Piechoty">
8 Dywizja Piechoty

Dywizje piechoty noszące numer 8:
Wojska Polskiego:
Amerykańska dywizja piechoty:
Niemieckie dywizje piechoty:
Rosyjskie dywizje piechoty:

</doc>
<doc id="1196608" url="https://pl.wikipedia.org/wiki?curid=1196608" title="8 Drezdeńska Dywizja Piechoty">
8 Drezdeńska Dywizja Piechoty

8 Drezdeńska Dywizja Piechoty im. Bartosza Głowackiego (8 DP) – związek taktyczny piechoty Wojska Polskiego.
8 Dywizja Piechoty została sformowana w 1944 roku w rejonie Siedlec. Bazę stanowiło Zgrupowanie Partyzanckie „Jeszcze Polska nie zginęła”. Weszła w skład 2 Armii WP. Walczyła w operacji łużyckiej i praskiej. Za udział w wojnie odznaczona Krzyżem Grunwaldu III klasy. W 1947 wzięła udział w operacji „Wisła”.
30 marca 1949 8 Drezdeńską Dywizję Piechoty przeformowano na 8 Zmotoryzowaną Dywizję Piechoty i przeniesiono na Pomorze Zachodnie.
Formowanie i szkolenie.
Dywizje rozpoczęto formować na ziemi siedleckiej na mocy rozkazu nr 8 Naczelnego Dowództwa WP z 20 lipca 1944. Bazę stanowiło sformowane na Wołyniu Zgrupowanie Partyzanckie „Jeszcze Polska nie zginęła” ppłk. Roberta Satanowskiego. Jemu to powierzono też początkowo formowanie dywizji i mianowano dowódcą.
Jednak już 28 sierpnia przybył do Siedlec jej nowy dowódca, oficer sowiecki, płk Wasyl Gulida wraz z grupą 86 oficerów, a 6 września nowym dowódcą został płk Iwan Iwanczura. Od 21 listopada 1944 do końca wojny dowodził dywizją płk Józef Grażewicz.
Odejście szanowanego przez partyzantów ppłk. Satanowskiego oraz niepełne uznanie partyzanckich stopni wojskowych i odznaczeń, spowodowało rozgoryczenie i w konsekwencji dezercję blisko połowy partyzantów.
Dywizja formowana była według etatu dywizji strzeleckiej gwardii Armii Czerwonej. Etat ten przewidywał ponad 11.000 żołnierzy, w tym ponad 900 oficerów, ponad 3300 podoficerów i około 6900 szeregowców.
Brak możliwości zakwaterowania w Siedlcach całej dywizji spowodował konieczność przeniesienia formowania jednostek w lasy leżące na południe od miejscowości Mordy. 6 września dowództwo i sztab dywizji przeniesiono do Mord. 34 pułk rozlokowano w rejonie wsi Jajki, 37 pułk artylerii lekkiej we wsiach Pruszyn i Krzymosze, a 32 pułk w lesie 2 km na północ od wsi Klimonty. Pododdziały dywizyjne rozmieszczono koło wsi Głuchów, Głuchówek i miasteczka Mordy.
Większość żołnierzy biwakowała w ziemiankach. Brak było łopat, siekier i pił do ich wykonania. Brak było ciepłego umundurowania i koców. Występowały niedostatki w zaopatrzeniu żywnościowym i medycznym. Trudności te powodowały nie najlepsze nastroje wśród wywodzących się z Kresów Wschodnich żołnierzy.
W drugiej połowie września dywizja zaczęła otrzymywać broń, amunicję, umundurowanie i inny ekwipunek wojskowy. Największe braki występowały w transporcie samochodowym.
21, 22 i 23 października oddziały dywizji złożyły przysięgę wojskową. Msze święte celebrowane były przez kapelana 8 DP księdza kpt. Stanisława Matyjasika.
Szkolenie
Szkolenie prowadzono w oparciu o półtoramiesięczny plan szkolenia Armii Czerwonej. Przewidywał on 42 dni szkoleniowe po 12 godzin dziennie. Szkolenie w dywizji rozpoczęto 2 października. Od trzeciego tygodnia prowadzono ćwiczenia zgrywające batalionu, pułku i dywizji. Zorganizowano również szkolenie kursowe. W tym systemie szkolono podoficerów, dowódców drużyn ckm, moździerzy i rusznic przeciwpancernych oraz: zwiadowców, strzelców wyborowych, łącznościowców, kierowców i innych.
Do końca 1944 8 DP zakończyła podstawowe szkolenie bojowe. W styczniu 1945 realizowano szkolenie doskonalące.
Struktura organizacyjna.
"W nawiasach podano numer poczty polowej"
Działania zbrojne.
Marsz w kierunku frontu.
28 stycznia 1945 8 DP rozpoczęła marsz po drodze: Mordy, Siedlce, Kałuszyn i 31 stycznia dotarła do Warszawy. 1 lutego dywizja przejęła służbę garnizonową w stolicy. Sztab dywizji, pododdziały dywizyjne i 34 pp rozlokowano w koszarach: róg ulicy Rakowieckiej i Puławskiej, 32 pułk na Bielanach w Instytucie Wychowania Fizycznego, 36 pułk na Pradze w koszarach przy ulicy 11 Listopada, a 37 pal w przy ulicy Podchorążych. Od 6 do 21 lutego wojska realizowały też szkolenie doskonalące.
Od 21 lutego rozpoczęto planowanie przegrupowania 2 Armii WP na Pomorze. 8 DP otrzymała zadanie maszerować trasą: Błonie, Kutno, Włocławek, Bydgoszcz, Nakło i ześrodkować się w rejonie Piły. W trakcie marszu zmieniono zadania i dywizja do 16 marca miała osiągnąć rejon: Górzno, Łużniki, Ogardy. Od 7 marca oddziały dywizji maszerowały nocą. W trakcie przegrupowania 8 dywizja defilowała w Toruniu i Bydgoszczy.
16 marca nastąpiła poprawa położenia oddziałów dywizji. Przesunięto ją na północny wschód do Dobiegniewa. Tu otrzymała zadanie rozbudować (szkoleniowo) obronę pomiędzy 9 a 7 DP na rubieży: Dobiegniew, Bierzwnik, Chłopowo, frontem na wschód, północny wschód i północ.
W związku z decyzją Stawki o włączeniu 2 Armii WP w skład 1 Frontu Ukraińskiego 8 Dywizja od 20 do 27 marca przegrupowała się w rejon Wrocławia. Tam rozbudowała obronę na stokach Wzgórz Trzebnickich. Kolejna zmiana użycia 2 A WP nakazała dywizji 11 kwietnia rozpocząć marsz nad Nysę Łużycką.
Walki w Łużycach.
13 kwietnia dywizja otrzymała zadanie do natarcia. Wzmocniona 7 BAH (bez 44 pah), 9 BAPPanc, 3 pułkiem moździerzy, artylerią 5 DP oraz 1/ 6BPanc i dwoma bateriami 28 pułku artylerii pancernej, 25 batalionem saperów, oraz wsparta 98 pułkiem moździerzy Gwardii miała sforsować Nysę, przełamać obronę nieprzyjaciela i pod koniec dnia osiągnąć południowo-zachodnią część Niesky. W trzecim dniu operacji osiągnąć rubież Grosswelka, Temritz. Prawym sąsiadem była 9 Dywizja, a lewym 254 Dywizja 52 Armii.
Na korzyść dywizji miała działać armijna grupa artylerii (AGA) oraz dwie radzieckie dywizje lotnicze – myśliwska i szturmowa. Gotowość do natarcia ustalono na 16 kwietnia – godz. 4.00.
Dowódca dywizji zdecydował przełamać obronę na odcinku: tartak leżący na południe od Rothenburga, Nieder-Neundorf i do końca dnia wyjść na rubież Sproitz, Diehsa.
W pierwszym rzucie nacierał 34 i 36 pułk, a w drugim 32 pp. Wspierała dywizyjna grupa artylerii, odwód przeciwpancerny stanowił 11 dywizjon artylerii pancernej, kompania saperów 19 bsap działała jako oddział zaporowy.
Rozpoznanie walką przeprowadziła wzmocniona 7 kompania 34 pp. W nocy z 13 na 14 kwietnia zdobyła przyczółek w zakolu Nysy. Następnej nocy przyczółek poszerzono, wprowadzając wzmocnioną 9 kompanię piechoty. Rozpoznanie walką 9 kompanii 36 pułku nie miało powodzenia.
16 kwietnia 1945 dywizja sforsowała Nysę Łużycką i uderzyła na niemieckie pozycje. Przed frontem dywizji i jej sąsiadów broniły się pododdziały Dywizji Grenadierów Pancernych „Brandenburg”, 1244 pułku piechoty i 128 batalion Volkssturmu. Pierwszej pozycji broniły dwie kompanie 1 pułku zmotoryzowanego dywizji „Brandenburg” oraz dwa bataliony 1244 pułku.
Ciężkie walki toczono o Nieder-Neundorf oraz o stację kolejową i wieś Biehain. 17 kwietnia dywizja wspólnie z 16 BPanc nacierała na Ober i Mittel Horka bronionych przez 1 pułk DGPanc. „Brandenburg”. Po przełamaniu za drugim razem tej pozycji wyszła nad Weißer Schöps i sforsowała tę rzekę. Następnie z marszu oddziały dywizji pokonały kanał Neugraben. Wieczorem 36 pp zdobył wieś Oedernitz, a 32 pp dotarł do miasta Niesky, którego próba zdobycia z marszu nie powiodła się. 18 kwietnia 36 pp wraz z 2 BPanc zdobył silny punkt oporu w Diehsa. Reszta dywizji wraz z 9 DP uderzyła na Niesky, które zdobyto po południu. Następnie zdobyto miejscowości See, Mocholz, Zischelmühle i Stockteich. 19 kwietnia dywizja odpierała natarcie niemieckie na południe od Niesky. 20 kwietnia ruszyła do pościgu, początkowo posuwając się dość szybko. Silny opór napotkano w rejonie Gebelzig, Groß Saubernitz, Baruth i Guttau. W dniach 21-22 kwietnia dywizja opanowała Gelenau, Ober- i Niedersteina i Mittelbach. 25 kwietnia dywizja zajęła obronę na linii Strohschütz – Großbrösern – Cölln. 26 kwietnia właśnie w pasie 8 dywizji decydowały się losy bitwy budziszyńskiej. Gdyby jej obrona pękła, inne dywizje 2 AWP byłyby atakowane od tyłu. Po całodziennych i dramatycznych walkach, w nocy z 26 na 27 kwietnia, za zgodą dowódcy armii, 8 dywizja cofnęła się około 5 km na dogodną rubież. Tam założono pola minowe, dowieziono amunicję, uporządkowano pododdziały i przygotowano do dalszej walki. 27 kwietnia rozpoczęto formowanie stałej obrony wojsk polskich i sowieckich na Łużycach. Ostatecznie załamano przeciwuderzenie niemieckie 57 korpusu gen. Kirchnera. Od 28 kwietnia do 4 maja dywizja pozostawała w obronie.
Operacja praska.
W maju 1945 dywizja w ramach 2 AWP wzięła udział w operacji praskiej. Zabezpieczała wejście do walki zgrupowania uderzeniowego 2 Armii i sowieckiej 28 Armii. W toku operacji współuczestniczyła w opanowaniu kilkuset miejscowości, zdobyła około tysiąca samochodów, 185 dział i 475 karabinów maszynowych.
Od 16 kwietnia do 12 maja dywizja straciła 3649 żołnierzy, w tym: 989 poległo, 2385 odniosło rany, a 275 zaginęło bez wieści.
W uznaniu zasług dywizja była wielokrotnie wyróżniana. 2188 żołnierzy zostało wyróżnionych wysokimi odznaczeniami wojskowymi, w tym: Virtuti Militari – 12, Krzyżem Grunwaldu – 28, Krzyżem Walecznych – 624, Zasłużonym na Polu Chwały – 1510.
Okres powojenny.
W ochronie granicy państwowej.
17 maja 2 Armię WP wyszła ze składu 1 Frontu Ukraińskiego. 20 maja 8 DP otrzymała zadanie obsadzenia wschodniego brzegu Odry od Frankfurtu do Nowej Soli. Dowódca dywizji nakazał poszczególnym pułkom obsadzić odcinki: 32 pułk piechoty od Słubic do Skorzyna, 34 pułk piechoty od Skorzyna do Sulechowa, 36 pułk piechoty od Sulechowa do Nowej Soli.
28 maja dywizja faktycznie obsadziła linię Nysy Łużyckiej. Pełniła służbę graniczną w pasie od ujścia Nysy do Odry, do Mużakowa. Do zadań dywizji należało także zaprowadzenie ładu i bezpieczeństwa na wyzwolonych terenach. Sztab dywizji stacjonował w Lubsku. 12 czerwca 1945 roku dywizja pełniąc służbę graniczną w rejonie Gubina przekazała swoje odcinki pułkom 11 Dywizji Piechoty.
W lipcu 8 DP podporządkowano 1 Armii WP. Dowódca armii nakazał dywizji ześrodkować w rejonie Krosno, Sanok (siedziba dowództwa mieściła się w Kamienicy przy ul. Kazimierza Wielkiego 8) i nadzorować granicę polsko-czechosłowacką na odcinku od Piwnicznej do stacji Użok.
Działania polityczno-militarne dywizji.
We wrześniu 1945 sztab dywizji stacjonował w Tarnowie. Żołnierze z 8 DP uczestniczyli w parcelacji majątków ziemskich. Przy ich pomocy rozparcelowano folwarki w następujących miejscowościach: Bartków, Bartków Ruski, Chruścielew, Huściel, Józefów, Józefów, Klimczyce, Klinczyce, Leśniczówka, Łysów, Mordy, Nosale, Ostrólec, Pałczyce, Patków, Prury, Rusków, Ruszków, Skrzynosze, Stok Ruski i Zaborów.
Początkowo dywizja wykonywała zadania rozpoznawcze Stan dywizji w owym czasie wynosił ok. 7400 żołnierzy. Obszar odpowiedzialności dywizji obejmował łącznie ok. 7000 km². Stanowiły go powiaty: Brzozów, Gorlice, Jasło, Krosno, Nowy Sącz, Lesko i Sanok. Odnotowywano tam dużą aktywność oddziałów Ukraińskiej Powstańczej Armii. W 1946 szacowano, że jej oddziały na tym terenie liczyły około 5000 dobrze zorganizowanych, wyszkolonych i uzbrojonych oraz mających oparcie wśród ludności ukraińskiej, żołnierzy. Dokonywały one napadów na miejscowości, strażnice WOP i jednostki wojskowe.
W okresie od kwietnia do października 1946 8 DP działała w ramach Grupy Operacyjnej „Rzeszów”. Przeprowadzono około 450 akcji bojowych przeciwko oddziałom UPA zadając im znaczne straty. Nie doprowadzono jednak do ich rozbicia. W listopadzie 8 DP weszła w podporządkowanie dowódcy OW VII.
Zarządzeniem Państwowego Komitetu Bezpieczeństwa z 17 kwietnia 1947 i rozkazem Sztabu Generalnego WP z 18 kwietnia 1947 utworzono Grupę Operacyjną „Wisła”. W składzie GO Wisła znalazła się również 8 Dywizja Piechoty.
Głównym zadaniem GO była likwidacja sił OUN i UPA. Realizowano również zadania związane z przesiedlaniem ludności ukraińskiej i łemkowskiej na tereny zachodniej i północnej Polski.
W ramach grup operacyjnych 8 DP stoczyła wiele krwawych bitew ze zorganizowanymi siłami UPA. 34 pułk piechoty bronił granicznej stacji kolejowej Łupków. Jego 3 batalion walczył w rejonie wsi Korzuszno. Stracił tam ponad 100 ludzi.
W lipcu 36 płk piechoty walczył we wsiach Zawadne i Opieńka, a w sierpniu 34 pp oczyszczał lasy w rejonie Leniu-Grabówka-Gratowica. Zgrupowanie mjr. Grabolisa walczyło o wsie: Rzepedź, Orzechowa i Komańcza.
W 1946 w województwie rzeszowskim w ramach akcji przeciwko ukraińskiemu podziemiu działało kilka grup dywersyjno-rozpoznawczych. Cele i zadania takich grup wyznaczyła dla WP PPR w roku 1946
W okresie działalności partyzanckiej Antoniego Zubryda dochodziło również do współpracy batalionu z 34 Pułkiem Piechoty, m.in. w dostawach oraz remontach broni oraz wspólnych akcjach przeciwko UPA. W okresie tym wielu żołnierzy oraz oficerów zdezerterowało z wojska i zasiliło oddziały partyzanckie, w tym NSZ „Zuch”.
Ogółem w czasie trwania Akcji „Wisła” 8 DP straciła 169 żołnierzy.
Z chwilą rozwiązania GO „Wisła” poszczególne jednostki Dywizji trafiły do następujących garnizonów: sztab oraz 34 i 36 pp do Łodzi, 32 pp i 37 pal do Skierniewic, 11 sdap do Gałkówka. 19 bsap prowadził dalej rozminowanie terenu w rejonie Jasła, ale i on niebawem dołączył do pozostałych jednostek macierzystego związku taktycznego.
Skład i rozmieszczenie w 1949.
Dowództwo – Łódź
Na podstawie rozkazu ministra obrony narodowej z 30 marca 1949 8 Drezdeńską Dywizję Piechoty przeformowano na 8 Zmotoryzowaną Dywizję Piechoty i przeniesiono ją na Pomorze Zachodnie.
Żołnierze dywizji.
Dowódcy dywizji:
zastępca dowódcy dywizji ds. liniowych:
zastępca dowódcy dywizji ds. polityczno-wychowawczych:
szef sztabu:
Przekształcenia.
8 Drezdeńska Dywizja Piechoty → 8 Zmotoryzowana Dywizja Piechoty → 8 Drezdeńska Dywizja Zmechanizowana → 8 Bałtycka Dywizja Obrony Wybrzeża

</doc>
<doc id="1196609" url="https://pl.wikipedia.org/wiki?curid=1196609" title="Małgorzata Tlałka">
Małgorzata Tlałka



</doc>
<doc id="1196612" url="https://pl.wikipedia.org/wiki?curid=1196612" title="Magdalena Grzywa">
Magdalena Grzywa

Magdalena Grzywa (ur. 15 września 1979 roku w Czernichowie) – polska biathlonistka, broniąca barw AZS AWF Katowice.
Pierwsze sukcesy odnosiła w zawodach juniorskich. Podczas mistrzostw świata juniorów w 1999 roku w Pokljuce zdobyła dwa brązowe medale w biegu sprinterskim i sztafecie. W biegu pościgowym była 4. W karierze seniorskiej zdobyła między innymi złoty medal w biegu pościgowym i srebrny w sprincie podczas mistrzostw Europy w Zakopanem w 2000 roku. Była też między innymi ósma w sztafecie na mistrzostwach świata w Oberhofie w 2004 roku, a podczas Zimowych Igrzysk Olimpijskich 2006 w Turynie w tej samej konkurencji Polki zajęły 7. pozycję.
W 2007 roku zakończyła karierę i zajęła się pracą dziennikarską – komentowała m.in. zawody biathlonowe na TVP Sport i w Polsacie Sport była także na Igrzyskach Olimpijskich 2008, gdzie relacjonowała wyścigi BMX-ów i gimnastykę.

</doc>
<doc id="1196615" url="https://pl.wikipedia.org/wiki?curid=1196615" title="Woszczele (przystanek kolejowy)">
Woszczele (przystanek kolejowy)

Woszczele – przystanek kolejowy w miejscowości Woszczele w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.
Połączenia.
Poniżej podane tylko połączenia z ośrodkami miejskimi. Stacja posiada ponadto połączenie z szeregiem wsi w województwie warmińsko-mazurskim na trasie Ełk-Olsztyn.

</doc>
<doc id="1196617" url="https://pl.wikipedia.org/wiki?curid=1196617" title="27 Dywizja Piechoty">
27 Dywizja Piechoty

Dywizje piechoty (strzelców) noszące numer „27”:
Wojska Polskiego:
Austro-węgierska:
Niemieckie:
Rosyjskie i radzieckie:

</doc>
<doc id="1196623" url="https://pl.wikipedia.org/wiki?curid=1196623" title="Podkarpacka Brygada Obrony Narodowej">
Podkarpacka Brygada Obrony Narodowej

Podkarpacka Brygada Obrony Narodowej – brygada Obrony Narodowej Wojska Polskiego II Rzeczypospolitej.
W 1937 została sformowana Podkarpacka Półbrygada ON w składzie dwóch batalionów ON: Przemyskiego i Samborskiego oraz Oddziału Zwiadowców. Dowództwo półbrygady i dowództwo pierwszego batalionu oraz Oddział Zwiadowców rozmieszczono w garnizonie Przemyśl. Drugi batalion stacjonował w Samborze.
6 kwietnia 1938 rozpoczęto formowanie trzech kolejnych batalionów: Rzeszowskiego, Jarosławskiego i Sanockiego. W związku z powyższym dotychczasowa półbrygada przemianowana została na Podkarpacką Brygadę ON i podporządkowana dowódcy Okręgu Korpusu Nr X.
Wiosną 1939 istniejące bataliony przeformowane zostały na etat batalionu ON typ I. Zmieniono podporządkowanie poszczególnych kompanii pomiędzy batalionami. Równocześnie na terenie województwa lwowskiego sformowano trzy kolejne bataliony: Brzozowski i Krośnieński (oba typu IV) oraz Turczański (typu I).
W kampanii wrześniowej brygada walczyła w składzie Armii „Karpaty” przy czym Turczański Batalion ON podporządkowany został dowódcy Odcinka „Węgry”, Samborski Batalion ON stanowił odwód dowódcy Grupy Operacyjnej „Jasło”, a pozostałe bataliony podporządkowane zostały dowódcy 3 Brygady Górskiej.

</doc>
<doc id="1196625" url="https://pl.wikipedia.org/wiki?curid=1196625" title="27 Dywizja Piechoty (LWP)">
27 Dywizja Piechoty (LWP)

27 Dywizja Piechoty (27 DP) – związek taktyczny piechoty ludowego Wojska Polskiego.
Formowanie i zmiany organizacyjne.
Dywizja została sformowana w okresie od maja 1951 roku 1 grudnia 1952 roku, w garnizonie Zgorzelec, w składzie Okręgu Wojskowego Nr IV, według etatów Nr 2/129-2/138, tzw. małej konnej DP, o stanie 5212 żołnierzy i 164 pracowników cywilnych. Do końca 1951 roku stan liczebny dywizji miał liczyć 2818 żołnierzy oraz 142 pracowników cywilnych.
Był to związek o ograniczonych możliwościach bojowych, trakcji konnej, przeznaczony do użycia na drugorzędnych kierunkach działań. Dywizja pozostawała w bezpośredniej podległości dowódcy okręgu. Etatowo w składzie pułku piechoty miało być 7 samochodów, 14 moździerzy 82 mm, 66 rkm, 21 ckm, 24 km plot, 536 kbk, 4 armaty 45 mm, 4 armaty 76 mm.
Dywizja została rozformowana w grudniu 1955 roku, z wyjątkiem 17 daplot i 52 dappanc.
Żołnierze dywizji.
Dowódcy dywizji:
Struktura organizacyjna.
"wg stanu z 1 grudnia 1952 r."

</doc>
<doc id="1196628" url="https://pl.wikipedia.org/wiki?curid=1196628" title="Jinonice (stacja metra)">
Jinonice (stacja metra)

Jinonice – stacja linii B metra praskiego (odcinek III.B), położona w dzielnicy o tej samej nazwie, w pobliżu ulicy Radlickiej.
Otwarta została pod nazwą "Švermova" (na cześć pisarza i działacza komunistycznego Jana Švermy), obecna została nadana 22 lutego 1990 roku.

</doc>
<doc id="1196632" url="https://pl.wikipedia.org/wiki?curid=1196632" title="Józef Gigiel-Melechowicz">
Józef Gigiel-Melechowicz

Józef Gigiel-Melechowicz (ur. 6 marca 1890 w Samborze, zm. w kwietniu 1940 w Charkowie) – pułkownik piechoty Wojska Polskiego, ofiara zbrodni katyńskiej.
Życiorys.
Urodził się 6 marca 1890 w Samborze, w rodzinie Antoniego i Marii z Kroczaków. Ukończył 5 klas gimnazjum w Samborze. W 1908 zdał egzamin maturalny i ukończył Gimnazjum św. Anny w Krakowie. Podjął pracę na kolei jako urzędnik niższego szczebla. W latach 1911–1912 odbył kurs jednorocznego ochotnika w armii austro-węgierskiej. Przez rok studiował filozofię na Wydziale Teologicznym Uniwersytetu Jagiellońskiego. Pod koniec 1912 wstąpił do Związku Strzeleckiego. Po wybuchu I wojny światowej, od 6 sierpnia 1914 służył w Legionach Polskich pod ps. „Traunicht”. 22 grudnia 1914 został ciężko ranny w bitwie pod Łowczówkiem. 9 sierpnia 1915 awansował do stopnia podporucznika, został dowódcą II, a potem III batalionu 1 pułku piechoty. 11 listopada 1915 na awansowany do stopnia porucznika, a 1 listopada 1916 kapitana. Po wyleczeniu ran otrzymał przydział do 6 pułku piechoty, w którym służył do kryzysu przysięgowego. We wrześniu 1917 został aresztowany w Przemyślu i przewieziony do Warszawy. W areszcie przebywał do 18 lutego 1918. Po wyjściu na wolność nawiązał kontakt z konspiracją, przybrał nowy pseudonim – „Melechowicz”, który z czasem stał się drugim członem jego nazwiska. Współpracował z POW w Warszawie, Lublinie, Kijowie i Odessie.
Latem 1920 pełnił służbę w Dowództwie Okręgu Generalnego „Pomorze”. 15 lipca 1920 został zatwierdzony w stopniu majora z dniem 1 kwietnia 1920, w piechocie, w „grupie byłych Legionów Polskich”. 1 czerwca 1921 pełnił służbę w Dowództwie Odcinka Kordonowego Wilno, pozostając na ewidencji macierzystego 6 pp Leg. W październiku 1921 został przeniesiony do 15 pułku piechoty „Wilków” w Dęblinie. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 222. lokatą w korpusie oficerów piechoty. W lipcu 1922 został przeniesiony do 16 pułku piechoty w Tarnowie na stanowisko zastępcy dowódcy pułku. W kwietniu 1924 został przeniesiony do 54 pułku piechoty Strzelców Kresowych w Tarnopolu na stanowisko zastępcy dowódcy pułku. 31 marca 1927 objął dowództwo 40 pułku piechoty „Dzieci Lwowskich” we Lwowie. 1 stycznia 1928 został mianowany pułkownikiem ze starszeństwem z dniem 1 stycznia 1928 i 15. lokatą w korpusie oficerów piechoty. 17 listopada 1936 inspektor armii, generał dywizji Kazimierz Fabrycy wystawił mu następującą opinię: „"Bardzo dobry w terenie i z wojskiem. Na mapie wychodzi gorzej. Wychowawca słaby. Upija się - wysłany przez dcę OK do lecznicy na 3 miesiące. Typ dobrego bojowego dcy, z którym nie wiadomo co zrobić w czasie pokoju"”. 12 stycznia 1937 został przeniesiony do dyspozycji dowódcy Okręgu Korpusu Nr VI we Lwowie.
W kampanii wrześniowej był dowódcą Podkarpackiej Brygady Obrony Narodowej. Po agresji ZSRR na Polskę w czasie walk dostał się do niewoli radzieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Był żonaty z Teresą (zm. 1971 w Londynie). Mieli dwóch synów: Zdzisława Karola (zm. 2011) i Mieczysława Antoniego Marię (1922–1991).
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1196633" url="https://pl.wikipedia.org/wiki?curid=1196633" title="Park Narodowy Aberdare">
Park Narodowy Aberdare

 
Park Narodowy Aberdare (ang. "Aberdare National Park") – park narodowy w środkowo-zachodniej Kenii, mający powierzchnię 766 km², założony w 1950 roku. 
Obejmuje zróżnicowane tereny, od szczytów górskich (Góry Aberdare) do głębokich dolin górskich z potokami i wodospadami. Na najniżej położonych rozciągają się bagna, lasy bambusowe i tropikalne.
Fauna.
Park zamieszkują, między innymi, następujące gatunki zwierząt: słoń afrykański, bawół afrykański, lampart, dzikacz leśny, ridbok górski, kob śniady, buszbok subsaharyjski, antylopka piżmowa, szakal pręgowany, eland, dujker, gereza, pawian oliwkowy. Rzadziej można zobaczyć złotokota afrykańskiego i bongo leśne (płochliwą antylopę żyjącą w lesie bambusowym).

</doc>
<doc id="1196634" url="https://pl.wikipedia.org/wiki?curid=1196634" title="Aberdares">
Aberdares



</doc>
<doc id="1196635" url="https://pl.wikipedia.org/wiki?curid=1196635" title="Park Narodowy Aberdares">
Park Narodowy Aberdares



</doc>
<doc id="1196636" url="https://pl.wikipedia.org/wiki?curid=1196636" title="Aberdare National Park">
Aberdare National Park



</doc>
<doc id="1196637" url="https://pl.wikipedia.org/wiki?curid=1196637" title="Aberdares National Park">
Aberdares National Park



</doc>
<doc id="1196638" url="https://pl.wikipedia.org/wiki?curid=1196638" title="Anna Lisowska-Niepokólczycka">
Anna Lisowska-Niepokólczycka

Anna Lisowska-Niepokólczycka (ur. 1 lipca 1930 w Radomiu, zm. 9 stycznia 1997 w Brwinowie) - polska pisarka i autorka słuchowisk radiowych dla dzieci, żona Wacława Niepokólczyckiego, tłumacza. Była matką zm. Jana Niepokólczyckiego, dziennikarza.

</doc>
<doc id="1196639" url="https://pl.wikipedia.org/wiki?curid=1196639" title="Wacław Niepokólczycki">
Wacław Niepokólczycki

Wacław Niepokólczycki (ur. 14 maja 1929 w Wilnie, zm. 17 maja 2001) – tłumacz literatury anglojęzycznej.
Życiorys.
W czasie II wojny światowej wywieziony do Kazachstanu. Opuścił Związek Radziecki z Armią Andersa. Po wojnie powrócił do Polski. Ukończył filologię angielską na Katolickim Uniwersytecie Lubelskim. W latach 1953-1956 pracował w Instytucie Wydawniczym PAX. Był członkiem warszawskiego oddziału Stowarzyszenia Pisarzy Polskich. Tłumaczył przede wszystkim prozę, w tym także powieści sensacyjne, kryminalne i fantastykę.
Mąż Anny Lisowskiej-Niepokólczyckiej, pisarki. Syn Franciszka Niepokólczyckiego.

</doc>
<doc id="1196640" url="https://pl.wikipedia.org/wiki?curid=1196640" title="Radlická">
Radlická

Radlická – stacja linii B metra praskiego (odcinek III.B), położona w dzielnicy Radlice w pobliżu ulicy Radlickiej.

</doc>
<doc id="1196641" url="https://pl.wikipedia.org/wiki?curid=1196641" title="Nambino">
Nambino



</doc>
<doc id="1196644" url="https://pl.wikipedia.org/wiki?curid=1196644" title="The Beatles Play The Residents and The Residents Play The Beatles">
The Beatles Play The Residents and The Residents Play The Beatles

The Beatles play The Residents and The Residents play The Beatles – piosenka awangardowej grupy The Residents wydana w 1977 roku na singlu.
Na stronie A singla znalazł się utwór zatytułowany „Beyond the Valley of a Day in the Life” (przypominający swoją stylistyką kompozycje z płyty The Third Reich 'n Roll kilkuminutowy kolaż utworów napisanych oryginalnie przez zespół The Beatles z zapętlonym zdaniem "Please everybody, if we haven’t done everything we could have done we tried". (tłum. słuchajcie wszyscy, jeśli nie zrobiliśmy wszystkiego co mogliśmy zrobić to przynajmniej próbowaliśmy) wypowiedzianym przez Paula McCartneya na jednym ze świątecznych nagrań grupy) zaś na stronie B płyty pojawił się cover utworu „Flying” z albumu "Magical Mystery Tour" (1967). W jednym z wywiadów prasowych udzielonych przez The Cryptic Corporation oświadczono, że wybór padł właśnie na ten utwór, ponieważ była to jedyna kompozycja napisana przez wszystkich członków zespołu The Beatles.
Beyond The Valley of a Day in the Life.
Na podstawie wielu dyskusji pomiędzy fanami obu zespołów ułożono zbiór utworów, które prawdopodobnie zostały użyte w powyższym kolażu. Z racji charakterystycznej dla grupy The Residents techniki budowania własnych interpretacji cudzych utworów, poprzez kompletne rozkładanie ich na czynniki pierwsze, nie można mieć pewności co do poprawności tej listy. Jej dokładność nie została również nigdy potwierdzona przez Cryptic Corporation, ani nikogo z otoczenia grupy.

</doc>
<doc id="1196645" url="https://pl.wikipedia.org/wiki?curid=1196645" title="Rodzinny interes (film 1989)">
Rodzinny interes (film 1989)

Rodzinny interes () – amerykański film fabularny z 1989 roku w reżyserii Sidneya Lumeta na podstawie powieści Vincenta Patricka.
Fabuła.
Film opowiadający konflikt pokoleń. Historia dziadka, ojca i wnuka. Dziadek Sean Connery i ojciec Dustin Hoffman mają przeszłość lumpiarsko-złodziejską.
Ojciec, jako ustatkowany przedsiębiorca nie jest skory do wspomnień z przeszłości, szczególnie w obliczu syna, którego te sprawy bardzo intrygują. W końcu razem przygotowują skok – chcą skraść z ośrodka naukowego dziennik badań wraz z preparatami.

</doc>
<doc id="1196649" url="https://pl.wikipedia.org/wiki?curid=1196649" title="Licznik proporcjonalny">
Licznik proporcjonalny

Licznik proporcjonalny – gazowy detektor promieniowania jonizującego pracujący w zakresie napięć, dla których występuje zjawisko wzmocnienia gazowego, czyli proporcjonalnego wzrostu ładunku docierającego do elektrody względem ładunku jonizacji pierwotnej. Zjawisko to występuje wokół anody wykonanej z cienkiego napiętego drutu, wokół którego wytwarzane jest silne pole elektryczne. Elektrony przyspieszane w polu elektrycznym osiągają energię wystarczającą do wywołania jonizacji wtórnej. Jeden elektron powoduje powstanie lawiny elektronów wtórnych, jonów dodatnich i pewnej liczby wzbudzonych atomów i cząsteczek. Maksymalna wartość współczynnika wzmocnienia zależy od właściwości gazu oraz od gęstości jonizacji pierwotnej, dla cząstek α jest to między 102 a 104. W przypadku pojedynczych elektronów osiąga się wzmocnienia rzędu 106.

</doc>
<doc id="1196650" url="https://pl.wikipedia.org/wiki?curid=1196650" title="The Terminator">
The Terminator



</doc>
<doc id="1196654" url="https://pl.wikipedia.org/wiki?curid=1196654" title="Fedde Le Grande">
Fedde Le Grande



</doc>
<doc id="1196655" url="https://pl.wikipedia.org/wiki?curid=1196655" title="Kcynka">
Kcynka

Kcynka ("Kcynianka", "Kcyninka ") – rzeka w Polsce, w województwie kujawsko-pomorskim i częściowo w wielkopolskim. Rzeka jest lewym dopływem Noteci. Jej źródła znajdują się niedaleko miejscowości Kcynia (stąd nazwa rzeki), a ujście niedaleko wsi Nowy Dwór.

</doc>
<doc id="1196662" url="https://pl.wikipedia.org/wiki?curid=1196662" title="Transfiguracja">
Transfiguracja



</doc>
<doc id="1196668" url="https://pl.wikipedia.org/wiki?curid=1196668" title="Lasgush Poradeci">
Lasgush Poradeci

Lasgush Poradeci właśc. Llazar Sotir Gusho (ur. 27 grudnia 1899 w Pogradcu, zm. 12 listopada 1987 w Pogradcu) – poeta i tłumacz albański, pochodzenia arumuńskiego.
Życiorys.
Uczęszczał do rumuńskojęzycznej szkoły w Bitoli. W latach 1916–1919 uczył się we francuskim liceum w Atenach. W 1919 roku zapadł na zdrowiu i dzięki pomocy finansowej Sophii Schliemann mógł się leczyć w jednym z sanatoriów greckich. Został z niego usunięty po tym, jak został przyłapany "in flagranti" z pielęgniarką.
Dzięki uzyskanemu w 1924 stypendium od rządu albańskiego, Poradeci ukończył studia na Akademii Sztuk Pięknych w Bukareszcie, a także studia filologiczne na uniwersytecie w Grazu. W tym czasie uczęszczał na wykłady Norberta Jokla. W maju 1933 roku obronił pracę doktorską poświęconą postaci Mihaia Eminescu. Powrócił do Albanii w 1934 roku, gdzie podjął pracę nauczyciela rysunku w gimnazjum w Tiranie. W tym czasie wydał swój pierwszy tomik wierszy. W okresie rządów Envera Hodży uniemożliwiono mu publikowanie utworów. Aby zarobić na życie pracował w wydawnictwie Naim Frashëri jak tłumacz, zajmował się także pracą naukową.
W jego dorobku translatorskim znajduje się tłumaczenie Eugeniusza Oniegina na język albański, a także przekłady Lermontowa, Błoka, Majakowskiego i Bertolta Brechta. Współpracował z Qevqepem Kambo przy tłumaczeniu dzieł Adama Mickiewicza na język albański. W roku 1974 przeszedł na emeryturę. Zmarł w nędzy w swoim domu w Pogradcu.
W życiu prywatnym był żonaty (żona Nefija zmarła w 1983), miał dwie córki.
W 1999 został pośmiertnie odznaczony orderem Nderi i Kombit (Honor Narodu). 27 grudnia 2006 w centrum Pogradeca stanął trzymetrowy pomnik Poradeciego, dłuta Mumtaza Dhramiego. Imię Poradeciego noszą ulice w Tiranie i w Prisztinie, a także szkoła w Tiranie.

</doc>
<doc id="1196678" url="https://pl.wikipedia.org/wiki?curid=1196678" title="Romana Próchnicka">
Romana Próchnicka

Romana Próchnicka-Vogler (ur. 17 lutego 1933 w Mościskach, zm. 18 maja 2020 w Krakowie), polska aktorka teatralna i filmowa, reżyser i scenarzystka teatralna, dyrektor teatru.
Życiorys.
W 1957 ukończyła Państwową Wyższą Szkołę Teatralną w Krakowie, w tym samym roku debiutowała w Starym Teatrze im. Heleny Modrzejewskiej, którego aktorką pozostała do 1972.
Reżyserowała przedstawienia w wielu teatrach w kraju i za granicą, m.in. w Theater La Tribune w Wiedniu, w Heidelbergu, Grazu, Zagrzebiu, Salzburgu. W latach 1980–1982 była dyrektorem naczelnym i artystycznym Teatru im. Wojciecha Bogusławskiego w Kaliszu, w latach 1986–1989 była kierownikiem artystycznym Teatru im. Juliusza Słowackiego w Krakowie. Została pochowana w alei zasłużonych na Cmentarzu Rakowickim (kwatera LXVII-płn. 2-7).
Romana Próchnicka była żoną Henryka Voglera.

</doc>
<doc id="1196685" url="https://pl.wikipedia.org/wiki?curid=1196685" title="Jasienica Mazowiecka">
Jasienica Mazowiecka

Jasienica Mazowiecka – przystanek osobowy Polskich Kolei Państwowych obsługiwany przez Koleje Mazowieckie. Położony jest przy ulicy Centralnej i Przejazdowej we wsi Jasienica w powiecie wołomińskim, w województwie mazowieckim, w Polsce. Według klasyfikacji PKP ma kategorię dworca lokalnego.
Na przystanku zatrzymują się wszystkie pociągi podmiejskie przejeżdżające linią kolejową D29-6 Zielonka – Kuźnica Białostocka
W odległości paruset metrów na zachód od przystanku przebiega na wiadukcie i wysokim nasypie linia kolejowa nr 13 w relacji Krusze–Pilawa, lecz potocznie linia ta przez okolicznych mieszkańców nazywana jest „torami na Mińsk”.
W roku 2018 przystanek obsługiwał 1000–1500 pasażerów na dobę.
Opis przystanku.
Perony.
Przystanek składa się z dwóch wysokich peronów bocznych o długości 202 metrów (po jednej stronie każdego krawędź peronowa):
Budynek przystanku.
Budynek przystanku znajduje się przy peronie drugim.
Budynek murowany, parterowy. W jednej jego części znajduje się poczekalnia, a w drugiej stanowisko kasowe i zaplecze. Część przedłużonego dachu budynku stanowi małą wiatę. Na zewnątrz, na ścianie budynku przymocowany jest megafon.
Wyposażenie:
Przejazd kolejowo-drogowy.
Przy wejściach na perony, po ich zachodniej stronie, znajduje się przejazd kolejowo-drogowy. Jest zabezpieczony sygnalizacją świetlną. Znajduje się w ciągu ulicy Centralnej i Przejazdowej.

</doc>
<doc id="1196687" url="https://pl.wikipedia.org/wiki?curid=1196687" title="Ali Podrimja">
Ali Podrimja

Ali Podrimja (ur. 28 sierpnia 1942 w Djakovicy w Kosowie, zm. lipiec 2012 w Paryżu) − albański poeta i prozaik.
Życiorys.
Ukończył studia z zakresu języka i literatury albańskiej na uniwersytecie w Prisztinie. Po studiach podjął pracę w wydawnictwie Rilindja jako redaktor. Pierwsze wiersze publikował jeszcze w czasach studenckich, w czasopiśmie "Jeta e Re" (Nowe życie). Jego utwory tłumaczono na wiele języków, w tym na język polski przez Mazlluma Saneję. W 1999 został uhonorowany nagrodą im. Nikolausa Lenaua.
W lipcu 2012 wyjechał na konkurs poetycki "Voix de la Méditerranée", odbywający się we francuskim Lodève i od 18 lipca nie nawiązywał kontaktu z rodziną. Jego ciało znalazła 21 lipca policja francuska.
W lipcu 2014 w Djakowicy odsłonięto popiersie poety, dłuta Luana Malliqiego, a jeden z placów w mieście nazwano jego imieniem. Imię Podrimji nosi także ulica w Ulcinju, jak również jedna z albańskich nagród literackich. W piątą rocznicę śmierci ukazała się książka Dino Koubatisa "Ali Podrimja - In Memoriam".

</doc>
<doc id="1196690" url="https://pl.wikipedia.org/wiki?curid=1196690" title="Adama Coulibaly">
Adama Coulibaly

Adama Coulibaly (ur. 10 września 1980 w Bamako) – piłkarz malijski grający na pozycji środkowego obrońcy.
Kariera klubowa.
Coulibaly urodził się w stolicy Mali, Bamako. Piłkarską karierę rozpoczął w tamtejszym klubie Djoliba AC, w barwach którego zadebiutował w 1998 roku w pierwszej lidze malijskiej. Już w 1998 roku wywalczył mistrzostwo Mali, a rok później, czyli w 1999 roku, powtórzył ten sukces.
Latem 1999 Coulibaly wyjechał do Francji i podpisał kontrakt z tamtejszym RC Lens. W Ligue 1 zadebiutował 28 sierpnia w przegranym 1:2 wyjazdowym spotkaniu z AS Nancy. W pierwszych dwóch sezonach był jednak tylko rezerwowym. W 2000 roku dotarł z Lens do półfinału Pucharu UEFA, a w sezonie 2000/2001 występował w amatorskich rezerwach klubu. W sezonie 2001/2002 zaczął grać w wyjściowej jedenastce i w tamtym sezonie wywalczył wicemistrzostwo Francji. W tamtym sezonie strzelił też swojego pierwszego gola we francuskiej ekstraklasie, a fakt ten miał miejsce 21 grudnia - Lens pokonało na wyjeździe Olympique Marsylia 2:1. W sezonie 2004/2005 Adama wraz z Lens zwyciężył w Pucharze Intertoto i awansował do Pucharu UEFA. Osiągnięcie to powtórzył dwa lata później. W 2008 roku spadł z Lens do Ligue 2.
Latem 2008 Coulibaly został zawodnikiem AJ Auxerre.
Kariera reprezentacyjna.
W reprezentacji Mali Coulibaly zadebiutował w 2001 roku. W 2002 roku został powołany przez Henryka Kasperczaka do kadry na Puchar Narodów Afryki 2002, na którym zajął z Mali 4. miejsce. W 2004 roku Henri Stambouli także powołał Adamę na Puchar Narodów Afryki i także tym razem Malijczycy zajęli 4. pozycję. W 2008 roku Coulibaly zaliczy swój trzeci turniej PNA.

</doc>
<doc id="1196691" url="https://pl.wikipedia.org/wiki?curid=1196691" title="Wojna duńsko-szwedzka (1643–1645)">
Wojna duńsko-szwedzka (1643–1645)

Wojna duńsko-szwedzka 1643-1645 – konflikt zbrojny między Danią a Szwecją rozgrywający się w latach 1643–1645. Wojna ta znana jest również pod nazwą wojny Torstensona.
Wstęp.
Szwecja i jej armia po przystąpieniu do wojny trzydziestoletniej zaczęła odnosić niebywałe sukcesy, najpierw pod wodzą swego króla Gustawa Adolfa, a później pod przywództwem kanclerza Axela Oxenstierny. W tym samym okresie Szwedzi wciąż czuli się zagrożeni przez duńsko-norweską monarchię, która otaczała ich terytoria od południa (prowincje Blekinge, Skania i Halland), od zachodu (prowincja Bohuslän) i od północnego zachodu (prowincja Jämtland). Także pobierane przez Danię cło w Sundzie było przedmiotem ciągłej irytacji i miało swój poważny wpływ na wybuch wojny.
Szwedzi mieli pełne prawo czuć się zagrożonymi po tym, jak król Danii Chrystian IV próbował z pomocą hiszpańską ujarzmić Szwecję i odtworzyć zdominowaną przez Danię unię kalmarską. Wymierzona przeciwko Szwecji akcja planowana była przez sprzymierzoną z cesarzem Hiszpanię oraz Danię od wielu lat. W końcu we wrześniu 1639 roku, czyli w okresie, gdy wojska szwedzkie na terenie Niemiec przeżywały trudne chwile, wyruszyła potężna flota hiszpańska wioząca 24 tys. żołnierzy. Wyprawa ta po napotkaniu dowodzonej przez Maartena Trompa floty holenderskiej zakończyła się katastrofalną klęską floty hiszpańskiej w bitwie na płyciźnie Downs. Na początku lat 40. sytuacja wojskowo-polityczna Szwedów uległa znacznej poprawie. Dzięki temu Szwecja mogła teraz przystąpić do akcji odwetowej, której celem było ostateczna likwidacja duńskiego zagrożenia.
Wiosną 1643 szwedzka rada królewska ("Riksrådet") doszła do wniosku, że wojskowa potęga Szwecji osiągnęła już takie rozmiary, że bez narażenia na szwank szwedzkich operacji na terenie Niemiec możliwe będzie uzyskanie terytorialnych korzyści kosztem Danii. Opracowano zatem plan wojenny i w maju zarządzono niespodziewany atak na Danię na wielu frontach.
Wojna.
Szwedzki feldmarszałek Lennart Torstensson wydał przygotowanym uprzednio szwedzkim wojskom rozkaz, by te wkroczyły na duńskie terytoria. Sam Torstensson, którego armia musiała maszerować aż z Moraw, wtargnął do należącego do Danii Holsztynu 12 grudnia i do końca stycznia 1644 opanował całą Jutlandię. Szwedzki generał Gustaw Horn, dysponujący armią liczącą 11 tys. żołnierzy, również zaatakował w grudniu i do lutego 1644 zajął większość duńskich prowincji Skanii i Halland, z wyjątkiem twierdzy Malmö. Flota szwedzka wspólnie z flotą holenderską zaczęły szykować się do wysadzenia desantu na wyspach duńskich.
Szwedzki atak, dokonany bez wypowiedzenia wojny, był dla Danii zaskoczeniem, toteż kraj był słabo przygotowany do wojny. Jednak król Chrystian IV nie stracił głowy. Pokładając swą ufność we flocie, że ta nie dopuści do szwedzkiego desantu na wyspach, polecił swym siłom w Norwegii, by zaatakowały Szwecję. Walka na szwedzko-norweskiej granicy miała odciągnąć część szwedzkich sił ze Skanii.
Norwegia, którą rządził zięć Chrystiana IV królewski namiestnik Hannibal Sehested, niechętnie brała udział w tej wojnie. Ludność Norwegii była przeciwna atakowi na Szwecję, słusznie sądząc, że taka akcja może spotkać się ze srogim odwetem. Opozycja wobec rządów duńskiego namiestnika była coraz większa, a samą wojnę traktowano w Norwegii lekceważąco, zwąc ją "wojną Hannibala". Duńczycy niewiele sobie robili z norweskiej opinii publicznej, szczególnie w sytuacji, gdy sama Dania była bezpośrednio zagrożona. Dlatego Ebbe Ulfeldt rozpoczął atak na Szwecję z terenu norweskiej prowincji Jämtland. Został szybko wyparty, po czym szwedzkie oddziały stopniowo zalały prowincję i wkroczyły do kolejnej norweskiej prowincji, Østerdal, z której zostały jednak później wyparte. W walkach ze Szwedami wspierała Duńczyków cesarska armia Matthiasa Gallasa w sile 6 tys. żołnierzy.
Sehested prowadził przygotowania wojenne, których celem było wyposażenie jego własnej armii i podobnej armii Henrika Bjelke, które miały najechać szwedzka prowincję Värmland. Musiał jednak porzucić te plany, gdyż król zażądał, by wsparł duński atak na Göteborg. Po przybyciu Sehesteda, król dołączył do jego floty i przejął dowództwo. Flota duńska pobiła 26 maja 1644 roku flotę szwedzko-holenderską w Zatoce List, a 11 lipca w bitwie w Zatoce Kilońskiej zablokowała Szwedów w tejże zatoce. Monarcha duński kierował swymi okrętami z wielką ofiarnością, nie zważając nawet na otrzymaną ranę. Zabiegi Chrystiana IV okazały się skuteczne, gdyż armia Torstenssona, pomimo poniesionej 23 października porażki floty duńskiej pod Fehmarn, nie zdołała przeprawić się na wyspy duńskie.
Na froncie norweskim Sehested zaatakował i zniszczył niedawno założone szwedzkie miasto Vänersborg. Następnie wysłał z Vinger i Eidskog wojska norweskie pod wodzą von Reichweina, by te wkroczyły na obszar Szwecji. Także armia norweska pod wodzą Henrika Bjelke wtargnęła do szwedzkiej prowincji Dalsland.
W związku z cesarską ofensywą w Niemczech znaczna część sił szwedzkich opuściła Jutlandię, co pozwoliło Duńczykom na próbę ofensywy w Skanii. Działania duńskie znacznie utrudniała przewaga floty szwedzko-holenderskiej. W końcu z powodu wyczerpania swych sił król Danii poprosił o mediację sprzymierzoną ze Szwedami Francję, pragnąc doprowadzić do rozmów pokojowych. Pertraktacje zakończyły się podpisaniem pokoju w Brömsebro 23 sierpnia (13 sierpnia) 1645. Warunki zarówno dla Danii, jak i związanej z nią Norwegii, były upokarzające. Szwedzi otrzymali większość zdobyczy, które dostały się w ich ręce tuż po pierwszym, niespodziewanym ataku. Statki szwedzkie zostały zwolnione z konieczności opłat celnych, jakie Dania pobierała od jednostek przepływających przez Sund. Norwegia straciła na rzecz Szwecji prowincje Jämtland, Härjedalen oraz Idre i Serna, natomiast Dania utraciła strategicznie ważne bałtyckie wyspy Gotlandię i Ozylię. Ponadto Szwedzi przez najbliższe 30 lat mieli okupować prowincje Halland i Blekinge oraz inne terytoria, by zabezpieczyć wykonanie warunków zawartego pokoju.
Klęska Danii całkowicie odmieniła stosunek sił między Danią a Szwecją. Odtąd główną potęgą morską nad Bałtykiem była Szwecja, która uzyskała niczym nie ograniczony dostęp do Morza Północnego, a jej obszar nie był już otoczony przez duńsko-norweskie posiadłości.
Przegrana wojna sprawiła, że od tego momentu połączona monarchia duńsko-norweska czekała na okazję do rewanżu, by móc odzyskać utracone terytoria. To pragnienie kilkanaście lat później skłoniło Danię do ataku na zaangażowaną w Polsce Szwecję, dającego początek kolejnej wojnie między tymi krajami (wojna duńsko-szwedzka 1657-1658).

</doc>
<doc id="1196693" url="https://pl.wikipedia.org/wiki?curid=1196693" title="Biesiedź">
Biesiedź

Biesiedź (biał. Бесядзь) – rzeka w Rosji i na Białorusi, lewy dopływ Soży (basen Dniepru). Długość wynosi 261 km, zlewnia – 5600 km². Średni przepływ w ujściu rzeki – 27,8 m³/s.

</doc>
<doc id="1196695" url="https://pl.wikipedia.org/wiki?curid=1196695" title="Tomáš Skuhravý">
Tomáš Skuhravý

Tomáš Skuhravý (ur. 7 września 1965 w Přerovie nad Labem) – czeski piłkarz, reprezentant Czechosłowacji (1985–1993) i Czech (1994–1995), uczestnik w Mistrzostw Świata 1990, na których zdobył pięć goli, zostając wicekrólem strzelców.

</doc>
<doc id="1196696" url="https://pl.wikipedia.org/wiki?curid=1196696" title="Tomas Skuhravy">
Tomas Skuhravy



</doc>
<doc id="1196697" url="https://pl.wikipedia.org/wiki?curid=1196697" title="Double Shot">
Double Shot

Double Shot (poprawnie zapisany tytuł jest ujęty w cudzysłów) to singel awangardowej grupy The Residents wydany w 1988 roku. Utwór tytułowy to cover kompozycji "Double Shot" ("Of My Baby's Love" autorstwa popularnej na przełomie lat 50' i 60' amerykańskiej grupy The Swingin' Medallions, który pojawił się początkowo na drugim albumie The Residents – The Third Reich 'n Roll. Na podstawie tej interpretacji zespół stworzył remiks, który trafił na płytę grupy zatytułowaną God in Three Persons jako kompozycja "The Thing About Them". Singel trafił na rynek amerykański jako miniCD, w Holandii wypuszczono również siedmiocalowy winyl z materiałem.

</doc>
<doc id="1196699" url="https://pl.wikipedia.org/wiki?curid=1196699" title="Toaleta Wenus (obraz Francesca Albaniego)">
Toaleta Wenus (obraz Francesca Albaniego)

Toaleta Wenus – obraz stworzony w 1620 roku przez włoskiego malarza barokowego, Francesca Albani.
Obraz należy do cyklu "Dzieje Wenus", składającego się z czterech tond, które artysta stworzył dla kardynała Scipione Borghese. Malarz przedstawił idylliczną scenę umieszczoną w zalanym światłem pejzażu. Ukazane niemal jako dzieci gracje są symbolem radości życia. Obraz znajduje się w Galerii Borghese w Rzymie.

</doc>
<doc id="1196700" url="https://pl.wikipedia.org/wiki?curid=1196700" title="Kościół Przemienienia Pańskiego w Osieku Jasielskim">
Kościół Przemienienia Pańskiego w Osieku Jasielskim

Kościół Przemienienia Pańskiego w Osieku Jasielskim – kościół rzymskokatolicki, dawny parafialny pw. Przemienienia Pańskiego wzniesiony około 1419.
Kościół należy do wyjątkowych przykładów rozwiązania bazylikowego w drewnianej architekturze sakralnej. Jest jednym z najstarszych kościołów drewnianych w Polsce.
Świątynia znajduje się na szlaku architektury drewnianej województwa podkarpackiego (trasa VIII – jasielsko-dębicko-ropczycka).
Historia.
Parafię w Osieku Jasielskim erygowano w 1370, a kościół został wzniesiony na przełomie XV i XVI wieku (według miejscowego przekazu w 1419). Około 1640 świątynię poddano gruntownej przebudowie i rozbudowie: dostawiono wieżę-dzwonnicę z kruchtą do zachodniej ściany kościoła, przebudowano dach, zmieniono wyposażenie wnętrza. Kolejny remont przeprowadzono w II połowie XVIII wieku. Podczas remontu w 1840 ściany ozdobiono polichromią. W 1976 wykonano prace zabezpieczające. W latach 2006-2009 wykonano remont generalny elementów konstrukcyjnych świątyni (wzmocnienie fundamentów, pokrycie gontowe) oraz rozpoczęto prace konserwatorskie wewnątrz kościoła.
Architektura i wyposażenie.
Kościół jest orientowany, konstrukcji zrębowej, z wieżą o konstrukcji słupowo-ramowej. Trójnawowy w układzie bazylikowym, do nawy głównej przylegają dwie niższe nawy boczne.
Do trójbocznie zamkniętego prezbiterium węższego od nawy głównej dostawiona zakrystia. Wieża niska, przysadzista, na rzucie kwadratu, z bocznymi aneksami, zwieńczona izbicą z namiotowym dachem. Nawa i prezbiterium przykryte dachem jednokalenicowym z sześcioboczną wieżyczką na sygnaturkę, zakończoną hełmem ostrosłupowym. Ściany kościoła pobite są gontem.
Wnętrze nakryte jest stropami płaskimi, a w nawach bocznych spłaszczone sklepienia kolebkowe. Ściany i stropy ozdobione neobarokową polichromią figuralną. Chór muzyczny z XVIII wieku wsparty na słupach z wybrzuszonym parapetem w części środkowej. Wyposażenie pochodzi z różnych okresów, a najcenniejsze to:
oraz przeniesione do nowego kościoła poświęconego w 2000:
Z kościoła w Osieku Jasielskim pochodzi tryptyk św. Piotra i św. Pawła z pierwszej połowy XVI wieku, przechowywany obecnie w Muzeum Archidiecezjalnym w Przemyślu.
Otoczenie kościoła.
Obiekt jest otoczony starodrzewiem i ogrodzony kamiennym murem z kaplicami.

</doc>
<doc id="1196702" url="https://pl.wikipedia.org/wiki?curid=1196702" title="Radio S">
Radio S



</doc>
<doc id="1196703" url="https://pl.wikipedia.org/wiki?curid=1196703" title="Innocent Victim">
Innocent Victim

Innocent Victim – jedenasty album brytyjskiej rockowej grupy Uriah Heep wydany w listopadzie 1977.

</doc>
<doc id="1196707" url="https://pl.wikipedia.org/wiki?curid=1196707" title="Wojna Torstenssona">
Wojna Torstenssona



</doc>
<doc id="1196708" url="https://pl.wikipedia.org/wiki?curid=1196708" title="Wojna Hannibala">
Wojna Hannibala



</doc>
<doc id="1196710" url="https://pl.wikipedia.org/wiki?curid=1196710" title="Gol 3">
Gol 3

Gol 3 (ang. "Goal! 3") – ostatnia część trylogii Goal!, która została nakręcona na Mistrzostwach Świata w Niemczech w 2006 roku.

</doc>
<doc id="1196711" url="https://pl.wikipedia.org/wiki?curid=1196711" title="Grupa „Ponton”">
Grupa „Ponton”

Grupa „Ponton” – nieformalna grupa działająca od 2002 roku przy Federacji na rzecz Kobiet i Planowania Rodziny w Warszawie. Grupa zajmuje się edukacją seksualną zgodnie z ideą tzw. edukacji rówieśniczej. Zrzesza wolontariuszy od 18. do 30. roku życia, którzy prowadzą pogadanki w gimnazjach i liceach, udzielają porad przez telefon i Internet oraz organizują akcje uliczne. Mają one na celu uświadomienie społeczeństwu problemów związanych z dostępnością edukacji seksualnej w Polsce. W lutym 2008 r. zainaugurował działalność pierwszy regionalny oddział grupy, „Ponton Gdańsk”, działający przy Naukowym Kole Seksuologii Wydziału Nauk Społecznych Uniwersytetu Gdańskiego.
Celem Grupy „Ponton” jest upowszechnianie wśród młodzieży rzetelnej, opartej na faktach naukowych wiedzy z zakresu: fizjologii, dojrzewania psychicznego i fizycznego, seksualności, metod antykoncepcji i zabezpieczania się przed HIV oraz innymi chorobami przenoszonych drogą płciową, a także na temat relacji partnerskich, równouprawnienia kobiet i mężczyzn, asertywności, odpowiedzialności oraz praw pacjenta.
Działalność.
Edukacja seksualna w szkołach.
Edukatorzy Grupy „Ponton” prowadzą w gimnazjach i liceach pogadanki w ramach przedmiotu Wychowanie do życia w rodzinie. W przypadku uczniów niepełnoletnich rodzice muszą wyrazić zgodę na udział dziecka w zajęciach. Lekcje, prowadzone przez dwie osoby, odbywają się bez podziału na uczniów i uczennice. Grupa „Ponton” przeprowadziła zajęcia w kilkunastu warszawskich i podwarszawskich szkołach, a także w domach dziecka oraz w zakładzie karnym dla kobiet.
Poradnictwo dla młodzieży.
Grupa „Ponton” udziela porad na tematy związane z seksualnością i antykoncepcją poprzez telefon i Internet, co pozwala jej dotrzeć do nastolatków spoza Warszawy. W czasie roku szkolnego Edukatorzy dyżurują raz w tygodniu na telefonie zaufania dla młodzieży, a w okresie wakacyjnym jest prowadzona cykliczna akcja „Wakacyjne Pogotowie Pontonowe”, w ramach której młodzież może zadawać pytania dzwoniąc na telefon komórkowy lub wysyłając SMS-a. W 2007 r., w ciągu dwóch miesięcy trwania akcji wolontariusze odpowiedzieli na ponad tysiąc SMS-ów. Od 2006 r. działa strona internetowa Grupy. W ciągu pierwszych dwóch lat istnienia forum dyskusyjnego wolontariusze „Pontonu” odpowiedzieli na ok. dwa tysiące pytań.
Udział w konferencjach.
Przedstawiciele Grupy „Ponton” biorą udział w konferencjach naukowych i debatach na temat stanu edukacji seksualnej w Polsce i na świecie. Wolontariusze prezentowali doświadczenia Grupy m.in. na konferencji dla nauczycieli i pedagogów, organizowanej przez Regionalny Ośrodek Metodyczno-Edukacyjnego „Metis” w Katowicach, międzynarodowej konferencji na temat zdrowia reprodukcyjnego i edukacji seksualnej młodzieży w krajach Europy Środkowej i Wschodniej, organizowanej przez sieć organizacji Astra, a także debacie „Ile nam wolno pomyśleć. Ile nam wolno powiedzieć” o wolności słowa w szkołach.
Akcje uliczne i inne działania.
Grupa organizuje akcje uliczne mające na celu uświadamianie społeczeństwa w kwestii antykoncepcji i prewencji HIV poprzez rozdawanie broszur informacyjnych i prezerwatyw, a także konkursy i rozmowy z uczestnikami. Od 2005 r., co roku 14 lutego „Ponton” organizuje w centrum Warszawy akcję walentynkową „Walentynkowe pogotowie anty-HIV-owe”. Działania uliczne prowadzone są także z okazji rozpoczęcia i zakończenia roku szkolnego. „Ponton” brał także udział we wspólnych inicjatywach innych organizacji: Miejskiej Majowej Akcji Edukacyjnej „Szukaj Czerwonego Kapturka” czy kampanii „Akcja Refundacja” na rzecz refundacji kosztów środków antykoncepcyjnych przez państwo. W 2007 roku „Ponton” był także, obok Polskiego Towarzystwa Ginekologicznego, jednym z polskich partnerów pierwszego Światowego Dnia Antykoncepcji.
Obecność w mediach.
Grupa „Ponton” działa na rzecz upowszechnienia edukacji seksualnej w Polsce goszcząc w programach radiowych i telewizyjnych m.in. „Pytanie na śniadanie” w TVP2, „Dzień Dobry TVN” w TVN, „Nasze dzieci” w telewizji Polsat, a także w Superstacji, Radiostacji, Antyradiu oraz Tok FM. O Grupie i jej działalności pisał m.in. magazyn "Gazety Wyborczej Wysokie Obcasy" czy tygodnik "Przekrój".
Osiągnięcia.
W 2008 r. Grupa „Ponton” otrzymała nominację do dorocznej nagrody „She changes the world”, przyznawanej małym organizacjom działającym na rzecz praw kobiet przez holenderską fundację Mama Cash. W dorocznym plebiscycie magazynu "Gazety Wyborczej Wysokie Obcasy" były nominowane do tytułu „Polki Roku”: w 2006 r. koordynatorka Grupy Aleksandra Józefowska, a w 2007 r. – jedna z założycielek Grupy, Anka Grzywacz.

</doc>
<doc id="1196725" url="https://pl.wikipedia.org/wiki?curid=1196725" title="Kościół św. Marcina w Grywałdzie">
Kościół św. Marcina w Grywałdzie

Kościół św. Marcina w Grywałdzie – gotycki, drewniany kościół parafialny pw. św. Marcina, wzniesiony w II połowie XV wieku, na miejscu wcześniejszej świątyni. Podanie głosi, że jeszcze wcześniej w tym właśnie miejscu znajdowała się pogańska gontyna. 
Historia.
Przed 1618 rokiem kościół znacznie przebudowano. Zmiany dotyczyły głównie konstrukcji dachu i stropów. W tym okresie dostawiono również wieżę, a wnętrze pokryto polichromią. Na początku XX wieku planowano powiększyć prezbiterium i dobudować boczne kaplice, ale planów tych nie zrealizowano. Znane remonty: przed 1930, 1936, 1942, 1958, 1960-61, 2008–2010 (wraz z rozległymi pracami konserwatorskimi).
Kościół zachował do dziś swój pierwotny gotycki charakter. Jest to świątynia orientowana, trójdzielna, obita i pokryta gontem. Składa się ze zrębowego prezbiterium i takiejż nawy oraz czworokątnej wieży o konstrukcji słupowej. Prezbiterium zamknięte jest prostokątnie, co jest typowe dla kościołów podhalańskich. Do prezbiterium od północy przylega zakrystia (rozbudowana w początkach XX w.), a do nawy od południa kruchta (dobudowana w 1845 r.). Wieżę oraz północną część nawy otaczają oszalowane soboty. Prezbiterium i nawę przykrywają oddzielne dachy dwuspadowe, zaś w dachu nad nawą znajduje się niewielka czworościenna sygnaturka. Jest to prawdopodobnie efekt przebudowy. Przypuszcza się, że pierwotnie był tu typowy dla małopolskich kościołów gotyckich dach jednokalenicowy w systemie więźbowo-zaskrzynieniowym. Wieża posiada nadwieszoną izbicę i nakryta jest stromym dachem namiotowym o załamanych połaciach.
Wejście południowe do kościoła ujęte jest gotyckim, ostrołukowym portalem. Wnętrze pokrywa znacznie zniszczona polichromia, zawierająca motywy figuralne i ornamentalne. Zachowała się na ścianach i stropie prezbiterium, na ścianach nawy i parapecie chóru muzycznego. W prezbiterium strop zdobią malowane kasetony, a ściany - malowidła przedstawiające scenę Ukrzyżowania, świętych Piotra i Pawła oraz ewangelistów. Interesującą scenę przedstawia malowidło na ścianie za głównym ołtarzem: Michał Archanioł strąca do piekła szatana, przedstawionego w postaci niedźwiedzia. Polichromia w nawie ukazuje sceny Męki Pańskiej.
Do najcenniejszych elementów wyposażenia kościoła należą:
Obecnie msze święte w kościele pw. św. Marcina odprawiane są tylko poza okresem zimowym, w soboty (godz 8.00), a w pozostałe dni w nowym murowanym kościele. Obiekt znajduje się na szlaku architektury drewnianej województwa małopolskiego.

</doc>
<doc id="1196726" url="https://pl.wikipedia.org/wiki?curid=1196726" title="Szczara">
Szczara

Szczara – rzeka w obwodzie brzeskim і grodzieńskim Białorusi, lewy dopływ Niemna, wchodząca w system Kanału Ogińskiego. Długość - 325 km, powierzchnia zlewni - 6990 km², średnie nachylenie - 0,2‰, spadek - 77,7 m. 
Wypływa z jeziora Kołdyczewo na Wyżynie Nowogródzkiej, wpada do Niemna 2 km na północny wschód od wsi Daszkowce rejonu mostowskiego.
Przez Jezioro Wyganowickie (Święcickie) łączy Kanał Ogińskiego z Jasiołdą w zlewni Prypeci z kolei wpadającej do Dniepru.
Większe dopływy
Historia.
W marcu 1919 roku na rzece Szczara znajdowała się linia frontu między Wojskiem Polskim i Armią Czerwoną.

</doc>
<doc id="1196728" url="https://pl.wikipedia.org/wiki?curid=1196728" title="Dąbrowica (przystanek kolejowy)">
Dąbrowica (przystanek kolejowy)

Dąbrowica – przystanek kolejowy w Dąbrowicy, w województwie lubelskim, w Polsce.

</doc>
<doc id="1196729" url="https://pl.wikipedia.org/wiki?curid=1196729" title="Babyfingers">
Babyfingers

Babyfingers – minialbum autorstwa awangardowej grupy The Residents wydany w 1979 roku. Początkowo materiał z płyty miał trafić na trzecią stronę płyty Fingerprince wydanego w 1976 roku (album ten miał zostać wytłoczony w technologii pozwalającej na odsłuchanie dwóch różnych zawartości na jednej stronie płyty winylowej w zależności od miejsca położenia igły), z pomysłu zrezygnowano jednak po odkryciu, że trzy lata wcześniej grupa Monty Python użyła identycznej metody zapisu na swoim "Matching Tie and Handkerchief" oraz ze względów finansowych, a niewykorzystany materiał trafił na osobną płytę.
"Babyfingers" doczekało się trzech reedycji – w 1980 (wydanie to było wykorzystane w charakterze prezentu dla członków fanklubu grupy, nie trafiło nigdy do regularnej sprzedaży), rok później wytłoczono ją również na limitowanych kopiach różowego winyla. Począwszy od pierwszego wydania "Fingerprince" na płycie kompaktowej w 1988 roku obydwa materiały tworzą spójną całość zgodnie z listą utworów która miała znaleźć się na pierwotnym, trójstronnym wydaniu płyty.

</doc>
<doc id="1196732" url="https://pl.wikipedia.org/wiki?curid=1196732" title="Gibkość woskowa">
Gibkość woskowa



</doc>
<doc id="1196734" url="https://pl.wikipedia.org/wiki?curid=1196734" title="4 Puławski Pułk Zmechanizowany">
4 Puławski Pułk Zmechanizowany



</doc>
<doc id="1196738" url="https://pl.wikipedia.org/wiki?curid=1196738" title="Nowy Młyn (przystanek kolejowy)">
Nowy Młyn (przystanek kolejowy)

Nowy Młyn – przystanek kolejowy w Nowym Młynie, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1196739" url="https://pl.wikipedia.org/wiki?curid=1196739" title="Nadeżda Koburg">
Nadeżda Koburg

Nadzieja Koburg (ur. 30 stycznia 1899 w Sofii; zm. 15 lutego 1958 w Stuttgarcie), królewna Bułgarii, księżna Wirtembergii.
Królewna Nadzieja była czwartym i ostatnim dzieckiem Ferdynanda I Koburga, cara Bułgarii, i jego pierwszej żony Marii Luizy Burbon-Parmeńskiej. Matka Nadziei zmarła przy porodzie, a ją samą razem z siostrą Eudoksją wychowała macocha - Eleonora Reuss-Köstritz.
24 stycznia 1924 roku, w Bad Mergentheim (Niemcy) wyszła za mąż za Albrechta Eugeniusza, księcia Wirtembergii, syna Albrechta Wirtemberskiego i Małgorzaty Zofii Habsburg.

</doc>
<doc id="1196742" url="https://pl.wikipedia.org/wiki?curid=1196742" title="Standardowe molowe ciepło tworzenia">
Standardowe molowe ciepło tworzenia



</doc>
<doc id="1196744" url="https://pl.wikipedia.org/wiki?curid=1196744" title="Nadejda Kobrug">
Nadejda Kobrug



</doc>
<doc id="1196745" url="https://pl.wikipedia.org/wiki?curid=1196745" title="Väinö Valve">
Väinö Valve

Väinö Valve (Valve Väinö Lahja Rikhard) (ur. 28 grudnia 1895 w Lappeenranta, zm. 11 marca 1995 w Helsinkach) – fiński generał, twórca systemu obrony linii brzegowej Finlandii, od grudnia 1944 do kwietnia 1945 był ministrem obrony.

</doc>
<doc id="1196746" url="https://pl.wikipedia.org/wiki?curid=1196746" title="Hydromeduza argentyńska">
Hydromeduza argentyńska

Hydromeduza argentyńska ("Hydromedusa tectifera") – gatunek żółwia bokoszyjnego z rodziny matamatowatych (Chelidae).
Występowanie.
Hydromeduza argentyńska żyje w stojących wodach Argentyny. 
Pożywienie.
Hydromeduza argentyńska żywi się bezkręgowcami wodnymi.

</doc>
<doc id="1196748" url="https://pl.wikipedia.org/wiki?curid=1196748" title="Port lotniczy Monastyr">
Port lotniczy Monastyr

Port lotniczy Monastyr (arab. مطار الحبيب بورقيبة الدولي) – międzynarodowy port lotniczy im. Habiba Burguiby położony 8 km na zachód od Monastyru, w pobliżu Susy w Tunezji. Lotnisko zostało oddane do użytku w 1968. Obecnie obsługuje przede wszystkim turystyczny ruch czarterowy z większości krajów Europy oraz państw Afryki Północnej i Bliskiego Wschodu. Dysponuje również siatką połączeń regularnych, realizowanych przez tunezyjskie linie lotnicze Tunisair i Nouvelair. W 2007 port lotniczy w Monastyrze odprawił łącznie 4 279 802 pasażerów, co dało mu pierwszą pozycję wśród lotnisk tunezyjskich pod względem wielkości ruchu pasażerskiego (wyprzedził stołeczny port lotniczy Tunis-Kartagina). 
Infrastruktura.
Port lotniczy w Monastyrze dysponuje jedną utwardzoną drogą startową o długości 2950 m i szerokości 45 m (kierunki podejścia 07/25). Droga ta umożliwia operowanie większości typów samolotów pasażerskich i transportowych oraz jest wyposażona w system wspomagania lądowania przy ograniczonej widzialności ILS.
Lotnisko posiada 1 terminal pasażerski o przepustowości planowej 3,5 mln pasażerów rocznie (46 stanowisk odpraw, 12 bramek) oraz terminal cargo.
Linki zewnętrzne.
Tunisia Monastir International Airport Oficjalna strona

</doc>
<doc id="1196749" url="https://pl.wikipedia.org/wiki?curid=1196749" title="Zjednoczone Królestwo Polskie">
Zjednoczone Królestwo Polskie

Zjednoczone Królestwo Polskie, inaczej odrodzone Królestwo Polskie () – państwo polskie w okresie od 20 stycznia 1320 do 4 marca 1386, czyli za panowania dwóch ostatnich Piastów i Andegawenów. Administracyjnie dzieliło się na prowincje i województwa lub ziemie. Było położone w rejonie Wyżyn Polskich i Ukraińskich na terytorium współczesnej Polski i Ukrainy.
Najważniejszymi rzekami Królestwa były na: Warta, Narew, Wisła, Pilica, San, Dniestr
Państwo graniczyło z: Czechami (poprzez wasalne księstwa śląskie), Węgrami, księstwem halicko-wołyńskim (do 1340), Litwą, Mazowszem (od 1351 lenno Polski), Płockiem (od 1386 lenno Polski), państwem zakonu krzyżackiego. W 1370 osiągnęło maksymalny zasięg terytorialny 270 000 km² i liczyło wówczas około 2,5 mln mieszkańców.
Formą sprawowania władzy była monarchia stanowa, która zastąpiła feudalną monarchię patrymonialną. Głową państwa był król, który rządził krajem za pomocą rozwiniętej administracji państwowej. Lata 1320–1370 to okres zwiększania się władzy królewskiej, lecz już lata 1370–1386 to okres pomniejszania jej na rzecz szlachty. Miasta i wsie lokowano na prawie magdeburskim, poznańskim i chełmińskim. Ważnym dziełem króla Kazimierza były wydane w 1346 Statuty wiślicko-piotrkowskie, regulujące ustrój społeczny, prawo cywilne, karne, sądownictwo, administrację. Za jego panowania utworzono również koncepcję Korony Królestwa, która odbierała władcy prawo swobodnego dysponowania ziemiami państwa, tj. dzielenia królestwa między synów i nadawania jego ziem innym państwom.
Społeczeństwo dzieliło się na: szlachtę, mieszczaństwo, chłopów, duchowieństwo i Żydów. Głównymi narodowościami byli: Polacy, Niemcy, Rusini, Żydzi, Ormianie i Wołosi. Większość mieszkańców była chrześcijanami (katolikami łacińskimi i ormiańskimi, prawosławnymi); wyjątkiem byli Żydzi, którzy wyznawali judaizm. Wymienione wcześniej religie wytworzyły w Polsce własną, kościelną administrację.
Rozwój gospodarczy można zauważyć dopiero za rządów Kazimierza Wielkiego, ponieważ za rządów jego ojca Władysława Łokietka państwo prowadziło niemal nieustannie wojny z sąsiadami (Krzyżakami, Brandenburgią, Czechami) i ich sprzymierzeńcami, jednak z pomocą potężnego sąsiada – Węgier. Za rządów Kazimierza rozwinęło się rolnictwo, górnictwo, handel, kolonizacja, bito polską monetę – grosza krakowskiego; zwiększyło to dochody do skarbu państwa.
Państwo rozwinęło się również militarnie (za Kazimierza). Nadal podstawową siłą bojową było pospolite ruszenie składające się z ogółu szlachty. Do służby w armii wprowadzono również wójtów i sołtysów. By bronić granic wybudował wiele zamków i fortyfikacji. Każdy zamek musiał posiadać studnię. Wokół zamku nie budowano żadnych budynków a drzewa karczowano; były nie do zdobycia szczególnie jeżeli stały na wzgórzu. Często jedyną możliwością zdobycia zamku było zagłodzenie jego garnizonu. Miasta zostały ufortyfikowane i obciążone kosztami utrzymania fortyfikacji (murów, wież, bram miejskich). Chłopi byli powoływani pod broń tylko w sytuacjach krytycznych.
Historia.
W tym okresie Polska prowadziła wpierw wojnę z zakonem krzyżackim, a następnie przede wszystkim dyplomatyczne spory z Krzyżakami i Luksemburgami. W efekcie działań króla Kazimierza Wielkiego i jego doradców w 1335 Luksemburgowie otrzymali Śląsk i zrzekli się, w zamian za 20 000 kop groszy praskich, praw do tytułu króla Polski. Tym samym rządzący w Krakowie Piast został przez społeczność międzynarodową uznany za króla Polski. Działania prowadzone przez niego w kolejnych latach pozwoliły na zakończenie sporu z Krzyżakami i zawarcie pokoju kaliskiego (1343), a następnie podjęcie ekspansji na Ruś Halicko-Włodzimierską.
Po śmierci Kazimierza Wielkiego (1370) tron polski objął Ludwik Węgierski z dynastii Andegawenów. Okres jego rządów to zarazem początek supremacji szlachty w życiu politycznym kraju, obdarzonej w 1374 w Koszycach pierwszym przywilejem generalnym.
Po śmierci Ludwika (1382) nastąpił okres najdłuższego w historii bezkrólewia. Ostatecznie królem Polski 16 października 1384 została córka Ludwika, Jadwiga Andegaweńska. W 1386 Jadwiga poślubiła księcia litewskiego Jagiełłę, który 4 marca 1386 został koronowany na króla Polski.
Stosunki międzynarodowe.
Demografia.
Duży przyrost demograficzny ludności miał miejsce już w XIII wieku, gdy do Polski zaczęli przybywać koloniści z zachodniej Europy (głównie osadnicy niemieccy i walońscy).
Wzrost liczby ludności w XIV wieku miał miejsce w całej Europie Środkowej (podczas, gdy na zachodzie zarazy doprowadziły do znacznego jej zmniejszenia). Polską demografię w tym okresie trudno jest prześledzić ze względu na zmiany terytorialne. Liczba ludności w dzielnicach różniła się od siebie, więc najlepiej byłoby obliczyć ludność według dzielnic, jednak ze względu na źródła historyczne jest to mało możliwe. Liczba ludności za Kazimierza Wielkiego wynosiła około 2 mln. Było to efektem ciągłych zmian terytorialnych – utratą Pomorza Gdańskiego i liczącego ok. 500 tys. mieszkańców Śląska oraz przyłączenia Rusi Halickiej (z niewielką liczbą ludności).
Narodowości i grupy etniczne.
Społeczeństwo Polski po zjednoczeniu składało się głównie z Polaków. Zamieszkiwało tu także sporo Żydów i Ormian. Po skierowaniu polskiej polityki ekspansyjnej na wschód i podboju księstwa halicko-wołyńskiego, do społeczeństwa dołączyli Rusini. Od czasu włączenia tegoż księstwa do Polski, stała się ona krajem różnorodnym pod względem etnicznym i religijnym. Na podbite ziemie ruskie zaczęli napływać kolejni osadnicy ormiańscy. Ze źródeł średniowiecznych możemy wywnioskować, że byli 
Dwór królewski.
Królowie.
Andegawenowie.
Giedyminowicze
Kazimierz III: król, królowe, kochanki.
Pierwsze małżeństwo Kazimierza rozpoczęło się w 1325, czyli jeszcze za panowania jego ojca i było „dowodem” zawartego wcześniej sojuszu z pogańską Litwą. Przyszły król ożenił się z córką wielkiego księcia Litwy Giedymina – Aldoną, która po chrzcie przyjęła imię Anna. Dała mu dwie córki – Elżbietę i Kunegundę. W 1330 (wtedy małżeństwo dalej trwało) królewicz Kazimierz przebywał na misji dyplomatycznej w Budzie na przyjaznym Polsce, węgierskim dworze królewskim. Zapałał tam miłosną żądzą do ślicznej Klary Zach. Siostra Kazimierza, królowa Węgier Elżbieta, podobno zwabiła dziewczynę do sypialni i zaraz wyszła; wtedy zjawił się Kazimierz, który miał zniewolić pannę. Jej ojciec Felicjan Zach dowiedział się o zhańbieniu córki przez polskiego królewicza, krótko po jego powrocie do Krakowa. Rozwścieczony rycerz rzucił się z mieczem na króla Karola Roberta, którego żona Elżbieta (ta co zwabiła Klarę do sypialni) stanęła mu na drodze i broniąc męża straciła cztery palce. Jednak wściekłość rycerza Zacha osłabiła jego sprawność bojową, gdyż cięcia jego miecza były nieskuteczne, a podczaszy królewski bez trudu przebił go mieczem. Później cała rodzina Zachów została wymordowana. W 1333 zmarł król Władysław Łokietek, a Kazimierz został koronowany na króla. Sześć lat później, 26 maja 1339 królowa Aldona Anna zmarła. Jako pierwsza kobieta została pochowana na Wawelu.
W 2 lata później ożenił się z córką landgrafa heskiego Henryka II Żelaznego – Adelajdą. Niedługo po ślubie małżeństwo zaczęło się rozpadać ze względu na zdrady Kazimierza i brak potomstwa. Królowa została osadzona na zamku w Żarnowcu nad Pilicą.
Król Kazimierz III z nieznanej kochanki miał zapewne trzech synów (Niemierzę, Jana i Pełkę, którego istnienie nie jest pewne) i kilka córek. Około 1352 roku władca zakochał się w słynnej Żydówce Esterce.
Jerzy Wyrozumski sądzi, że to ona była matką Niemierza i Jana. To postać legendarna: mówiono, że Kazimierz wybudował dla niej zamek w Łobzowie, a w Opocznie pokazywano sobie dom królewskiej kochanki. Gdy jej rodacy odkryli, że Esterka nie przestrzega szabatu (podobno dzięki przekupionemu burmistrzowi), chcieli ją ukamienować, lecz ona uciekła podziemnymi korytarzami na Wawel, wcześniej jednak zakopując złoto i diamenty.
Po Esterce kolejną kochanką króla była piękna czeska mieszczanka Krystyna Rokiczana, z którą zawarł w 1356 morganatyczne małżeństwo. Doprowadziło to do powrotu królowej do Hesji. Miłość ta skończyła się "po dopuszczeniu świadectwa oczu, gdy nie ufał relacji, przekonawszy się, że na głowie miała łysinę i parchy. Z nią się rozwiódł"... Rozwód ten doprowadził do kolejnych zawirowań dynastycznych, gdyż ani żona, ani papież nie chcieli uznać rozwodu ni nowych mariażów. Jeszcze za życia królowej Adelajdy ożenił się ponownie w 1365 z Jadwigą głogowsko-żagańską, z którą miał trzy córki. W 1367 rozwiódł się z Adelajdą, a Jadwiga stała się królową Polski. Po śmierci króla żyła jeszcze 20 lat...
Jadwiga: dwa śluby.
15 sierpnia 1378 polska królewna Jadwiga została zaręczona z austriackim księciem Wilhelmem Habsburgiem. Odbyła się nawet ceremonia ślubu pomiędzy dziećmi z pokładzinami ("sponsalia de futuro").
23 sierpnia 1385 Jadwiga (już jako król Polski) i Wilhelm postanowili potwierdzić w Krakowie swe wcześniejsze zaślubiny. Ale panowie polscy z Rady Królestwa Polskiego, byli przeciwni temu małżeństwu. Wówczas Jadwiga wpadła na pomysł pokładzin, czyli konsumpcji cielesnej. Wilhelm za przyzwoleniem matki Jadwigi – Elżbiety Bośniaczki przybył do Krakowa, lecz nie został wpuszczony na zamek. Zdołał jednak przedostać się na Wawel z towarzyszącą mu liczną świtą, która miała zaświadczyć, że doszło do pokładzin. Kierowali się do komnat królowej, książę bowiem uważał Jadwigę za prawowitą małżonkę i otwarcie zmierzał do łożnicy. Wieść o tym szybko rozeszła się po zamku i Krakowie. Członkowie Rady ruszyli ku sali królowej, byli oburzeni: Wilhelm złamał zakaz wstępu na zamek. Skonsumowane małżeństwo byłoby zagrożeniem dla osadzenia na tronie Jagiełły i tym samym unii z Litwą. Panowie z Rady spieszyli do sypialni królowej. Już dobijali się do drzwi. Jadwiga poprosiła oblubieńca, by odszedł. Wilhelm uciekł spuszczony w koszu na linach po zamkowym murze. Jadwiga próbuje jeszcze wyjść z zamku, lecz zatrzymują ją straże. – Posłuchajmy Jana Długosza, a za nim Karola Szajnochy: – „"Kto zabronił" – pyta królowa – "Panowie. – I mnież zabronią, królowej?! Podajcie topór! – Tak dalece nie sięgał zakaz:" podano”. Jadwiga zaczęła rąbać toporem o drzwi. Była w ataku furii, więc należy docenić odwagę sędziwego podskarbiego koronnego Dymitra Goraja, który podszedł i prosił ją by odstąpiła od tego bezsensownego czynu.
Jadwiga była jednak królem, więc musiała uwzględnić również interesy państwa. Była przerażona tym, że ma wyjść za mężczyznę, który był od niej około 20 lat starszy. Szanse Jadwigi na ślub z Wilhelmem upadły, gdy w styczniu z Lublina do Krakowa przybył wielki książę litewski Jagiełło na chrzest, po rękę Jadwigi i tron Polski. Królowa wysłała do gościa swego dworzanina Zawiszę z Oleśnicy, by ten przyjrzał się Jagielle. Litewski książę szybko zorientował się po co przybył rycerz i zaprosił go do łaźni, by ten mógł przyjrzeć się przyszłemu królowi. . 15 lutego Jagiełło przyjął chrzest w obrządku łacińskim. 18 lutego spokojna królowa (po zapewnieniach Zawiszy) w interesie państwa i całego świata chrześcijańskiego stanęła do ślubu. 4 marca 1386 w katedrze wawelskiej wielki książę litewski Władysław Jagiełło został koronowany na króla Polski. Wydarzenie to zapoczątkowało pierwszy okres jego rządów, we współpracy z młodą małżonką Jadwigą pozostającą niewątpliwie pod silnym wpływem małopolskich elit możnowładczych.
Już nigdy nie dowiemy się czy Jadwiga miała serce dla męża, czy raczej myślami była przy ukochanym Wilhelmie.
Jadwiga zmarła w lecie 1399 roku w wieku 25 lat, krótko po śmierci swej parotygodniowej córki Elżbiety Bonifacji.
Gospodarka.
Rolnictwo.
Osadnicy przybywający do Polski lokowali miasta i wsie na prawie niemieckim. Z zachodu przywozili ze sobą zachodnie sposoby uprawy roli. Nowe narzędzia i techniki uprawy przyjmowały się dosyć szybko w polskim rolnictwie. Kolejną przemianą w rolnictwie dokonaną przez kolonistów było wprowadzenie (powszechnej na zachodzie) trójpolówki. Jednak mimo rozwoju rolnictwa w tej części Europy, w niektórych dzielnicach Polski, takich jak Mazowsze i Ruś Halicko-Włodzimierska rozkwit nowych technik uprawnych był opóźniony.
Górnictwo.
Ówczesna Europa Środkowa była już wyspecjalizowana w wywozie surowców, który silnie aktywizował pod wglądem gospodarczym szlachtę, co powiększało rolę tej warstwy społeczeństwa. W górnictwie środkowoeuropejskim dominowały Węgry i Czechy. Polska po utracie Śląska straciła dostęp do kopalni złota w tym rejonie. Nigdzie na ziemiach polskich nie wydobywano złota. Wszystkie polskie kopalnie (oprócz kopalni w Inowrocławiu) znajdowały się w Małopolsce.
Ośrodki wydobycia surowców:
Właścicielem kopalni soli w Wieliczce i Bochni było powstałe w XIII wieku przedsiębiorstwo – Żupa krakowska.
Ważny wpływ na polską gospodarkę miały kopalnie soli w Wieliczce i Bochni oraz kopalnie ołowiu w Olkuszu i Chęcinach. Polski ołów był potrzebny w Czechach, Saksonii i na Węgrzech jako surowiec pomocniczy przy wydobyciu srebra.
Osadnictwo: rozbudowa miast i wsi.
Przybywający osadnicy lokowali na prawie magdeburskim miasta i wsie. Miast było w tym okresie dużo, lecz były bardzo małe. Miasta małe były bardzo powszechne w Europie Środkowej i liczyły ok. 1000 mieszkańców. Duże miasta (jak na tutejsze standardy) były dość rzadkie i mniejsze od zachodnioeuropejskich miast średnich. Miasto, bądź wieś lokowana na prawie niemieckim posiadała immunitet skarbowy i sądowniczy. Osadnictwo w tym okresie objęło całe królestwo (zarówno jego zachodnie części, jak i ziemie ruskie), jednak w różnym stopniu natężenia. Rozwijało się w dobrach królewskich, kościelnych i rycerskich. Jednak aby tworzyć nowe osady miejskie i wiejskie potrzebni byli osadnicy. Napływ Niemców się zmniejszał i kierował się bardziej do miast niż na wieś. Dodatkowo lokowanie nowych osad było kosztowne. Koszt inwestycji był pokrywany przez zasadźcę lub właściciela gruntów, bądź przez obu równocześnie. Wkład inwestycyjny zasadźcy znajdował odbicie w wielkości przysługującego mu dziedzicznego uposażenia. Środków inwestycyjnych wymagała także przebudowa na prawie czynszowym starych osad. Tworzenie gospodarstw łanowych o stosunkowo dużym areale (od około 17 do 25 ha) byłoby niemożliwe bez uzupełniania inwentarza żywego i bez ulepszonych narzędzi pracy. Ówczesny ruch osadniczy, był więc ruchem inwestycyjnym. W tym ruchu przodowały dobra królewskie. Jednak posiadłości kościelne i rycerskie nie były daleko w tyle.
Trudno jest ocenić wkład monarszy w rozwój miast, wsi itp. "Kronika katedralna krakowska" w ustępie przypisywanym dawniej Janowi z Czarnkowa informuje, że za czasów Kazimierza "„w borach, lasach, zagajnikach i miejscach porosłych krzewami zostało osadzonych tyle wsi i miast, ile niemal było kiedy indziej w Królestwie Polskim”". Zapiano tę opinię krótko po śmierci króla. Nie dysponujemy spisem osad przedkazimierzowskich, ani tych powstałych za jego panowania. Trudno więc ocenić ile osad przybyło za jego panowania, lecz przyrost osad musiał być wielki, tak jak pisał to kronikarz. Znajdujemy dowody przyrostu liczby osad w innych źródłach, mianowicie w dokumentach lokacyjnych. Z czasów Polski kazimierzowskiej zachowało się ich mniej więcej tysiąc. Jednak nie dostarczają one konkretnych informacji na temat liczby osad. Były to jednak dokumenty dotyczące m.in. odnowienia prawa magdeburskiego, nadanego im wcześniej, inne dotyczyły kontaktów z wójtami i sołtysami. Informacje zawarte w "Kronice katedralnej krakowskiej" są bardzo cenne, lecz podają tylko jedną stronę procesu osadniczego – tworzenie nowych osad – a nie wspominają o rozbudowywaniu już istniejących.
Handel.
Wiele polskich miast należało do Hanzy, największego związku handlowego w Europie. Staraniem polskiego króla wytyczono nowe szlaki kupieckie, zapewniające korzystniejsze warunki wymiany międzynarodowej. Stwarzając bariery celne i nadając miastom przywileje (prawo składu i przymus drogowy), Kazimierz wzmacniał pozycje rodzimych kupców, na co narzekano w państwach ościennych. Warto wspomnieć, że w handlu z Węgrami celowo zaniżano ceny soli, aby w ten sposób pokonać tamtejszą konkurencje w górnictwie tego minerału
Waluta.
Przed wprowadzeniem systemu groszowego na ziemiach polskich stosowano głównie denara brakteatowego. W 1300 w Czechach wprowadzono srebrną monetę groszową (grosz praski), która stała się monetą obiegową również w krajach sąsiedzkich (w Polsce, Austrii i na Węgrzech) oraz na Rusi Halickiej i Litwie. Ostatni Piastowie podjęli próby stworzenia polskiej monety działającej na terytorium całego kraju. Za Władysława Łokietka bito monetę złotą (na wzór florenów), jednak mała emisja i brak dostępu do surowców (złota), pokazują, że nie była ona przeznaczona do wprowadzenia w obieg. Grosz praski przestał być główną monetą w Polsce, gdy wyparła go reforma monetarna Kazimierza Wielkiego, która w 1367 doprowadziła do wprowadzenia nowej monety groszowej – grosza krakowskiego. 10 lat wcześniej król zapowiedział reformę monetarną: "„Ponieważ jeden jest władca wszystkich, z radą i zgodą wszystkich naszych dostojników ma być w naszym królestwie jedna moneta, która powinna być wieczysta i dobra pod względem wartości, aby przez to była bardziej miła i pożądana od innych”"
Skarb państwa.
Skarb państwa wydatnie zasilały dochody z dzierżawy żup solnych. Ponadto wpływały doń dochody z dóbr ziemskich pozostających w posiadaniu monarchy (jego domeny), z mennicy oraz cła i myta. Podstawę finansów państwa stanowiły podatki m.in. poradlne łanowe. Dalekowzroczna polityka gospodarcza Kazimierza przyniosła wzrost zamożności społeczeństwa, m.in. dzięki zwolnieniu z podatków w pierwszych latach po lokacji miast i wsi. Zamożniejsi poddani jako podatnicy lepiej mogli przysłużyć się państwu.
Geografia.
Polska wówczas nie posiadała dostępu do morza i była głównie krajem wyżynnym, o niewielkiej liczbie nizin, pojezierzy i gór. Wyżyny występowały na prawie całym obszarze państwa prócz Wielkopolski i Mazowsza. Wszystkie należały do (prowincji fizycznogeograficznej) Wyżyn Polskich. Wyżyny były oddzielane od siebie przez kotliny.Pojezierza występowały na północy kraju.
Rzeki.
Najważniejszymi rzekami Królestwa były na:
Siły zbrojne.
Służba wojskowa była powszechnym obowiązkiem wszystkich tych, którzy posiadali ziemię na prawie rycerskim, więc byli jej właścicielami i korzystali z immunitetu. Zostało to sformułowane w art. 39 statutu wielkopolskiego, skąd dowiadujemy się, że nie był to obowiązek czysto osobisty rycerza, ale rozciągał się na mniejszą lub większą liczbę osób, którą winien był ze sobą prowadzić. Natomiast w art. 13 statutu małopolskiego uregulowano sprawę służby wojskowej sołtysów. We wszystkich dokumentach przywilejach i kontraktach lokacyjnych mowa jest o obowiązkach wojskowych sołtysów, czasem nawet ściśle określanych co do wartości konia, zbroi, czy liczby towarzyszących pachołków. Stosunek lenny, jaki łączył sołtysa z jego panem zwierzchnim, z natury rzeczy winien go był również wiązać z panem w zakresie powinności wojskowych. Zaś w art. 14 statutu małopolskiego określono obowiązki rycerskie duchowieństwa. Jeżeli duchowny posiadał ziemię na prawie rycerskim, musiał wypełniać obowiązki wojskowe wobec państwa. jeżeli nie mógł, wówczas musiał przekazać swe dobra świeckiemu krewniakowi; w przeciwnym wypadku były konfiskowane.
By uniknąć pozorowanej służby wojskowej lub nieskoordynowanych działań, ustawowo wiązano rycerzy z określoną jednostką wojskową – chorągwią: rodowe (rycerze z jednego rodu), ziemskie (rycerze z jednej ziemi), nadworne (wojsko królewskie). Król pod groźbą konfiskaty majątku zabronił rycerzom wymykania się podczas wypraw wojennych i działań obronnych spod chorągwi, bo – jak uzasadnia odnośny artykuł statutu małopolskiego – „szpetna jest część, która nie podporządkuje się swojej całości”.
W obronie ludności wieśniackiej w art. 45 statutu małopolskiego król orzekł, że „zgiełk wojenny, z powodu nieporządnego rycerstwa, zwykł pustoszyć bardziej ziemie własne niż cudze, a to z racji niestosownych grabieży”. Niezależnie od tego artykułu król ogłosił pod nieznaną nam datą specjalną koordynację, w której zakazał rycerstwu urządzenia postojów w czasie wypraw wojennych po klasztorach, wsiach, miastach i zabudowaniach kościelnych i ustanowił cennik, który zabraniał rycerstwu zabieranie za darmo artykułów żywnościowych i paszy.
Jednostki bojowe:
Podstawą polskich sił zbrojnych w późnym średniowieczu było pospolite ruszenie.
System obronny.
Obrona państwa w XIV wieku była rozciągnięta na posiadaczy ziemskich i mieszczan. Wszyscy posiadacze ziemscy byli obarczeni służbą wojskową i musieli stawiać się na wezwanie monarchy, z pocztem wojskowym proporcjonalnym do posiadanego majątku. Szlachta została obciążona budową i utrzymaniem zamków obronnych na ziemi, z której pochodziła. Mieszczanie i chłopi nie byli powoływani do wojska. Miasta zostały obarczone kosztami fortyfikacji miejskich (mury, wieże, bramy) i ich obroną. Wielkie zmiany zaszły w systemie fortyfikacji. Drewniano-ziemne grody piastowskie zostały zastąpione przez nowsze i lepsze zamki murowane. Zamek był dodatkowo chroniony murami, wzmocnionymi przez wieże. Dodatkowo wokół zamku rozciągała się fosa, a co za tym idzie posiadał most zwodzony, który po podniesieniu stanowił dodatkową obronę dla bramy. Obowiązkowo w każdym zamku była studnia. Nie raz musiała być bardzo głęboka, gdy zamek stał na górze. Wokół zamku wycinano wszystkie drzewa i nie budowano żadnych budynków. Była tam czysta pustka. Dawało to wielką przewagę obrońcom, ponieważ atakujący nie mieli żadnej osłony i oblężenia udawały się jedynie gdy obrońcom groziła śmierć głodowa. Kazimierz Wielki przewidywał budowę zamków na całej granicy ze Śląskiem i państwem krzyżackim. Po zdobyciu Rusi Halickiej, rozpoczął jej fortyfikacje. Zbudował i przebudował ok. 53 zamki i 27 fortyfikacji (murowanych), a to musiało być ogromnym przedsięwzięciem finansowym dla kraju. Przywilej koszycki z 1374 ograniczył obowiązki wojskowe szlachty.
Ufortyfikowane miasta
Zamki

</doc>
<doc id="1196753" url="https://pl.wikipedia.org/wiki?curid=1196753" title="5 Wileńska Dywizja Piechoty">
5 Wileńska Dywizja Piechoty

5 Wileńska Dywizja Piechoty (5 DP) – wielka jednostka piechoty Polskich Sił Zbrojnych.
Dywizja była formowana od 15 września 1941 r. w Tatiszczewie koło Saratowa, w składzie Armii Polskiej w ZSRR. Dywizja pod dowództwem gen. bryg. Mieczysława Boruty-Spiechowicza, jako pierwsza otrzymała broń i od 29 września przystąpiła do szkolenia z bronią i sprzętem. Od lutego 1942 roku stacjonowała w rejonie Dżalalabadu w Kirgizji. Od początku formowania Armii Polskiej w ZSRR władze sowieckie żądały jak najszybszego wysłania na front pojedynczych dywizji, m.in. w lutym 1942 – 5 DP, na co nie zgodziło się polskie dowództwo. W sierpniu 1942 ewakuowała się wraz z innymi oddziałami polskimi do Iranu.
5 Dywizja Piechoty w składzie PSZ w ZSRR.
Formowanie dywizji w Tatiszczewie.
27 sierpnia 1941 w gmachu Ambasady RP Moskwie, w czasie odprawy oficerów powołanych do służby na dowódcę nowo formowanej 5 Dywizji Piechoty wyznaczony został gen. bryg. Mieczysław Boruta-Spiechowicz. Zastępcą został płk dypl. Jerzy Grobicki, a szefem sztabu ppłk dypl. Zygmunt Berling. 31 sierpnia dowództwo dywizji wyjechało do Tatiszczewa. 6 września gen. Anders wydał pierwsze wytyczne organizacyjne dla tworzących się oddziałów. Na ich podstawie organizacja 5 Dywizji Piechoty oparta została na wojennych etatach dywizji sowieckich. Miała liczyć 686 oficerów i 10874 szeregowych.
13 września 1941 roku dowódca dywizji wydał rozkaz organizacyjny nr 1 w którym, informował, że dniem tym dywizja otrzymała nazwę 5 Dywizja Piechoty i nr 2 ustalający obsadę dowódczą dywizji.
15 września 1941 o 18:00 dowódca Armii w obecności generałów Zygmunta Bogusza-Szyszko i Boruty-Spiechowicza dokonał przeglądu oddziałów. Datę ta uznaje się dzień powstania dywizji.
Pod koniec września dywizja dostała pierwsze egzemplarze uzbrojenia produkcji sowieckiej. Były to jednak ilości dalece niewystarczające. Zamiast karabinów automatycznych dywizja otrzymała karabiny powtarzalne, brakowało dział, moździerzy i karabinów przeciwlotniczych. Brakowało też środków transportowych. Żołnierze nosili stare mundury łotewskie, litewskie, estońskie, rumuńskie, fińskie, węgierskie i amerykańskie. Mimo braków w wyposażeniu 22 września rozpoczęto programowe szkolenie.
Stan dywizji na dzień 15 października wynosił 475 oficerów i 8617 podoficerów i szeregowych. W Ośrodku Zapasowym znajdowało się 141 oficerów i 4036 podoficerów i szeregowych. Stanowiło to wystarczającą liczbę do uzupełnienia oddziałów do stanu przewidzianego etatem. Brakowało jednak oficerów.
14 grudnia dywizję wizytował Wódz Naczelny gen. Władysław Sikorski. Tuż przed Bożym Narodzeniem żołnierze przemundurowani zostali w brytyjskie uniformy. Otrzymali ciepłe płaszcze, wełniane skarpety, ciepłą bieliznę, koce, tornistry i chlebaki.
Szkolenie dywizji w Kirgizji.
W czasie wizyty gen. Sikorskiego w Moskwie ustalono o przesunięciu formowanych jednostek do środkowoazjatyckich republik ZSRR. Rozkaz organizacyjny dowódcy PSZ w ZSRR z 5 stycznia 1942 nakazywał 5 DP przegrupować się do Dżałał-Abad w Kirgizji. Pierwsze transporty kolejowe odprawiono 20 stycznia. Ostatni przybył do Dżałał-Abadu 8 lutego. W Tatiszczewie pozostało 32 oficerów, 1100 szeregowych i 320 osób cywilnych chorych na tyfus. W Kirgizji oddziały zostały rozlokowane w sposób następujący: dowództwo i oddziały dywizyjne stacjonowały w Dżałał-Abad, 13. i 14 pp w rejonie wsi Błagowieszczanka, 15 pp w rejonie wsi Suzak, 5 pułk artylerii w pobliżu Dżałał-Abad. Żołnierze zakwaterowani zostali częściowo w namiotach, częściowo w budynkach gospodarczych. Dowództwa zajęły lokale miejscowych klubów.
Warunki zakwaterowania były korzystniejsze niż w Tatiszczewie. Jednak cieplejszy, ale malaryczny klimat powodował wśród żołnierzy epidemie żółtaczki i dyzenterii, a zwłaszcza malarii, które zaczęły dziesiątkować szeregi wojska. W końcu lutego przeprowadzono obserwowane przez grupę sowieckich oficerów ćwiczenia dywizyjne. Wyszkolenie poszczególnych oddziałów oceniono na ocenę dobrą. Uznano, że dywizja jest dobrze wyszkolona i przygotowana do działań bojowych. W połowie marca 1942 5 Dywizja osiągnęła pełny stan etatowy. Dodatkowe uzupełnienie pozwalało nawet zorganizować jednostki ponadetatowe. Były to: pułk artylerii przeciwlotniczej, pułk artylerii przeciwpancernej, szpital wojenny w Dżałał-Abad, szkoła podoficerska i szefostwo służby samochodowej.
W tej sytuacji władze sowieckie zaproponowały wysłanie dywizji na front. Dowództwo polskie stanowczo odmówiło. Zdaniem gen Andersa: "„użycie jednej dywizji na froncie nie da żadnego efektu taktycznego i politycznego”."
Organizacja dywizji według etatów radzieckich.
Organizacja i obsada personalna dywizji w grudniu 1941 roku
Poza strukturą dywizji funkcjonowała:
5 Dywizja Piechoty w składzie Armii Polskiej na Wschodzie.
9 sierpnia 1942 oddziały dywizji rozpoczęły ewakuację z terenów ZSRR. Transportami kolejowymi przez Samarkandę i Aszchabad dywizja przegrupowała się do Krasnowodzka. Stamtąd statkami przez Morze Kaspijskie przypłynęła do Pahlavi w Iranie. Pierwsze dni w Iranie wykorzystano na odpoczynek i przemundurowanie. Po tygodniu 5 Dywizja, została przetransportowana do Iraku, do obozu w Chanakin. Tu rozpoczęła się reorganizacja dywizji.
12 września gen. Sikorski specjalnym rozkazem zatwierdził nową organizację wojska. Dla całości wojska na Środkowym Wschodzie ustalona została nazwa „Armia Polska na Wschodzie”. 5 Wileńska Dywizja Piechoty miała stanowić jej część. Po reorganizacji na wzór brytyjski miała posiadać dwie brygady piechoty, po trzy bataliony oraz jednostki dywizyjne: pułk rozpoznawczy, trzy pułki artylerii lekkiej, pułk artylerii przeciwpancernej, pułk artylerii przeciwlotniczej lekkiej, batalion ckm, trzy kompanie saperów oraz inne służby dywizyjne.
W październiku i listopadzie w oddziałach dywizji trwały prace związane z reorganizacją. Pułki zostały rozwiązane, w ich miejsce utworzono dwie brygady, każda po trzy bataliony.
Organizacja dywizji w okresie od X 1942 do III 1943.
W marcu 1943 przeprowadzono kolejną reorganizację. Choroby, niezdolność do służby po przeżyciach w Rosji, odsyłanie specjalistów technicznych do Wielkiej Brytanii powodowały stałe zmniejszające się stanów osobowych dywizji. Rozwiązano 6 Lwowska Dywizję Piechoty, a jej oddziały utworzyły 6 Lwowską Brygadę Piechoty. Oddziały 5 wileńskiej dywizji utworzyły 5 Wileńską Brygadę Piechoty. Obie te brygady i pozostałe jednostki dywizyjne utworzyły 5 Kresową Dywizję Piechoty.
Obsada personalna Dowództwa 5 Wileńskiej Dywizji Piechoty.
Dowódcy:
Zastępcy dowódcy:
Szefowie sztabu:

</doc>
<doc id="1196754" url="https://pl.wikipedia.org/wiki?curid=1196754" title="Kościół Świętego Piotra w Rydze">
Kościół Świętego Piotra w Rydze

Kościół Świętego Piotra (łot. "Svētā Pētera baznīca") – jest jednym z największych zabytków architektury starej Rygi. W kronikach pojawia się o nim wzmianka już w 1209. Był to najważniejszy kościół w średniowiecznej Rydze. Znajdowała się przy nim jedna ze starszych szkół w mieście.
Historia budowy kościoła.
Budowę kościoła św. Piotra można podzielić na trzy zasadnicze etapy. Dwa pierwsze są związane z gotykiem, trzeci zaś z wczesnym barokiem. W pierwszym etapie została zbudowana centralna część kościoła. W drugim etapie wybudowano nowy ołtarz oraz wieżę o wysokości 136 metrów z piramidową szpilą. W 1666 wieża się zawaliła, lecz wkrótce ją odbudowano. W 1677 spłonęła. W trzecim etapie zbudowano zachodnią część kościoła oraz nową wieżę o wysokości 54,5 metra. Była to najwyższa drewniana szpila w Europie. Szpila ponownie się spaliła w 1721, a w latach 1745–1746 została odbudowana na podobieństwo pierwotnej, jednak była wyższa (120,7 metra). W 1941 r. podczas niemieckiej agresji na ZSRR wieża została zburzona, a konstrukcja kościoła została silnie naruszona. Z wcześniejszego bogatego wykończenia budowli nie zostało prawie nic. W 1954 zaczęły się prace odnawiania kościoła. Wieża została odbudowana w latach 1968–1973; tym razem miała wysokość 123,25 metra, zaś odnowa pomieszczeń zakończona została w 1984. Na wieży znajduje się punkt widokowy z którego można podziwiać łotewską stolicę i jej zabytki. 

</doc>
<doc id="1196755" url="https://pl.wikipedia.org/wiki?curid=1196755" title="Maciej Chmiel (dziennikarz)">
Maciej Chmiel (dziennikarz)

Maciej Jerzy Chmiel (ur. 14 maja 1962) – polski dziennikarz radiowy i telewizyjny. Scenarzysta i producent programów telewizyjnych, filmów dokumentalnych, koncertów, wideoklipów, a także wydawnictw muzycznych. Od stycznia 2016 do lipca 2016 Dyrektor Programu Drugiego Telewizji Polskiej. Członek Akademii Fonograficznej ZPAV i Stowarzyszenia Dziennikarzy Polskich.
Życiorys.
Maciej Chmiel ukończył studia MBA na Uniwersytecie Illinois (w ramach projektu edukacyjnego skierowanego do wyższej kadry menedżerskiej, realizowanego wspólnie przez University of Illinois i Międzynarodowe Centrum Zarządzania Uniwersytetu Warszawskiego). Tytuł magistra historii sztuki uzyskał na Uniwersytecie Warszawskim.
W latach 1985–1990 był menadżerem zespołu Dezerter. Doprowadził do wydania trzech pierwszych płyt grupy w Polsce oraz po jednej w Stanach Zjednoczonych i we Francji. Odszedł z zespołu po dwumiesięcznym cyklu koncertów obejmującym Niemcy, Holandię, Francję, Szwajcarię i Japonię.
Na początku lat 90. Chmiel zajął się dziennikarstwem. Przez kilka lat pisał dla Gazety Wyborczej. Równolegle współpracował z TVP2, a także Brulionem, Tygodnikiem Literackim oraz magazynem Cosmopolitan. W radiowej Jedynce i Trójce prowadził lub współprowadził audycje muzyczne, m.in.:
W latach 1994–1996 pracował w TVP1, gdzie – wraz z Andrzejem Horubałą – odpowiadał za reformę działu rozrywki (programy „Muzyczna Jedynka”, „Czad Komando”, „Drgawy”). Był pomysłodawcą Nagród Muzycznych Fryderyk. Pełnił funkcję wicedyrektora festiwali Opole'95 i Sopot'95. W 1996 wspólnie z Andrzejem Horubałą stworzył film dokumentalny "2 Tm 2,3 – rock chrześcijański" o grupie muzycznej 2Tm2,3. Po odejściu z TVP założył i prowadził – początkowo z Andrzejem Horubałą, następnie sam – firmę producencką, Casablanca Studio. W ciągu dziesięciu lat pracy producenckiej spod ręki Chmiela wyszło kilkaset programów telewizyjnych i kilkanaście filmów dokumentalnych, m.in. „Olter” w reż. Krystiana Matyska, wielokrotnie nagradzany portret perkusisty Jacka Oltera.
W 2006 r. Maciej Chmiel wraz z Wojciechem Cejrowskim współprowadził pilotażowy odcinek talk-show „Produkt jednorazowy”. Od 2006 do 2009, obok Jacka Dehnela i Tymona Tymańskiego, był gospodarzem magazynu kulturalnego „Łossskot”, emitowanego na antenie TVP1. Program ten w 2007 trzymał Nagrodę Srebrnej Tablicy w międzynarodowym konkursie "The Hugo Television Awards", organizowanym w Chicago. W tym samym okresie Chmiel współpracował z TVP Kultura, gdzie przeprowadzał wywiady i był gospodarzem serwisów informacyjnych.
Od 2008 do 2009 pełnił funkcję producenta kreatywnego w Agencji Produkcji Filmowej TVP S.A., odpowiedzialnego za rozwój projektów seriali telewizyjnych. Prowadził koncerty „Solidarność z Gruzją” i „Myśmy rebelianci” oraz galę Festiwalu Dwa Teatry. W 2009 ukazał się album „Gajcy!”, którego producentem był Maciej Chmiel (płytę wydało Muzeum Powstania Warszawskiego).
Od 2013 do stycznia 2016 był publicystą tygodnika „Do Rzeczy”. Następnie został powołany na dyrektora TVP2 (wcześniej funkcję tę pełnił Jerzy Kapuściński), lecz w lipcu 2016 został przeniesiony na stanowisko dyrektora Biura Handlu TVP. 28 kwietnia 2021 powołany na p.o. dyrektora Studia Filmów Rysunkowych w Bielsku-Białej.
W 2014 „za zasługi w działalności na rzecz rozwoju dziennikarstwa” został odznaczony Brązowym Krzyżem Zasługi.

</doc>
<doc id="1196761" url="https://pl.wikipedia.org/wiki?curid=1196761" title="Issa (dopływ Szczary)">
Issa (dopływ Szczary)

Issa rzeka na Białorusi. Dopływ Szczary, w zlewisku Niemna.

</doc>
<doc id="1196770" url="https://pl.wikipedia.org/wiki?curid=1196770" title="Lista papieskich elekcji i konklawe">
Lista papieskich elekcji i konklawe

Od wydania dekretu "In nomine Domini" w 1059 roku, które przyznało wyłączne prawo wyboru nowego papieża Kolegium Kardynałów, miało miejsce 110 papieskich elekcji i konklawe, które wyłaniały papieży obecnie uznawanych przez Kościół katolicki za prawowitych. Przed 1059 rokiem nie było żadnego ustalonego procesu papieskiej sukcesji, papieży często wybierano ze znacznym udziałem ze strony osób świeckich, a niekiedy byli przez nich wprost mianowani.
Konklawe jest sposobem wyboru papieży, na który składają się zbiory zasad i procedur zawartych w konstytucji "Ubi Periculum" (1274) i rozwiniętych później w bullach; poziom ich respektowania różnił się pomiędzy 1276 a 1294 rokiem, ale od 1294 wszystkie późniejsze konklawe odbywały się według stosunkowo podobnych procedur.
Mimo że kolegium kardynalskie wielokrotnie gromadziło się w miejscach poza Rzymem, od 1455 roku zaledwie pięciu elekcji nie dokonano w Pałacu Apostolskim. Dwadzieścia osiem elekcji przeprowadzono poza Rzymem, tj. w: Terracinie (1088), Cluny (1119), Velletri (1181), Weronie (1185), Ferrarze (październik 1187), Pizie (grudzień 1187), Perugii (1216, 1264–1265, 1285, 1292–1294, 1304–1305), Anagni (1243), Neapolu (1254, 1294), Viterbo (1261, 1268–1271, lipiec 1276, wrzesień 1276, 1277, 1281–1282), Arezzo (styczeń 1276), Carpentras/Lyonie (1314–1316), Awinionie (1334, 1342, 1352, 1362, 1370), Konstancji (1417) i Wenecji (1799–1800). Trzy elekcje – 1268-1271, 1292-1294 i 1314-1316 – zmieniały swoje położenie w toku obrad.
Papieskie elekcje i konklawe.
"Wybory, który wyłoniły antypapieży, jak i samych antypapieży, wyróżniono kursywą."

</doc>
<doc id="1196772" url="https://pl.wikipedia.org/wiki?curid=1196772" title="Zbigniew Długosz (piłkarz)">
Zbigniew Długosz (piłkarz)

Zbigniew Długosz (ur. 20 marca 1954 w Ćmielowie) – polski piłkarz grający na pozycji bramkarza, magister wychowania fizycznego (WSP Szczecin 1982), trener piłkarski (AWF Wrocław 1987), menedżer sportu (AWF Szczecin 2001).
Przygodę z piłką rozpoczął w 1968 w Śląsku Wrocław zaczynając od juniora młodszego (trener Antoni Borkowski), juniora starszego (trener Aleksander Papieski) a kończąc na seniorskiej piłce nożnej (trener Władysław Żmuda I).W juniorach Śląska zdobył wicemistrzostwo Wojska Polskiego w Krakowie w 1969. W seniorskiej piłce zaliczył w Śląsku 2 występy, 1 ligowy z Zagłębiem Wałbrzych i drugi w Pucharze Zdobywców Pucharów z La Valetta Malta. Był w kadrze I zespołu, który wywalczył awans z II do I ligi w 1973.
Osiągnięcia.
Osiągnięcia z drużyną Śląska Wrocław:
Wystąpił w barwach Pogoni Szczecin w 49 meczach w 1 lidze i 32 meczach 2 lidze. W sumie reprezentował „Portowców” w 81 meczach ligowych. Osiągnięcia z drużyną Pogoni Szczecin:
Jest jedynym zawodnikiem Pogoni Szczecin, który był uczestnikiem 3 Finałów Pucharu Polski. Dwa razy jako zawodnik w latach 1980/81 w Kaliszu z Legią Warszawa (0-1), w 1981/82 we Wrocławiu z Lechem Poznań (0-1) i w 2009/10 jako trener bramkarzy w Bydgoszczy z Jagiellonią Białystok (0-1). Jest rekordzistą wśród bramkarzy Pogoni. Zbigniew Długosz grał w tym klubie w latach 1977–1985. Rozegrał w pierwszej lidze (dzisiejsza Ekstraklasa) 49 meczów mistrzowskich, oraz w drugiej lidze 30 spotkań – lącznie w 79-ciu meczach przepuścił... tylko 63 bramki. Pod tym względem nie ma sobie równych na tej pozycji wśród bramkarzy, którzy występowali w bramce morskiego klubu.
Druga liga: liczba gier 30, liczba wpuszczonach bramek: 17 (przeciętna: 0,56 goli na mecz). To daje 1. miejsce wśród bramkarzy w drugiej lidze.
Pierwsza liga: liczba gier 49, liczba wpuszczonach bramek: 46 (przeciętna: 0,93 goli na mecz). To daje 5. miejsce wśród bramkarzy w pierwszej lidze.
Czynne uprawianie piłki nożnej zakończył w Ślęzie Wrocław (1986-1988) rozgrywając ok. 60 meczów 2 lidze.
Po zakończeniu kariery został trenerem bramkarzy. Pracował w klubach niższych lig na Pomorzu Zachodnim – między innymi wywalczył awans z drużyną z Dobrej Szczecińskiej do klasy okręgowej.
W 2003 został zatrudniony przez Antoniego Ptaka w Piotrcovii Piotrków Trybunalski, przeniesionej do Szczecina i grającej jako Pogoń Szczecin. Mimo wielu zmian w sztabie szkoleniowym, a także zmiany właścicieli klubu, Długosz pozostawał trenerem bramkarzy w Pogoni (z wyjątkiem rundy wiosennej sezonu 2005/06, kiedy zastąpił go Andrzej Wożniak). Zwolniony w dość nieoczekiwanym momencie przez właścicieli klubu p. Kałużnego i p. Smolnego krótko przed sezonem 2010/11 po tym jak jego podopieczny, bramkarz Radek Janukiewicz został wybrany najlepszym bramkarzem 1 ligi i głosami dziennikarzy sportowych znalazł się w „11” Przeglądu Sportowego za cały sezon. Był także najlepszym zawodnikiem Finału Pucharu Polski z Jagiellonią Białystok (0-1).
Pod jego opieką rozwijały się talenty bramkarskie m.in. Bogusława Wyparły, Krzysztofa Pilarza, Waldemara Grzanki, Bartosza Fabiniaka, Borysa Peskovica, Radka Majdana, Krzysztofa Pyskatego czy Radka Janukiewicza, a także bramkarzy młodszego pokolenia Tomasza Judkowiaka, Pawła Waśkowa, Jacka Malanowskiego czy Marcina Zomerskiego.
Pracuje jako Kierownik Obiektów Sportowych przy SP 16 w Szczecinie, gdzie wcześniej pracował jako nauczyciel w-f i przy okazji odpowiadał za sekcje piłki nożnej i tenisa stołowego.
Animator sportu. Od 10 lat współorganizator i organizator corocznych festynów sportowo-rekreacyjnych „Pożegnania lata”. Uczestnik wymiany młodzieży pomiędzy SP 16 a Szkołą z Lychen (Niemcy) przy udziale Pomeranii.
Aktualnie zajmuje się szkoleniem młodych adeptów bramkarskich w ISKIERCE Szczecin. Czynnie działa w Zachodniopomorskiej Radzie Menedżerów Sportu i Stowarzyszeniu Oldbojów Pogoni im. Floriana Krygiera.
Bierze czynny udział w meczach charytatywnych i pokazowych, jak również różnego rodzaju rozgrywkach i turniejach oldbojów niejednokrotnie zostając nagradzanym.
Ostatni największy swój sukces zanotował na XI Wielkim Turnieju Piłki Nożnej im. Stefana Moskalewicza w Świdwinie 17.12.2011 zdobywając bezapelacyjnie tytuł Najlepszego Bramkarza Turnieju zostawiając w pokonanym polu bramkarzy o 20–30 lat młodszych od siebie.

</doc>
<doc id="1196773" url="https://pl.wikipedia.org/wiki?curid=1196773" title="Barcamp">
Barcamp



</doc>
<doc id="1196774" url="https://pl.wikipedia.org/wiki?curid=1196774" title="Air Moldova">
Air Moldova

Air Moldova – mołdawskie narodowe linie lotnicze z siedzibą w Kiszyniowie.
Obsługują połączenia po Europie. Głównym węzłem jest Port lotniczy Kiszyniów. Agencja ratingowa Skytrax przyznała liniom 3 gwiazdki.
Kierunki lotów.
Air Moldova realizuje połączenia do krajów Europy i Azji:
Połączenia codeshare.
Air Moldova ma codeshare z następującymi liniami
Flota.
Flota Air Moldova w październiku 2022 roku składała się z 3 maszyn producenta Airbus o średnim wieku 18,1 roku.

</doc>
<doc id="1196778" url="https://pl.wikipedia.org/wiki?curid=1196778" title="Wieżowiec ZUS w Łodzi">
Wieżowiec ZUS w Łodzi

Wieżowiec ZUS – budynek znajdujący się w centrum Łodzi przy ul. Zamenhofa 2, tuż przy skrzyżowaniu z ul. Piotrkowską. 
Historia.
Wieżowiec powstał w 1979 roku i od początku jest siedzibą Zakładu Ubezpieczeń Społecznych. Ma 65 metrów wysokości i liczy 18 kondygnacji (w tym 16 użytkowych i 2 techniczne).
W 2005 roku wieżowiec został rozbudowany na obszarze parteru, gdzie zostały wyburzone zewnętrzne ściany i od trzech stron dodano po trzy metry dodatkowej przestrzeni użytkowej.

</doc>
<doc id="1196779" url="https://pl.wikipedia.org/wiki?curid=1196779" title="Kościół św. Jana Chrzciciela w Rzepienniku Biskupim">
Kościół św. Jana Chrzciciela w Rzepienniku Biskupim

Kościół św. Jana Chrzciciela w Rzepienniku Biskupim – drewniany, gotycki kościół pomocniczy, znajdujący się w Rzepienniku Biskupim, należącym do powiatu tarnowskiego województwa małopolskiego. 
Historia.
Kościół został wybudowany na początku XVI wieku. W XVII w. dobudowano wieżę. Kilkakrotnie remontowany m.in. w 1954 i w latach 1972-1979. Usytuowany jest na wzniesieniu, skąd rozciąga się panorama Pogórza Ciężkowickiego. Świątynia została włączona do szlaku architektury drewnianej województwa małopolskiego (trasa łącznikowa). Jest jednym z najcenniejszych drewnianych kościołów w Małopolsce. Jego pierwotny układ przestrzenny pozostał niezmieniony od średniowiecza.
Architektura i wyposażenie.
Jest to jednonawowa świątynia, konstrukcji zrębowej, w przeważającej części kryta gontem, z niską wieżą konstrukcji słupowo-ramowej z nadwieszoną izbicą, nakrytą namiotowym hełmem. Obiekt otacza drewniano-kamienne ogrodzenie. 
Wewnątrz świątynia nakryta jest stropami płaskimi z zaskrzynieniami w nawie. Pod chórem znajdują się deski ze śladami polichromii, będące prawdopodobnie pozostałościami pierwotnego stropu. Wyposażenie kościoła pochodzi głównie z XVII wieku, chociaż znajdują się tam również starsze obiekty. Na uwagę zasługują: 

</doc>
<doc id="1196782" url="https://pl.wikipedia.org/wiki?curid=1196782" title="Puls o poranku">
Puls o poranku

Puls o poranku – nieemitowane już dwugodzinne poranne pasmo informacyjne w TV Puls, wzorowane na amerykańskich programach typu morning show (magazyn poranny). 
Scenografia, w której realizowany był program, znajduje się w części tego samego studia, które wykorzystywane było do wieczornego programu informacyjnego Puls Raport.
Ważnym elementem programu były informacje przedstawiane w formie nadawanych w stałych odstępach czasu fleszowych wejść "Puls Raportu", które najczęściej prowadziła Olga Ptasińska. W paśmie pojawiały się także krótkie rozmowy z politykami, publicystami, ekspertami, czy gwiazdami show-biznesu na różne tematy. Przedstawiana była również prognoza pogody. 
Gospodarzami byli: Katarzyna Olubińska oraz Jacek Pawlewski. Na początku współprowadzącą program była Sylwia Paszkowska. Program emitowany był od poniedziałku do piątku od 7:00 do 9:00.
Program zdjęto z anteny po rozwiązaniu redakcji informacyjnej stacji.

</doc>
<doc id="1196786" url="https://pl.wikipedia.org/wiki?curid=1196786" title="Richard Schallert">
Richard Schallert

Richard Schallert (ur. 21 kwietnia 1964 w Brand in Vorarlberg) – austriacki skoczek narciarski i trener. W Pucharze Świata startował w latach 1982–1988. Jego najlepszym rezultatem w zawodach PŚ było zajęcie 2. miejsca w Štrbskim Plesie. Podczas mistrzostw świata w Oberstdorfie w 1987 zdobył wraz z kolegami brązowy medal w konkursie drużynowym na dużej skoczni.
W latach 2006–2009 był trenerem reprezentacji Czech, a w latach 2011–2012 reprezentacji Rosji.
W sezonie 2013/2014 był trenerem rumuńskich skoczków – trenowani przez niego Eduard Torok i Iulian Pîtea zdobyli wówczas pierwsze w karierze punkty Pucharu Kontynentalnego, a następnie zadebiutowali w Pucharze Świata. Sorin Iulian Pîtea wystąpił również w Zimowych Igrzyskach Olimpijskich 2014. W latach 2014–2018 Richard Schallert ponownie prowadził reprezentację Czech.

</doc>
<doc id="1196787" url="https://pl.wikipedia.org/wiki?curid=1196787" title="10 Sudecka Dywizja Piechoty">
10 Sudecka Dywizja Piechoty

10 Sudecka Dywizja Piechoty (10 DP) – związek taktyczny piechoty ludowego Wojska Polskiego.
19 sierpnia 1945 Naczelny Dowódca WP rozkazem nr 180 nadał 10 DP miano „Sudecka”.
Formowanie.
Na podstawie Rozkazu Naczelnego Dowódcy Wojska Polskiego nr 41 na początku października 1944 rozpoczęto w Rzeszowie formowanie 10 Dywizji Piechoty jako jednostki 3 Armii WP.
11 listopada 1944 w Rzeszowie odbyła się pierwsza defilada w rocznicę odzyskania niepodległości. 14 stycznia 1945 dywizja otrzymała z rąk Naczelnego Dowódcy WP gen. broni Michała Roli-Żymierskiego sztandar. W tym też dniu odbyła się pierwsza przysięga wojskowa oddziałów dywizji.
Działania bojowe.
22 stycznia 1945 10 DP opuściła Rzeszów i przystąpiła do ochrony obiektów przemysłowych na Górnym Śląsku.
W połowie lutego przegrupowała się na Pomorze Zachodnie, gdzie ochraniała prawe skrzydło 1 Frontu Białoruskiego. Niektóre pododdziały dywizji prowadziły walkę z niemieckimi dywersantami i oddziałami wroga, które znalazły się w okrążeniu.
Z dniem 27 lutego 1945 została ona podporządkowana 2 Armii Wojska Polskiego i po koncentracji w rejonie Gorzowa Wielkopolskiego została przerzucona w rejon Wrocławia, aby wziąć udział w walkach o to miasto.
Na początku kwietnia 1945 2 Armia WP zgodnie z rozkazem Dowódcy 1 Frontu Ukraińskiego otrzymała zadanie wzięcia udziału w operacji łużyckiej na kierunku Drezna. Pododdziały 10 DP wyruszyły w kierunku Nysy Łużyckiej i zluzowały oddziały radzieckie. Rozpoczęto rozbudowę inżynieryjną pozycji obronnych oraz przygotowania do forsowania Nysy. W dniu 16 kwietnia dywizji nie powiodło się forsowanie Nysy Łużyckiej. Następnego dnia w dalszym ciągu nie uzyskano powodzenia. Dopiero 18 kwietnia jej pododdziały zdobyły niewielki przyczółek w rejonie Dobrzynia. 20 kwietnia dywizja ostatecznie sforsowała Nysę na całym pasie natarcia i posunęła się o 6-11 km do przodu. W kolejnych dniach wyszła na rubież: Tzschelln, Boxberg, Hirschwalde i Sproitz.
Następnie dywizja brała udział w walce z oddziałami niemieckimi zdążającymi z południa na odsiecz Berlinowi.
Kolejnym etapem walk był udział wraz z całą 2 Armią WP w operacji praskiej. 11 maja dywizja zakończyła swój szlak bojowy.
Sztandar dywizji.
Sztandar dywizji ufundowany został przez społeczeństwo Rzeszowa i powiatu rzeszowskiego. 14 stycznia 1945 roku gen. broni Michał Rola-Żymierski wręczył dywizji sztandar. Towarzyszyli mu gen. bryg. Aleksander Zawadzki i gen. Karol Świerczewski. 
Opis sztandaru:
Płat o wymiarach 98 x 98 cm obszyty z trzech stron złotą frędzlą, przymocowany do drzewca za pomocą 7 białych tasiemek. Drzewce z jasnego, politurowanego drewna. Głowica w kształcie orła wspartego na kuli.
Strona główna:
Na czerwonym adamaszku haftowany srebrną nicią orzeł. Ponad orłem haftowany w półokrąg złotą nicią, napis: „ZA NASZĄ I WASZĄ WOLNOŚĆ”, poniżej „10 SUDECKA DYWIZJA PIECHOTY WOJSK Polskich”.
Strona odwrotna:
Na białym adamaszku ślad po wizerunku. Powyżej złotą nicią napis: „BÓG, HONOR I OJCZYZNA”.
Okres powojenny.
Po zakończeniu działań wojennych forsownym marszem pieszo 14-17 maja 1945 przegrupowana na Dolny Śląsk nad granicę czechosłowacką do ochrony granicy południowo-zachodniej w rejonie Jeleniej Góry i Kłodzka. W związku z incydentami na granicy południowej dywizję 12 czerwca 1945 skierowano do ochrony granicy na odcinku Karpacz-Paczków. W czerwcu 1945 roku dowództwo dywizji stacjonowało w Jeleniej Górze. Jej żołnierze brali udział w akcji osiedleńczej w okolicach Lwówka Śląskiego i Wlenia. Zgodnie z rozkazem organizacyjnym Naczelnego Dowództwa Wojska Polskiego nr 0305/Org. z 10 listopada 1945 roku dywizja przeszła na etaty pokojowe.
Przeformowanie.
Rozkazem Nr 0056/0rg z 30 marca 1949 Minister ON nakazał dowódcy OW IV do 1 września 1951 przenieść 10 Sudecką Dywizję Piechoty z etatów 2/76-2/81 na etaty 5/44,5/47, 5/50-5/59 dywizji pancernej o ogólnym stanie osobowym 6197 żołnierzy oraz 34 pracowników kontraktowych.
W połowie 1949 przeniesiono z Jeleniej Góry do Wrocławia dowództwo 10 Sudeckiej DP i przeformowano na dowództwo 10 Sudeckiej DPanc. Dywizja weszła w skład 2 Korpusu Pancernego.

</doc>
<doc id="1196789" url="https://pl.wikipedia.org/wiki?curid=1196789" title="Jay Williams">
Jay Williams



</doc>
<doc id="1196790" url="https://pl.wikipedia.org/wiki?curid=1196790" title="10 Dywizja Piechoty">
10 Dywizja Piechoty

Dywizje piechoty noszące numer „10”:
Polskie:
Austro-węgierska:
Niemieckie:
Radzieckie:
Inne:

</doc>
<doc id="1196792" url="https://pl.wikipedia.org/wiki?curid=1196792" title="Bereza (rzeka)">
Bereza (rzeka)

Bereza (biał. "Бяроза") – rzeka w rejonach zelwieńskim і słonimskim obwodu grodzieńskiego na Białorusi, lewy dopływ Szczary w dorzeczu Niemna. Długość 23 km. Zlewnia 96 km². Średnie nachylenie 2,3‰. Zaczyna się w pobliżu wsi Szulaki w rejonie zelwieńskim, uchodzi do Szczary na północny zachód od wsi Baruki. Odcinek 13 km koryta od wsi Kucejki do ujścia jest skanalizowany. W pobliżu wsi Sieńkowszczyzna utworzony jest na rzece zbiornik wodny o pow. 0,33 km².

</doc>
<doc id="1196795" url="https://pl.wikipedia.org/wiki?curid=1196795" title="Superman (singel)">
Superman (singel)

Superman – singel amerykańskiego rapera Eminema nagranym we współpracy z piosenkarką R&amp;B Dina Rae w 2003 roku. Utwór został początkowo umieszczony na jego płycie The Eminem Show, która miała premierę w 2002.
W teledysku, który można znaleźć jedynie na DVD filmu "8. Mila", wystąpiła gwiazda porno Gina Lynn.

</doc>
<doc id="1196796" url="https://pl.wikipedia.org/wiki?curid=1196796" title="Cavour (stacja metra)">
Cavour (stacja metra)

Cavour - stacja na linii B metra rzymskiego. Stacja została otwarta w 1955. Znajduje się na Via Cavour. Poprzednim przystankiem jest Termini, a następnym Colosseo.

</doc>
<doc id="1196799" url="https://pl.wikipedia.org/wiki?curid=1196799" title="Wiciokrzew suchodrzew">
Wiciokrzew suchodrzew



</doc>
<doc id="1196800" url="https://pl.wikipedia.org/wiki?curid=1196800" title="Museum für Naturkunde">
Museum für Naturkunde



</doc>
<doc id="1196802" url="https://pl.wikipedia.org/wiki?curid=1196802" title="Strach (książka)">
Strach (książka)

Strach. Antysemityzm w Polsce tuż po wojnie. Historia moralnej zapaści – książka Jana Tomasza Grossa na temat antysemityzmu w Polsce po II wojnie światowej.
Wersje książki.
Książka została wydana w Polsce 11 stycznia 2008. Jest to autorski przekład z angielskiego wydania "Fear: Anti-Semitism in Poland after Auschwitz: An Essay in Historical Interpretation", który ukazał się w lipcu 2006, jednak w wielu miejscach bardzo zmodyfikowany. Autor usunął między innymi rozdział wstępny na temat losów Polski w trakcie II wojny światowej i zaraz po niej, jako materiał znany polskiemu czytelnikowi. Dodał np. wyniki najnowszych badań niektórych polskich historyków.
Treść.
Autor analizuje doświadczenia wracających po wojnie do domów polskich Żydów. Efektem jest socjologiczno-historyczny esej, który omawia kwestię antysemityzmu w Polsce tuż po zakończeniu wojny, i który swoją kulminację znajduje w reinterpretacji największego w powojennej Europie pogromu Żydów w Kielcach.
Reakcje.
Joanna Tokarska-Bakir podkreśliła, że Gross opiera się na faktach znanych historykom od dawna, a jego „wina” polega „na tym, że pisze książki, bojkotując standard szczerości przyjęty w polskiej literaturze historycznej. Naśladuje filozofa Jeana Améry'ego: «Nie chcecie wiedzieć, do czego znowu może doprowadzić mnie i was samych wasza obojętność? Zatem powiem wam»”.
Marek Beylin napisał, że jego zdaniem książka spełnia ważną rolę zmuszając do zastanowienia nad zjawiskiem polskiego antysemityzmu i jej „wady” mają tu drugorzędne znaczenie.
August Grabski z Żydowskiego Instytutu Historycznego poddał książkę ostrej krytyce stwierdzając na temat jej amerykańskiej edycji: „bulwersującym fragmentem w opisie przez Jana Tomasza Grossa wypadków kieleckich jest podsumowanie rozmowy morderców żydowskiej matki i dziecka o ich zbrodniczym zamiarze słowami: &lt;To była najzwyklejsza rozmowa między obcymi sobie ludźmi w Polsce Anno Domini 1946&gt;. Nie trzeba specjalnej wyobraźni, aby dostrzec absurdalność tej tezy, konfrontując liczbę ponad 20 mln Polaków z kilkuset zabitymi Żydami. Znowu Gross dokonuje manipulacji proporcjami przedstawianego zjawiska. Deformacja ta wydaje się karykaturą czy wręcz bardzo niemądrym i ponurym żartem. Zabijanie Żydów w powojennej Polsce było udziałem wąskiego marginesu kryminalnego i antykomunistycznego podziemia, nie zaś – jak można byłoby wnioskować po lekturze „Strachu” – narodowym sportem Polaków”.
Historycy IPN Piotr Gontarczyk oraz Janusz Kurtyka zarzucili autorowi wybiórczy i tendencyjny dobór źródeł oraz ich jednostronną interpretację. Według Gontarczyka książka zawiera błędy metodologiczne i jego zdaniem w środowisku naukowym nie ma szans nawet na warunkową akceptację, na równi z pisarstwem Leszka Bubla.
Historyk Marek Jan Chodakiewicz nazwał książkę Grossa „propagandą” oraz stwierdził, że autor „ma z góry gotową tezę”. Innym jego zarzutem było np. potraktowanie przez Grossa jako przejawów „polskiego antysemityzmu” zarówno rasistowskich mordów na cywilach, jak i zabicia z przyczyn politycznych oficera UB. Zdaniem Chodakiewicza Gross pomija także rolę, jaką w powojennej Polsce pełnili żydowscy członkowie służby bezpieczeństwa (w opisywanym okresie zginąć mogło 500 – 1500 Żydów, jednocześnie z rąk Żydów wskutek denuncjacji lub z rąk żydowskich członków UB zginęło 3500 – 6500 Polaków).
Maciej Kozłowski wskazał na jego zdaniem jednostronność ocen i brak obiektywizmu. Gross komentuje w książce wspomnianą kwestię udziału Żydów w komunistycznych służbach bezpieczeństwa, ale podkreśla, że były to odosobnione przypadki i nie powinny być wykorzystywane do uogólnień. Równocześnie jednak przypisuje poglądy antysemickie większości Polaków na podstawie przypadków równie jednostkowych.
Na temat książki wypowiedzieli się także m.in.: historyk Paweł Machcewicz w artykule "Odcienie czerni", profesor Stanisław Żak. i dr Bożena Szaynok.
Marek Edelman stwierdził, że „wszystko, o czym pisze Gross, to przecież prawda” oraz że był świadkiem wydarzeń przez niego opisanych. Zdaniem Edelmana Gross „popełnił błąd, dając w podtytule książki: «Antysemityzm w Polsce tuż po wojnie». Tam powinno być: «Bandytyzm w Polsce...». Bo tu nie chodzi o antysemityzm. Mordowanie Żydów to był czysty bandytyzm i ja bym tego antysemityzmem nie tłumaczył”.
Stanisław Michalkiewicz wyraził opinię, że książka jest medialnym przygotowaniem do wzmożenia roszczeń majątkowych za II wojnę światową pod adresem polskiego rządu ze strony niektórych organizacji żydowskich.
Maciej Pawlicki stwierdził, że podczas promocji książki w styczniu 2008 Gross odmówił udziału w debatach z prof. Markiem Chodakiewiczem oraz Piotrem Gontarczykiem, historykami specjalizującymi się w badaniach nad okresem 1944-47. W jego opinii Gross nie zechciał też wziąć udziału w programie „Warto rozmawiać”, którego Pawlicki jest reżyserem i producentem. Piotr Gontarczyk zacytował wypowiedź autora książki, w której miał on stwierdzić, że ci, którzy nie zgadzają się ze "Strachem", są antysemitami. Zdaniem Gontarczyka Gross „dyskutantów w mediach dobiera starannie, by nie narazić się na rzeczową krytykę”.
Latem 2006 w odpowiedzi na angielskie wydanie grupa prawicowych senatorów zażądała ścigania Grossa za „znieważenie Narodu Polskiego”. Prokurator Jerzy Engelking zapowiedział, że przyjrzy się sprawie i „ewentualnie skieruje akt oskarżenia”. Prokuratura Okręgowa w Krakowie wszczęła postępowanie sprawdzające w związku z treścią książki Grossa na podstawie "istniejącego od marca 2007 r. zapisu prawa, przewidującego karę do 3 lat więzienia za „publiczne pomawianie Narodu Polskiego o udział, organizowanie lub odpowiedzialność za zbrodnie komunistyczne lub nazistowskie.”" Gross stwierdził, że jeżeli otrzyma wezwanie do prokuratury to będzie to według niego „skandalem dla Polski” ale „oczywiście się stawi”. W wywiadzie dla "Ha-Arec" Gross stwierdził, że jeżeli zostanie oskarżony, to w sądzie przedstawi świadków potwierdzających opisane przez niego wersje wydarzeń.
11 lutego, jak poinformowała rzeczniczka Prokuratury Okręgowej w Krakowie Bogusława Marcinkowska, po postępowaniu sprawdzającym Prokuratura Rejonowa dla Krakowa Krowodrzy wydała postanowienie o odmowie wszczęcia śledztwa w sprawie książki Jana Tomasza Grossa „Strach. Antysemityzm w Polsce tuż po wojnie. Historia moralnej zapaści”, ponieważ w publikacji nie znaleziono wypowiedzi będących pomówieniem, znieważeniem narodu polskiego lub nawoływaniem do nienawiści na tle różnic narodowościowych.

</doc>
<doc id="1196804" url="https://pl.wikipedia.org/wiki?curid=1196804" title="Colosseo">
Colosseo

Colosseo - linii B metra rzymskiego. Stacja została otwarta w 1955. Znajduje się w pobliżu Koloseum. Poprzednim przystankiem jest Cavour, a następnym Circo Massimo.

</doc>
<doc id="1196805" url="https://pl.wikipedia.org/wiki?curid=1196805" title="Budynek Urzędu Marszałkowskiego w Łodzi">
Budynek Urzędu Marszałkowskiego w Łodzi

Urząd Marszałkowski – pierwszy wieżowiec powstały na terenie obecnego centrum miasta w Łodzi. Jego budowę zaczęto w latach 60., a ukończono na początku lat 70. Wieżowiec mieści się przy al. Piłsudskiego 8, przy głównej arterii miasta trasie W-Z (w czasie, gdy powstawał ulica nazywała się Główna, a nazwa "trasa W-Z" pojawiła się pod koniec lat 70.). Budynek ma 62 metry wysokości i liczy 17 kondygnacji (w tym 16 użytkowych i jedną techniczną). W 1972 r. postawiono obok niego bliźniaczy wieżowiec: Centralny Dom Maklerski Pekao S.A. Powierzchnia biurowa każdego z budynków to ok. 9 tys. m².
Budynek pierwotnie należał do Centrum Badań i Promocji Biznesu „Ekorno”. W 2002 r. został przekazany w formie darowizny Urzędowi Marszałkowskiemu, którego siedzibą jest do dziś.
W 2003 roku budynek przeszedł gruntowną modernizację. Zmieniono mu elewacje, dzięki czemu zyskał nowoczesny wygląd. Dokonano wymiany stolarki okiennej. Przeprowadzono termomodernizację i wymianę okładziny elewacyjnej. Modernizację przeprowadziła łódzka firma Remo-Bud.

</doc>
<doc id="1196811" url="https://pl.wikipedia.org/wiki?curid=1196811" title="Ansan (Korea Południowa)">
Ansan (Korea Południowa)

Ansan ("Ansan-si", hangul: 안산시, hancha: 安山市), miasto w Korei Południowej w prowincji Gyeonggi; 686 873 mieszkańców (2004). Leży na południe od Seulu i wchodzi w skład okręgu Seulu, tzw. Sudo-gwon (kor. 수도권; hancha: 首都圈). Miasto jest także przystankiem metra seulskiego (linia nr 4).
Ansan znajduje się nad wybrzeżem Morza Żółtego. Niektóre wyspy podlegają jurysdykcji miasta Ansan. Największa i najbardziej znana z tych wysp to Daebu-do (kor. 대부도; hancha: 大阜島).
W mieście rozwinął się przemysł metalowy, chemiczny, włókienniczy.
W Ansan siedzibę mają wyższe uczelnie, m.in. Ansan College, Ansan College of Technology, Seulski Instytut Sztuki oraz znajduje się tam kampus "ERICA" Uniwersytetu Hanyang.
Drużyna piłkarska Ansan Hallelujah ma siedzibę w Ansan.

</doc>
<doc id="1196812" url="https://pl.wikipedia.org/wiki?curid=1196812" title="Circo Massimo (stacja metra)">
Circo Massimo (stacja metra)

Circo Massimo - stacja na linii B metra rzymskiego. Stacja została otwarta w 1955. Znajduje się w pobliżu Circus Maximus. Poprzednim przystankiem jest Colosseo, a następnym Piramide.

</doc>
<doc id="1196815" url="https://pl.wikipedia.org/wiki?curid=1196815" title="For Dee">
For Dee

For Dee – polski zespół muzyczny, założony w 1991 roku jako kwartet przez Krystynę Stańko, studentkę Wydziału Jazzu i Muzyki Rozrywkowej Akademii Muzycznej w Katowicach.
Historia.
Stańko w zespole była gitarzystką, wokalistką, autorką muzyki i tekstów. Od 1995 roku zespół działał jako duet (Jowita Tabaszewska z Krystyną Stańko na czele). W 1995 roku ujrzał światło dzienne ich jedyny album „Kobiety”, sygnowany znakiem Programu III Polskiego Radia, z którego największym przebojem okazała się piosenka "Sobie sami", która przez 16 tygodni była notowana na Liście Przebojów Programu Trzeciego. W 1996 roku zespół miał wspólną trasę koncertową z Varius Manx. We wrześniu 1998 grupa zawiesiła działalność.
Dyskografia.
Albumy
Single

</doc>
<doc id="1196816" url="https://pl.wikipedia.org/wiki?curid=1196816" title="Lombard Street (San Francisco)">
Lombard Street (San Francisco)

Lombard Street jest ulicą w San Francisco, w jego północnej części. Jeden z odcinków tej ulicy, na osiedlu Russian Hill, jest znany jako "najbardziej poskręcana ulica na świecie".
Opis ulicy.
Lombard Street zaczyna się od Boulevard Presidio w dzielnicy The Presidio i prowadzi na wschód pomiędzy osiedlami Cow Hollow a The Marina District przez Russian Hill, aż dochodzi Pioneer Park i Coit Tower w dzielnicy Telegraph Hill. Przez tę ulicę przechodzi U.S. Route 101. 
Lombard Street najlepiej znana jest z odcinka tej drogi w Russian Hill między Hyde i Leavenworth Streets, na którym jezdnia ma osiem ostrych zakrętów. Na tym odcinku znajduje się 12 kamienic, dla których odcinek ten jest jedyną droga dojazdową. Inną równie poskręcaną ulicą w San Francisco jest Vermont Street między 20th St a 22nd Street niedaleko od San Francisco General Hospital, jednak serpentyna na tej ulicy składa się z tylko siedmiu zakrętów i jest położona w mniej malowniczym miejscu. Projekt serpentyny na Lombard Street po raz pierwszy zasugerował Carl Henry, właściciel posiadłości leżących w pobliżu, w 1922. Narodził się on z konieczności zmniejszenia kąta pochylenia jezdni, który wynosił wówczas 27%, co było zbyt strome dla większości pojazdów podczas podjazdu i stwarzało poważne niebezpieczeństwa podczas zjazdów. Po wykonaniu serpentyny nachylenie jezdni wynosi 16%. Oprócz tego na odcinku tym o długości około 400m (1/4 mili) wprowadzono ruch jednokierunkowy (tylko jazda w kierunku wschodnim, w dół) oraz ograniczenie szybkości jazdy do 8 km/h (5 mph ). Odcinek został oddany do użytku w 1923 roku i jest wykonany z czerwonej cegły.
W 1999 utworzono Crooked Street Task Force – zespół roboczy, który miał spróbować rozwiązać problemy ruchu w sąsiedztwie, jak i na samym krętym odcinku Lombard Street. W 2001 zespół ten zdecydował, że nie zamknie na stałe newralgicznego odcinka ulicy dla ruchu kołowego. Zamiast tego ustanowiono letni zakaz parkowania w obszarze serpentyny, zabroniono ruchu w czasie wakacji i zwiększono grzywny dla parkujących w tym obszarze. Zespół zaproponował także pomysł wprowadzenia mikrobusów, by przewozić turystów, jednak mieszkańcy zakwestionowali wydajność takiego rozwiązania.
Do sławnych mieszkańców Lombard Street należy Rowena Meeks Abdy (jęz. ang.), malarka kalifornijska, która tworzyła w stylu impresjonizmu.
Lombard Street w kulturze masowej.
Pojawia się także w wielu innych filmach i tekstach kultury.
Linki zewnętrzne.
Umiejscowienie Lombard Street

</doc>
<doc id="1196821" url="https://pl.wikipedia.org/wiki?curid=1196821" title="Piramide">
Piramide

Piramide - stacja na linii B metra rzymskiego. Stacja została otwarta w 1955 w dzielnicy Ostiense. W pobliżu znajdują się stacje kolejowe Roma Porta San Paolo i Roma Ostiense. Poprzednim przystankiem jest Circo Massimo, a następnym Garbatella.

</doc>
<doc id="1196823" url="https://pl.wikipedia.org/wiki?curid=1196823" title="Krystyna Stańko">
Krystyna Stańko

Krystyna Stańko (ur. 30 stycznia 1967) – polska piosenkarka jazzowa, gitarzystka, autorka tekstów, wykładowczyni wokalistyki jazzowej, dziennikarka radiowa. Absolwentka Akademii Muzycznej w Katowicach.
Życiorys.
Karierę rozpoczęła w 1988 roku w super grupie Young Power i w bluesowym zespole Dekiel, z którym wystąpiła na wielu festiwalach i koncertach w kraju i za granicą. Podczas studiów na Wydziale Jazzu i Muzyki Rozrywkowej Akademii Muzycznej w Katowicach założyła żeński kwartet For Dee. Razem z zespołem zdobyła główną nagrodę na Studenckim Festiwalu Piosenki w Krakowie, natomiast na koncercie „Debiuty” w 1991 roku w Opolu zdobyła nagrodę im. Anny Jantar za wykonanie własnej piosenki „To idzie nowe”.
W 1995 roku już jako duet For Dee (z Jowitą Tabaszewską) nagrała swoją pierwszą płytę „Kobiety”. Rok później nagrały także singiel „Naga chęć” oraz koncertowały w całej Polsce jako gość grupy Varius Manx.
W 2000 roku wraz z Maciejem Grzywaczem założyła grupę (0-58), z którą nagrała dwie płyty: „Do dziesięciu” i „Tryby”, obie nominowane do Nagrody Fryderyka w kategorii Jazzowy Album Roku.
W 2006 roku wydała dwa single, a jesienią 2008 ukazała się płyta z jej autorskimi piosenkami „Usłysz mnie”, wydana przez Polskie Radio. Wokalistce towarzyszyli instrumentaliści, m.in. Jacek Królik i Piotr Żaczek. Jej piosenka „Sobie Sami” znalazła się w filmie Juliusza Machulskiego z 2008, pt. „Ile waży koń trojański?”.
Kolejne płyty: „Secretly” (2010), z utworami Petera Gabriela w jazzowych opracowaniach, jak i „Kropla Słowa” (2012), z interpretacjami poezji Wisławy Szymborskiej, Haliny Poświatowskiej, Tomasza Jastruna, a także z tekstami samej Stańko, zebrały świetne recenzje. Zespół Krystyny Stańko koncertował w kraju i za granicą.
Za rok 2012 wokalistka, kompozytorka, autorka tekstów i gitarzystka Krystyna Stańko otrzymała ważne nagrody. Na początku roku 2013 Album „Kropla słowa” został wybrany przez czytelników miesięcznika Jazz Forum Albumem Roku 2012.
Od roku 2012 co niedzielę w Radiu Gdańsk prowadzi autorską audycję muzyczną o profilu jazzowym, promując w niej także młode talenty muzyczne. Za tę działalność otrzymała w czerwcu 2013 tytuł Osobowości Radia Gdańsk w 2012 roku, zaś w 2013 roku jej audycja znalazła się Złotej 50.
W kwietniu 2013 otrzymała Pomorską Nagrodę Artystyczną w kategorii Kreacje Artystyczne.
30 maja 2014 w Ratuszu Staromiejskim w Gdańsku odbył się Benefis Fajnego Człowieka – 25 lat działalności Krystyny Stańko, podczas którego artystka otrzymała Nagrodę Prezydenta Miasta Gdańska w Dziedzinie Kultury.
W czerwcu 2014 ukazał się nowy album Krystyny Stańko „Snik”, z muzyką inspirowaną regionem Szwajcarii Kaszubskiej z elementami folkloru i dużą dawką improwizacji, który zebrał pozytywne recenzje.
7 października 2014 otrzymała Brązowy Medal „Zasłużony Kulturze Gloria Artis”.
Wokalistka współpracuje na stałe z czołówką polskich jazzmanów: Dominikiem Bukowskim, Piotrem Lemańczykiem, Irkiem Wojtczakiem, Cezarym Konradem, Przemkiem Jaroszem, Marcinem Gawdzisem. Do nagrań swoich płyt zaprasza artystów z kraju i zagranicy. Jest wykładowcą na kierunku Jazz i Muzyka Rozrywkowa w Akademii Muzycznej im. Stanisława Moniuszki w Gdańsku.
W 2016 roku wokalistka oprócz swojego stałego zespołu zaprosiła do współpracy perkusistę Ze Luisa Nascimento, który współpracował z wieloma gwiazdami takimi jak Cesária Évora, Jean Luc Ponty, Tania Maria, Michel Legrand czy Hindi Zahra. Razem nagrali album „Novos Anos” wydany przez For Tune, na którym znalazły się utwory Antonio Carlosa Jobima, Chicka Corei i standardy jazzowe w autorskich opracowaniach.

</doc>
<doc id="1196824" url="https://pl.wikipedia.org/wiki?curid=1196824" title="Jay Williams (polityk)">
Jay Williams (polityk)

Roy Kojo Jawara („Jay”) Williams (ur. 1971) – amerykański polityk, od 2005 roku burmistrz Youngstown. Jego poprzednikem na tym stanowisku był George McKelvey.

</doc>
<doc id="1196831" url="https://pl.wikipedia.org/wiki?curid=1196831" title="Jadalnia">
Jadalnia

Jadalnia, in. pokój stołowy – pomieszczenie służące do spożywania posiłków. Obecnie jest zazwyczaj zlokalizowana w pobliżu kuchni w celu ułatwienia serwowania posiłków, jednakże od średniowiecza znajdowała się nieraz w znacznej odległości, nawet na różnych piętrach. Umeblowanie historycznych jadalni składało się z dużego stołu jadalnianego, krzeseł oraz niekiedy kredensu lub dresuaru.
Jadalnie historyczne.
W średniowiecznych zamkach i rezydencjach z reguły jadano w głównym i reprezentacyjnym pomieszczeniu pełniącym wiele funkcji. Rzadko wydzielano osobne pomieszczenie jadalni. Rodzina pana domu siadała przy stole umieszczonym na niewielkim podium, podczas gdy goście, w zależności od ich statusu, w różnej odległości. Stoły jadalniane miały konstrukcję krzyżakową, wzdłuż nich ustawiano zazwyczaj proste ławy. Główna sala była głośna, zadymiona i słabo wentylowana. Ze względu na te wady zaczęto budować odpowiedniejsze pomieszczenia przeznaczone głównie do spożywania posiłków. Były one znacznie mniejsze i bardziej kameralne, co sprzyjało relaksacji i prowadzeniu konwersacji w mniejszym gronie. Z biegiem czasu rolę jadalni zaczęły pełnić stosunkowo niewielkie bawialnie lub saloniki, te z kolei wyewoluowały do roli stricte jadalni. W dużych rezydencjach, w przypadku specjalnej okazji, funkcję jadalni przejmowała sala balowa, czyli największe pomieszczenie mogące pomieścić znaczną liczbę gości. 
Od XVIII wieku, na skutek zmiany obyczajów dworskich, przyjęło się, że po skończonym posiłku kobiety przechodziły do bawialni, podczas gdy mężczyźni pozostawali i oddawali się rozmowom tylko w męskim gronie, spożywając najczęściej napoje alkoholowe. W związku z tym jadalnia uzyskała bardziej męski charakter, jednak z biegiem czasu zwyczaj ten zanikł.

</doc>
<doc id="1196832" url="https://pl.wikipedia.org/wiki?curid=1196832" title="Wspólnota administracyjna Bad Mergentheim">
Wspólnota administracyjna Bad Mergentheim

Wspólnota administracyjna Bad Mergentheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Main-Tauber. Siedziba wspólnoty znajduje się w mieście Bad Mergentheim, przewodniczącym jej jest Lothar Barth.
Wspólnota administracyjna zrzesza jedno miasto i dwie gminy wiejskie:

</doc>
<doc id="1196834" url="https://pl.wikipedia.org/wiki?curid=1196834" title="Barbara Krzywicka-Wójcik">
Barbara Krzywicka-Wójcik

Barbara Krzywicka-Wójcik (ur. 1942 w Lublinie, zm. 14 marca 2017) – polska artystka. Pochodziła z rodziny Krzywickich pieczętującej się herbem Kierdeja. Związana twórczo z Wrocławiem i Szczecinem, w ostatnich latach życia mieszkała w Szczytnie. Zajmowała się malarstwem, ceramiką, rysunkiem, projektowała tkaninę artystyczną oraz patchwork.
Życiorys.
Absolwentka Państwowej Wyższej Szkoły Sztuk Plastycznych we Wrocławiu, gdzie studiowała na Wydziale Malarstwa, Grafiki i Rzeźby (kierunek: Ceramika i Szkło). Pracę dyplomową wykonała w 1969 pod kierunkiem prof. Marii Dawskiej i prof. Stanisława Dawskiego. W marcu 1968 roku uczestniczyła w strajku na swojej uczelni.
Brała udział w wielu plenerach, warsztatach twórczych i sympozjach artystycznych w Polsce i za granicą.
Jej dzieła znajdują się w muzealnych i prywatnych kolekcjach w Polsce, Niemczech, Włoszech, Czechach, Szwajcarii, Szwecji, oraz na Litwie i w USA.
W latach 1974–1977 działała we Wrocławskiej Grupie Twórczej „10xTak” Wrocław.
Jej syn Igor Wójcik (ur. 1968 w Szczecinie) jest zamieszkałym we Wrocławiu artystą i działaczem samorządowym.

</doc>
<doc id="1196838" url="https://pl.wikipedia.org/wiki?curid=1196838" title="Wspólnota administracyjna Boxberg">
Wspólnota administracyjna Boxberg

Wspólnota administracyjna Boxberg – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Main-Tauber. Siedziba wspólnoty znajduje się w mieście Boxberg, przewodniczącym jej jest Christian Kremer.
Wspólnota administracyjna zrzesza jedno miasto i jedną gminę wiejską:

</doc>
<doc id="1196839" url="https://pl.wikipedia.org/wiki?curid=1196839" title="Tricotextil Łódź">
Tricotextil Łódź

Tricotextil – wieżowiec mieszczący się w Łodzi przy ul. Piotrkowskiej 270. Znajduje się na wprost archikatedry św. Stanisława Kostki. Powstał w latach 70. Ma 62 metry wysokości i liczy 17 kondygnacji (w tym 16 użytkowych i jedną techniczną). Biurowiec był siedzibą Instytutu Technik i Technologii Dziewiarskich „Tricotextil”. Znajduje się w nim także placówka Banku Pekao S.A. Posiada własną salę konferencyjną.
W 2017 roku odnowiono elewację budynku, został zmieniony wieloletni odcień zieleni i niebieskiego na rzecz odcieni szarości.
Linki zewnętrzne.
http://www.urbanity.pl/lodzkie/lodz/piotrkowska-270,b319

</doc>
<doc id="1196845" url="https://pl.wikipedia.org/wiki?curid=1196845" title="Wspólnota administracyjna Grünsfeld">
Wspólnota administracyjna Grünsfeld

Wspólnota administracyjna Grünsfeld – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Main-Tauber. Siedziba wspólnoty znajduje się w mieście Grünsfeld, przewodniczącym jej jest Alfred Beetz.
Wspólnota administracyjna zrzesza jedno miasto i jedną gminę wiejską:

</doc>
<doc id="1196850" url="https://pl.wikipedia.org/wiki?curid=1196850" title="Wspólnota administracyjna Tauberbischofsheim">
Wspólnota administracyjna Tauberbischofsheim

Wspólnota administracyjna Tauberbischofsheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Stuttgart, w regionie Heilbronn-Franken, w powiecie Main-Tauber. Siedziba wspólnoty znajduje się w mieście Tauberbischofsheim, przewodniczącym jej jest Wolfgang Vockel.
Wspólnota administracyjna zrzesza jedno miasto i trzy gminy wiejskie:

</doc>
<doc id="1196852" url="https://pl.wikipedia.org/wiki?curid=1196852" title="Erywań (stacja kolejowa)">
Erywań (stacja kolejowa)

Erywań – stacja kolejowa w Erywaniu, w Armenii. Jest największą stacją kolejowa w kraju. Posiada 2 perony. Znajduje się tu stacja metra.
Historia.
W 1902 roku otwarto stację w Erywaniu z okazji otwarcia pierwszej linii kolejowej łączącej Alexandroupolis (Giumri) i Tbilisi, podczas gdy drugą linię otwarto do azerskiego miasta Culfa i Iranu w 1908 roku. Budynek dworca został ukończony w roku 1956. W dniu 31 lipca 2009 roku otwarto Muzeum Transportu Kolejowego Armenii, a w 2010 miała miejsce przebudowa dworca.

</doc>
<doc id="1196853" url="https://pl.wikipedia.org/wiki?curid=1196853" title="Wieżowiec PKP S.A. w Łodzi">
Wieżowiec PKP S.A. w Łodzi

Wieżowiec PKP S.A. – budynek znajdujący się przy ul. Tuwima 28. Powstał w latach 70. na obszarze przeznaczonym na tzw. "centrum biurowe". Ma 62 metry wysokości (a łącznie z antenami ok. 80 m) i liczy 17 kondygnacji (w tym 15 użytkowych i 2 techniczne). Biurowiec jest siedzibą Polskich Kolei Państwowych.

</doc>
<doc id="1196854" url="https://pl.wikipedia.org/wiki?curid=1196854" title="5 Dywizja Piechoty">
5 Dywizja Piechoty

Dywizje piechoty noszące numer 5:
Polskie:
Amerykańska dywizja piechoty:
Niemieckie dywizje piechoty:
Rosyjskie dywizje piechoty:
Austro-węgierskie dywizje piechoty:

</doc>
<doc id="1196858" url="https://pl.wikipedia.org/wiki?curid=1196858" title="Ananasy z mojej klasy">
Ananasy z mojej klasy

Ananasy z mojej klasy – program rozrywkowy emitowany w stacji TVN, prowadzony początkowo przez Sandrę Nowak, a później przez Zygmunta Chajzera, .
Charakterystyka programu.
Do programu zapraszano dwie znane osoby wraz z ich znajomymi ze szkoły średniej. Na początku gwiazdy musiały rozpoznać wśród publiczności swoich dawnych kolegów, potem wraz z nimi tworzyły drużyny, które brały udział w różnych konkurencjach, zazwyczaj zabawnych. Przy tej okazji wspominano dawne czasy. W każdym odcinku występowała też gwiazda muzyki z piosenką kojarzącą się ze szkolnymi czasami gości biorących udział w programie.
Do udziału w niektórych odcinkach zapraszano też inne osoby, np. nauczycieli, przyjaciół artystów, ich małżonków czy też po prostu ludzi, którzy mieli wpływ na ich życie.
Oprawę muzyczną stanowiła melodia piosenki „Tak bardzo się starałem” Czerwonych Gitar.
Nagrody.
W 2002 roku na III Festiwalu Dobrego Humoru w Gdańsku program został uznany za najzabawniejszy talk-show. 

</doc>
<doc id="1196859" url="https://pl.wikipedia.org/wiki?curid=1196859" title="1 Samodzielna Brygada Strzelców">
1 Samodzielna Brygada Strzelców

1 Samodzielna Brygada Strzelców (1 SBS) – brygada piechoty Polskich Sił Zbrojnych na Zachodzie.
Formowanie i zmiany organizacyjne.
13 lipca 1940 roku w obozie Biggar w Szkocji rozpoczęto formowanie 1 Brygady Strzelców pod dowództwem gen. bryg. Gustawa Paszkiewicza. Brygada wchodziła w skład I Korpusu Polskiego. Wzięła udział w obronie przeciwdesantowej wybrzeży Szkocji.
Naczelny Wódz i Minister Spraw Wojskowych rozkazem L.dz. 1557/Tjn.O.I.Org.42 z dnia 9 maja 1942 roku nadał 1 Brygadzie Strzelców nazwę „1 Samodzielna Brygada Strzelców”.
W 1943 roku nie ustały trudności w uzupełnieniu stanów osobowych 1 Dywizji Pancernej. Anglicy naciskali na sformowanie jej i doprowadzenie do pełnych etatów wojennych. 14 lutego 1943 roku gen. Sikorski powiadomił gen. Brooke'a o zamiarze skadrowania 1 BS. 
12 marca na błoniach na północ od Alloa odbył się ostatni przegląd 1 Samodzielnej Brygady Strzelców przed jej rozwiązaniem. Brygada zmuszona była oddać swych żołnierzy do innych związków taktycznych. 
15 kwietnia 1943 roku generał Bronisław Duch podpisał ostatni rozkaz dzienny jako dowódca brygady. Stwierdził w nim, że „rozkaz Naczelnego Wodza L.dz. 370/Tjn.Org.43 i dowódcy I Korpusu Nr 31 z 13 kwietnia 1943 roku o przemianowaniu 1. Samodzielnej Brygady Strzelców na 1. Dywizję Grenadierów wprowadzam w życie z dniem 16 kwietnia 1943 roku. Zarządzenia szczegółowe będę wydane oddzielnie”. 20 kwietnia 1943 roku generał Duch podpisał rozkaz dzienny Nr 1 Dowództwa 1 Dywizji Grenadierów.
Struktura organizacyjna brygady.
Struktura brygady została opracowana na podstawie doświadczeń wojennych. Miała być jednostką ruchliwą, przystosowaną do działań manewrowych, zmotoryzowaną, dysponującą dużą siła ognia "(batalion czołgów i artyleria wsparcia)".
W skład każdego z trzech batalionów strzelców wchodziło:
Kompania strzelców składała się z pocztu dowódcy, trzech plutonów strzelców i sekcji moździerzy 2-calowych.
Oddział Rozpoznawczy 1 BS posiadał w swoim składzie cztery plutony: motocyklowy, ckm, przeciwpancerny i czołgów.
Brygada powinna liczyć 5743 żołnierzy, w tym 419 oficerów i 978 podoficerów. Tak duży skład procentowy kadry podyktowany był wysokimi nadwyżkami oficerów i dużymi trudnościami prowadzenia poboru w Wielkiej Brytanii i w Kanadzie.

</doc>
<doc id="1196860" url="https://pl.wikipedia.org/wiki?curid=1196860" title="Asian Kung-Fu Generation">
Asian Kung-Fu Generation

 – japoński zespół rockowy powstały w 1996 roku w Jokohamie.
Historia.
Grupę założyli Masafumi Gotō (śpiew i gitara), Kensuke Kita (gitara i śpiew) oraz Takahiro Yamada (gitara basowa i śpiew). Kiyoshi Ijichi, perkusista, dołączył dopiero później. W 2000 roku wydali pierwszy niezależny minialbum z tekstami w języku angielskim. W tym samym roku wysłali do radia utwór "Kona Yuki". Okazał się on wielkim sukcesem. Na następnym minialbumie znalazły się utwory w języku japońskim i angielskim. Zespół podpisał kontrakt z wytwórnią Ki/oon; w 2003 roku ukazał się minialbum "Hōkai Amplifier" (zawierający już same utwory po japońsku), który zebrał pochlebne recenzje i osiągnął 35. miejsce na liście sprzedaży Oricon.

</doc>
<doc id="1196863" url="https://pl.wikipedia.org/wiki?curid=1196863" title="Kościół św. Katarzyny w Sławęcinie">
Kościół św. Katarzyny w Sławęcinie

Kościół św. Katarzyny w Sławęcinie – rzymskokatolicki kościół parafialny pw. św. Katarzyny w Sławęcinie z 1779.
W świątyni znajduje gotycki obraz Matki Boskiej z Dzieciątkiem w typie Hodegetrii pochodzący z około 1450, jeden z najstarszych zachowanych dzieł malarstwa tablicowego w południowo–wschodniej Polsce.
Kościół nie znajduje się na szlaku architektury drewnianej województwa podkarpackiego.
Historia obiektu.
W 1325 istniała już parafia w Sławęcinie i należała do dekanatu w Zręcinie. Nie wiadomo kiedy powstał pierwszy kościół. Najstarsze źródła (dokumenty wizytacyjne) z 1565 potwierdzają istnienie w Sławęcinie kościoła. Była to jednonawowa drewniana świątynia poświęcona św. Katarzynie z polichromowanym stropem, początkowo z czterema później trzema ołtarzami i kompletnym wyposażeniem. W jej otoczeniu znajdowała się drewniana dzwonnica z dwoma dzwonami. Zlokalizowany był w pobliżu rzeki Ropy i został zniszczony przez powódź w 1580. Następny wybudowany kościół spłonął w drugiej połowie XVIII wieku. Kolejny kościół zbudowano w 1779 staraniem proboszcza Michała Dyktanowicza i ówczesnego właściciela wsi Sławęcin Ignacego Łętowskiego. Wzniesiono go na nowym miejscu na niewielkim wzniesieniu i przetrwał do naszych czasów. Poświęcenia świątyni dokonał 25 listopada 1779 ks. Walenty Kobierski kanonik kolegiaty bobowskiej i proboszcz w Bączalu Dolnym. Remontowany w 1815 i w 1886
kiedy to przedłużono nawę w kierunku zachodnim i dobudowano niedużą kruchtę od frontu. W 1890 malarz Wiśniowiecki wykonał polichromię wnętrza. Ostatnie prace remontowe przeprowadzono w 1956 i 1992.
Architektura i wyposażenie.
Jest to budowla drewniana o konstrukcji zrębowej, bezwieżowa i jednonawowa, wzniesiona na planie prostokąta z węższym, zamkniętym trójbocznie prezbiterium i zakrystią od strony północnej. Dwie niewielkie kruchty dobudowane od frontu i z boku nawy od strony południowej. Ściany zewnętrzne oszalowane pionowo deskami. Okna i drzwi zamknięte łukami w kształcie oślego grzbietu. Dach dwuspadowy, jednokalenicowy o różnym rozstawie krokwi, z wieżyczką na sygnaturkę, zwieńczoną hełmem z latarnią, pierwotnie kryty gontem, obecnie blachą.
Wewnątrz strop płaski z fasetą. Na ścianach nawy, prezbiterium i stropu polichromia iluzjonistyczna, architektoniczno-figuralna. Na stropie wielopostaciowe sceny: w nawie przedstawienie Trójcy Świętej, w prezbiterium Matka Boska Niepokalanie Poczęta wśród aniołów. Ściany podzielone malowanymi pilastrami o kompozytowych kapitelach wypełniają postaci świętych: w prezbiterium czterej ewangeliści, w nawie po stronie południowej św. Katarzyna, patronka kościoła. Na zachodniej ścianie nad wejściem głównym chór muzyczny wsparty na dwóch wielobocznych filarach z ozdobioną malarską dekoracją (muzykujące aniołki) balustradą.
Wyposażenie wnętrza charakterystyczne dla późnego baroku i rokoka pochodzi z końca XVIII wieku. Najcenniejsze z nich to: drewniany, architektoniczny ołtarz główny z rzeźbą Chrystusa na krzyżu z XVII wieku i w zwieńczeniu obrazem św. Katarzyny w metalowych sukienkach; dwa ołtarze boczne w narożach ściany tęczowej, z obrazami Chrystusa Miłosiernego po prawej stronie i Świętej Rodziny po stronie lewej; polichromowana drewniana chrzcielnica z XVII wieku, pochodząca z dawnego kościoła; drewniana wieloboczna ambona z malowanymi wizerunkami czterech Ewangelistów; rzeźbiona Grupa Ukrzyżowania na belce tęczowej; niewielkich rozmiarów rzeźbiony krucyfiks zapewne z końca XVI wieku oraz umieszczona w zakrystii zdobiona drewniana komoda z 1760 pochodząca z jasielskiego zakonu karmelitów, odnowiona w 1998.
Najcenniejszym obiektem wyposażenia kościoła w Sławęcinie jest gotycki tablicowy obraz Matki Boskiej z Dzieciątkiem pochodzący z około 1450. Znajduje się w trzecim neobarokowym ołtarzu bocznym przy północnej ścianie nawy. Przedstawia Matkę Boską ujętą w półpostaci z Dzieciątkiem na lewym ramieniu. Namalowany farbami temperowymi na desce lipowej o wymiarach 106x70 cm. Prawdopodobnie ufundował go Jan Radwan Kunowski, do którego w połowie XV wieku należał Sławęcin obok Kunowej, Harklowej i Głębokiej. Oryginał obrazu odkryto w czasie prac konserwatorskich w 1991 kiedy usunięto cztery warstwy przemalowań, które całkowicie zniekształciły jego pierwotny wygląd.
Dzwonnica, dzwony, otoczenie kościoła.
Teren przykościelny jest ogrodzony metalowo–drewnianym płotem, w linii którego od strony zachodniej stoi murowana arkadowa dzwonnica z czterema dzwonami, które przeszły w 2018 remont i dostały automatykę (wcześniej napędzano je ręcznie). Trzy dzwony pochodzą (sygnaturka, mały, największy) pochodzą z 1959 (odlane są w Przemyślu). Średni dzwon odlany w Białej (obecnie Bielsko-Biała), przez Karola Schwabe w 1872. Ich imiona to: Sygnaturka - św. Katarzyna, Mały - św. Wojciech, Średni - Jezus Ukrzyżowany, Duży - Matka Boża Częstochowska.

</doc>
<doc id="1196864" url="https://pl.wikipedia.org/wiki?curid=1196864" title="Bilawal Zardari">
Bilawal Zardari



</doc>
<doc id="1196866" url="https://pl.wikipedia.org/wiki?curid=1196866" title="Metoklopramid">
Metoklopramid

Metoklopramid (MTC) – lek o działaniu przeciwwymiotnym i pobudzającym perystaltykę jelit, będący antagonistą receptorów dopaminergicznych. Jest często stosowany jako lek pomocniczy w terapii cytostatykami – dla łagodzenia nudności i innych działań niepożądanych tych leków. Działanie przeciwwymiotne jest spowodowane nie tylko blokowaniem przekaźnictwa w neuronach dopaminergicznych, ale też antagonizmem receptorów serotoninergicznych 5HT3, co powoduje przyspieszenie perystaltyki i wspomaga opróżnianie żołądka.
Metoklopramid jest również stosowany w diagnostyce hiperprolaktynemii.
Działania niepożądane.
Lek może powodować również nasilenie zaburzeń depresyjnych, w szczególności u osób z depresją w wywiadzie. Do rzadkich działań niepożądanych należą: agranulocytoza, częstoskurcz nadkomorowy, hiperaldosteronizm, złośliwy zespół neuroleptyczny i dyskinezy późne. Ryzyko wystąpienia późnych dyskinez rośnie wraz z czasem trwania leczenia i skumulowaną dawką leku dostarczoną do organizmu. Wykazano, że zachorowania wystąpiły u około 20% pacjentów, u których stosowano metoklopramid dłużej niż 12 tygodni. FDA zaleca ograniczenie czasu podawania metoklopramidu do maksymalnie 12 tygodni, poza rzadkimi przypadkami, dla których korzyści terapeutyczne przewyższają ryzyko rozwoju dyskinezy późnej.

</doc>
<doc id="1196871" url="https://pl.wikipedia.org/wiki?curid=1196871" title="Wieżowiec Urzędu Pocztowego w Łodzi">
Wieżowiec Urzędu Pocztowego w Łodzi

Wieżowiec Urzędu Pocztowego – wieżowiec w Łodzi przy al. Kościuszki 5/7.
Powstał w latach 70. Ma 56 metrów wysokości do dachu oraz 72 metry całkowitej wysokości i liczy 18 kondygnacji (w tym 17 użytkowych i jedną techniczną). Mają w nim siedziby m.in. Urząd pocztowy oraz Telekomunikacja Polska S.A.

</doc>
<doc id="1196883" url="https://pl.wikipedia.org/wiki?curid=1196883" title="Metoclopramidum">
Metoclopramidum



</doc>
<doc id="1196884" url="https://pl.wikipedia.org/wiki?curid=1196884" title="Ścieżki dźwiękowe z serii Naruto">
Ścieżki dźwiękowe z serii Naruto

Oryginalne Ścieżki Dźwiękowe (OST) – seria anime.
Kompozytorem większości utworów na pierwszych trzech albumach jest Toshio Masuda. Z kolei kompozytorem utworów do serii "Shippūden" oraz "" jest Yasuharu Takanashi.
"Naruto" Original Soundtrack (2003).
Skomponowana przez i wydana 19 marca 2003 roku przez Sony Music. 
"Naruto" Original Soundtrack II (2004).
Skomponowana przez i wydana 10 marca 2004 roku przez Sony Music.
"Naruto" Original Soundtrack III (2005).
Skomponowana przez i wydana 27 kwietnia 2005 roku przez Sony Music.
"Naruto Shippūden" Original Soundtrack (2007).
Skomponowana przez i wydana 19 grudnia 2007 roku przez Sony Music.
"Naruto Shippūden" Original Soundtrack II (2009).
Skomponowana przez i wydana 16 grudnia 2009 roku przez Sony Music.
"Naruto Shippūden" Original Soundtrack III (2016).
Skomponowana przez i wydana 6 lipca 2016 roku przez Sony Music.
"Boruto: Naruto Next Generations" Original Soundtrack I (2017).
Skomponowana przez i wydana 28 czerwca 2017 roku przez Sony Music.
"Boruto: Naruto Next Generations" Original Soundtrack II (2018).
Skomponowana przez i wydana 7 listopada 2018 roku przez Sony Music.

</doc>
<doc id="1196885" url="https://pl.wikipedia.org/wiki?curid=1196885" title="5 Saska Dywizja Piechoty">
5 Saska Dywizja Piechoty

5 Saska Dywizja Piechoty – związek taktyczny piechoty ludowego Wojska Polskiego.
Sformowana 1944 w rejonie Łukowa. Przysięgę złożyła 22 października w Łukowie. Walczyła w składzie 2 Armii WP w operacji łużyckiej i praskiej. Rozkazem NDWP Nr 180 z 19 sierpnia 1945 5 Dywizji Piechoty nadano nazwę wyróżniającą „Saska”.
Po zakończeniu działań wojennych dywizja ochraniała granicę zachodnią. Wchodziła w skład OW Poznań (OW IV). Sztab dywizji stacjonował w Międzyrzeczu. 30 września 1950 przeniesiony został do Sulęcina.
W 1949 roku dywizja weszła w skład 2 Korpusu Piechoty, a następnie w 1952 do 2 Korpusu Armijnego.
Wiosną 1957, w ramach kolejnej redukcji, rozformowano dywizję. Jednocześnie 19 Dywizję Pancerną przemianowano na 5 Saską Dywizję Pancerną. Przejęła ona tradycje bojowe 5 Saskiej Dywizji Piechoty.
Formowanie i szkolenie.
Formowanie 5 Dywizji Piechoty pod dowództwem płk. Aleksandra Waszkiewicza rozpoczęło się 5 lipca 1944 początkowo w rejonie 20 km na wschód Żytomierza, a następnie Łukowa.
Oddziały i pododdziały dywizji formowały się w następujących miejscowościach:
Dowództwo 5 Dywizji Piechoty – Nowa Berezowka – Trzebieszów(38233)
W dywizji brakowało instruktorów i instrukcji w języki polskim. Zmuszało to do organizowania pododdziałów szkolnych w pułkach oraz specjalistycznych kursów. W drugiej połowie września odbyły się pokazowe strzelania z broni przeciwpancernej, haubic i moździerzy. 21 października przeprowadzono ćwiczenia dywizyjne. W listopadzie i grudniu realizowano bojowe szkolenie doskonalące. W styczniu 1945 zmniejszono liczbę zajęć szkoleniowych do 10 dziennie i 8 w soboty. W ocenie kontrolujących 5 Dywizja została uznana została za najlepiej przygotowaną do walki w 2 Armii WP.
Prowadzono też na dużą skalę indoktrynację polityczną. Zastępca dowódcy dywizji mjr Marian Naszkowski tak oceniał jej skutki: "Do PKWN żołnierze odnoszą się z rezerwą, są przekonani o konieczności porozumienia się z Londynem (...) Pojawiły się negatywne i wrogie hasła i wypowiedzi. Przykładowo: „Teraźniejsza polityka to tylko mydlenie oczu” (...). Zawieszono napis: Nie wyznajemy bolszewickiego rządu w Lublinie. Niech żyje rząd londyński. Precz z komunizmem!”".
Dyscyplina w jednostkach dywizji oceniana była negatywnie. Dezercje były na porządku dziennym. Do 20 października zdezerterowało 538 żołnierzy. Największa zbiorowa dezercja z bronią w ręku nastąpiła w nocy z 27/28 września. Żołnierze Armii Krajowej wprowadzili do lasu kompanię fizylierów 13 pp liczącą 66 żołnierzy. Do pułku nie wróciło 20 fizylierów. Uciekinierów często stawiano przed sądem. 19 października z wyroku sądu rozstrzelano dwóch dezerterów. 27 listopada powołano do życia nieetatowy pluton karny.
22 października w Łukowie odbyła się przysięga wojskowa. Na uroczystość przybył dowódca 2 Armii gen. Stanisław Popławski. Dowódcą uroczystości był zastępca dowódcy 5 Dywizji Piechoty do spraw liniowych ppłk Aleksander Struc. Po nabożeństwie gen. Popławski zaprzysiągł dowództwo dywizji, a płk Waszkiewicz przyjął rotę przysięgi od żołnierzy dywizji. Po wystąpieniach gości odśpiewano „Rotę” i pododdziały przedefilowały przed dowództwem. Przysięga przyczyniła się do poprawy dyscypliny oraz bardziej pozytywnego nastawienia ludności cywilnej do żołnierzy dywizji.
Działania zbrojne.
Marsz w kierunku frontu.
19 stycznia 1945 dywizja otrzymała rozkaz marszu na zachód. Tym samym dywizja zakończyła ponad pięciomiesięczny okres formowania i szkolenia na Ziemi Łukowskiej. Przegrupowanie operacyjne wykorzystano do demonstrowania siły nowej władzy wobec mieszkańców centralnych i zachodnich ziem Polski. Pierwszym etapem była Warszawa. Tam dywizja miała objąć służbę garnizonową. O 12:00 z Trzebieszowa wyruszył 13 pp z 3/22 pal oraz 14 bsap, a o 13:00 główne siły dywizji: 15 pp z 2/ 22 pal i 17 pp z 1/22 pal oraz tyły dywizji i jednostki dywizyjne. Osobną kolumną stanowiła kolumna sanitarna. Pułki maszerowały przez Łuków, Stoczek Łukowski, Siennicę, Kołbiel i Starą Miłosnę.
Rozkazem dowódcy armii gen. Karola Świerczewskiego, 23 stycznia 5 Dywizja Piechoty przejęła od 2 Dywizji Piechoty służbę garnizonową w Warszawie. Dywizję podporządkowano naczelnemu dowódcy WP, a gen. Aleksander Waszkiewicz został dowódcą garnizonu Warszawa. 15 pp ochraniał Pragę, 13 pp patrolował północną część Warszawy, a 17 pp południową. 1 lutego działania ochronne w Warszawie przejęła 8 Dywizja Piechoty, a 5 DP skierowana została do Łodzi. Marsze wykorzystywane były do doskonalenia działań bojowych. Również w Łodzi kontynuowano szkolenie doskonalące. Specjalne zadanie otrzymał 15 pp, który miał ochraniać obozy dla niemieckich jeńców wojennych. Do wykonania tego zadania 15 pułk piechoty wyruszył 8 lutego. Jego 1 bp ochraniał obóz w Kaliszu, 2 bp w Ozorkowie, a 3 batalion w Sikawie. W centralnej Polsce wojska dywizji prowadziły kampanię propagandową na rzecz Rządu Tymczasowego i realizowania programu lewicy.
27 lutego 5 Dywizja Piechoty rozpoczęła marsz w rejon koncentracji wojsk polskich. Przegrupowała się po trasie: Aleksandrów Łódzki – Turek – Poznań – Oborniki – Czarnków, a 13 marca ześrodkowała się w rejonie Wojcieszyc, Różanek i Zdroiska.
Po ześrodkowaniu dywizja otrzymała zadanie zorganizować obronę od Mironic, poprzez Gorzów Wlkp. i Santok do Górek. Główny wysiłek miała skupić na drogach prowadzące do Gorzowa. Stanowisko dowodzenia dywizji rozbudowano w Różankach. Ugrupowana była w jednym rzucie. Na prawym skrzydle 17 pułk piechoty z 1 i 2/22 pal bronił pasa od Mironic, poprzez Gorzów Wielkopolski, do punktu około 5 km na zachód wzdłuż Warty. Na lewym skrzydle, do Górek, bronił się 13 pułk piechoty z 3/ 22 pal. W odwodzie pozostał 5 batalion szkolny i 6 dywizjon dział pancernych. Działania miały charakter szkoleniowy. Odległość od linii frontu w owym czasie przekraczała 100 km.
20 marca oddziały dywizji rozpoczęły marsz w rejon Wrocławia. Żołnierze przegrupowali się trasą Leszno-Rawicz. Dwa dni odpoczywali w Oporowie. Po dojściu w rejon Wrocławia 5 Dywizja rozbudowała obronę w pierwszym rzucie na prawym skrzydle armii, na rubieży od Brzegu Dolnego do Pęgowa. Sztab dywizji stacjonował w Rościsławicach. Jednostki rozpoczęły przygotowanie do zluzowania jednostek sowieckich blokujących Wrocław. 4 kwietnia zmieniono rozkazy i 5 Dywizja Piechoty pomaszerowała nad Nysę Łużycką. Skończyło się ponad 1000 kilometrowe przegrupowanie dywizji na front.
Walki w Łużycach.
16 kwietnia o godz. 6:15 2 AWP przystąpiła do operacji łużyckiej. W początkowej fazie w artyleryjskim przygotowaniu natarcia uczestniczyła artyleria dywizji. Wykonywały one ognie na rzecz 8 Dywizji Piechoty. Będąca w II rzucie 5 Dywizja Piechoty o 16:00 przeprawiła się przez Nysę Łużycką po moście drewnianym zbudowanym w rejonie na północ od Nieder Neundorf i ześrodkowała się w lesie na północy miejscowości. W drugim dniu operacji wzmocniona 16 Brygadą Pancerną i 28 pułkiem dział pancernych weszła do działań zza prawego skrzydła 9 Dywizja Piechoty w kierunku Petershein, Klitten. Do bitwy miała wejść po wschodniej stronie Weißer Schöps, pomiędzy miejscowościami Trebus, na Ober Spreehammer. 17 kwietnia po południu 5 DP odpoczywała pomiędzy Rothenburgiem a wsią Nieder Neundorf. Gen. Świerczewski postanowił wprowadzić dywizje w lukę między 9 a 7 Dywizją Piechoty. Wieczorem o 21:00 wojska otrzymały rozkaz o wejściu do działań wzdłuż rzeki Weißer Schöps. Pułki piechoty trzeba było przegrupować przez rzekę po jednym moście. 13 pułk piechoty miał uderzyć na północ w kierunku Rietschen, a 17 pułk piechoty na zachód. 15 pułk piechoty (bez dwóch batalionów), miał działać na styku 13 i 17 pp. Piechotę silnie wzmocniono czołgami i artylerią.
Ostatecznie dywizja przeszła do działań rano 18 kwietnia.
Miała ona prowadzić działania samodzielnie, bez styczności z sąsiadami. Nacierający na północ 13 pp około 10:00, podszedł w rejon wsi Trebus. Do wieczora przeszedł około 11 km. Jego natarcie zostało załamane 2 km przed Rietschen. 17 pułk piechoty nacierał w kierunku zachodnim. Około 10:00 natknął się na silny opór w Sandschunke. Po dwóch godzinach zdobył miejscowość. Późnym wieczorem doszedł do rzeki Schwarzer Schöps i sforsował ją. Około godz. 15, w lukę między 13. a 17 pułkiem piechoty, gen. Waszkiewicz wprowadził 15 pp (bez dwóch batalionów). Do wieczora pułk osiągnął rzekę Schwarzer Schöps. Wieczorem 18 kwietnia między 13 a 15 pp istniała luka o szerokości ok. 9 km. Dywizja pozostawała w rozproszeniu. Każdy pułk walczył samodzielnie. Dowództwo, sztab i pododdziały dywizyjne pozostawały z tyłu za siłami głównymi, osiągając Sandschanke.
19 i 20 kwietnia dywizja miała opanować Rietschen, a następnie wyjść na rubież Konigswartha, Krinitz nad rzeką Schwarzer Schöps. Dywizja nadal walczyła na dwóch oddzielnych kierunkach. 17 pułk piechoty współdziałając z 3/16 BPanc sforsował Szprewę i opanował przyczółek na zachodnim brzegu pod Halbendorf. W tym samym czasie 13 pułk piechoty z 2/16 BPanc, wsparty pięcioma bateriami 22 pal nacierał w kierunku Rietschen. Rano, 20 kwietnia, dowództwo i sztab 5 dywizji znajdowało się w Sandschanke, około 18–20 km od głównych sił nacierających na Drezno.
20 kwietnia 2 Armia WP przeszła do pościgu w kierunku Drezna.
5 dywizja nie wykonała zadania dnia wczorajszego. 20 kwietnia miała opanować rubież Konigswartha, Krinitz. 15 pułk piechoty z baterią 2/22 pal i 1/16 BPanc uderzył w kierunku zachodnim. 17 pułk piechoty, wsparty 1/22 pal, 1/6 dapanc i 3/16 BPanc osiągnął rubież Konigswartha. Na pomocniczym kierunku koło Rietschen 13 pułk piechoty, podporządkowany dowódcy 7 Dywizji Piechoty płk. Mikołaja Prus-Więckowskiego, wsparty pięcioma bateriami artylerii i 2 batalionem czołgów, kończył obejście Rietschen.
21 kwietnia 5 Dywizja Piechoty z 3 pm i 28 bsap otrzymała zadanie wyjść w końcu dnia na rubież: Schmorkau, Neues Lager, Konigsbruck, Grafenhein. Tempo natarcia przewidywało pokonanie około 30 km w ciągu doby. Warunki pościgu był niekorzystne. 16 BPanc odeszła do dyspozycji dowódcy armii, a 3 pułk moździerzy nie był jednostką tak mobilną.
Dywizja nacierała na prawym skrzydle zgrupowania uderzeniowego 2 Armii WP. Najdalej na zachód wysunął się 15 pułk piechoty, który do wieczora osiągnął Laske, natomiast 17 pp został zatrzymany przez przeciwnika pod Kamenz i od wieczora rozpoczął o nią walki. 13 pp po zakończeniu walk w rejonie Rietschen wrócił w podporządkowanie dowódcy 5 DP. Dowodzenie dywizją uległo jednak całkowitej dezorganizacji. Dywizja nacierała zgrupowaniami oddalonymi od siebie o około 50 km. Dowództwo, sztab i część jednostek dywizyjnych znajdowało się w Tauer.
5 dywizja miała rozrzucone pułki we wszystkich zgrupowaniach 2 Armii. W zgrupowaniu uderzeniowym znajdowały się 17 i 15 pułki piechoty, w zgrupowaniu pomocniczym 13 pułk piechoty i wchodzące na Łużyce 1 i 2 batalion 15 pułku piechoty. Na północ od Budziszyna w Tauer – dowództwo, sztab i część jednostek 5. dywizji. Zgrupowanie pod Tauer zostało rozbite przez uderzających Niemców. Odcięty został również 13 pułk piechoty oraz 1 i 2 batalion 15 pułku. Pododdziały te ponownie podporządkowano dowódcy 7 Dywizji Piechoty.
22 kwietnia o 6:30, gen. Waszkiewicz polecił we współdziałaniu z 16 BPanc zorganizować obronę na północno-zachodnim skraju Forstgen. Dowódca brygady zdecydował jednak wspólnie z 5 pczc i 28 papanc przeprawić się za Szprewę. Wobec przecięcia dróg odwrotu na zachód, dowódca brygady zmienił zamiar i postanowił uderzyć na północ w kierunku jednostek sowieckich. Uzgodniono współdziałanie 5 Dywizja Piechoty, 16 BPanc i 14 Brygady Artylerii. Utworzono grupę przełamującą i ok. 14:00 uderzono na Niemców. Początkowo uzyskano powodzenie. Wkrótce jednak kontrataki niemieckie rozbiły atakujące grupy polskie, które to już na własną rękę próbowały wyjść z okrążenia.
W tej fazie walki zginęło dowództwo 16 Brygady. W szeregi czołgistów wkradła się panika. Sytuację chwilowo opanował dowódca 5 Dywizji – gen. Waszkiewicz. Próby przedarcia się w kierunku południowym zawiodły. Zorganizowano odwrót, a następnie obronę. W sytuacji całkowitego zagrożenia spalono dokumenty i ustalono plan wychodzenia z okrążenia do rejonu 7 Dywizji Piechoty. Odwrót osłaniały czołgi. W połowie drogi między Forstgen i Weigersdorfem Niemcy otoczyli grupkę polskich żołnierzy, w której znajdował się gen. Aleksander Waszkiewicz. Żołnierze, którzy dostali się do niewoli, w tym i gen. Waszkiewicz, zostali zamordowani.
Z okrążenia wyszło jedynie kilka grup. W jednej z nich był szef sztabu dywizji, ppłk Piotr Wiesieński. Po tygodniu nawiązał on kontakt z dowódcą armii. Ten mianował go nowym dowódcą 5 Dywizji.
Brak łączności pomiędzy sztabami armii a 5 Dywizją Piechoty oraz dowództwem dywizji a jej pułkami był przyczyną, że rozkazy ze sztabu armii kierowano bezpośrednio do pułków. 23 kwietnia 5 Dywizja nadal walczyła w rozproszeniu. Oddzielnie pułki piechoty, oddzielnie rozbite grupy pododdziałów dywizyjnych. 15 pułk piechoty miał we współdziałaniu z 8 Dywizją ubezpieczać prawe skrzydło wojsk w rejonie Kamenz, 17 pp został podporządkowany 1 KPanc, a 13. – 7 Dywizji.
17 pp z 1/22 pal miał opanować miasteczko Sdier. W drodze do miasta, pułk współdziałał z sowiecką piechotą i 4 BPanc. Do Skier nie doszedł. 3/15 pp po dojściu do Quoos, zorganizował obronę okrężną. Tuż po przybyciu do miejscowości otrzymał rozkaz powrotu w rejon Kamenz transportem samochodowym. Reszta pułku przegrupowała się pieszo. Pododdziały piesze i konne, w tym artyleria pułkowa, dołączyła do 3 bp o świcie 24 kwietnia.
24 kwietnia 17 pp walczył w rejonie Kauppa, o po jego odrzuceniu zajął podstawy wyjściowe do uderzenia w kierunku Sdier. Po całodziennych krwawych walkach z 1/22 pal i czołgami 4 Brygady Pancernej okopał się na rubieży Zschillichau-Sdier. Zaczęło brakować amunicji, paliwa i żywności. 25 kwietnia pułk otrzymał zadanie opanowania Sdier. Sukcesy odniesione w ciągu dnia zniwelowały niemieckie kontrataki. Ostry kryzys w bitwie budziszyńskiej spowodował potrzebę ściślejszego organizowania obrony. Pułk otrzymał zadanie oderwania się od nieprzyjaciela i przygotowania się do dalszej walki w miasteczku Radibor.
Walczący samodzielnie w obronie 15 pp, 24 kwietnia odpoczywał. Oprócz 9 Dywizji, były to jedynie wojska ze zgrupowania uderzeniowego 2 Armii WP pozostające pod Dreznem. 25 i 26 kwietnia przed frontem pułku również było spokojnie. 26 kwietnia pułk otrzymał rozkaz o przejściu 5 Dywizji Piechoty do odwodu armii. Po południu wyruszył trasą: Laske – Rolbitz – Eutrich i wieczorem doszedł do przedmieść Konigswarthy. Tam po raz pierwszy w walkach na Łużycach połączyły się wszystkie grupy 15 pp.
Również jednostki podległe dowódcy 7 Dywizji Piechoty weszły z powrotem w podporządkowanie dowódcy 5 DP i skierowane w rejon ześrodkowania dywizji w okolice Konigswarthy. 26 kwietnia kolumna samochodów przywiozła również bataliony 15 pp ze wzmocnieniem. Najdłużej poza dywizją walczył 17 pp, podporządkowany dowódcy 1 KPanc. W nocy z 25/26 kwietnia ruszył w kierunku Radiboru. Jednak z uwagi na nowe zagrożenie, skierowano pułk w kierunku wsi Lomske. O świcie pułk został silnie zaatakowany przez piechotę i czołgi nieprzyjaciela. Walka trwała 2 godziny, po czym pułk przeprowadził kontratak w kierunku wsi Crosta.
26 kwietnia dowódca 2 Armii WP zdecydował się przejść całością sił do obrony na linii: wzg.172,7, Thonberg, Sdier, Kreba. 5 Dywizja Piechoty stanowić miała odwód armii i rozwinąć się na rubieży: Zescha, Holschdubrau – Draben – frontem na południe. Poza dywizją pozostawał już tylko 17 pp, wzmocniony 1/22 pal. Dołączył w nocy z 28/29 kwietnia. Na korzyść 5 Dywizji Piechoty działały: 2 pułk moździerzy, 3 Brygada Pancerna, 25. i 28 pułk artylerii pancernej oraz 5 pczc. Odtworzono też dowództwo i sztab dywizji. Dowódcą został ppłk Piotr Wiesieński.
W pasie obrony dywizji znajdowały się też radzieckie: 14 Brygada Artylerii i 98 Pułk Moździerzy Gwardii. Około 16:00 na 15 pp uderzył niemiecki oddział pancerny. Atak odparto. 28 i 29 kwietnia kontynuowano obronę. Do dywizji powrócił 17 pułk piechoty. Skuteczność obrony zwiększał ogień artylerii i zapory inżynieryjne.
Nowe dowództwo dywizji pierwszy pełny rozkaz bojowy wydało 30 kwietnia o 16:00. Oddziały dywizji zajęły rubież: Zescha – wzg. 149,0 – Holschdubrau – wzg. 174,0. Ugrupowanie w dwa rzuty. W pierwszym 15 pułk piechoty wsparty 10 czołgami i 7 działami pancernymi, oraz 50 pułkiem artylerii haubic i 3 pułkiem moździerzy, obok 13 pułk piechoty wsparty 44 pah i 22 pal. W drugim rzucie działał 17 pułk piechoty.
Od 28 kwietnia do 4 maja 5 Dywizja pozostawała w obronie.
W operacji praskiej.
4 maja wojska polskie otrzymały zadanie do „operacji praskiej”. Zgodnie z planem Polacy mieli przejść do natarcia 8 maja. Z uwagi na niewielki opór wroga przeszły dzień wcześniej. Dowódca 2 Armii WP zdecydował przełamać obronę na 11 km odcinku Kamenz-Casslau trzema dywizjami (w tym 5 Dywizja Piechoty). Na 25 km kierunku pomocniczym działać miały 8. i 7 Dywizja Piechoty. 4 maja 5 DP przekazała odcinek obrony 8 Dywizji Piechoty i następnego dnia ześrodkowała się w rejonach: sztab dywizji i 17 pp w rejonie Konigswarthy, 13 pp w Neu Steinitz, 15 pp w rejonie Commerau Truppen, 22 pal w lesie na północ od Caminau.
5 maja w godzinach rannych szef sztabu 2 Armii gen. Józef Sankowski przesłał wojskom nowe zadanie. W tym dniu dowództwo dywizji objął płk Stanisław Kupsza. 5 Dywizja Piechoty miała ześrodkować się do rana 6 maja w rejonie Truppen-Cunnewitz. Dowódca zdecydował atakować 17 i 15 pp w pierwszym rzucie. 13 pp stanowił drugi rzut. Dywizję wspierały: 2/16 BPanc, dwie baterie 28 papanc, 6 BAL 7BAH oraz 32 bsap. Natarcie rozpoczęło się 7 maja o 7:30 półgodzinnym przygotowaniem artyleryjskim. Przeciwnik wycofywał się. Około 11:00 przed piechotę wyszły czołgi 1 Korpusu Pancernego. W rejonie Rorki żołnierze natrafili na groby rozstrzelanych przez Niemców żołnierzy batalionu sanitarnego 9 Dywizji Piechoty. Do wieczora czołowe pułki dywizji osiągnęły Taschendorf i Stacha. 8 maja tempo natarcia spadło. Zachodziła konieczność zwalczania drobnych grup nieprzyjaciela. Do wieczora dywizja miała osiągnąć Łabę. Zadania dnia jednak nie wykonała. 9 maja dywizja nacierała wzdłuż Łaby. Po przejściu 9 DP do drugiego rzutu, stała się prawoskrzydłową dywizją zgrupowania uderzeniowego armii. W tym dniu przekroczyła też granicę niemiecko-czeską. Szczególnie duże kłopoty stanowiło pokonywanie tras górskich przez niedoświadczonych kierowców. 9 maja również nie udało się osiągnąć nakazanego rejonu. 10 maja realizowano pościg w kierunku południowym. Dywizja osiągnęła Litomerice i tam 11 maja 1945 zakończyła działania wojenne.
W działaniach na Łużycach dywizja straciła 1250 żołnierzy, w tym 598 poległo ("68 oficerów, 155 podoficerów i 375 szeregowych"); 92 zmarło z ran ("133 oficerów, 20 podoficerów i 59 szeregowych"); 32 zmarło z chorób ("16 oficerów, 1 podoficer i 15 szeregowych"); życie w wypadkach utraciło 26 ("5 oficerów, 9 podoficerów i 12 szeregowych"); 426 zaginęło bez wieści ("54 oficerów, 117 podoficerów i 255 szeregowych"), 76 odnalazło się po wojnie; 2500 żołnierzy odniosło rany lub kontuzje.
Sztandar dywizji.
Sztandar, ufundowany przez społeczeństwo miasta Łukowa i powiatu łukowskiego został wręczony dywizji w Łukowie 26 listopada 1944 roku. Gen. Aleksander Waszkiewicz przyjmując sztandar z rąk miejscowych przedstawicieli złożył ślubowanie, że "„dywizja nie spocznie, dopóki zwycięskie sztandary polskie nie załopocą nad Berlinem”".
Płat o wymiarach 90x93 cm, obszyty z trzech stron frędzlą żółtą, przymocowany do drzewca przy pomocy 17 kółek metalowych. Drzewce z jasnego, politurowanego drewna, z dwóch części skręcanych za pomocą okuć stalowych. Na drzewcu gwoździe pamiątkowe wbite podczas uroczystości wręczania sztandaru. Głowica w kształcie orła wspartego na cokole skrzynkowym z cyfrą „5”. Do drzewca przymocowane dwie wstążki o barwach biało-czerwonych.
Czerwony krzyż kawalerski; pola między ramionami krzyża białe. Pośrodku orzeł haftowany biało-szarą i czarną nicią w otoku żółto haftowanego wieńca laurowego. Na dolnym ramieniu krzyża, haftowana żółtym jedwabiem, data zaprzysiężenia dywizji: „22.X. 1944”. Na białych polach haftowane żółtą nicią, w otoku wieńców laurowych, cyfry i inicjały pułków wchodzących w skład dywizji: „13 P.P.”; „15 P.P.”; „17 P.P.”; „22 P.A.L.”.
Rysunek jak na stronie głównej. Pośrodku haftowany żółtą nicią napis: „HONOR I OJCZYZNA” w otoku wieńca laurowego. Na ramionach krzyża napis: „PIĄTA DYWIZJA PIECHOTY”. Na białych polach haftowane kontury tarcz i herb Łukowa.
Okres pokojowy.
W pierwszym dniu bez walki żołnierze dywizji porządkowali oporządzenie, czyścili broń, zbierano porzuconą broń niemiecką, brano do niewoli jeńców. W drogę powrotną do kraju dywizja wyruszyła 13 maja 1945. Maszerowała trasą: Benesow-Kamenice-Krasna Lipa Rumburg-Neugersdorf. 15 maja ześrodkowała się w rejonie Zgorzelca. 16 i 17 maja żołnierze odpoczywali. 30 samochodów oddano do dyspozycji pododdziałów zbierających broń i amunicję. Ich miejsce zajmowały „nieetatowe środki transportu”. 17 maja odbyły się uroczystości związane z zakończeniem wojny. Rozpoczęły się mszą za poległych, a kończyły defiladą.
W ochronie granicy państwowej.
Rozkaz dowódcy 2 Armii WP Nr 17 z 19 maja 1945 nakazywał 5 Dywizja Piechoty z dniem 20 maja 1945 przystąpić do obsadzenia granicy państwowej na odcinku od Gryfina do Słubic. Sztab dywizji nakazano rozmieścić w Myśliborzu.
Pułkom piechoty przydzielono do ochrony następujące odcinki granicy:
Na podstawie kolejnego rozkazu dowódcy 2 Armii WP Nr 18 z 27 maja 1945 dywizja przystąpiła do obsadzenia granicy państwowej w pasie: ujście rzeki Rurzycy do Odry – ujście Nysy Łużyckiej do Odry. Na miejsce postoju dowództwa wyznaczono Krzeszyce
Pod koniec sierpnia 1945 dywizja przekazała odcinek Krajnik – Kostrzyn 12 Dywizji Piechoty, a przyjęła zaś na lewym skrzydle od 11 Dywizji Piechoty odcinek do Mielna. W listopadzie wszystkie oddziały dywizji przeszły do stałych pokojowych garnizonów. Ochronę granicy przejęły Wojska Ochrony Pogranicza.
Działania polityczno-militarne dywizji.
W czerwcu i lipcu dywizja uczestniczyła w akcji wysiedlania Niemców za Odrę. Od lipca do października jednym z głównych zadań wykonywanych przez jej żołnierzy były prace rolne. W końcu czerwca wydano też pierwsze dokumenty dotyczące osadnictwa wojskowego. Obszar zainteresowania dywizji stanowił Obwód Osiedleńczy nr 2. Jego inspektorem obwodowym mianowano płk. Kupsza, a inspektorami powiatowymi – dowódcy pułków piechoty. Pierwszymi osadnikami byli demobilizowani ponad 40-letni żołnierze.
29 marca 1946 kraj podzielono na 14 stref zwalczania „politycznego i zbrojnego militarnego podziemia”. Dowódca 5 Dywizji Piechoty odpowiadał za 11 strefę – województwo poznańskie. Pułki dywizji całością lub częściami przegrupowywano też na wschodnie lub południowo-wschodnie tereny kraju, gdzie pełniły służbę ochronną w okresie „referendum”. M.in. 15 pp operował w tym czasie w rejonie Bielska Podlaskiego. W okresie przygotowań do wyborów do Sejmu, skierowano z dywizji grupy ochronne w rejon Miechowa i Bochni.
W okresie akcji „Wisła” 5 Dywizja Piechoty wystawiła zbiorczy pułk piechoty (5) pod dowództwem ppłk. Władysława Wróblewskiego. Jego pododdziały sformowanie były ze składu różnych jednostek. 1 batalion i kompanię operacyjną wystawił 17 pp, 2 batalion – 22 pal, a 3 batalion – 13. i 15 pp. W połowie kwietnia zakwaterowano 5 pułk zbiorczy w Międzyrzeczu, skąd 19 kwietnia odjechał do Żurawicy. Jako część Grupy Operacyjnej „Wisła” wszedł w podporządkowanie dowódcy 9 Dywizji Piechoty. 26 lipca, po walkach, wrócił do Międzyrzecza.
W czerwcu 1956 roku oddziały dywizji ćwiczyły na poligonie Wędrzyn. 28 czerwca dowódca dywizji otrzymał zadanie wykonać marsz do Poznania. 29 czerwca do 4:50 jednostki weszły do miasta i przystąpiły do ochrony budynku Wojewódzkiego Urzędu Bezpieczeństwa Publicznego, koszar 10 Pułku KBW, Zakładów Naprawczych Taboru Kolejowego, Fabryki Nawozów Sztucznych, Fabryki Rowerów, Fabryki Przetworów Ziemniaczanych i Fabryki Opon „Stomil”. 5 Dywizja Piechoty wydzieliła też odwód dowódcy korpusu i rozmieściła go na Ławicy.
Kolejne przeformowania.
Rozkaz Naczelnego Dowódcy WP Nr 133 z 2 czerwca 1945 podporządkowywał 5 Dywizję Piechoty dowódcy 1 Korpusu Armijnego. Rozkazem Naczelnego Dowódcy WP Nr 00510 z 5 września 1945 w 5 Dywizję Piechoty podporządkowano dowódcy Poznańskiego Okręgu Wojennego.
Na etaty pokojowe dywizja przeszła na podstawie rozkazu Naczelnego Dowódcy WP Nr 0305/Org. z 10 listopada 1945. Zmniejszono wtedy stan liczbowy dywizji do 5500 żołnierzy. Rozformowaniu uległy:
Na podstawie rozkazu MON Nr 0045/0rg z 17 maja 1951 dywizja została przeformowane na etaty 2/119-2/128 (typu A) o stanach 8018 żołnierzy oraz 160 pracowników cywilnych ("do końca 1951 r. miała funkcjonować w stanach zmniejszonych, 7857 żołnierzy i 160 pracowników cywilnych"). Dywizję też wydatnie wzmocniono. W jej skład wszedł daplot z 18 armatami plot. W pułkach utworzono kompanię plot liczącą 12 km plot oraz baterię artylerii samobieżnej z 4 (czas „W” 6) działami SU-76 i baterię artylerii z 4 armatami ZiS-30. W batalionach utworzono pluton plot z 4 km plot oraz wprowadzono ponownie ("wycofane w końcu lat czterdziestych") armaty 45 mm wz 37/42, zwiększono nasycenie bronią maszynową. Na etatowym wyposażeniu dywizji piechoty typu A było: 12 dział samobieżnych SU-76 (etat „W” – 18 sztuk), 78 dział, 18 armat plot, 99 moździerzy oraz 650 ciągników i samochodów (etat „W” 1154 pojazdy).
Rozmieszczenie po przedyslokowaniu.
W 1949 dywizja stacjonowała w następujących garnizonach:
Jesienią 1950 część jednostek wojskowych przedyslokowano:
Żołnierze dywizji.
Dowódcy dywizji:

</doc>
<doc id="1196886" url="https://pl.wikipedia.org/wiki?curid=1196886" title="Ankara (stacja kolejowa)">
Ankara (stacja kolejowa)

Ankara, tur. Ankara Garı - stacja kolejowa w Ankarze, w prowincji Ankara, w Turcji. Stacja posiada 8 peronów.
Obecny budynek został wybudowany w 1937 roku wedle projektu architekta Şekip Akalın w stylu Art déco.
10 października 2015 roku przy dworcu kolejowym doszło do zamachu, w którym zginęło co najmniej 128 osób, a 246 zostało rannych. To największy atak terrorystyczny w historii tureckiej.

</doc>
<doc id="1196895" url="https://pl.wikipedia.org/wiki?curid=1196895" title="Wyższa Szkoła Zarządzania i Administracji w Opolu">
Wyższa Szkoła Zarządzania i Administracji w Opolu

Wyższa Szkoła Zarządzania i Administracji w Opolu (WSZiA) – niepubliczna uczelnia w Polsce z siedzibą w Opolu. Powstała w 1996 roku. Jest trzecią pod względem liczby studentów uczelnią w Opolu. Kształci studentów na dziesięciu podstawowych kierunkach, na studiach stacjonarnych oraz niestacjonarnych. Od kilkunastu lat Wyższa Szkoła Zarządzania i Administracji jest uczelnią interdyscyplinarną z przewagą kierunków ekonomiczno-społecznych. W ramach uczelni znajdują się 4 wydziały.
Aktualnie zatrudnionych jest 175 pracowników naukowo-dydaktycznych, z czego 12 na stanowisku profesora zwyczajnego, 25 na stanowisku profesora nadzwyczajnego ze stopniem doktora habilitowanego, 79 na stanowisku adiunkta ze stopniem doktora, 58 na stanowisku asystenta.
Historia.
Wyższa Szkoła Zarządzania i Administracji w Opolu powstała z inicjatywy Mariana Duczmala. W grudniu 1995 roku stanął on na czele pięcioosobowego zespołu, w skład którego weszli: Tadeusz Pokusa, Witold Potwora i Józef Kaczmarek, który wystosował wniosek do Ministerstwa Edukacji Narodowej w sprawie utworzenia pierwszej w województwie opolskim niepaństwowej uczelni wyższej. Podjęli oni także starania o przygotowanie odpowiedniej infrastruktury dla nowej szkoły wyższej.
Ostatecznie ministerstwo wyraziło zgodę na utworzenie uczelni 10 czerwca 1996 roku. Jako pierwszy utworzono Wydział Ekonomiczny, który zaoferował podjęcie studiów na kierunku zarządzanie. Dwa lata później wraz z rozwojem uczelni powołano do życia Wydział Pedagogiczny, a w 1999 roku Wydział Politologii i Socjologii (przemianowany w 2010 roku na Wydział Politologii, Socjologii i Administracji).
Ważnym wydarzeniem było utworzenie w 2003 roku w porozumieniu z władzami Tarnowskich Gór pierwszego wydziału zamiejscowego opolskiej szkoły wyższej, który w 2011 roku został przekształcony w Wydział Nauk Społecznych. W tym samym roku zamierzano utworzyć dwie filie uczelni w Kędzierzynie-Koźlu i Kluczborku, jednak nie zostały one powołane do życia na skutek małego zainteresowania maturzystów oraz odczuwalnego niżu demograficznego.
Struktura.
Wydział Ekonomiczny.
Wydział Ekonomiczny WSZiA w Opolu dzieli się na 4 katedry:
Wydział Pedagogiczny.
Wydział Pedagogiczny WSZiA w Opolu dzieli się na 3 katedry i 4 zakłady:
Wydział Politologii, Socjologii i Administracji.
Wydział Politologii, Socjologii i Administracji WSZiA w Opolu dzieli się na 3 katedry i 5 zakładów:
Wydział Nauk Społecznych.
Wydział Nauk Społecznych WSZiA w Opolu dzieli się na 3 katedry i 5 zakładów:
Kierunki kształcenia.
Uczelnia oferuje następujące kierunki studiów pierwszego stopnia (licencjackie, 3-letnie):
Poza tym uczelnia oferuje absolwentom studiów licencjackich – studia drugiego stopnia (magisterskie, 2-letnie) na kierunkach:
Ponadto Wyższa Szkoła Zarządzania i Administracji w Opolu posiada szeroki wybór studiów podyplomowych z zakresu: funduszy strukturalnych w Unii Europejskiej, wiedzy o społeczeństwie (dla nauczycieli), organizacji i zarządzania w placówkach oświatowych, zarządzania bezpieczeństwem i zdrowiem człowieka w środowisku pracy (BHP), organizacji i zarządzania w placówkach opiekuńczych i pomocy społecznej.

</doc>
<doc id="1196897" url="https://pl.wikipedia.org/wiki?curid=1196897" title="Natalia O’Shea">
Natalia O’Shea

Natalia Andriejewna O’Shea (), panieńskie nazwisko Nikołajewa (; ur. 3 września 1976) - rosyjska piosenkarka, autorka tekstów, aranżerka i liderka grupy Mielnica. Z wykształcenia filolog, specjalista od języków celtyckich. Ukończyła studia na Wydziale Filologicznym Uniwersytetu Moskiewskiego, gdzie w 2003 obroniła rozprawę kandydacką i otrzymała tytuł kandydata nauk. Posiada obywatelstwo rosyjskie i irlandzkie.

</doc>
<doc id="1196898" url="https://pl.wikipedia.org/wiki?curid=1196898" title="Wieżowiec Pekao S.A. w Łodzi">
Wieżowiec Pekao S.A. w Łodzi

Bank Pekao S.A. – biurowiec w Łodzi mieszczący się przy ul. Piotrkowskiej 288 (Plac Reymonta).
Budowę biurowca ukończono w latach 90. XX wieku według projektu Heleny Kurmanowicz. Ma 50 metrów wysokości i liczy 12 kondygnacji. Według wcześniejszych planów budynek miał być wyższy, jednak ze względu na bliskość lotniska, Urząd Lotnictwa Cywilnego nie wyraził zgody na jego budowę w takiej postaci. Budynek jest siedzibą V oddziału Banku Pekao SA. W budynku znajduje się Centrum Dystrybucji Korespondencji Banku Pekao i firma Pekao Direct świadcząca usługi contact center Banku Pekao.
W miejscu budynku, od połowy XIX wieku, stały drewniane domy mieszkalne mieszczące w parterze sklepiki.

</doc>
<doc id="1196900" url="https://pl.wikipedia.org/wiki?curid=1196900" title="Mezzogiorno">
Mezzogiorno

 – obszar obejmujący Basilicatę, Kampanię, Kalabrię, Apulię i Sycylię na południu Włoch, jak również Molise i Abruzję, które geograficznie leżą w środkowych lub południowo-środkowych Włoszech. Niektórzy włączają do Mezzogiorno również Sardynię i południową część Lacjum. Włosi często mówią o południowych Włoszech "Il Meridione" (południe). Wyrażenia "Meridione" i "Mezzogiorno" są używane wymiennie, choć słowo "Meridione" ma mniejszy związany z nim bagaż kulturowy i polityczny. Istituto Nazionale di Statistica (ISTAT) używa obecnie zwrotu "Italia Meridionale" zamiast "Mezzogiorno." ISTAT wyłącza Sycylię, Sardynię i południowe Lacjum ze swej definicji "Italia Meridionale", ale włącza Abruzzo i Molise.
Zwrot "Mezzogiorno" („mèzzo” /'mddzo/ lub "pół" po polsku i „giórno” /'dorno/ lub "dzień") po raz pierwszy wszedł do użycia w XIX wieku. Został spopularyzowany przez Giuseppe Garibaldiego, który mówił "Il Mezzogiorno" o całych Włoszech na południe od Rzymu razem z Abruzzi (choć region ten leży na północ od Rzymu).

</doc>
<doc id="1196901" url="https://pl.wikipedia.org/wiki?curid=1196901" title="Serpentyna (drogownictwo)">
Serpentyna (drogownictwo)

Serpentyna – potoczna nazwa drogi przebiegającej w górach, składającej się z naprzemianległych odcinków prostych oraz bardzo ostrych zakrętów, które mogą sięgać 180º.
Serpentyny buduje się w celu zapewnienia większego bezpieczeństwa i łatwości pokonywania wzniesienia użytkownikom drogi, przez zmniejszenie nachylenia jezdni. W przypadku, gdy nie zastosuje się serpentyny i drogę poprowadzimy w linii prostej przez zbocze, które chcemy pokonać, jej nachylenie może być tak duże, że stworzy niebezpieczeństwo podczas zjazdu oraz trudności podczas jazdy w górę. 
Serpentyna łagodzi nachylenie, jednak w znacznym stopniu wydłuża drogę jaką należy przebyć w stosunku do drogi poprowadzonej w linii prostej. Alternatywą pokonywania pasm górskich może być budowa tuneli, jednak takie przedsięwzięcie pociąga za sobą olbrzymie koszty budowy w stosunku do serpentyny.
Rodzaj serpentyny zależy od ukształtowania terenu i lokalizacji półki terenowej oraz jej kształtu.
Wyróżniamy następujące rodzaje serpentyn:
Poszerzenia na serpentynie:
Poszerzenie jezdni na łuku podstawowym wykonuje się obustronnie i uzyskuje się je na długości łuku pomocniczego i krzywej (prostej) poprzedzającej ten łuk.
Ze względu na bezpieczeństwo ruchu należy dążyć do ograniczenia pochyleń podłużnych na serpentynie oraz do zapewnienia jej pełnej widoczności.

</doc>
<doc id="1196903" url="https://pl.wikipedia.org/wiki?curid=1196903" title="Alessandro Allori">
Alessandro Allori

Alessandro Allori, właśc. Alessandro di Cristofano di Lorenzo Allori (ur. 31 maja 1535 we Florencji, zm. 22 września 1607 tamże) – włoski malarz manierystyczny. Był przybranym synem Agnola Bronzina oraz ojcem Cristofana Alloriego.
Życiorys.
Alessandro Allori urodził się 3 maja 1535 we Florencji. Jego ojciec zajmował się wyrabianiem mieczy. Po śmierci ojca w 1540 opiekunem Alessandra został malarz, Agnolo Bronzino. W 1552 Allori przybrał nazwisko swojego opiekuna jako drugie. Podstaw sztuki malarskiej nauczył się od swego przybranego ojca.
Podczas pobytu w Rzymie w latach 1554–1559 studiował dzieła Michała Anioła. Potem wrócił do Florencji i został nadwornym malarzem rodu Medyceuszy i nauczycielem malarstwa. Jednym z jego uczniów był Cigoli.
W 1570 otrzymał posadę dyrektora florenckiej fabryki gobelinów. Dostawał wiele zleceń z Florencji i spoza niej. W 1577 urodził się jego syn, Cristofano Allori. W 1607 Alessandro zmarł.
Twórczość malarska.
Inspiracją dla jego twórczości były m.in. prace szkoły antwerpskiej. Przez 50 lat, aż do śmierci, artysta tworzył pod wpływem toskańskich nurtów malarskich. W latach 60. XVI w. Allori zbliżył się sposobem malowania do twórczości kontrreformacyjnej. Po 1570 zaczął tworzyć akty.

</doc>
<doc id="1196904" url="https://pl.wikipedia.org/wiki?curid=1196904" title="Karlovo náměstí">
Karlovo náměstí

Karlovo náměstí – stacja linii B metra praskiego (odcinek I.B), położona na Nowym Mieście, między placem Karola ("Karlovo náměstí") a Palackého náměstí, pod ulicami Trojanovą i Václavską.

</doc>
<doc id="1196909" url="https://pl.wikipedia.org/wiki?curid=1196909" title="John Singer Sargent">
John Singer Sargent

John Singer Sargent (wym. ; ur. 12 stycznia 1856 we Florencji, zm. 15 kwietnia 1925 w Londynie) – amerykański malarz.
Życiorys.
Rodzice Johna, Fitzwilliam Sargent i Mary Newbold po śmierci pierwszego syna (w 1853 roku, w wieku dwóch lat), z powodu choroby Mary przenieśli się do Europy. Tam urodziło się ich pięcioro dzieci, z których dzieciństwo przeżyli John, Emily (ur. 1857) i Violet (ur. 1870).
John opanował trzy języki obce: włoski, francuski i niemiecki, przejawiał również talent w grze na pianinie. W 1874 roku podjął naukę malarstwa u Charlesa Emile’a Duranda (znanego jako Carolus-Duran), słynnego paryskiego portrecisty. Nauki u Duranda pobierał do 1878 roku, w tym czasie uczęszczał na wykłady do École des Beaux-Arts, a także na nauki malarstwa u Léona Bonnata.
Artysta działał we Francji i Wielkiej Brytanii. Największe sukcesy odniósł jako portrecista, malował pejzaże i dekoracje ścienne. Na jego twórczość duży wpływ mieli impresjoniści. Pozostawił po sobie ok. 900 obrazów olejnych, 2000 akwarel oraz wiele szkiców węglem i ołówkiem. Jego prace nadal się cieszą popularnością i osiągają wysokie ceny na aukcjach. Np. w grudniu 2004 obraz "Group with Parasols" został sprzedany za kwotę 23,5 miliona dolarów.
Pochowany został na Brookwood Cemetery, nieopodal Londynu.

</doc>
<doc id="1196913" url="https://pl.wikipedia.org/wiki?curid=1196913" title="Biuro Projektów Budownictwa Komunalnego w Łodzi">
Biuro Projektów Budownictwa Komunalnego w Łodzi

Biuro Projektów Budownictwa Komunalnego w Łodzi – założone w 1951 roku łódzkie przedsiębiorstwo komunalne (obecnie Sp. z o.o.) specjalizuje się w inżynieria wodno-kanalizacyjna, inżynieria komunikacyjna oraz inżynierii energetycznych niskiego i średniego napięcia na terenie metropolii łódzkiej.
Na podstawie projektów opracowanych w BPBK w Łodzi wybudowano, rozbudowano i zmodernizowano m.in. wodociągi przesyłowe z rzeki Pilicy do Łodzi, wodociąg Pomorzany-Szczecin miejską sieć wodociągową, kanalizację w Łodzi (oraz innych miastach województwa), Grupową Oczyszczalnię Ścieków łódzkiej aglomeracji miejskiej GOŚ-ŁAM.
Dzięki projektom z zakresu inżynierii drogowej, takim jak trasy komunikacyjne (ulice, tory tramwajowe, wiadukty, przejścia podziemne) wraz z oświetleniem i sygnalizacją, oddano do użytku takie obiekty jak przejścia podziemne pod Aleją Piłsudskiego – przy D.H. Central, przy Galerii Łódzkiej, przy Parku Źródliska, a także przy Dworcu Łódź-Fabryczna – oraz wiadukty drogowe m.in. na skrzyżowaniach ulic Żeromskiego-Mickiewicza, Tuwima-Kopcińskiego, Dąbrowskiego, przy Dworcu Łódź-Kaliska.
Od listopada 2010 BPBK w Łodzi zmienia zakres działalności i nazwę na GreyRock Sp.z o.o.
Projektowanie zostaje wyodrębnione w spółkę BPBK-Projekty Sp.z o.o.
Prezesem i głównym akcjonariuszem obydwu spółek jest Marcin Klimaszewski, właściciel firmy PROMETEON z Aleksandrowa Łódzkiego.
Prywatyzacja.
Przedsiębiorstwo do 2009 roku pozostawało całkowicie w rękach państwowych jako Spółka Skarbu Państwa. Pod koniec listopada 2009 roku, Ministerstwo Skarbu sprzedało 19 550 udziałów (85% kapitału zakładowego) spółki „Biuro Projektów Budownictwa Komunalnego Sp. z o.o. w Łodzi”, firmie PROMETEON z siedzibą w podłódzkim Aleksandrowie Łódzkim za 7 976 400,00 zł (za cały pakiet).
Budynek.
Siedziba Biura znajduje się w Łodzi, przy ul. Tuwima 22/26. 48-metrowy, trzynastokondygnacyjny budynek powstał w 1966 roku na podstawie projektu własnego Biura Projektów Budownictwa Komunalnego. Współcześnie wolne pomieszczenia w biurowcu wynajmowane są podmiotom zewnętrznym na zasadach komercyjnych.

</doc>
<doc id="1196914" url="https://pl.wikipedia.org/wiki?curid=1196914" title="Język bodo">
Język bodo

Język bodo, boro (बोड़ो) – język z grupy bodo-naga-kachin w ramach rodziny chińsko-tybetańskiej, używany przez lud Bodo w północno-wschodniej części Indii, w Nepalu i Bangladeszu. Zgodnie z konstytucją indyjską posiada status języka urzędowego w stanie Asam. Obecnie zapisywany zazwyczaj w dewanagari, w przeszłości w alfabecie bengalskim lub łacińskim.
Jest blisko spokrewniony z językami dimasa w Asamie, garo w Meghalai oraz kokborok w Tripurze. Dzieli się z grubsza na trzy grupy dialektalne, przy czym dialekt zachodni służy jako standard.

</doc>
<doc id="1196926" url="https://pl.wikipedia.org/wiki?curid=1196926" title="Hujka">
Hujka

Hujka (biał. "Гуйка") – rzeka w dorzeczu Wilii, w rejonach mińskim і mołodeczańskim na Białorusi o długości 19 km. Wpada do Wiazynki. Średnie nachylenie wód to 0,33%, zlewnia – 98 km².

</doc>
<doc id="1196927" url="https://pl.wikipedia.org/wiki?curid=1196927" title="Aleja Wojska Polskiego w Kaliszu">
Aleja Wojska Polskiego w Kaliszu

Aleja Wojska Polskiego – ulica w Kaliszu o długości 5,6 km, jedna z głównych arterii miasta. Na prawie całej długości stanowi granicę między poszczególnymi osiedlami, a od łącznika z obwodnicą Nowych Skalmierzyc do ronda Westerplatte część drogi krajowej nr 25. Po ulicy Wrocławskiej jest to druga pod względem długości ulica w mieście.
Na całej długości dwujezdniowa z dwoma pasami ruchu w każdym kierunku.
Historia.
Aleja Wojska Polskiego była pierwszą arterią mającą wyprowadzić ruch tranzytowy ze Śródmieścia Kalisza. Powstała w latach 1972–1980 w łącznie trzech etapach:
Duża część prac ziemnych i porządkowych była wykonywana przez załogi zakładów pracy w ramach czynu społecznego. Równolegle z budową arterii, w rejonie ronda Westerplatte, powstawały od 1968 do końca lat 80. XX wieku wielkie zespoły mieszkaniowe według projektów Haliny Rościszewskiej (osiedle XXV-lecia PRL, obecnie Serbinów), Zygmunta Lutomskiego (Widok) i poznańskiego Miastoprojektu (Dobrzec P); w 1972 na terenie tego pierwszego, pod adresem aleja Wojska Polskiego 53 stanął pierwszy w Kaliszu 12-kondygnacyjny blok mieszkalny. W latach 1975–1978 przy początkowym odcinku alei wybudowano Fabrykę Domów Kaliskiego Kombinatu Budowlanego, w której wytwarzano wielkie płyty do budowy bloków mieszkalnych. W 1998 częściowo na jej miejscu powstał hipermarket Hit (później Tesco). W latach 1981–1991 wybudowano przedłużenie arterii do ulicy Warszawskiej, aleję generała Władysława Sikorskiego.
W drugiej połowie 2014 przeprowadzono remont odcinka alei od łącznika z obwodnicą Nowych Skalmierzyc do ulicy Podmiejskiej wraz z rondem Westerplatte oraz wszystkich skrzyżowań wyposażonych w sygnalizację świetlną w związku z budową Zintegrowanego Systemu Zarządzania Ruchem Drogowym.
Komunikacja miejska.
Aleją Wojska Polskiego kursuje łącznie, na różnych odcinkach, dziewięć linii Kaliskich Linii Autobusowych (najwięcej z nich między ul. Marii Skłodowskiej-Curie a rondem Westerplatte), a także linia M MZK Ostrów Wielkopolski. Przy ulicy znajdują się 22 przystanki autobusowe, z czego trzy nie są użytkowane przez KLA.

</doc>
<doc id="1196934" url="https://pl.wikipedia.org/wiki?curid=1196934" title="Huopalahti (stacja kolejowa)">
Huopalahti (stacja kolejowa)

Huopalahti (fiń. "Huopalahden rautatieasema", szw. "Hoplax järnvägsstation") – stacja kolejowa w Helsinkach, w dzielnicy Etelä-Haaga (została nazwana po dawnej gminie Huopalahti, włączonej w obszar miasta w roku 1946). Stacja posiada 2 perony. Jest umieszczona ok. 6 km na północ od Dworca Centralnego w Helsinkach.
Pierwszy drewniany budynek dworca, zaprojektowany przez Bruno Granholma, powstał w 1902 roku. Obecny został zaprojektowany w 1914 roku przez Thure Hellströma i ukończony w 1921 roku.

</doc>
<doc id="1196938" url="https://pl.wikipedia.org/wiki?curid=1196938" title="Mieszanie addytywne">
Mieszanie addytywne



</doc>
<doc id="1196941" url="https://pl.wikipedia.org/wiki?curid=1196941" title="Mieszanie subtraktywne">
Mieszanie subtraktywne



</doc>
<doc id="1196943" url="https://pl.wikipedia.org/wiki?curid=1196943" title="Jacek Dominik">
Jacek Dominik

Jacek Dominik (ur. 15 lipca 1969 w Piasecznie) – polski urzędnik państwowy, w latach 2006–2014 podsekretarz stanu w Ministerstwie Finansów, w latach 2012–2014 pełnomocnik rządu ds. wprowadzenia euro przez Rzeczpospolitą Polską, w 2014 komisarz europejski ds. budżetu i programowania finansowego.
Życiorys.
Ukończył studia na Wydziale Prawa i Administracji Uniwersytetu Warszawskiego, a w 1994 Podyplomowe Studium Prawa i Ekonomii Wspólnot Europejskich na tej uczelni.
Od 1993 związany z administracją rządową. Pracował kolejno w Departamencie Prawnym Ministerstwa Współpracy Gospodarczej z Zagranicą (1993–1994), następnie do 1998 jako naczelnik Wydziału do spraw Harmonizacji Prawa w Departamencie Międzynarodowej Integracji Gospodarczej Ministerstwa Finansów.
W 1998 został zatrudniony w Stałym Przedstawicielstwie RP przy Unii Europejskiej na stanowisku radcy odpowiedzialnego za negocjacje w dziedzinach gospodarczych i finansowych, a od 2004 jako radca-minister kierujący Wydziałem Budżetu i Finansów. W październiku 2008 powołany przez Radę Ministrów RP na członka rady Międzynarodowego Banku Współpracy Gospodarczej (MBWG).
21 września 2006 został podsekretarzem stanu w Ministerstwie Finansów. Po powołaniu pierwszego i drugiego rządu Donalda Tuska pozostał na tym stanowisku. Od 3 stycznia 2008 do 1 lutego 2008 kierował Służbą Celną. 22 czerwca 2012 został także pełnomocnikiem rządu ds. wprowadzenia euro przez Rzeczpospolitą Polską. 3 lipca 2014 został odwołany z pełnionych funkcji w związku z wysunięciem jego kandydatury na komisarza europejskiego. Od 16 lipca 2014 do 31 października 2014 był komisarzem europejskim ds. programowania finansowego i budżetu (podczas kadencji Komisji Europejskiej José Barroso).

</doc>
<doc id="1196947" url="https://pl.wikipedia.org/wiki?curid=1196947" title="MAN Bus">
MAN Bus

MAN Bus Sp. z o.o. – polska spółka należąca do koncernu MAN, specjalizująca się w produkcji autobusów miejskich. Posiada zakład produkujący szkielety stalowe autobusów, podwozia autobusowe i podzespoły do nich w Starachowicach. W tej ostatniej fabryce produkowano również ciężarówki. W latach 2003–2009 spółka nosiła nazwę MAN STAR Trucks &amp; Buses Sp. z o.o., a poprzednio Star Trucks Sp. z o.o.
Historia.
Obecna spółka MAN Bus została utworzona w 1999 roku jako Star Trucks Sp. z o.o. w Starachowicach (umowa spółki została zawarta 24 września tego roku). Spółka powstała w oparciu o zasadniczą część majątku dawnej Fabryki Samochodów Ciężarowych „Star”, produkującej samochody ciężarowe, sprywatyzowanej, a następnie kupionej 17 grudnia 1999 roku od Grupy Zasada przez niemiecki koncern MAN. W 2003 roku zmieniono nazwę spółki na MAN STAR Trucks &amp; Buses Sp. z o.o. w Starachowicach (pierwotnie do 2004 roku w formie: MAN STAR Trucks &amp; Busses).
Decyzja o budowie zakładu produkcji autobusów w Sadach koło Poznania zapadła jeszcze w 1996 roku. Dwa lata później, 7 kwietnia 1998 r. nastąpiło oficjalne otwarcie fabryki. Przed uruchomieniem produkcji w Sadach realizowano montaż ciężarówek i autobusów MAN w wynajętej hali zakładów im. H. Cegielskiego. W ten sposób koncern omijał ograniczenia celne. W początkowym okresie w Sadach montowano również samochody ciężarowe MAN. W dniu 21 stycznia 1999 r. powstał 100. autobus. W 2000 roku po powstaniu grupy Neoman, obejmującej część autobusową MAN AG i Neoplana, podjęto decyzję o utworzeniu w Polsce centrum produkcji korpusów autobusów miejskich tej grupy. W tym celu w kwietniu 2002 roku odłączono zakład w Sadach od części handlowej, tworząc spółkę MAN Bus Polska Sp. z o.o. W dniu 31 lipca 2003 roku doszło do połączenia spółki MAN Bus Polska w drodze jej przejęcia przez MAN STAR Trucks &amp; Buses, przy tym siedzibą połączonych spółek stały się Sady. W tym samym roku w oddziale w Starachowicach uruchomiono produkcję szkieletów nadwozi i komponentów autobusowych. Powstają tam również szkielety autobusów dla zakładów Neoman w Salzgitter oraz wiązki kablowe dla potrzeb innych zakładów grupy Neoman i MAN Nutzfahrzeuge A.G. W sierpniu 2003 r. został wyprodukowany i przekazany klientowi 1000. autobus. W 2004 r. oba zakłady firmy otrzymały certyfikaty ISO 9001-2000. W 2006 w zakładzie w Sadach został wyprodukowany pierwszy autobus miejski z silnikiem napędzanym CNG.
Od 2003 roku MAN STAR Trucks &amp; Buses jest największym producentem i eksporterem autobusów w Polsce. Produkuje jedynie autobusy miejskie.
Po przejęciu przez MAN AG przez kilka lat dawna fabryka Star w Starachowicach produkowała ciężarówki. Najpierw własnej konstrukcji, potem modele z dużym udziałem części koncernu MAN, takich jak kabiny kierowcy i silniki. Ze względu na stosunkowo niewielką produkcję i sprzedaż, sięgającą w końcowym okresie kilkaset sztuk, w 2004 roku przeniesiono ją do zakładów MAN w Austrii w Steyr (byłe zakłady Steyr). W Starachowicach pozostała jedynie niewielka produkcja ciężarówek dla wojska, która zakończona została w 2006–2007 roku. W strukturach MAN zakład w Starachowicach stał się w 2007 roku centrum kompetencyjnym produkcji autobusów.
8 stycznia 2009 roku nastąpiła zmiana nazwy spółki z MAN Star Trucks &amp; Buses Sp. z o.o. na obecną MAN Bus Sp. z o.o..
Jesienią 2007 roku prawdopodobnie w tej fabryce uruchomiono produkcję największego autobusu miejskiego MAN Lion’s City GXL, o długości 20,45 m. Pierwszym dużym odbiorcą jest St. Gallen w Szwajcarii. Wszystkie autobusy dla tego miasta będą wyposażone w poziomy silnik MAN D20 Common Rail spełniający wymogi normy Euro 5 i jeszcze ostrzejszej normy EEV.
W ramach restrukturyzacji produkcji autobusów w grupie Neoman w Sadach w latach 2008–2009 produkowane były autobusy Neoplan Centroliner N4516 (typ 486). Najwięcej tych pojazdów powstało w 2008 roku w związku z dostawami do Dubaju.
Od 29 sierpnia 2011 roku w fabryce w Starachowicach produkowane są szkielety konstrukcji nadwozia autobusów turystycznych Neoplan Cityliner i Skyliner oraz piętrowego autobusu miejskiego MAN Lion’s City DD. 
Zdolność produkcyjna szkieletów autobusowych wynosi do 2400 szt./r., zaś gotowych autobusów – 1400 szt./r. Produkcja stopniowo rosła: 2001 – 247 szt., 2002 – 239 szt., 2003 – 438 szt., 2004 – 583 szt., 2005 – 624 szt., 2006 – 890 szt., 2007 – 956 szt., 2008 – 1353 szt., 2009 – 1532 szt., 2010 – 1267 sztuk. Poza gotowymi autobusami co roku powstaje kilkaset sztuk szkieletów autobusów z przeznaczeniem na eksport. Ich produkcja dla zakładów w Niemczech oraz Turcji stopniowo malała: 2005 – 456 szt., 2006 – 381 szt., 2007 – 281 szt., 2008 – 117 sztuk. Firma produkuje również kompletne podwozia przeznaczone na eksport. W 2008 roku wyprodukowano 858 szt., 2009 – około 300 szt., 2010 – ponad 600 sztuk. Eksport gotowych autobusów stopniowo rośnie: 2001 – 119 szt., 2002 – 132 szt., 2003 – 368 szt., 2004 – 550 szt., 2005 – 548 szt., 2006 – 777 szt., 2007 – 907 szt., 2008 – 1347 szt., 2009 – 1504 szt., 2010 – 1169 sztuk. Zakład MAN w Starachowicach dysponuje m.in. instalacją do katodowego lakierowania zanurzeniowego (KTL), spełniającą najwyższe wymagania pod względem zabezpieczenia antykorozyjnego.
W 2016 roku zamknięto zakład w Sadach, a w 2017 roku siedzibę spółki przeniesiono do Starachowic, tworząc oddział w Poznaniu.
Od 2019 roku w dawnym zakładzie w Sadach odbywa się szczątkowy montaż autobusów.

</doc>
<doc id="1196956" url="https://pl.wikipedia.org/wiki?curid=1196956" title="Zespół Szkół Łączności w Krakowie">
Zespół Szkół Łączności w Krakowie

Zespół Szkół Łączności w Krakowie im. Obrońców Poczty Polskiej w Gdańsku – zespół szkół ponadpodstawowych w Krakowie.
Kierunki.
Do roku szkolnego 2012/2013.
W skład Zespołu Szkół Łączności wchodzą następujące placówki:
Technikum Łączności nr 14
Zawody:
XIII Liceum Profilowane
Profile:
Zasadnicza Szkoła Zawodowa nr 13
Zawody:
Od roku szkolnego 2012/2013.
W skład Zespołu Szkół Łączności wchodzą następujące placówki:
Technikum Łączności nr 14
Zawody:
Zasadnicza Szkoła Zawodowa nr 13
Zawody:

</doc>
<doc id="1196959" url="https://pl.wikipedia.org/wiki?curid=1196959" title="Waldemar Brygier">
Waldemar Brygier

Waldemar Brygier (ur. 1970) – dziennikarz, autor przewodników, przewodnik sudecki, pilot wycieczek, propagator turystyki.
Współpracuje z czasopismami związanymi tematycznie z turystyką, m.in. „Góry i Alpinizm” „Sudety” i „Karkonosze”, a także z wydawnictwami, dla których napisał kilka przewodników turystycznych po poszczególnych pasmach górskich. Napisał m.in. część tekstów w "Atlasie Gór Polski", a także trzy tomy przewodnika, obejmującego swym zasięgiem Sudety Zachodnie, Sudety Wschodnie i Sudety Środkowe.
Członek Stowarzyszenia Dziennikarzy RP. Działa w Akademickim Klubie Turystycznym we Wrocławiu (Oddział Wrocławski PTTK), pełniąc od 2001 funkcję prezesa. Jest twórcą serwisu turystycznego www.naszesudety.pl.

</doc>
<doc id="1196970" url="https://pl.wikipedia.org/wiki?curid=1196970" title="Flughafen Leipzig/Halle">
Flughafen Leipzig/Halle

Flughafen Leipzig/Halle – stacja kolejowa położona w międzynarodowym porcie lotniczym Lipsk/Halle, w kraju związkowym Saksonia, w Niemczech. Stacja posiada 2 perony.

</doc>
<doc id="1196974" url="https://pl.wikipedia.org/wiki?curid=1196974" title="Maske (album)">
Maske (album)

Maske – pierwszy solowy album rapera Sido, zdobył status złotej płyty, lecz z powodu zbyt wulgarnych tekstów (szczególnie Endlich Wochenende) został zakazany. Gościnnie wystąpili Tony D &amp; Mesut, MOK, Olij Banjo, Harris, Die Sekte. 

</doc>
<doc id="1196980" url="https://pl.wikipedia.org/wiki?curid=1196980" title="Zalamea de la Serena">
Zalamea de la Serena

Zalamea de la Serena – gmina w prowincji Badajoz w Estremadurze. Zamieszkuje ją 3978 osób. Gmina ma powierzchnię 245,7 km².

</doc>
<doc id="1196981" url="https://pl.wikipedia.org/wiki?curid=1196981" title="Jason Hughes">
Jason Hughes

Jason Hughes (ur. w 1971 w Porthcawl) – brytyjski aktor, z pochodzenia Walijczyk. Najbardziej znany z roli homoseksualnego prawnika Warrena Jonesa w serialu telewizji BBC TV "This Life" (1996–1997) oraz roli detektywa-sierżanta Bena Jonesa w serialu "Morderstwa w Midsomer".
Jason mieszka w Brighton razem z żoną, aktorką Natashą Dahlberg, i trójką ich dzieci: Molly, Maxem i Carys.

</doc>
<doc id="1196988" url="https://pl.wikipedia.org/wiki?curid=1196988" title="MaskeX (album)">
MaskeX (album)

MaskeX – reedycja zakazanego albumu Maske, rapera Sido. Na płytę dodano dwa nowe utwory, "AF-song" (remix), który zastąpił zakazany utwór "Endlich Wochenende" oraz "G Mein Weg".

</doc>
<doc id="1196989" url="https://pl.wikipedia.org/wiki?curid=1196989" title="Rudaczek liliobrody">
Rudaczek liliobrody

Rudaczek liliobrody, liliobrodzik, koliberek liliobrody, liliobrodek ("Selasphorus calliope") – gatunek ptaka z rodziny kolibrowatych (Trochilidae), jeden z mniejszych gatunków kolibrów. Jego lot tokowy przypomina płytką literę „U”.
Systematyka.
Takson pierwotnie umieszczany w monotypowym rodzaju "Stellula", ale dane genetyczne sugerują, że "Selasphorus" byłby parafiletyczny, gdyby wykluczyć z niego "calliope"; zmiany te zostały zaakceptowane przez AOU. Nie wyróżnia się podgatunków. Proponowany podgatunek "lowei" (opisany z meksykańskiego stanu Guerrero) nie jest uznawany.
Morfologia.
Długość ciała 7–7,5 cm. Krótki dziób, szeroki, nierozwidlony oraz krótki ogon. Samiec – widoczna kryza z wydłużonych, różowopurpurowych piór; boki oliwkowopłowe. Samica nie ma kryzy, z gardłem pokrytym ciemnymi plamami, płowym odcieniem na bokach i piersi.
Zasięg, środowisko.
Łąki, gęste zarośla i podszyt w górskich lasach iglastych Ameryki Północnej – w południowo-zachodniej Kanadzie i zachodnich USA. Zimuje w zachodnio-środkowym i południowo-środkowym Meksyku.
Status.
IUCN uznaje rudaczka liliobrodego za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight w 2017 roku szacowała liczebność światowej populacji na około 4,5 miliona dorosłych osobników. Trend liczebności populacji uznawany jest za stabilny.

</doc>
<doc id="1196991" url="https://pl.wikipedia.org/wiki?curid=1196991" title="Andrei Istrățescu">
Andrei Istrățescu

Andrei Istrățescu (ur. 3 grudnia 1975) – francuski szachista pochodzenia rumuńskiego, arcymistrz od 1993 roku.
Kariera szachowa.
Pierwsze sukcesy zaczął odnosić w wieku nastoletnim. W 1991 roku zdobył w Mamai tytuł mistrza Europy juniorów do lat 16, a w 1994 w Çanakkale – tytuł drużynowego mistrza Europy juniorów do lat 20. Jest pięciokrotnym medalistą indywidualnych mistrzostw Rumunii: złotym (1992), dwukrotnie srebrnym (1994, 1996) oraz dwukrotnie brązowym (1990, 1999). Pomiędzy 1992 a 2008 siedmiokrotnie wystąpił na szachowych olimpiadach (w tym dwukrotnie na I szachownicy), a w latach 1992, 1999, 2005 i 2009 reprezentował Rumunię na drużynowych mistrzostwach Europy. W roku 1997 wystąpił na rozegranych w Groningen mistrzostwach świata systemem pucharowym, w I rundzie zwyciężając Aleksandra Czernina, ale w II przegrywając z Andriejem Sokołowem, natomiast w 2004 zajął IV miejsce w mistrzostwach Europy, które odbyły się w Antalyi.
Odniósł wiele sukcesów w turniejach międzynarodowych, zwyciężając bądź dzieląc I miejsce m.in. w Bukareszcie (1994 - wspólnie z Michaiłem Brodskim, 2000, 2001), Belgradzie (1994), Chanii (2000), Korinthos (2001, wspólnie z Jewgienijem Najerem, Aleksandrem Grafem i Igorem Miladinoviciem), Sautron (2001), Wijk aan Zee (2002, turniej "Corus"-C, wspólnie z Ianem Rogersem), Avoine (2003, 2004 - wspólnie z Hugo Tirardem), Sautron (2003, wspólnie z Jirim Stockiem i Siergiejem Fiedorczukiem), Nantes (2003), Plancoët (2004), Nancy (2005, wspólnie z Friso Nijboerem i Christianem Bauerem), La Roche-sur-Yon (2007), Deizisau (2012, turniej "Neckar-Open", wspólnie z Konstantinem Szanawą), w Dieppe (2013) oraz Dubaju (2015).
Najwyższy ranking w dotychczasowej karierze osiągnął 1 czerwca 2013 r., z wynikiem 2655 punktów zajmował wówczas 94. miejsce na światowej liście FIDE, jednocześnie zajmując 6. miejsce wśród francuskich szachistów.

</doc>
<doc id="1196993" url="https://pl.wikipedia.org/wiki?curid=1196993" title="Andrei Istratescu">
Andrei Istratescu



</doc>
<doc id="1196998" url="https://pl.wikipedia.org/wiki?curid=1196998" title="Koliberek czarnobrody">
Koliberek czarnobrody

Koliber czarnobrody ("Archilochus alexandri") – gatunek małego wędrownego ptaka z rodziny kolibrowatych (Trochilidae), zamieszkującego Amerykę Północną. Nie wyróżnia się podgatunków. Lot tokowy w kształcie litery U. Skrzydła wydają w locie charakterystyczne, suche bzyczenie.

</doc>
<doc id="1197000" url="https://pl.wikipedia.org/wiki?curid=1197000" title="Wyższa Szkoła Zarządzania i Administracji">
Wyższa Szkoła Zarządzania i Administracji



</doc>
<doc id="1197003" url="https://pl.wikipedia.org/wiki?curid=1197003" title="Ich (album)">
Ich (album)

Ich – drugi solowy album niemieckiego rapera Sido. Album uzyskał status złotej płyty już w drugim dniu sprzedaży. Wśród gości pojawili się Alpa Gun, Massiv, Kitty Kat, G-Hot, Fler, Tony D, Peter Fox, B-Tight, Bass Sultan Hengzt. 

</doc>
<doc id="1197004" url="https://pl.wikipedia.org/wiki?curid=1197004" title="Don Benito">
Don Benito

Don Benito – to miasto w prowincji Badajoz w rejonie Estremadura. Liczy 32 023 mieszkańców.
Miasto powstało w XV wieku.

</doc>
<doc id="1197005" url="https://pl.wikipedia.org/wiki?curid=1197005" title="Kościół św. Mikołaja w Lubli">
Kościół św. Mikołaja w Lubli

Kościół św. Mikołaja w Lubli – późnogotycki, drewniany kościół parafialny pw. św. Mikołaja w Lubli, wybudowany w XV wieku, przebudowany najprawdopodobniej ok. 1611, jeden z najcenniejszych zabytków drewnianych Pogórza Strzyżowskiego.
Zastosowany w budowli system konstrukcyjny więźbowo-zaskrzynieniowo-zaczepowy jest charakterystyczny dla najstarszych kościołów drewnianych Małopolski południowo-wschodniej, zachowała się pierwotna konstrukcja więźby dachowej – storczykowej. Obiekt znajduje się na szlaku architektury drewnianej województwa podkarpackiego (trasa VIII – jasielsko-dębicko-ropczycka).
Zabytek grupy I zbudowany, z racji założenia parafii, przez opata cystersów Mikołaja Grota (?) około połowy XV wieku, orientowany, konstrukcji zrębowej, na kamiennym podmurowaniu, z wieżą konstrukcji słupowo-ramowej. Ściany oszalowane z zewnątrz wzmocnione są lisicami. Poprzednio istniała prawdopodobnie kaplica dojazdowa na pagórku zwanym Świętą Trójcą (od strony wschodniej obecnego kościoła).
Świątynia była wiele razy remontowana, szczególnie w latach: 1838, 1862, 1928, 1945-1946.
Wieżę zbudowano w 1793 jednak w sierpniu 1944 została zniszczona.
Zrekonstruowano ją w 1995. Ołtarze w stylu barokowym pochodzą z lat 1709, 1769.
Polichromię odnawiano w 1880, 1929, 1968 i złocenie w 1970 r. Stare organy pochodziły z XVII wieku, obecne 11-głosowe z 1962.
Na szczególną uwagę wewnątrz świątyni zasługują:

</doc>
<doc id="1197006" url="https://pl.wikipedia.org/wiki?curid=1197006" title="Wincenty Szeptycki">
Wincenty Szeptycki

Wincenty Wiktor Leon Szeptycki herbu Szeptycki (ur. 5 kwietnia 1782 w Liczkowcach na Podolu, zm. w 21 stycznia 1836 we Lwowie) – generał brygady powstania listopadowego, kawaler I Cesarstwa Francuskiego, kawaler (1808), oficer Legii Honorowej (1813), odznaczony Złotym Krzyżem Orderu Virtuti Militari.
Życiorys.
Ojciec – Jan Szeptycki, matka – Marianna Bobrowska. Ożenił się z Konstancją Czacką h. Świnka (córką Michała Mikołaja Hieronima Czackiego (1755-1828), brata Tadeusza Czackiego). Był wujem Tymona Zaborowskiego.
W roku 1807 podporucznik w 2 pułku ułanów armii Księstwa Warszawskiego. W 1808 w stopniu porucznika przeniósł się do pułku szwoleżerów Gwardii Napoleona, następnie awansował na kapitana, a w 1812 nominowany na szefa szwadronu. Większość bojowej służby spędził uczestnicząc w interwencji francuskiej. W latach 1808-1809 i 1810-1812 w Hiszpanii. Przeszedł cały szlak bojowy formacji od kampanii wojny z Austrią w 1809 do bitwy pod Linzen. Walczył m.in. w bitwie pod Somosierrą 30 listopada 1808, poza tym w bitwach pod Rio-Seco, Wagram, Smoleńskiem, Możajskiem, Lützen, Budziszynem, Arcis-sur-Aube i wielu innych.
W stopniu szefa szwadronu walczył kampanii moskiewskiej 1812, saskiej 1813 i francuskiej 1814.
Za swoje męstwo odznaczony Orderem de la Reunion i Orderem Obojga Sycylii, w 1814 awansowany na pułkownika.
W latach 1815-1820 dowódca 3 pułku ułanów w wojsku Królestwa Polskiego, w 1815 odznaczony Orderem św. Anny II klasy. Po ostrym konflikcie z Konstantym Pawłowiczem Romanowem został zdymisjonowany.
W czasie powstania listopadowego, powrócił do służby jako dowódca gwardii ruchomej w województwie lubelskim. Później dowodził całością sił oddziałów nowej formacji na Lubelszczyźnie. Walczył pod dowództwem gen. J. Dwernickiego w wyprawie na Wołyń, odznaczył się w bitwie pod Boremlem. Internowany przez Austriaków.
Po uwolnieniu powrócił do powstania. 17 czerwca 1831 awansowany na generała brygady, w tym samym roku był organizatorem Legii Wołyńsko-Rusko-Litewskiej. W ostatniej fazie powstania; dowódca obrony Wisły i szef militarny woj. lubelskiego. Działał w składzie Korpusu gen. Samuela Różyckiego i ponownie kapitulował razem z nim w zaborze austriackim.
Po upadku powstania osiadł we Lwowie, gdzie zmarł w 1836. Pochowany na cmentarzu Łyczakowskim w jednym z pierwszych na tym cmentarzu sarkofagów żeliwnych.

</doc>
<doc id="1197007" url="https://pl.wikipedia.org/wiki?curid=1197007" title="Janusz Bodzioch">
Janusz Bodzioch

Janusz Bodzioch (ur. 12 maja 1965 roku w Brzesku) – piłkarz grający na pozycji obrońcy. 
Kariera.
Grał w takich klubach jak: LKS Jadowniczanka Jadowniki, Concordia Knurów, Piast Gliwice, Concordia Knurów, Raków Częstochowa, Górnik Zabrze, Raków Częstochowa, Grunwald Halemba, Hetman Zamość i ponownie Piast, w barwach którego zakończył karierę w 2005 roku. W drużynie Rakowa rozegrał 150 meczów i zdobył 10 goli (z tego w I lidze 102 mecze i 7 goli).
W grudniu 2010 został oskarżony o ustawianie meczów Piasta Gliwice.
W 2021 r. został wybrany przez redakcję portalu igol.pl do jedenastki stulecia Rakowa.

</doc>
<doc id="1197008" url="https://pl.wikipedia.org/wiki?curid=1197008" title="Herb gminy Dobre Miasto">
Herb gminy Dobre Miasto



</doc>
<doc id="1197009" url="https://pl.wikipedia.org/wiki?curid=1197009" title="Laura Howard">
Laura Howard

Laura Howard (ur. 1977 w Londynie) – angielska aktorka. Znana z roli Cully Barnaby w popularnym serialu detektywistycznym telewizji ITV "Morderstwa w Midsomer" (gra swą rolę od początku istnienia serialu).
Jej pierwsza poważniejsza rola pojawiła się w 1992, zagrała nastoletnią Tammy Rokeby w serialu komediowym BBC "So Haunt Me". Od tego czasu, Laura występowała też w dramacie Jacka Rosenthala "Eskimo Day" i jego sequelu "Cold Enough For Snow". Jej inne występy dla brytyjskiej telewizji to "Soldier Soldier", "The Bill", "Doctors" oraz "Casualty".

</doc>
<doc id="1197010" url="https://pl.wikipedia.org/wiki?curid=1197010" title="Rudaczek szerokosterny">
Rudaczek szerokosterny

Rudaczek szerokosterny ("Selasphorus platycercus") – gatunek małego ptaka z rodziny kolibrowatych (Trochilidae), zamieszkującego Amerykę Północną. Skrzydła samca poza okresem pierzenia w locie charakterystycznie, głośno bzyczą. Lot tokowy (jak u dużej liczby gatunków kolibrów) jest w kształcie litery U.

</doc>
<doc id="1197015" url="https://pl.wikipedia.org/wiki?curid=1197015" title="Dein Lieblingsalbum">
Dein Lieblingsalbum

Dein Lieblingsalbum – debiutancki album niemieckiej, hip-hopowej grupy Deine Lieblings Rapper.

</doc>
<doc id="1197017" url="https://pl.wikipedia.org/wiki?curid=1197017" title="Gustaw Gebethner">
Gustaw Gebethner



</doc>
<doc id="1197018" url="https://pl.wikipedia.org/wiki?curid=1197018" title="4 Dywizja Piechoty (WP we Francji)">
4 Dywizja Piechoty (WP we Francji)

4 Dywizja Piechoty (4 DP) – wielka jednostka piechoty Wojska Polskiego we Francji.
Formowanie i ewakuacja.
Po klęsce kampanii wrześniowej i przeniesieniu siedziby rządu do Francji zapadła decyzja o odtworzeniu na Zachodzie Wojska Polskiego.
19 kwietnia 1940, we francuskim obozie wojskowym w Les Sables-d'Olonne rozpoczęto formowanie 4 Dywizji Piechoty ("4eme Division d'infanterie polonaise"). 24 maja formowanie kontynuowano w rejonie miasta Parthenay. Jej dowódcą został gen. bryg. Rudolf Dreszer. Zgodnie z zamierzeniami dowództwa w jej skład miały wejść trzy pułki piechoty i dwa artylerii, jednak ostatecznie zdecydowano się na model "lekkiej" dywizji piechoty w składzie dwóch pułków piechoty i jednego pułku artylerii. 4 czerwca 1940 r. dywizja została więc przeformowana na etat "lekkiej Dywizji Piechoty", w wyniku czego rozformowano 12 Pułk Piechoty i 4 Pułk Artylerii Ciężkiej, a żołnierzy z tych pułków przydzielono do pozostałych. 10 czerwca dywizja otrzymała uprawnienia samodzielnej jednostki gospodarczej.
Pierwsze jednostki bojowe sformowano w obozie Veluché 20 maja 1940 z elementów 2 Dywizji Strzelców Pieszych i nowo przybyłych rekrutów. Trudności piętrzone przez intendenturę francuską nie pozwoliły jednak na osiągnięcie pełnej wartości bojowej do czasu rozpoczęcia działań wojennych na froncie zachodnim. Do 16 czerwca spośród około 11 tys. rekrutów udało się uzbroić zaledwie ok. 3150.
Szybkie postępy wojsk niemieckich spowodowały konieczność cofnięcia jednostki z bezpośredniej bliskości frontu. 16 czerwca, w dniu rozpoczęcia francusko -niemieckich negocjacji o zawieszeniu broni, gen. R. Dreszer zameldował swemu przełożonemu, gen. Władysławowi Sikorskiemu, że wypowiedział posłuszeństwo francuskim zwierzchnikom i rozpoczął marsz w kierunku portu La Rochelle w celu przetransportowania podległych mu wojsk do Wielkiej Brytanii.
Dywizja rozpoczęła marsz wzdłuż atlantyckiego wybrzeża Francji w poszukiwaniu statków transportowych. W nocy z 19 na 20 czerwca ok. 6 tys. żołnierzy odpłynęło z La Pallice na pokładzie brytyjskiego statku "Alderpool". Następnej nocy kolejna grupa ok. 3 tys. ludzi została odtransportowana na pokładzie francuskiego transportowca "L' Auvergne".
22 czerwca resztki dywizji wyładowane zostały w porcie Plymouth, a następnie przewiezione transportem kolejowym najpierw do Glasgow, a następnie do obozu wojskowego w Biggar.
Ponad 1 tys. oficerów, żołnierzy i rekrutów, którzy wyruszyli z obozów Thouars i Airvault 18 czerwca transportem kolejowym, nie udało się dotrzeć na czas do portu. Część z nich podążyła w kierunku Royan, gdzie działała jeszcze polska misja wojskowa. Tam część z nich skierowano do portów Verdon sur Mer i Saint Jean de Luz, skąd na mniejszych jednostkach zostali przewiezieni do Anglii. We Francji pozostało około 80% szeregowych dywizji pochodzących ze środowisk polonijnych.
Po ewakuacji wojsk z Francji do Wielkiej Brytanii z pododdziałów 4 Dywizji Piechoty, które dotarły na wyspę, rozpoczęto formowanie 4 Kadrowej Brygady Strzelców. Organizował ją i powodził płk dypl. Stanisław Sosabowski. Do jej zadań należała obrona wybrzeża w hrabstwie Fife we wschodniej Szkocji. W 1941 na bazie 4 Kadrowej Brygady Strzelców powstał zalążek 1 Samodzielnej Brygady Spadochronowej, a z pozostałych żołnierzy i oficerów utworzono nową 1 Brygadę Grenadierów.

</doc>
<doc id="1197019" url="https://pl.wikipedia.org/wiki?curid=1197019" title="José Alfaro">
José Alfaro

José Alfaro (ur. 22 listopada 1983 w León) – nikaraguański bokser, były zawodowy mistrz świata organizacji WBA w kategorii lekkiej (do 135 funtów).
Pierwszy zawodowy pojedynek stoczył w lutym 2004. 12 maja 2007 pokonał przez techniczny nokaut w ósmej rundzie byłego mistrza świata WBO w kategorii junior półśredniej, DeMarcusa Corleya, mimo że już w pierwszej rundzie leżał na deskach.
29 grudnia 2007 w pojedynku o wakujący tytuł mistrza świata WBA w kategorii lekkiej pokonał niejednogłośną decyzją sędziów na punkty Praweta Singwanchę i zdobył pas mistrzowski. Tytuł mistrzowski stracił już w następnej walce, 19 maja 2008, przegrywając przez techniczny nokaut w trzeciej rundzie z Yūsuke Koborim. Przegrał również następną walkę z Antonio DeMarco. Stawką pojedynku był tytuł tymczasowego mistrza świata federacji WBC.
27 marca 2010 zmierzył się z Erikiem Moralesem, byłym mistrzem świata w trzech różnych kategoriach wagowych, który powrócił na ring po trzech latach przerwy. Alfaro przegrał pojedynek na punkty w stosunku 117–111, 116–112 i 116–112. Walka odbyła się w kategorii półśredniej.

</doc>
<doc id="1197020" url="https://pl.wikipedia.org/wiki?curid=1197020" title="Koliberek żarogłowy">
Koliberek żarogłowy

Koliberek żarogłowy ("Calypte anna") – gatunek małego ptaka z rodziny kolibrowatych (Trochilidae). Zamieszkuje zachodnią Amerykę Północną. Nie jest zagrożony wyginięciem.
Taksonomia.
Po raz pierwszy gatunek opisał René Lesson w 1829 w swojej książce "Histoire naturelle des oiseaux-mouches". Nowemu gatunkowi nadał nazwę "Ornismya Anna". Holotyp pochodził z San Francisco (Kalifornia). Obecnie (2020) Międzynarodowy Komitet Ornitologiczny umieszcza koliberka żarogłowego w rodzaju "Calypte" jako jeden z dwóch gatunków. Uznaje gatunek za monotypowy.
Etymologia.
Epitet gatunkowy jest eponimem honorującym księżniczkę d’Essling i księżną de Rivoli Annę d’Essling (1802–1887), szefową dwórek cesarzowej Eugenii oraz żonę francuskiego kolekcjonera François Masséna III księcia d’Essling i II diuka de Rivoli.
Morfologia.
Długość ciała wynosi 10–11 cm; masa ciała samca 3,3–5,8 g, samicy 3,3–4,7 g. U samca charakterystyczne, różowoczerwone gardło i ciemię. U samicy występują na gardle delikatne, czerwone plamki; wierzch ciała zielony, spód szary; ogon z białymi rogami.
Zasięg występowania.
Koliberki żarogłowe zamieszkują południowo-zachodnią Kanadę (Kolumbia Brytyjska) na południe przez zachodnie Stany Zjednoczone (na wschód po południową Arizonę) po północno-zachodni Meksyk (północno-zachodnia Kalifornia Dolna). Miejsce zimowania zmienne. Kolibry te pojawiają się nieregularnie na południe po północny stan Sonorę, na południowy wschód po wybrzeże Zatoki Meksykańskiej, na północ po południowo-wschodnią Alaskę. Sporadycznie wędrują dalej na wschód.
Ekologia i zachowanie.
Środowiskiem życia koliberków żarogłowych są ogrody, kaniony, podnóża gór, nadrzeczne zadrzewienia, chaparral. Koliberki żarogłowe żywią się nektarem, żywicą drzew oraz niewielkimi owadami i pajęczakami. Odwiedzają również karmniki ze słodką wodą dla kolibrów.
Lęgi.
Długi, nurkowy lot tokowy zakończony gwałtownym, głośnym trzepotaniem skrzydeł przed samicą. Okres lęgowy trwa od listopada do maja, czasami do czerwca. Za budowę gniazda, wysiadywanie i odchów młodych odpowiada samica. Umieszczone jest na drzewie lub krzewie. Budulec stanowią głównie włókna roślinne, puch i sierść. Zewnętrzna warstwa zamaskowana jest martwą materią roślinną, mchem i porostami. Średnica gniazda wynosi 3,8–5,1 cm. Zniesienie wynosi 2 jaja, skorupki są owalne, białe. Inkubacja trwa 14–19 dni. Pisklęta otwierają oczy po 5 dniach życia. Samica opiekuje się młodymi w gnieździe przez kolejne 18–23 dni.
Status.
IUCN uznaje koliberka żarogłowego za gatunek najmniejszej troski (LC, Least Concern) nieprzerwanie od 1988 (stan w 2017). Trend liczebności populacji uznaje się za wzrostowy.

</doc>
<doc id="1197021" url="https://pl.wikipedia.org/wiki?curid=1197021" title="System hybrydowy">
System hybrydowy



</doc>
<doc id="1197024" url="https://pl.wikipedia.org/wiki?curid=1197024" title="Trujillo (Hiszpania)">
Trujillo (Hiszpania)

Trujillo – miasto w prowincji Cáceres w rejonie Estremadura. Zamieszkuje je 9 219 osób.
Jest to miejsce urodzenia Francisca Pizarra.

</doc>
<doc id="1197025" url="https://pl.wikipedia.org/wiki?curid=1197025" title="Taddeo Gaddi">
Taddeo Gaddi

Taddeo Gaddi (ur. ok. 1300, zm. 1366) – włoski malarz okresu protorenesansu, autor malowideł ściennych we Florencji, Poppi, Pistoi i Pizie oraz obrazów sztalugowych.
Był synem artysty Gaddo Gaddiego, a ojcem czterech synów, z których trzech, Giovanni Gaddi, Agnolo Gaddi i Niccolò Gaddi, także było artystami. Taddeo był uczniem Giotta i jego współpracownikiem przez 24 lata. Oprócz kontynuowania jego stylu prowadził także własne poszukiwania malarskie, obejmujące rozwiązania architektoniczno-przestrzenne i światłocieniowe. Pierwsze dzieła tworzył zatem w ramach warsztatu Giotta; początek samodzielnej twórczości przypada na koniec lat 20. XIV wieku. Otwiera ją "Tronująca Madonna z Dzieciątkiem" z kościoła San Francesco w Castelfiorentino, powtarzająca "Maestę" Giotta.
Najważniejszym dziełem Gaddiego jest dekoracja kaplicy Baroncellich w kościele Santa Croce we Florencji z końca lat 30. W malowidłach tych wyraźne echa giottowskich rozwiązań w kaplicach Scrovegnich, Peruzzich i Bardich sąsiadują z odrębnościami malowideł Gaddiego: skośnymi i asymetrycznymi kompozycjami oraz efektami świetlnymi. Te ostatnie widoczne są zwłaszcza w scenie zwiastowania pasterzom.
Taddeo Gaddi namalował również w latach 40. 26 obrazów, m.in. w kształcie czworoliścia, pierwotnie zdobiących szafę w zakrystii Santa Croce, a obecnie rozdzielonych między 3 muzea. Z roku 1355 pochodzi "Maria z Dzieciątkiem wśród aniołów" (obecnie w Uffizi). Z późnego okresu twórczości pochodzą freski w refektarzu i zakrystii w Santa Croce oraz ostatnie znane dzieło – "Ukrzyżowanie" w kościele Ognissanti we Florencji.

</doc>
<doc id="1197028" url="https://pl.wikipedia.org/wiki?curid=1197028" title="G-Hot">
G-Hot

G-Hot, właściwie Gökhan Şensan (ur. 2 kwietnia 1983 r. w Berlinie) – niemiecki wykonawca muzyki hip-hop pochodzenia tureckiego. Był uczniem Flera, wystąpił na jego płytach i dzięki jego poparciu wstąpił do Aggro Berlin, a także na Aggro 5 był jedynym artystą, który wystąpił w obu utworach promująca płytę (Aggro Berlin Zeit, Wahlkampf). Szczególnie ten drugi utwór z Sido zdobył duże uznanie w oczach fanów. Wystąpił również na solowych płytach B-Tighta, Sido, MOK-a. Nagrał też w Aggro swój własny album (mixtape) Aggroga, który jednak nie był promowany żadnym utworem w TV. W 2007 r. nagrał kontrowersyjny utwór w którym wraz z kolegami obraża inne rasy i homoseksualistów. Po tej piosence Aggro nie zdecydowało się przedłużyć z nim umowy. G-Hot po kilku dniach jednak podpisał umowę z wytwórnią MOK-a – przyjaciela ludzi z Aggro Berlin. W swej karierze ma też diss na Eko Fresha.
Dyskografia.
Dissy.
 

</doc>
<doc id="1197029" url="https://pl.wikipedia.org/wiki?curid=1197029" title="Buktyrma">
Buktyrma

Buktyrma (kazach. Бұқтырма, trb. "Buktyrma"; ros. Бухтарма, trb. "Buchtarma") – rzeka we wschodnim Kazachstanie, prawy dopływ Irtyszu. Długość - 336 km, powierzchnia zlewni - 12 660 km², średni przepływ - 214 m³/s. Reżim lodowcowy z letnim maksimum. 
Buktyrma powstaje z lodowców i pól śnieżnych południowego Ałtaju na terenie Kazachstanu. Płynie na zachód przez góry i uchodzi do Zbiornika Buktyrmańskiego na Irtyszu. Główne dopływy: Bieriozowka, Chamir i Turgusun.

</doc>
<doc id="1197030" url="https://pl.wikipedia.org/wiki?curid=1197030" title="Stanisław Stolarczyk">
Stanisław Stolarczyk



</doc>
<doc id="1197034" url="https://pl.wikipedia.org/wiki?curid=1197034" title="Kryteria zbieżności gospodarczej">
Kryteria zbieżności gospodarczej



</doc>
<doc id="1197040" url="https://pl.wikipedia.org/wiki?curid=1197040" title="Mamadou Diallo">
Mamadou Diallo

Mamadou Diallo (ur. 17 kwietnia 1982 w Bamako) – malijski piłkarz grający na pozycji napastnika w CS Sedan.
Kariera klubowa.
Diallo urodził się w stolicy Mali, Bamako. Piłkarską karierę rozpoczął w tamtejszym klubie Centre Salif Keita. W 2001 roku zadebiutował w rozgrywkach ligi malijskiej. W Centre Salif Keita grał do 2003 roku i wtedy przeszedł do algierskiego USM Algier, ówczesnego mistrza Algierii. W 2004 roku wywalczył wicemistrzostwo kraju oraz zdobył Puchar Algierii. Natomiast w sezonie 2004/2005 roku został mistrzem ligi.
Na początku 2005 roku Diallo wyjechał do Francji i podpisał kontrakt z tamtejszym FC Nantes. Kosztował 700 tysięcy euro. W Ligue 1 zadebiutował 12 stycznia w zremisowanym 0:0 wyjazdowym spotkaniu z Bastią. Natomiast 10 dni później zdobył swojego pierwszego gola w lidze w meczu z Toulouse FC (1:2). W pierwszym sezonie strzelił 4 gole, ale już w 2005/2006 z 10 golami na koncie był najskuteczniejszym zawodnikiem "Kanarków" i pomógł w utrzymaniu w lidze. W sezonie 2006/2007 jego dorobek wyniósł 4 gole, ale FCN zajęło ostatnie miejsce w Ligue 1 i zostało zdegradowane do Ligue 2. Latem 2007 za 2,5 miliona euro Diallo przeszedł do katarskiego klubu Qatar SC, a rok później został zawodnikiem Al-Jazira Club ze Zjednoczonych Emiratów Arabskich.
W 2009 roku przeszedł do francuskiego Le Havre AC. Następnie grał w: CS Sedan, Stade Lavallois, AFC Tubize i Royale Union Saint-Gilloise.
Kariera reprezentacyjna.
W reprezentacji Mali Diallo zadebiutował w 2001 roku. W 2004 roku wystąpił z olimpijską reprezentacją na Igrzyskach Olimpijskich w Atenach. W 2008 roku został powołany przez selekcjonera Jeana-François Jodara do kadry na Puchar Narodów Afryki 2008.

</doc>
<doc id="1197041" url="https://pl.wikipedia.org/wiki?curid=1197041" title="Rudaczek północny">
Rudaczek północny

Rudaczek północny ("Selasphorus rufus") – gatunek małego, wędrownego ptaka z rodziny kolibrowatych (Trochilidae), zamieszkującego Amerykę Północną. Samce podczas toków odbywają pionowe, okrężne loty, skrzydła wydają bzyczące dźwięki.

</doc>
<doc id="1197044" url="https://pl.wikipedia.org/wiki?curid=1197044" title="4 Dywizja Piechoty">
4 Dywizja Piechoty

Dywizje piechoty noszące numer 4:
Polskie
Amerykańska dywizja piechoty:
Austro-węgierska dywizja piechoty:
Niemieckie dywizje piechoty:
Rosyjskie dywizje piechoty:

</doc>
<doc id="1197048" url="https://pl.wikipedia.org/wiki?curid=1197048" title="Calypte anna">
Calypte anna



</doc>
<doc id="1197049" url="https://pl.wikipedia.org/wiki?curid=1197049" title="Fort carré">
Fort carré

Fort carré (kwadratowy) – typowa budowla dla XVI-wiecznego budownictwa obronnego, zwłaszcza we Francji, w Hiszpanii i we Włoszech.

</doc>
<doc id="1197050" url="https://pl.wikipedia.org/wiki?curid=1197050" title="4 Pomorska Dywizja Piechoty">
4 Pomorska Dywizja Piechoty

4 Pomorska Dywizja Piechoty im. Jana Kilińskiego (4 DP) – związek taktyczny piechoty ludowego Wojska Polskiego.
Sformowana w rejonie Sum na Ukrainie w 1944 roku. Weszła w skład 1 Armii WP. Walczyła o Pragę, przełamywała Wał Pomorski. W okresie walk o Kołobrzeg jako pierwsza wyszła na plaże Bałtyku.
W maju 1945 wyszła nad Łabę. Po wojnie jej oddziały stanowiły zalążki do sformowania sztabu i niektórych oddziałów Korpusu Bezpieczeństwa Wewnętrznego. W sierpniu 1945 odtworzona w rejonie Poznania. Sztab dywizji stacjonował pierwotnie w Kaliszu, a potem w Krośnie Odrzańskim. W 1962 przeformowana na 4 Dywizję Zmechanizowaną.
Formowanie.
1 kwietnia 1944 w Sumach na terenie ZSRR rozpoczęto formowanie 4 Dywizji Piechoty. 4 das SU-76 sformowano pod Moskwą.
17 kwietnia nadano jej imię Jana Kilińskiego. Po czterech miesiącach szkolenia jednostkę przegrupowano w rejon Lublina, gdzie 10.09.1944 otrzymała sztandar i jako pierwsza jednostka ludowego Wojska Polskiego złożyła przysięgę na terytorium Polski. W sierpniu 1944 dywizja pełniła służbę garnizonową w Lublinie.
Struktura organizacyjna w 1944.
Dowództwo i sztab dywizji
Marsze i działania bojowe.
Po sformowaniu w maju 1944 i przejściu półtoramiesięcznego szkolenia, dywizja od 17 do 30 czerwca została przewieziona koleją przez Konotop, Kijów, Korosten, Nowogród Wołyński, Szepietówkę, Równe w rejon Ołyki i weszła w skład 1 AWP.
10 września 1944 jednostka przeszła chrzest bojowy podczas walk o Pragę, prawobrzeżną dzielnicę Warszawy. Do 16 września wraz z pozostałymi jednostkami 1 Armii Wojska Polskiego uczestniczyła w oczyszczaniu przedpola miasta, a następnie przeszła na pozycje obronne wzdłuż Wisły. Po upadku Powstania Warszawskiego jednostka pozostała na pozycjach aż do 14 stycznia 1945, kiedy wzięła udział w styczniowej ofensywie Armii Czerwonej. Do 17 stycznia brała udział w wyzwalaniu ruin Warszawy.
29 stycznia 1945, jako pierwsza jednostka w sile 9609 żołnierzy i oficerów nawiązała walkę w pasie przesłaniania Wału Pomorskiego. Do 5 lutego brała udział w walkach m.in. o Złotów, Jastrowie, Szwecję i Zdbice. 8 marca siły główne 4 DP rozpoczęły walki o Kołobrzeg. Po przełamaniu linii niemieckich w tym rejonie, 13 marca 2 batalion 12 pp, jako pierwszy pododdział Wojska Polskiego, wyszedł na plaże Bałtyku.
Po krótkim odpoczynku i przegrupowaniu 4 Dywizja Piechoty weszła 14 kwietnia 1945 do walki w II rzucie 1 Armii Wojska Polskiego w Operacji Berlińskiej. 17 kwietnia przekroczyła Odrę przez most pontonowy w okolicy Gozdowic. 19 kwietnia włamała się w obronę niemiecką w rejonie Wriezen. Od 20 kwietnia nacierała za wycofującym się nieprzyjacielem. 22 kwietnia całością sił wyszła nad Kanał Hohenzollernów. 24 kwietnia sforsowała Kanał i nacierała w kierunku zachodnim. Zdobyła Binkerwarder i w dalszych działaniach wyszła nad Łabę. Ostatnie walki dywizja stoczyła w tym rejonie 5 maja, a 15 maja zakończyła szlak bojowy w miasteczku Klietz. Od 1 czerwca rozpoczęło się wycofywanie jednostki do Polski.
Za walki o przełamanie Wału Pomorskiego 6 maja 1945 dywizja otrzymała miano „Pomorskiej” oraz została odznaczona Krzyżem Grunwaldu II klasy. Prezydium Rady Najwyższej ZSRR odznaczyło dywizję Orderem Czerwonego Sztandaru.
Uchwałą Rządu Tymczasowego z 26 maja 1945 skład osobowy i sprzęt 4 Dywizji Piechoty ("z wyjątkiem artylerii i batalionu sanitarnego") posłużył jako zalążek do sformowania sztabu i niektórych oddziałów Korpusu Bezpieczeństwa Wewnętrznego. Dowódca dywizji zaś – gen Kieniewicz został dowódcą KBW.
Sztandar dywizji.
Sztandar dywizji ufundowało społeczeństwo Lubelszczyzny. Wręczenia dokonał gen. Zygmunt Berling w dniu 10 września 1944 roku. W uroczystości wzięli udział przewodniczący KRN, Bolesław Bierut, przewodniczący PKWN Edward Osóbka-Morawski, naczelny dowódca WP, gen. Michał Rola-Żymierski, oraz przedstawiciele społeczeństwa lubelskiego. Sztandar wykonano prawdopodobnie w Moskwie.
Opis sztandaru:
Płat o wym. 93,5 × 94,5 cm, obszyty z trzech stron żółtą frędzlą, przymocowany do drzewca za pomocą trzech tasiemek i dziewięciu gwoździ. Drzewce z jasnego politurowanego drewna, z dwóch części skręcanych za pomocą okuć mosiężnych. Głowica w kształcie orła wspartego na cokole skrzynkowym z napisem: "4 Dywizja Piechoty im. Jana Kilińskiego". Do drzewca przymocowana wstęga Orderu Czerwonego Sztandaru.
Strona główna:
Czerwony krzyż kawalerski; pola między ramionami krzyża białe. Pośrodku aplikowany i haftowany białą nicią orzeł w otoku wieńca laurowego, aplikowanego i haftowanego żółtym i brązowym jedwabiem. Na ramionach krzyża haftowane biało-szarą nicią napisy: "HONOR I OJCZYZNA" i "ZA NASZĄ I WASZĄ WOLNOŚĆ". Na białych polach haftowane brązową nicią, ponad gałązkami lauru, cyfry i inicjały pułków wchodzących w skład dywizji: "10 P.P."; "11 P.P."; "12 P.P."; "4 P.A.L.".
Strona odwrotna:
Czerwony krzyż kawalerski; pola między ramionami krzyża białe. Pośrodku, na aplikowanym kole, haftowana szaro-brązową nicią podobizna Jana Kilińskiego w otoku wieńca jak na stronie głównej. Poniżej w półokrąg haftowany beżowo-szarą nicią napis: "4 DYWIZJA PIECHOTY IM. J. KILIŃSKIEGO". Na dwu białych polach daty: "1794" i "1944" oraz gałązki lauru.
Dywizja w okresie pokoju.
W Wielkopolsce.
W sierpniu 1945 roku odtworzono Dywizję formując ją w rejonie Poznania i Biedruska na bazie 3 i 5 Zapasowego Pułku Piechoty. Sztab dywizji stacjonował w tym okresie w Biedrusku.
W 1948 dywizja była rozlokowana w garnizonach:
W 1949 roku dywizja weszła w skład 2 Korpusu Piechoty a następnie w 1952 do 2 Korpusu Armijnego.
Na podstawie rozkazu MON Nr 0045/0rg z 17 maja 1951 dywizja została przeformowane na etaty 2/119-2/128 (typu A) o stanach liczebnych 8018 żołnierzy oraz 160 pracowników cywilnych "(do końca 1951 miała funkcjonować w stanach zmniejszonych, 7857 żołnierzy i 160 pracowników cywilnych)". Dywizję też wydatnie wzmocniono. W jej skład wszedł daplot z 18 armatami plot. W pułkach utworzono kompanię plot liczącą 12 km plot oraz baterię artylerii samobieżnej z 4 (czas "W" 6) działami SU-76 i baterię artylerii z 4 armatami ZiS-30. W batalionach utworzono pluton plot z 4 km plot oraz wprowadzono ponownie "(wycofane w końcu lat czterdziestych)" armaty 45 mm wz 37/42, zwiększono nasycenie bronią maszynową. Na etatowym wyposażeniu dywizji piechoty typu A było: 12 dział samobieżnych SU-76 (etat "W" – 18 sztuk), 78 dział, 18 armat plot, 99 moździerzy oraz 650 ciągników i samochodów (etat "W" 1154 pojazdy).
Jesienią 1958, w związku z następną decyzją o zmniejszeniu sił zbrojnych, Dywizję skadrowano redukując liczbę żołnierzy do 2,4 tys. W 1960, w związku z przezbrojeniem dywizjonu artylerii przeciwlotniczej w nowe armaty 57 mm, stan osobowy zwiększył się do 2,5 tys. żołnierzy.
Na ziemi lubuskiej.
W 1950 roku dywizję przedyslokowano na Ziemię Lubuską. Poszczególne oddziały zajęły kompleksy koszarowe po armii niemieckiej.
W czerwcu 1956 roku oddziały dywizji ćwiczyły na poligonie Wędrzyn. 28 czerwca dowódca dywizji otrzymał zadanie wykonać marsz do Poznania. 29 czerwca do 0:20 jednostki weszły do miasta. Zajęły: 111 Szpital Wojskowy, rejonu Targów Poznańskich i parku Kasprzaka oraz wzmocniły ochronę ZISPO
Wiosną 1957, w ramach kolejnej redukcji, rozformowano 5 Saską Dywizję Piechoty. 4 Dywizja przejęła część jej garnizonów i oddziałów. W tym czasie otrzymała etaty dywizji piechoty typu A
Na podstawie zarządzenia Nr 023/Org. szefa Sztabu Generalnego WP z 7 marca 1962 roku 4 DP została przeformowana w 4 Dywizję Zmechanizowaną i skadrowana.
Żołnierze dywizji.
Dowódcy dywizji:

</doc>
<doc id="1197055" url="https://pl.wikipedia.org/wiki?curid=1197055" title="Flash Gordon (film 1980)">
Flash Gordon (film 1980)

Flash Gordon – amerykańsko-brytyjski film fantastycznonaukowy z 1980 w reżyserii Mike’a Hodgesa. Obraz jest adaptacją przygód komiksowego superbohatera Flasha Gordona. W koprodukcji wystąpili, oprócz Sama J. Jonesa, który wcielił się w tytułowego bohatera, m.in. Max von Sydow, Chaim Topol, Timothy Dalton i Ornella Muti. Muzykę do filmu skomponowali członkowie brytyjskiego zespołu Queen.
Fabuła.
Amerykański futbolista, Flash Gordon (Sam J. Jones), podczas lotu na mecz, poznaje w samolocie piękną dziewczynę Dale Arden (Melody Anderson). W czasie podróży dochodzi do inwazji Ziemi kierowanej przez cesarza Minga Bezlitosnego (Max von Sydow) z planety Mongo, który planuje podbić tę planetę.
Dale i Flash, strąceni z nieba przez meteoryt, trafiają do laboratorium doktora Zarkova (Chaim Topol). Szalony naukowiec, w celu wyprawy do królestwa Imperatora Minga, własnymi siłami wybudował kosmiczną rakietę. Zarkov porywa Flasha i Dale i cała trójka wyrusza na planetę Mongo.
Po przylocie, bohaterowie zostają aresztowani przez gwardzistów i zaprowadzeni przed oblicze Minga. Flash wpadł w oko pięknej dziewczynie, córce Imperatora o imieniu Aura (Ornella Muti), a Dale spodobała się samemu okrutnemu Imperatorowi. Flash sprzeciwia się zabraniu Dale do komnaty Minga i zostaje za to skazany na śmierć. Przed zagładą ratuje go zakochana w nim Aura. Gdy wszyscy myślą, że Flash już nie żyje, zabiera go do siedziby księcia Barina (Timothy Dalton). Podczas lotu dziewczyna zaczęła go podrywać i całować. W tym samym czasie Ming przygotowuje się do ślubu z Dale, a dr Zarkov zostaje poddany „praniu mózgu”, po czym mianowany zostaje na agenta Minga.
Barin, zazdrosny o Aurę, postanawia uwięzić Flasha, ten jednak z pomocą współwięźnia ucieka. Podczas pościgu za zbiegiem przez dżunglę, Barin i Flash zostają schwytani przez odwiecznego wroga Barina, księcia Vultana (Brian Blessed).
Po przyjeździe do pałacu Vultana Flash odkrywa, że są tam Dale i Zarkov, którzy zostali ocaleni z pałacu Minga przez ludzi Vultana. Flash rozmawia z Vultanem i Barinem usiłując pojednać starych wrogów i nakłonić do wspólnej walki przeciw Mingowi.

</doc>
<doc id="1197058" url="https://pl.wikipedia.org/wiki?curid=1197058" title="Dohan">
Dohan

Dohan – wieś w Belgii, w Regionie Waloński, w prowincji Luksemburg.

</doc>
<doc id="1197059" url="https://pl.wikipedia.org/wiki?curid=1197059" title="EFRR">
EFRR



</doc>
<doc id="1197063" url="https://pl.wikipedia.org/wiki?curid=1197063" title="4 Dywizja Piechoty (PSZ)">
4 Dywizja Piechoty (PSZ)

4 Dywizja Piechoty (4 DP) – wielka jednostka piechoty Polskich Sił Zbrojnych na Zachodzie w Wielkiej Brytanii.
Dowództwo dywizji stacjonowało w Szkocji w Melrose, a następnie kolejno w Broughty Ferry, Banf i Comrie. Udziału w walkach nie wzięła.
Rodowód.
12 marca 1943 roku na błoniach na północ od Alloa odbył się ostatni przegląd 1 Samodzielnej Brygady Strzelców przed jej rozwiązaniem. Brygada zmuszona była oddać swych żołnierzy do innych związków taktycznych. Pozostałość brygady utworzyła kadrową 1 Dywizję Grenadierów. Niedługo potem została przemianowana na 2 Dywizję Grenadierów Pancernych (Kadrową).
20 maja 1944 roku Naczelny Wódz nadał dywizji nazwę „Dywizja Grenadierów Pancernych (kadrowa)”. Po dymisji Naczelnego Wodza gen. broni Kazimierza Sosnkowskiego, szef sztabu NW przejął kompetencje między innymi w zakresie kierowania sprawami organizacji i wyszkolenia sił zbrojnych. W dniu 22 listopada 1944 r. gen. dyw. S. Kopański konferował z zastępcą Szefa Sztabu Imperialnego gen. Nye na temat przerzucenia do Europy Pn.-Zach. z Włoch 2 KP i wysłania na front dwóch dywizji pancernych w składzie 1 KP. W trakcie tej konferencji i uzyskał stanowisko Sztabu Imperialnego i War Office, iż strona brytyjska nie widzi takiej potrzeby. Natomiast jest zainteresowana utworzeniem w najkrótszym możliwie czasie dywizji piechoty. Podczas wizyt w Sztabach Dowódcy 21 GA marsz. Montgomerego 14 grudnia 1944 r. i Dowództwie Alianckich Sił Ekspedycyjnych gen. Eisenhower’em w dniu 16 grudnia 1944 r. gen. Kopański nie uzyskał poparcia dla propozycji strony polskiej. Z uwagi na to 27 grudnia 1944 r. nakazał formować dywizję piechoty z napływających Polaków jeńców i dezerterów z armii niemieckiej oraz wyzwolonych robotników OT. Już 21 stycznia 1945 w szeregach dywizji znalazło się ok. 400 oficerów i 8394 szeregowych. 2 lutego 1945 r. W War Office odbyła się ponowna konferencja z udziałem brytyjskiego gen. Steele i gen. Kopańskiego, w trakcie której strona brytyjska zwróciła się z prośbą o przyspieszenie formowania dywizji piechoty i innych jednostek przewidzianych I Fazą Planu Rozbudowy Wojska, przekazując stronie polskiej stosowne etaty organizacyjne: osobowe, uzbrojenia, materiałowe itp. Tego samego dnia organizacja dywizji nabrała rozmachu. Już w dniu 5 lutego na podstawie rozkazu nr 150 Szefa Sztabu Naczelnego Wodza gen. dyw. Stanisława Kopańskiego została zmieniona nazwa dywizji na „4 Dywizja Piechoty”, 16 Brygada Pancerna została wyłączona z jej składu otrzymując tytuł „Samodzielna”, ustalono skład formowanej dywizji i jednostek dowództwa I Korpusu i korpuśnych dla obsługi 4 DP i 1 DPanc. Poszczególne jej brygady przejęły tradycje jednostek polskich z Francji: 1 Brygada – b. 1 Dywizji Grenadierów, 2 Brygada – b. 2 Dywizji Strzelców Pieszych, 8 Brygada – b. 3. i 4 Dywizji Piechoty. Etat dywizji przewidywał 922 oficerów 17 721 szeregowych, a wraz z I uzupełnieniem 1 028 oficerów i 19 668 szeregowych. W dniu 6 marca w skład 4 DP wchodziło 594 oficerów i 13 740 szeregowych, 13 marca odpowiednio 613 i 14 742 żołnierzy. Napływało uzbrojenie, wyposażenie, prowadzono szkolenie szeregowych i oficerów na kursach w dywizji i poza nią, zmagano się z brakiem kadry podoficerskiej i oficerów w piechocie, służbach: sanitarnej i warsztatowej. W trakcie konferencji w dniu 16 marca w War Office na żądanie strony brytyjskiej gen Kopański zobowiązał się, że dywizja osiągnie pełne stany osobowe przewidziane etatem w dniu 25 marca 1945 r. Rozkaz ten został wykonany, jednocześnie 1 czerwca dywizja miała osiągnąć pełną gotowość bojową do działań. 4 Dywizja Piechoty nie wzięła udziału w walkach. W czerwcu dywizja posiadała niedobór zaledwie 18 oficerów, a liczba szeregowych przekroczyła stan etatowy o 3025 żołnierzy. W obliczu kapitulacji Niemiec ambitne zamierzenia rozwoju dywizji zostały jednak zaniechane. W 1947 roku dywizja została rozformowana.

</doc>
<doc id="1197066" url="https://pl.wikipedia.org/wiki?curid=1197066" title="Zbiornik Buktyrmański">
Zbiornik Buktyrmański

Zbiornik Buktyrmański (dawniej: "Zbiornik Buchtarmiński"; Kazach. Бұқтырма бөгені, ros. Бухтарминское водохранилище) — wielki sztuczny zbiornik wodny na górnym Irtyszu w północno-wschodnim Kazachstanie. Maksymalna powierzchnia - 5490 km², maksymalna objętość - 49,8 km³, długość - 500 km, szerokość - do 35 km, przeciętna głębokość - 9,6 m. Wysokość zapory - 90 m, objętość zapory - 1,17 mln m³, długość korony zapory - 430 m. Jeden z największych sztucznych zbiorników wodnych świata. 
Napełnianie zbiornika ukończono w 1960. Zbiornik składa się z dwóch części - rzecznej, obejmującej koryto Irtyszu z ujściowymi częściami dolin jego dopływów Buktyrmy i Narymu z Kotliną Monczekurską, oraz z dawnego jeziora Zajsan, które zostało pokryte warstwą 8 m wody ze sztucznego zbiornika. 
Zapora Zbiornika Buktyrmańskiego mieści wielką elektrownię wodną (675 MW). Wody zbiornika są używane do poprawienia warunków do żeglugi na Irtyszu na odcinku do Omska. Na zbiorniku uprawia się rybactwo. Nad zbiornikiem leżą m.in. miasta Ust-Kamienogorsk i Ałtaj.

</doc>
<doc id="1197069" url="https://pl.wikipedia.org/wiki?curid=1197069" title="Buchtarmiński zbiornik wodny">
Buchtarmiński zbiornik wodny



</doc>
<doc id="1197074" url="https://pl.wikipedia.org/wiki?curid=1197074" title="System waluty sztabowo-złotej">
System waluty sztabowo-złotej

System waluty sztabowo-złotej ("Gold Bullion Standard") został zaproponowany w 1926 roku z inicjatywy Wielkiej Brytanii jako próba powrotu do systemu waluty złotej na nieco odmiennych zasadach. W porównaniu z systemem walutowo-złotym najistotniejszą różnicą było to, że w obiegu krajowym pieniądz przestał być praktycznie wymienialny na złoto. W nowym systemie ograniczono wymienialność do transakcji eksportowych i dużych sum pieniędzy. Z uwagi na fakt, że dla większości obywateli złoto było nieosiągalne, koniecznością stało się posługiwanie banknotami.
System waluty sztabowo-złotej, znalazł początkowo zastosowanie w Holandii, Japonii, Indiach oraz Rosji w okresie pomiędzy I a II wojną światową. 
Kryzys gospodarczy lat 1929–1933 (Wielki kryzys) przekreślił jednak szanse restauracji międzynarodowego systemu walutowego opartego na złocie – nawet w tej ograniczonej postaci. W warunkach ogromnego bezrobocia poszczególne państwa nie były bowiem gotowe podporządkować się wymogom systemu, który przedkładał równowagę zewnętrzną nad równowagę wewnętrzną. W obliczu narastającego kryzysu poszczególne kraje próbowały uzyskać równowagę zewnętrzną, a także poprawić koniunkturę, dewaluując swoje waluty. Jednak dewaluacja w jednym kraju powodowała najczęściej podjęcie decyzji o obniżeniu kursu walut w innych krajach, gdyż w ten sposób nie chciały one dopuścić do pogorszenia cenowej konkurencyjności swych dóbr. Powstała w ten sposób fala dewaluacji nie tylko nie poprawiała sytuacji płatniczej poszczególnych krajów, ale i w istotny sposób destabilizowała handel międzynarodowy. Spowodowany tym chaos był dodatkowo pogłębiony ostrą polityką protekcjonistyczną, która w przypadku stosunków między niektórymi krajami nabierała charakteru wojen celnych. Brak sprawnego międzynarodowego systemu walutowego oraz protekcjonizm doprowadziły do dramatycznego spadku obrotów handlu międzynarodowego w latach trzydziestych XX w.

</doc>
<doc id="1197080" url="https://pl.wikipedia.org/wiki?curid=1197080" title="Michael Peña">
Michael Peña

Michael Anthony Peña (ur. 13 stycznia 1976 w Chicago) − amerykański aktor filmowy i telewizyjny.
Życiorys.
Wczesne lata.
Urodził się i wychował w dzielnicy południowego Chicago jako syn Nicolasy, pracownicy socjalnej, i Eleuterio Peñy, pracownika fabryki. Rodzice Pena byli pierwotnie rolnikami i wyemigrowali z Meksyku; Jego ojciec był z Villa Purificación w Jalisco, a matka pochodziła z Charcas w San Luis Potosí.
Zaraz po szkole średniej Hubbard High School, podjął dobrze płatną pracę w banku. Wtedy jeden z jego przyjaciół zaczął namawiać go do wzięcia udziału w castingach filmowych.
Kariera.
Swoją karierę aktorską rozpoczął od udziału w serialach telewizyjnych: "Nowojorscy gliniarze", "Ostry dyżur", "Dotyk anioła" i "Siódme niebo". Na dużym ekranie zadebiutował w produkcji kina niezależnego – dramacie "Running Free" (1994).
W 2000 r. zagrał rolę w swoim pierwszym filmie hollywoodzkim – "60 sekund" z Nicolasem Cage’em i Angeliną Jolie w rolach głównych. Pierwszą w swojej karierze rolę główną zagrał w 2006 w filmie opartym na faktach w dramacie Olivera Stone’a "World Trade Center" jako Will Jimeno − jeden z dwóch policjantów uwięzionych w ruinach World Trade Center po ataku terrorystycznym 11 września 2001.
Życie prywatne.
Zamieszkał w Los Angeles. W wolnych chwilach gra w zespole na gitarze basowej. Ożenił się z Brie Shaffer. Peña został wyznawcą scjentologii. W 2008 urodził się syn pary Roman.

</doc>
<doc id="1197086" url="https://pl.wikipedia.org/wiki?curid=1197086" title="Trouble EP">
Trouble EP

Trouble – Norwegian Live EP to koncertowe EP rockowej grupy Coldplay, wydane latem 2001 roku. Album zawierał pięć piosenek nagranych w Rockefeller Music Hall w Oslo, w Norwegii.

</doc>
<doc id="1197088" url="https://pl.wikipedia.org/wiki?curid=1197088" title="Sandra Magnus">
Sandra Magnus

Sandra Hall Magnus (ur. 30 października 1964 w Belleville w stanie Illinois) – amerykańska astronautka, doktor inżynier, dyrektor wykonawczy Amerykańskiego Instytutu Aeronautyki i Astronautyki.
Zarys biografii.
W latach 1986-1991 pracowała w McDonnell Douglas nad skutecznością metod redukcji sygnatury radarowej (stealth) projektowanego samolotu A-12 Avenger II, a następnie, przy wsparciu Centrum Badawczego NASA im. Lewisa (obecnie im. Johna H. Glenna), ukończyła doktorat na Georgia Institute of Technology. W NASA od 1996.
W 2002 odbyła lot na pokładzie promu Atlantis realizującego misję STS-112. Pilotem podczas tej wyprawy była Pamela Melroy. W 2006 otrzymała przydział do 18. stałej załogi Międzynarodowej Stacji Kosmicznej (ISS). 15 listopada 2008 wystartowała w kosmos razem z astronautami załogi wyprawy STS-126. Na Ziemię powróciła z załogą STS-119 w marcu 2009.
14 września 2010 otrzymała nominację na specjalistę misji STS-135. Wyprawa odbyła się w lipcu następnego roku jako ostatnia w historii programu "Space Shuttle".
Dekretem prezydenta Federacji Rosyjskiej Dmitrija Miedwiediewa, Nr 437 z 12 kwietnia 2011, została odznaczona Medalem „Za zasługi w podboju kosmosu”.
Po odejściu z NASA w 2012 roku została dyrektor wykonawczą Amerykańskiego Instytutu Aeronautyki i Astronautyki.

</doc>
<doc id="1197093" url="https://pl.wikipedia.org/wiki?curid=1197093" title="Cornelis de Houtman">
Cornelis de Houtman

Cornelis de Houtman (ur. 2 kwietnia 1565 w Goudzie, w Holandii, zm. w sierpniu 1599 w Aceh, na Sumatrze, w Indonezji) – holenderski żeglarz i odkrywca. Przewodził pierwszej holenderskiej ekspedycji handlowej do Indonezji (tzw. „Eerste Schipvaart”), przełamując portugalski monopol na handel z Indiami Wschodnimi. Brat Fryderyka de Houtmana.
Pierwsza wyprawa do Indonezji (1595–1597).
W 1592 Cornelis de Houtman wraz z bratem Fryderykiem został wysłany przez kupców amsterdamskich do Lizbony, by zdobyć informacje na temat portugalskiego handlu przyprawami. Bracia zostali aresztowani przez Portugalczyków za próbę kradzieży map z drogami żeglugi do Indii Wschodnich. Nie udało im się uzyskać żadnych nowych informacji – potwierdzili tylko to, co Holendrzy już wiedzieli. Po uwolnieniu w 1595 powrócili do Amsterdamu.
W tym samym czasie do Amsterdamu wrócił z Goa Jan Huygen van Linschoten, który skopiował, a następnie opublikował portugalskie tajne portolany (mapy nawigacyjne) oraz informacje o trasie morskiej do Indii wokół Przylądka Dobrej Nadziei i o warunkach żeglugi na Oceanie Indyjskim, opisując szczegółowo przebieg prądów morskich, rozmieszczenie głębin i mielizn, układy wiatrów, pory monsunów itd. Na podstawie informacji zdobytych przez de Houtmanów i van Linschotena kupcy amsterdamscy zorganizowali wyprawę do Bantam, głównego portu obrotu pieprzem w Indiach Wschodnich. W 1594 kupcy założyli Kompanię van Verre (hol. "Compagnie van Verre"), a 2 kwietnia 1595 Amsterdam opuściły cztery statki pod dowództwem Cornelisa de Houtmana: "Amsterdam", "Hollandia", "Mauritius" i "Duyfken".
Żeglarze natrafili na trudności już na początku wyprawy. Wielu uczestników ekspedycji zachorowało na szkorbut z powodu niewystarczających racji żywnościowych i niedoboru witaminy C. De Houtman zdecydował się zrobić przerwę i uzupełnić zapasy na Madagaskarze. Zatoka, w której kotwiczyły statki holenderskie, znana jest obecnie jako Cmentarz Holendrów (hol. "Hollantsche Kerckhoff"). W tym samym czasie De Houtman popadł w konflikt ze swoim asystentem Gerritem van Beuninghenem, którego uwięził. Doprowadziło to do kilkumiesięcznego konfliktu z załogą. Po sześciomiesięcznym pobycie na Madagaskarze, zaleczeniu szkorbutu i zakończeniu konfliktu z załogą, statki ruszyły w dalszą drogę. Wyprawa dotarła do Banten w Indonezji 27 czerwca 1595. Z 249 członków załogi do Indonezji dotarło jedynie 100.
Wbrew oczekiwaniom Holendrzy nie zostali dobrze przyjęci przez lokalne władze. De Houtmanowi udało się założyć punkt handlowy, jednak z powodu wrogiego nastawienia tubylców (wskutek dwóch ataków zginęło ponad 10 członków załogi) Holendrzy zmuszeni byli się wycofać.
Następnie statki udały się na Bali, gdzie de Houtman spotkał się z lokalnym królem. W lutym 1597 załoga otwarcie zbuntowała się przeciwko de Houtmanowi. Rada floty (reprezentanci oficerów oraz załóg wszystkich statków) zdecydowała o usunięciu de Houtmana. Uwolniony van Beuninhgen siłą zdobył kilka beczek ziarenek pieprzu.
Następnie Holendrzy udali się w drogę powrotną do Europy, która była nie mniej ciężka niż dotychczasowa podróż – nękani przez jednostki portugalskie nie mogli uzupełnić zapasów przez całą drogę od Przylądka Dobrej Nadziei. Z 249 członków załogi do Amsterdamu powróciło 89.
Relację z wyprawy sporządził Willem Lodewycksz.
Znaczenie.
Pomimo totalnego fiaska wyprawy, ekspedycję tę widziano jako symboliczne zwycięstwo nad Portugalczykami – przełamanie portugalskiego monopolu na handel z Indiami Wschodnimi. Wyprawę tę można uznać za początek holenderskiej kolonizacji Indonezji. W ciągu kolejnych pięciu lat 65 holenderskich statków handlowych udało się na wschód.
Druga wyprawa do Indonezji (1598–1599).
W siedem miesięcy po powrocie do Amsterdamu bracia de Houtman wyruszyli na drugą wyprawę do Indii Wschodnich, zorganizowaną przez kupca De Moucherona. Przez Madagaskar i Indochiny dotarli na Sumatrę, gdzie wkrótce wybuchły walki pomiędzy Holendrami a wojskiem sułtana Acehu. Cornelis de Houtman zginął, a jego brat Fryderyk dostał się do niewoli. Negocjacje w sprawie uwolnienia Fryderyka nie powiodły się i flota holenderska zawróciła do Europy. W ciągu dwóch lat spędzonych w więzieniu Fryderyk de Houtman nauczył się języka malajskiego i poczynił wiele obserwacji astronomicznych. Z niewoli został wypuszczony w sierpniu 1601, a do Amsterdamu powrócił w lipcu 1602.
Pomnik w Goudzie.
1 lipca 1880 odsłonięto w Goudzie pomnik upamiętniający braci de Houtman. Z każdej z czterech stron obelisku znajdują się brązowe kadłuby statków. Napis na pomniku głosi:
co w wolnym tłumaczeniu na polski brzmi:

</doc>
<doc id="1197096" url="https://pl.wikipedia.org/wiki?curid=1197096" title="Język santali">
Język santali

Język santali, pol. również język santalski – język plemienia Santalów (ok. 6 mln) we wschodnich i północno-wschodnich Indiach, także w Bangladeszu, Nepalu i Bhutanie, największy reprezentant grupy językowej munda należącej do rodziny austroazjatyckiej.
Język santali został uznany przez konstytucję indyjską jako jeden z 23 urzędowych języków Indii.
Alfabet.
Norweski misjonarz Paul Olaf Bodding opisał gramatykę i stworzył słownik tego języka oraz przetłumaczył w 1914 Biblię na język santali, wykorzystując zmodyfikowany alfabet łaciński, często używany jeszcze dziś. Poza tym do zapisu santali służą także lokalne alfabety: bengalski, orija i dewanagari.
Ponieważ wielość systemów pisma nie sprzyjała rozwojowi i standaryzacji języka, nauczyciel Pandit Raghunath Murmu stworzył w 1925 odrębny alfabet, przystosowany do oddania fonetycznych właściwości języka santali, znany jako "ol ciki" lub "ol cemet". W przeciwieństwie do indyjskich alfabetów sylabicznych, ten system pisma jest czystym alfabetem, podobnie jak alfabet łaciński. Szersze wykorzystanie tego pisma jest jednak ograniczone niskim poziomem alfabetyzacji wśród Santalów (poniżej 30%).

</doc>
<doc id="1197097" url="https://pl.wikipedia.org/wiki?curid=1197097" title="Akcjonariat pracowniczy">
Akcjonariat pracowniczy

Akcjonariat pracowniczy (ESOP, ) lub akcjonariat pracy – jedna z metod prywatyzacji, szczególnie popularna w Stanach Zjednoczonych. Również jedna z form udziału pracowników w zarządzaniu i zyskach przedsiębiorstwa (oprócz własności).
To forma uwłaszczenia pracowników zatrudnionych w przedsiębiorstwach prywatnych. Skutkiem tego typu prywatyzacji jest przekształcenie następujące wewnątrz sektora prywatnego, a nie samo jego powiększenie. ESOP polega na sprzedawaniu przedsiębiorstwa osobom będącym jego pracownikami, a operacja ta jest często finansowana z kredytu bankowego. Bank zajmuje się kontrolą działalności przedsiębiorstwa do chwili, gdy pracownicy spłacą zaciągnięty, zwykle długoletni, kredyt.
Przekształcenia takiego rodzaju są oceniane pozytywnie – skutkują one korzystnymi rozwiązaniami społecznymi przy jednoczesnej wysokiej efektywności ekonomicznej.
Polska jest krajem, który w zakresie prywatyzacji przedsiębiorstw państwowych nie wykorzystuje często klasycznej formy ESOP. Głównymi przeszkodami są:

</doc>
<doc id="1197099" url="https://pl.wikipedia.org/wiki?curid=1197099" title="Koncepcja „stronniczego” polityka">
Koncepcja „stronniczego” polityka

Koncepcja „stronniczego” polityka („partisan” politician) – teoria głosząca, że każda partia polityczna przywiązuje różną wagę do poszczególnych celów ekonomicznych z przyczyn ideologicznych lub ponieważ reprezentuje różne interesy i różne grupy społeczne. 
W danej sytuacji poszczególne partie będą proponować odmienne rozwiązania nawet wówczas, gdy dysponują identycznymi informacjami. Zmiana partii znajdującej się u władzy wpływa zatem na zmianę polityki gospodarczej prowadzonej przez państwo, co powoduje powstanie cyklu koniunkturalnego, który, zważywszy na jego polityczne przyczyny, możemy określać mianem „politycznego”.

</doc>
<doc id="1197105" url="https://pl.wikipedia.org/wiki?curid=1197105" title="Wskaźnik łatwości prowadzenia działalności gospodarczej">
Wskaźnik łatwości prowadzenia działalności gospodarczej

Wskaźnik łatwości prowadzenia działalności gospodarczej – miernik swobody działalności gospodarczej, opracowany przez Bank Światowy. Wyższa pozycja w rankingu wskazuje lepsze, zazwyczaj prostsze, przepisy regulujące sprawy związane z prowadzeniem przedsiębiorstwa oraz silniejszą ochronę własności przez prawo. Badania empiryczne zlecone przez Bank Światowy wykazały, że poprawienie tych regulacji ma bardzo silny wpływ na wzrost gospodarczy.
W 2021 roku Bank Światowy poinformował o zaprzestaniu opracowywania miernika.
Metodologia.
Wskaźnik bazuje na wynikach badań regulacji prawnych i ich stosowania w praktyce, przeprowadzonych i zweryfikowanych przez ponad 5000 przedstawicieli władz państwowych, prawników, konsultantów, księgowych i innych profesjonalistów, którzy na co dzień mają do czynienia z regulacjami prawnymi dotyczącymi biznesu. Wskaźnik dotyczy z reguły największego miasta, chociaż publikowane są też raporty z poszczególnych państw ze wskaźnikami dla innych miast . Wskaźnik nie uwzględnia warunków prowadzenia działalności niezwiązanych z dziedziną prawa, między innymi bliskości znaczących rynków, jakości infrastruktury, inflacji, przestępczości. Pozycja danego państwa w rankingu opiera się na średniej z 10 kategorii:
Przykładowo w Australii, państwie znajdującym się na pierwszym miejscu w kategorii „Zakładanie firmy”, wymagane są tylko dwie procedury, by założyć firmę, a sam proces trwa średnio dwa dni. Oficjalny koszt to 0,8% PKB "per capita". Nie ma wymagań dotyczących wkładu początkowego. W Gwinei-Bissau, drugim najgorszym państwie w pierwszej kategorii, wymagane jest 17 procedur, aby założyć firmę, i zajmuje to średnio 233 dni. Oficjalny koszt to 255,5% PKB per capita, minimalny wymagany wkład wynosi 1006,6% PKB per capita.
Badania i ich wpływ.
Rozmaite składniki wskaźnika same w sobie nasuwają sugestie na temat polepszenia sytuacji. Wiele z nich mogą być relatywnie łatwo wprowadzone oraz nie są kontrowersyjne. Publikowanie wskaźnika wpłynęło na poprawę regulacji w wielu państwach. Niektóre wyznaczyły sobie za cel znalezienie się w najlepszej 25. Pomiędzy kwietniem 2006 a czerwcem 2007 miało miejsce 200 reform w 98 państwach. Do dziesiątki najbardziej aktywnych państw należały: Egipt, Chorwacja, Ghana, Macedonia, Gruzja, Kolumbia, Arabia Saudyjska, Kenia, Chiny oraz Bułgaria. Kilka narodów poszło w drugą stronę, na przykład Wenezuela i Zimbabwe.
Kategorie są niezależne, więc rzadko zdarza się, aby państwa były w czołówce (lub też na samym końcu) we wszystkich kategoriach. Innymi słowy, nawet państwa ze ścisłej czołówki mogą dokonać pewnych reform poprawiających wskaźnik łatwości prowadzenia działalności gospodarczej.
W 2021 roku Bank Światowy poinformował, że w związku ze stwierdzonymi nieprawidłowościami w latach 2018 i 2020 zaprzestaje opracowywania miernika.
Krytyka.
Badanie w wyraźny sposób uznaje za modelowe liberalne rozwiązania anglosaskie, w wyniku czego państwa o anglosaskim modelu prawnym zajmują w rankingu czołowe miejsca, podczas gdy państwa o niemieckim modelu prawnym (Niemcy, Austria i Szwajcaria) lokują się dopiero w drugiej i trzeciej dziesiątce, jako przeregulowane.

</doc>
<doc id="1197108" url="https://pl.wikipedia.org/wiki?curid=1197108" title="Partia Regionów (Polska)">
Partia Regionów (Polska)

Partia Regionów (PR, Regiony) – polska centrolewicowa partia polityczna, zawiązana 24 listopada 2007 (zarejestrowana sądownie 25 lutego 2008) przez grupę byłych działaczy Samoobrony Rzeczpospolitej Polskiej i częściowo Sojuszu Lewicy Demokratycznej. Założycielami ugrupowania byli m.in. Krzysztof Filipek, Danuta Hojarska i Bolesław Borysiuk. Wyrejestrowana 16 stycznia 2017.
Według deklaracji założycieli partia miała być zarządzana decentralistycznie, z respektowaniem decyzji władz terenowych i uznaniem zwierzchności kongresu nad zarządem. W październiku 2008 działacze Partii Regionów, związani z rolnictwem, zapowiedzieli powołanie Związku Zawodowego Rolnictwa „Regiony”, który powstał miesiąc później (przewodziła mu m.in. Renata Beger). Danuta Hojarska i Krzysztof Filipek po pewnym czasie opuścili partię. Ugrupowanie początkowo współpracowało z partiami prawicowymi (głównie narodowymi), jednak następnie stało się sojusznikiem SLD.
Historia.
W wyborach do Parlamentu Europejskiego w 2009 partia wystartowała wspólnie m.in. z Ligą Polskich Rodzin, Naprzód Polsko, Stronnictwem „Piast”, Libertas Polska, ZChN i ONP-LP w ramach komitetu Libertas, który nie osiągnął progu wyborczego. Spośród kandydatów Partii Regionów najlepszy wynik osiągnął prezes Bolesław Borysiuk (1310 głosów), a inni działacze partii otrzymali poparcie nie większe niż kilkuset wyborców.
27 kwietnia 2010 Krajowy Komitet Wykonawczy partii zaapelował do sympatyków i zwolenników ugrupowania do poparcia kandydatury Grzegorza Napieralskiego z Sojuszu Lewicy Demokratycznej w wyborach prezydenckich w 2010. W drugiej turze partia nie udzieliła poparcia żadnemu z kandydatów.
Przed wyborami samorządowymi w 2010 działacze Partii Regionów zdecydowali o wspólnym starcie z SLD. Na mocy tego porozumienia na listach wyborczych Sojuszu znaleźli się jako przedstawiciele Partii Regionów m.in. Halina Molka, Alicja Lis, Józef Głowa, Anna Brózda i Tadeusz Urban. Kandydaci Partii Regionów startowali również z ramienia komitetów lokalnych. Łącznie partia wystawiła w wyborach 467 kandydatów (w 9 województwach). Zdobyli oni w sumie 82 818 głosów, co dało 38 mandatów radnych w 7 województwach (8 mandatów w radach miejskich, 14 w radach powiatowych i 16 w radach gmin). 1 kandydat partii został wybrany na stanowisko wójta. Wszystkie mandaty uzyskali kandydaci reprezentujący komitety lokalne.
22 marca 2011 Partia Regionów podpisała porozumienie o wspólnym starcie w wyborach parlamentarnych tym samym roku z Krajową Partią Emerytów i Rencistów oraz Stowarzyszeniem Demokratycznym (przeciwną przewodnictwu Pawła Piskorskiego częścią Stronnictwa Demokratycznego). Ostatecznie do wspólnego startu nie doszło i kilku przedstawicieli Partii Regionów znalazło się na listach SLD. Kandydatami do Sejmu zostali: Anna Brózda w okręgu katowickim, Marian Curyło w okręgu kieleckim i Bogdan Solarz w okręgu krakowskim. Prezes partii Bolesław Borysiuk został kandydatem SLD do Senatu w okręgu podlubelskim. Żaden z działaczy Partii Regionów nie uzyskał mandatu w parlamencie.
12 października 2013 Partia Regionów i działający przy niej ZZRiOW „Regiony” współtworzyły Porozumienie Społeczne „Zmiana” wraz z Polską Lewicą, Polską Partią Socjalistyczną i stowarzyszeniem Ruch Ludzi Pracy. PPS (która weszła w sojusz z Partią Zieloni) została potem zastąpiona w „Zmianie” przez Partię Emerytów Rencistów RP. Organizacje „Zmiany” nie brały udziału w wyborach do Parlamentu Europejskiego w 2014.
Podczas wyborów samorządowych w 2014 Partia Regionów brała udział w koalicji SLD Lewica Razem (jej działacze byli m.in. na listach do sejmików województw).
18 kwietnia 2015 ugrupowanie podpisało porozumienie programowe pod nazwą „Alternatywa dla Polski” wraz z Polską Lewicą i powstającą partią Zmiana (PL nawiązała później sojusz z innymi partiami). W wyborach parlamentarnych tym samym roku ugrupowania te nie wystartowały.
Wskutek niezłożenia sprawozdania finansowego za 2015 rok, 16 stycznia 2017 Partia Regionów została wykreślona z ewidencji.
Struktura i działacze.
Według statutu partii najwyższym jej organem był Kongres Krajowy. Pozostałymi organami statutowymi ugrupowania były: Rada Polityczna, Prezes, Krajowy Komitet Wykonawczy, Krajowy Sąd Koleżeński i Krajowa Komisja Rewizyjna.
Program Partii Regionów.
Partia Regionów jako swój cel nadrzędny deklarowała "podniesienie rangi i pozycji Polski opartej na sile wszystkich regionów w kraju", poprzez wsparcie biedniejszych województw. Chciała zmniejszania nierówności społecznych, a państwo powinno jej zdaniem gwarantować prawo obywateli do pracy, bezpłatnej nauki i służby zdrowia.
Jednym z głównych celów partii była walka o radykalną zmianę relacji politycznych i gospodarczych między centrum a regionami Polski, postulując jakościową zmianę istoty kontraktów wojewódzkich i decentralizację państwowych instytucji. Na tym miałoby zyskać wszystkie 16 województw. Partia Regionów postulowała dopisanie do Konstytucji RP artykułów gwarantujących prawo obywateli do pracy oraz bezpłatnej nauki i służby zdrowia.
Krytykowała neoliberalny model gospodarki, zarzucając planowi Balcerowicza doprowadzenie do ogromnego zadłużenia i widma bankructwa. Broniła interesów związków zawodowych oraz ludzi pracy najemnej. Sprzeciwiała się nieuzasadnionemu rozwarstwianiu płac i innych dochodów, postępującemu zróżnicowaniu poziomu życia w mieście i na wsi, a także łamaniu Kodeksu pracy. Podstawę ożywienia gospodarczego kraju poczytywała w rozwoju infrastruktury regionów słabiej rozwiniętych, a także społecznej gospodarce rynkowej czy rozwoju edukacji i nauki. Sprzeciwiała się również przyjmowaniu przez zasilanie finansowe regionów formy zapomogi od bogatych metropolii. Domagała się również wprowadzenia polskich regionów na mapę gospodarczą UE jako znaczące lub przodujące produkty:
W polityce zagranicznej Partia Regionów popierała przede wszystkim współpracę z państwami słowiańskimi. Uznaje moment przystąpienia Polski do Unii Europejskiej za zakończenie "trudnego i bolesnego rozdziału transformacji systemowej", jednocześnie wskazując na to, że Polska wciąż nie spełniała standardów państwa sprawiedliwości społecznej i państwa prawa.

</doc>
<doc id="1197110" url="https://pl.wikipedia.org/wiki?curid=1197110" title="Nikołaj Fiodorow">
Nikołaj Fiodorow

Nikołaj Fiodorowicz Fiodorow (ros. Никола́й Фёдорович Фёдоров, ur. w Kluczach w guberni tambowskiej, zm. 28 grudnia 1903 w Moskwie) – rosyjski filozof prawosławny, twórca tradycji kosmizmu rosyjskiego. Był prekursorem filozofii transhumanizmu jako zwolennik osiągnięcia przy pomocy metod naukowych radykalnego przedłużenia ludzkiego życia, ludzkiej nieśmiertelności i wskrzeszenia zmarłych ludzi. Zapowiadał podbój kosmosu, nie obawiał się przeludnienia Ziemi, zapowiadał zasiedlanie innych planet. Ze względu na tryb życia i swoją postawę nazywany bywał "moskiewskim Sokratesem".
Idee Fiodorowa były inspiracją dla uczonych, m.in. Konstantego Ciołkowskiego, matematyka i fizyka, zwolennika ontologicznej jedności kosmosu, wynalazcy, twórcy teorii lotu rakiet i popularyzatora kolonizacji kosmosu, oraz Władimira Wiernadskiego minerologa i biochemika, zwolennika teorii jedności planety Ziemia, który rozwijał koncepcje biosfery i noosfery. Poglądy Fiodorowa stanowiły również inspirację dla rosyjskich powieściopisarzy, poetów i malarzy.
Życiorys.
Rodzice Nikołaja Fiodorowa pochodzili ze szlachty. Ojciec, Paweł Iwanowicz Gagarin pochodził z rodu Rurykowiczów, matka Jelizawieta Iwanowa z niższej szlachty. Nikołaj studiował w Odessie. Od 1854 do 1868 roku pracował jako nauczyciel w różnych rosyjskich miejscowościach. W roku 1878 rozpoczął pracę w moskiewskiej bibliotece narodowej. Fiodorow był przeciwnikiem własności intelektualnej i w ciągu całego swojego życia nie opublikował ani jednej pracy. Jego artykuły zostały wydane pośmiertnie pod wspólną nazwą: "Filozofia fizycznego zmartwychwstania".
Pierwszy w Rosji pomnik Fiodorowa odsłonięto w październiku 2009 w Borowsku (Боровск), z okazji 180 rocznicy urodzin filozofa. Miasto Borowsk zostało wybrane nieprzypadkowo: tam Fiodorow pracował jako nauczyciel, i stamtąd w wieku 39 lat (w 1868) udał się pieszo do Moskwy, gdzie następnie został bibliotekarzem Румянцевского музея (późniejszej Biblioteki Narodowej); tam też mieszkał drugi słynny kosmista, Konstanty Ciołkowski.
Fiodorow w kulturze.
Fiodorow zainspirował Fiodora Dostojewskiego do napisania powieści "Bracia Karamazow". Jego idee na temat transhumanizmu są poruszane w powieści Jacka Dukaja pt. "Lód".
Kwestia wskrzeszenia.
Według Fiodorowa zastępowalność pokoleń rodzi podstawową niesprawiedliwość – pokolenie starsze daje dar życia pokoleniu młodszemu i nie otrzymuje w zamian nic, co byłoby jakościowo zbliżone. Konieczne jest zatem odwzajemnienie daru życia poprzez wskrzeszenie poprzednich pokoleń przez ludzi, którzy posiądą taką możliwość. Wskazuje na Jezusa Chrystusa i wskrzeszenie Łazarza interpretując to jako naukę i wskazanie dla ludzkości od Chrystusa-Wskrzesiciela. Idea ta nawiązuje do koncepcji bogoczłowieczeństwa. Idea "aktywnego chrześcijaństwa" przeciwstawiana jest przez Fiodorowa koncepcjom pasywno-kontemplacyjnym.

</doc>
<doc id="1197112" url="https://pl.wikipedia.org/wiki?curid=1197112" title="Ivar Bjørnson">
Ivar Bjørnson

Ivar Bjørnson (ur. 1977 w Etne) – norweski kompozytor i gitarzysta grupy Enslaved, grającej viking metal. Jest on jednym z dwóch członków, którzy pozostali w zespole od jego założenia, razem z Grutle Kjellsonem. Udzielał się również w grupie Borknagar, grając na keyboardzie i syntezatorze, na trzech pierwszych albumach.

</doc>
<doc id="1197113" url="https://pl.wikipedia.org/wiki?curid=1197113" title="Linkowo (przystanek kolejowy)">
Linkowo (przystanek kolejowy)

Linkowo – przystanek kolejowy w miejscowości Linkowo, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1197114" url="https://pl.wikipedia.org/wiki?curid=1197114" title="Mikołaj Fiodorowicz Fiodorow">
Mikołaj Fiodorowicz Fiodorow



</doc>
<doc id="1197116" url="https://pl.wikipedia.org/wiki?curid=1197116" title="Donald Maclean (szpieg)">
Donald Maclean (szpieg)

Donald Maclean, ps. "HOMER", "LYRIC", "SIROTA", "WAISE" (ur. 25 maja 1913 w Londynie, zm. 6 marca 1983 w Moskwie) – brytyjski dyplomata, jeden z agentów tzw. siatki szpiegowskiej Cambridge ("piątka z Cambridge") – sowieckiego wywiadu cywilnego (INO NKWD, później KGB).
Życiorys.
Był synem brytyjskiego polityka liberalnego Donalda Macleana. Wykształcenie odebrał w Gresham’s School i w Trinity Hall Uniwersytetu Cambridge. W Cambridge został komunistą, a w roku 1934 został zwerbowany przez Guya Burgessa i Anthony Blunta do współpracy z wywiadem sowieckim (INO NKWD). Współpracę rozpoczął i kontynuował z pobudek ideologicznych. Z polecenia centrali zerwał wszelkie kontakty z partią komunistyczną i aplikował o przyjęcie do brytyjskiej służby dyplomatycznej. W sierpniu 1935 zdał celująco egzaminy w Foreign Office i październiku 1935 roku został jego urzędnikiem w Wydziale Ligi Narodów i Państw Zachodnich. Rozpoczął przekazywanie tajnych dokumentów dyplomatycznych "nielegałowi" INO Arnoldowi Deutschowi a później Teodorowi Małemu. Został nastawiony na robienie szybkiej kariery dyplomatycznej.
We wrześniu 1938 został wysłany na pierwszą placówkę jako trzeci sekretarz ambasady brytyjskiej w Paryżu, którym pozostawał do upadku Francji i ewakuacji ambasady w czerwcu 1940. Systematycznie dostarczał informacji NKWD, szczególnie po zawarciu paktu Ribbentrop-Mołotow i ataku Niemiec na Francję. Po ewakuacji został awansowany na drugiego sekretarza i skierowany do nowo utworzonego Wydziału Ogólnego Foreign Office, zajmującego się współpracą z ministerstwami żeglugi, dostaw i wojny gospodarczej. Wydział Ogólny zajmował się również stacjonowaniem w Wielkiej Brytanii wojsk sojuszniczych, którymi do przybycia US Army w 1943 były Polskie Siły Zbrojne na Zachodzie i oddziały Wolnych Francuzów. Polskie Siły Zbrojne były obiektem szczególnego zainteresowania centrali NKWD i Anatolija Gorskiego, oficera prowadzącego Macleana. Maclean dostarczał informacji w tym zakresie, najintensywniej po ujawnieniu grobów ofiar zbrodni katyńskiej w kwietniu 1943. Materiały otrzymane od Macleana tylko w 1942 zapełniły ponad 45 tomów w archiwach Centrali.
Wiosną 1944 został przeniesiony do USA, gdzie szybko awansował do funkcji pierwszego sekretarza ambasady, którym pozostawał do 1948. Miarą wagi jaką NKGB przywiązywał do Macleana, było wysłanie w ślad za nim Anatolija Gorskiego. W początkach 1945 przekazał centrali informację o brytyjsko-amerykańskiej współpracy w budowie bomby atomowej. W operacji Venona widniał pod pseudonimem "HOMER". Miał stały dostęp do tajnych materiałów ze spotkań prezydenta USA, premiera Wielkiej Brytanii i wielu innych tajnych materiałów, które przekazywał swoim prowadzącym. Donosił o anglo-amerykańskich przygotowaniach do konferencji w Jałcie, która rozstrzygnęła ostatecznie o narzuceniu Polsce rządu powołanego i kontrolowanego przez Stalina (głównym źródłem i agentem NKGB na konferencji był Alger Hiss, członek delegacji USA, doradca Franklina Delano Roosevelta). W lutym 1947 został współsekretarzem mieszanego komitetu, który koordynował brytyjsko-amerykańsko-kanadyjską politykę nuklearną. W październiku 1948 został radcą kancelarii ambasady w Kairze. Materiały, które przekazywał wywarły wpływ na politykę Moskwy tuż przed wybuchem wojny koreańskiej w czerwcu 1950. Stały stres i obawa przed zdemaskowaniem pogłębiły alkoholizm Macleana, który rozwinął się już na placówce w Paryżu. W lipcu 1950 w stanie upojenia włamał się wraz z przyjacielem do mieszkania dwóch pracownic ambasady i zdemolował je. W kilka dni później został odesłany na urlop i skierowany do psychiatry, który stwierdził wyczerpanie spowodowane przepracowaniem, kłopotami rodzinnymi i tłumionym homoseksualizmem. Jesienią 1950 powrócił do pracy w sekcji amerykańskiej Foreign Office.
Wiosną 1951 dekryptaż kolejnych depesz w ramach operacji Venona pozwolił ustalić tożsamość agenta o kryptonimie "HOMER" z Macleanem. Pomimo zdemaskowania Macleana MI5 nie miała dowodów pozwalających na postawienie go przed sądem – operacja Venona była bowiem otoczona ścisłą tajemnicą. MI5 wzięła Macleana pod obserwację, a przebywający w Waszyngtonie Kim Philby przekazał przez Guya Burgessa ostrzeżenie o zdemaskowaniu. Jurij Modin – oficer prowadzący KGB zorganizował ewakuację Macleana i Burgessa do Moskwy. Przez Francję i Austrię, z wykorzystaniem fałszywych dokumentów dotarli do ZSRR. Ucieczka Burgessa i Macleana rzuciła podejrzenie na Kima Philbiego, który został w grudniu 1951 poddany „prawnemu przesłuchaniu” przez MI5 i zrezygnował z pracy w Intelligence Service (MI6).
W Moskwie Maclean (jako Mark Petrowicz Fraser) pracował krótko jako nauczyciel angielskiego w Kujbyszewie, następnie współpracował z MSZ ZSRR i .
W 1953 roku do Macleana dołączyła jego żona z trójką dzieci. W 1979 opuściła go wyjeżdżając na Zachód. Dzieci również po dłuższym pobycie w ZSRR wyjechały do Wielkiej Brytanii i Stanów Zjednoczonych.
Odznaczony Orderem Czerwonego Sztandaru Pracy.

</doc>
<doc id="1197118" url="https://pl.wikipedia.org/wiki?curid=1197118" title="Królowa sceny">
Królowa sceny

Królowa sceny (ang. "Stage Beauty") – dramat filmowy z 2004 roku w reżyserii Richarda Eyre, powstały na podstawie sztuki "Compleat Female Stage Beauty" autorstwa Jeffreya Hatchera.
Fabuła.
Akcja rozgrywa się w XVII wieku w Londynie. Zgodnie z prawem żeńskie role teatralne mogą być grane tylko przez mężczyzn. Pod tym względem bezkonkurencyjny jest aktor Edward Kynaston. Pomaga mu młoda Maria, garderobiana, marząca o karierze aktorskiej. Pewnego dnia debiutuje ona na jednej z prowincjonalnych scen. Król Karol II pod wpływem swojej kochanki i aktorki Nell Gwyn, zmienia prawo i nie tylko pozwala grać kobietom w teatrze, ale także zakazuje mężczyznom odtwarzania ról kobiecych. Kynaston uważa iż oznacza to koniec jego kariery.

</doc>
<doc id="1197119" url="https://pl.wikipedia.org/wiki?curid=1197119" title="Tołkiny (przystanek kolejowy)">
Tołkiny (przystanek kolejowy)

Tołkiny – przystanek kolejowy w miejscowości Tołkiny, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.
Stacja została kilka lat temu przebudowana; prace miały na celu maksymalne uproszczenie układu torowego oraz likwidację obsady nastawni wykonawczej. Wymieniona została sygnalizacja z kształtowej na świetlną oraz zabudowano napęd elektryczny na rozjeździe od strony Kętrzyna. Sterowanie całą stacją umieszczono w nastawni dysponującej, która mieści się w budynku dworca. Posiada ona urządzenia mechaniczne scentralizowane z sygnalizacją świetlną; obsługuje również przejazd kolejowo-drogowy od strony Korsz. Z dawnego układu torowego stacji pozostały dwa tory główne oraz jeden tor boczny, przebiegający przy placu ładunkowym; został on pozbawiony wyjazdu w kierunku Kętrzyna. Tor dodatkowy nr 2 został natomiast zlikwidowany. Obsługa podróżnych odbywa się z dwóch niskich, jednokrawędziowych peronów.

</doc>
<doc id="1197121" url="https://pl.wikipedia.org/wiki?curid=1197121" title="Środki antydumpingowe Unii Europejskiej">
Środki antydumpingowe Unii Europejskiej

Środki antydumpingowe Unii Europejskiej są obok środków antysubsydyjnych oraz środków ochronnych przed nadmiernym przywozem środkami ochronnymi stosowanymi przez Unię Europejską.
Są one środkami stosowanymi najczęściej, bo aż ponad 80% przypadków zastosowania instrumentów ochrony rynku stanowią środki antydumpingowe.
Środki antydumpingowe mogą być nałożone tylko po przeprowadzeniu odpowiedniego postępowania (trwającego maksymalnie piętnaście miesięcy) przez Komisję Europejską wszczynanego na wniosek poszkodowanego przemysłu UE lub też z urzędu.
Celem postępowania jest wykazanie, że spełnione zostały łącznie cztery określone warunki:
Prowadzenie postępowania polega na rozesłaniu kwestionariuszy, następnie analizie otrzymanych w ten sposób informacji i próbach ich uzupełnienia. Komisja Europejska przeprowadza także wizyty weryfikacyjne na miejscu i spotkania wyjaśniające. Jeżeli Komisja Europejska stwierdzi, że wszystkie te okoliczności zaistniały, rekomenduje ona nałożenie odpowiednich środków antydumpingowych. Propozycja konsultowana jest z państwami członkowskimi i Komitetem Antydumpingowym złożonym z ekspertów i w końcu głosowana na Radzie Unii Europejskiej.
Nałożone w taki sposób ostateczne cło antydumpingowe (definitive anti-dumping duties) obowiązuje cały import określonego towaru z danego kraju (z wyjątkiem eksporterów, którzy złożyli zobowiązanie cenowe).
Standardowy okres obowiązywania cła antydumpingowego wynosi pięć lat z możliwością jego przedłużenia na wniosek zainteresowanego przemysłu Unii Europejskiej, jak i zawieszenia, gdy zostanie stwierdzona niedostateczna podaż danego towaru na rynku Unii Europejskiej.
Wartość cła antydumpingowego ustala się w Unii Europejskiej poprzez zachowanie zasady mniejszego cła (lesser duty rule).
Gdy konieczne jest szybkie działanie Komisja Europejska może nałożyć tymczasowe cło antydumpingowe (provisional duties) jeszcze w trakcie trwania postępowania antydumpingowego). Importer składa wówczas w banku kwotę zabezpieczenia odpowiadającego kwocie cła tymczasowego, które pobrane zostanie tylko, wtedy, gdy postępowanie wykaże środki ochronne były konieczne. Jest nakładane zazwyczaj na okres sześciu miesięcy.

</doc>
<doc id="1197122" url="https://pl.wikipedia.org/wiki?curid=1197122" title="František Straka">
František Straka

František Straka (ur. 28 maja 1958 w Czeskich Budziejowicach) – czeski piłkarz i trener piłkarski, były reprezentant Czechosłowacji.
Życiorys.
W 1990 roku Straka uczestniczył w Mistrzostwach Świata. Po zakończeniu kariery piłkarskiej postanowił zostać trenerem. Prowadził on takie kluby, jak: Wuppertaler SV (2000–2002), FK Teplice (2002–2004), Sparta Praga (2004), LR Ahlen (2005), Viktoria Pilzno (2006), FC Wacker Tirol (2006), Dynamo České Budějovice (2007–2008). Od 12 maja do 30 czerwca 2009 roku pełnił funkcję selekcjonera reprezentacji Czech.
W 2011 roku został ściągnięty do Arki Gdynia, ale nie zdołał uratować zespołu przed spadkiem z Ekstraklasy. Od października 2011 do 8 marca 2012 roku pełnił funkcję pierwszego trenera Slavii Praga.
Posiada również niemieckie obywatelstwo i jest w Niemczech znany jako Franz Straka.

</doc>
<doc id="1197125" url="https://pl.wikipedia.org/wiki?curid=1197125" title="Frantisek Straka">
Frantisek Straka



</doc>
<doc id="1197127" url="https://pl.wikipedia.org/wiki?curid=1197127" title="Ajaguz">
Ajaguz



</doc>
<doc id="1197128" url="https://pl.wikipedia.org/wiki?curid=1197128" title="100 Greatest Britons">
100 Greatest Britons

100 Greatest Britons – ranking stworzony w 2002 roku przez BBC, który na podstawie ankiet wyłonił listę najwybitniejszych Brytyjczyków wszech czasów.
Oprócz rodowitych Brytyjczyków, którzy stanowili zdecydowaną większość w tym rankingu, pojawiło się tam także kilku obcokrajowców. Byli to m.in. Irlandczycy, jak Bono, Bob Geldof czy Ernest Shackleton; Freddie Mercury, który urodził się w Zanzibarze, gdy ten był jeszcze brytyjską kolonią; Alfred Wielki i Boudika, żyjący w czasach, kiedy pojęcie brytyjskości jeszcze nie istniało.
BBC wyemitowała serię telewizyjnych programów publicystycznych pt. "Great Britons", która składała się z 10 odcinków na temat postaci z pierwszej dziesiątki.

</doc>
<doc id="1197129" url="https://pl.wikipedia.org/wiki?curid=1197129" title="Vemod">
Vemod

Vemod – debiutancki album szwedzkiej grupy rocka progresywnego Anekdoten wydany w 1993 roku. Wszystkie słowa na tym albumie są autorstwa Jana Erika Liljeströma, z wyjątkiem "Thoughts in Absence" I "Sad Rain", do których słowa napisał Nicklas Berg.
Twórcy.
oraz:

</doc>
<doc id="1197130" url="https://pl.wikipedia.org/wiki?curid=1197130" title="Ukraińskie Regionalne Muzeum „Strywihor” w Przemyślu">
Ukraińskie Regionalne Muzeum „Strywihor” w Przemyślu

Ukraińskie Regionalne Muzeum „Strywihor” w Przemyślu powstało w 1932 z inicjatywy "Towarzystwa Przyjaciół Ukraińskiej Kultury i Sztuki „Strywihor”", staraniem Ołeny Kulczyckiej, Iwana Szpytkowśkiego i Bohdana Zahajkewycza.
Kustoszem muzeum przez cały okres jego działalności (1932-1945) był historyk dr Iwan Julian Szpytkowśkyj. W 1937 muzeum posiadało ponad 10 000 eksponatów z dziedziny archeologii, sztuki cerkiewnej (głównie stare ikony) oraz etnografii, dysponowało też biblioteką liczącą ponad 5000 tomów.
Muzeum zostało zlikwidowane przez polskie władze komunistyczne w 1945, większość eksponatów przekazano Muzeum Narodowemu Ziemi Przemyskiej.
Nazwa muzeum pochodziła od ukraińskiej nazwy rzeki Strwiąż.

</doc>
<doc id="1197133" url="https://pl.wikipedia.org/wiki?curid=1197133" title="Ahmes-Nefertari">
Ahmes-Nefertari

Ahmes-Nefertari, Ahmose-Nefertari – królowa egipska, córka Sekenenre Tao i królowej Ahhotep I, Wielka Małżonka Królewska (egip. "Hemet Nesu Ueret") - siostra-żona Ahmose. Jako pierwsza nosiła tytuły:"Córki Króla" i "Siostry Króla". Uważana za jedną z najważniejszych postaci rodziny królewskiej początków XVIII dynastii, która odegrała znaczącą rolę w procesie zjednoczenia Obu Krajów oraz wypędzenia z Egiptu Hyksosów. Po śmierci swego męża objęła regencję w imieniu swego małoletniego syna Amenhotepa I.
Była matką Ahmes-Sipaira - następcy tronu, zmarłego w młodości, Amenhotepa I, Ahhotep II - siostry-żony Amenhotepa I, Ahmes - żony Totmesa I, matki Hatszepsut, Ahmes-Sitkamose, Sitamon oraz Meritamon. Uważana za pierwszą Boską małżonkę Amona, której tytuł jest w pełni poświadczony - stela donacyjna, zawierająca akt darowizny posiadłości ziemskich. Jej matka, królowa Ahhotep I prawdopodobnie również otrzymała ten tytuł, jednakże dopiero pośmiertnie, na co może wskazywać jedyna inskrypcja, tego dotycząca, znajdująca się na jej trumnie. 
Ahmes-Nefertari zmarła w wieku około 65 lat, przeżywszy do końca panowanie swego męża - Ahmosego oraz syna Amenhotepa I, prawdopodobnie w pierwszym roku panowania Totmesa I. Została pochowana w grobowcu na terenie Dra Abu al-Naga. Jej obrabowany grobowiec odkrył Howard Carter. Mumię królowej odnaleziono w skrytce DB-320 w Deir el-Bahari. Jak się wydaje Ahmes-Nefertari odegrała znaczącą rolę w przekazaniu władzy Totmesowi I po bezpotomnej śmierci swego syna. Dowodem na to może być stela z Buhen, na której królowa przedstawiona jest w towarzystwie swej córki Ahmes oraz Totmesa I. Imię królowej znajduje się na wielu zabytkach od Sai po Tura oraz w wielu grobowcach w nekropolach Teb zachodnich. Po jej śmierci otoczono ją szczególnym kultem aż do czasów Herhora, tj. końca XX dynastii, uważając ją za jedną z założycielek XVIII dynastii i twórczyń Nowego Państwa.

</doc>
<doc id="1197135" url="https://pl.wikipedia.org/wiki?curid=1197135" title="Badr El Kaddouri">
Badr El Kaddouri

Badr El Kaddouri, arab. بدر القادوري (ur. 31 stycznia 1981 w Casablance) – marokański piłkarz, grający na pozycji lewego pomocnika, reprezentant Maroka.
Kariera piłkarska.
Kariera klubowa.
El Kaddouri pochodzi z Casablanci i tam też rozpoczął piłkarską karierę w klubie Wydad. W 2000 roku zadebiutował w jego barwach w pierwszej lidze marokańskiej. W 2001 roku zajął z tym klubem 7. miejsce w lidze oraz zdobył Puchar Maroka. Natomiast w 2002 roku wywalczył wicemistrzostwo Maroka, a także zdobył Puchar Zdobywców Pucharów Afryki, dzięki pokonaniu w finale ghańskiego Asante Kotoko (0:1, 2:1).
Latem 2002 El Kaddouri trafił na Ukrainę. Za 300 tysięcy euro przeszedł do tamtejszego Dynama Kijów. W sezonie 2002/2003 rozegrał tylko 4 ligowe spotkania, ale zdobył mistrzostwo Ukrainy, a także Puchar Ukrainy. W sezonie 2003/2004 częściej występował w pierwszym składzie (zaliczył 18 meczów i zdobył 1 gola) i po raz drugi z rzędu wywalczył mistrzostwo kraju. W 2005 roku Badr zostawał wicemistrzem Ukrainy i zdobywał Puchar Ukrainy, a w 2006 roku powtórzył oba osiągnięcia. Natomiast w 2007 roku wywalczył swój pierwszy w karierze dublet – mistrzostwo i puchar (10 meczów i 1 gol w tamtym sezonie). 31 sierpnia 2011 został wypożyczony do Celtic F.C. 31 stycznia 2013 za obopólną zgodą kontrakt został anulowany.
Kariera reprezentacyjna.
W reprezentacji Maroka El Kaddouri zadebiutował w 2002 roku. W 2004 roku był członkiem olimpijskiej kadry na Igrzyska Olimpijskie w Atenach. Marokańczycy nie wyszli wówczas z grupy. W 2006 roku został powołany na Puchar Narodów Afryki 2006, z którego Maroko odpadło w pierwszej rundzie. W 2008 roku znalazł się w drużynie Henriego Michela na Puchar Narodów Afryki 2008.

</doc>
<doc id="1197136" url="https://pl.wikipedia.org/wiki?curid=1197136" title="Zasada mniejszego cła">
Zasada mniejszego cła

Zasada mniejszego cła (ang. "lesser duty rule") stosowana jest przez Unię Europejską w postępowaniach antydumpingowych. Polega ono na ustaleniu ostatecznego cła antydumpingowego tylko w takiej wysokości, aby pokryło wywołaną przez dumping szkodę.
Cło antydumpingowe ustalane jest albo na podstawie marży dumpingu, albo na podstawie marży szkody, zależnie, która z tych wartości jest niższa.
Marża dumpingu jest różnicą ceny po jakiej dany (lub podobny) towar sprzedawany jest w kraju swojego pochodzenia, a ceną po jakiej jest eksportowany do Unii Europejskiej.
Marża szkody jest z kolei różnicy ceny po jakiej producenci unijny chcieliby sprzedawać swoje towary tak, by zapewniało im to rozsądny zysk a ceną po jakiej oferowany jest w krajach Unii Europejskiej podobny towar eksportowany (chodzi tutaj o cenę producenta powiększoną o inne opłaty, na przykład transportu, logistyki i zwykłej taryfy celnej).
Zasada mniejszego cła jest specyficzna dla Unii Europejskiej. Pozwala ona przynajmniej w teorii ograniczyć negatywne skutki zastosowania nadmiernego cła antydumpingowego (groźba zbyt małej podaży danego towaru). Jednakże jako jej słabość jest czasami wskazywana subiektywność obliczania marży szkody.

</doc>
<doc id="1197137" url="https://pl.wikipedia.org/wiki?curid=1197137" title="Muzeum &quot;Strywihor&quot; w Przemyślu">
Muzeum &quot;Strywihor&quot; w Przemyślu



</doc>
<doc id="1197138" url="https://pl.wikipedia.org/wiki?curid=1197138" title="Ilościowa teoria pieniądza">
Ilościowa teoria pieniądza

Ilościowa teoria pieniądza – twierdzenie o istnieniu zależności przyczynowo-skutkowej między ilością pieniądza w obiegu a poziomem cen. Jeśli rozmiary handlu są stałe, ceny zmieniają się wprost proporcjonalnie do podaży pieniądza.
Zależność.
Zależność tę możemy zapisać za pomocą wzoru:
Punktem wyjścia jest tzw. równanie tożsamościowe, mówiące o tym, że w jednostce czasu (np. roku) ilość zaangażowanych jednostek pieniężnych jest równa wartości wszystkich dokonanych transakcji, co można zapisać jako:
gdzie:
Co w uproszczeniu zwykle zapisywane jest jako:
gdzie formula_10 to średnia cena jednej transakcji.
W ekonomii głównego nurtu (dominującego we współczesnych podręcznikach do nauczania ekonomii) równanie to prezentowane jest jako tzw. równania wymiany Fishera w postaci
gdzie:
Równanie z Cambridge.
Alfred Marshall sformułował inną od omawianej wyżej wersję równania wymiany, która sprowadza się do postaci równania popytu na pieniądz:
gdzie:
Równanie Marshalla, zwane też równaniem z Cambridge lub równaniem dochodowym (w odróżnieniu od transakcyjnego równania Fishera), można sprowadzić do tradycyjnego równania, zakładając, że formula_20 jest odwrotnością prędkości obiegu pieniądza formula_23
Historia.
Ilościowa teoria pieniądza powstała u progu czasów nowożytnych pod wpływem doświadczenia, jakim był wzrost cen w Europie, wywołany napływem kruszców z Nowego Świata.
Podwaliny pod współczesną ilościową teorię pieniądza położyli na przełomie XIX i XX wieku fizyk Simon Newcomb (który w 1885 roku napisał "Zasady ekonomii politycznej", "Principles of political economy") i ekonomista Irving Fisher. Idee podobne do teorii Newcomba-Fishera były przedstawiane już przez Mikołaja Kopernika (w jego memorandum nt. polityki pieniężnej opublikowanym w 1517 r.), były też obecne w myśli późnych scholastyków, zwłaszcza ze szkoły w Salamance oraz w pracy Jean Bodina ("The Réponse de J. Bodin aux paradoxes de M. de Malestroit", 1568). W XVIII wieku pisał o niej David Hume, zwłaszcza w kontekście tzw. neutralności pieniądza ("Of Interest in Essays Moral and Political", 1748). Myśl Hume’a rozwinął John Stuart Mill, (1848) w "Principles of Political Economy".
Krytyka ilościowej teorii pieniądza.
Teoria ilościowa była poddana ostrej krytyce w okresie wielkiego kryzysu gospodarczego w latach 1929–1933. Jej głównym krytykiem, był John Maynard Keynes.
Krytycy ilościowej teorii pieniądza podważają założenie, że istnieją związki przyczynowe między wielkościami globalnymi i średnimi (w tym wypadku między globalną ilością pieniądza, poziomem cen i wielkością produkcji) i zauważają, że ilościowa teoria pieniądza pomija zjawiska najistotniejsze dla funkcjonowania systemu gospodarczego, tj. zmiany struktury cen oraz przyczyny i skutki tych zmian. W ilościowej teorii pieniądza zakłada się bowiem, że zmiany ilości pieniądza oddziałują jedynie na ogólny poziom cen, natomiast pomija się wpływ zmiany ilości pieniądza na strukturę cen oraz oddziaływania zmian tej struktury na ogólny poziom cen i poziom produkcji. W konsekwencji przedmiotem rozważań jest oddziaływanie zmian poziomu cen na ogólną wielkość produkcji zamiast na poszczególne gałęzie.
Powrót do teorii ilościowej dokonał się w latach 70. XX wieku w postaci monetaryzmu, którego głównym teoretykiem jest Milton Friedman.

</doc>
<doc id="1197140" url="https://pl.wikipedia.org/wiki?curid=1197140" title="Nikołaj Fiodorowicz Fiodorow">
Nikołaj Fiodorowicz Fiodorow



</doc>
<doc id="1197141" url="https://pl.wikipedia.org/wiki?curid=1197141" title="Plan perspektywiczny">
Plan perspektywiczny

Plan (program) perspektywiczny - jeden z dwóch rodzajów krajowego planowania strategicznego (obok: planów (programów) wieloletnich).
Plan jest tworzony na okres ok. 10-15 lat, czasem dłuższy, dotyczy głównie problemów, na które polityka ekonomiczna jest w stanie zadziałać dopiero w długim okresie. W tego typu planach reguluje się zazwyczaj sposoby mające na celu:
Plany perspektywiczne nie regulują tych problemów gospodarczych, które mogą zostać przezwyciężone, dzięki zdolnościom samej gospodarki do adaptacji w zmieniających się warunkach i autoregulacji.
Zobacz też.
Literatura: Polityka gospodarcza, pod red. Bolesława Winiarskiego, Wydawnictwo Naukowe PWN, Warszawa 1999

</doc>
<doc id="1197143" url="https://pl.wikipedia.org/wiki?curid=1197143" title="Ajagöz (rzeka)">
Ajagöz (rzeka)

Ajagöz (kaz. "Аягөз"; ros. "Аягоз" = "Ajagoz") – rzeka we wschodnim Kazachstanie, w zlewisku jeziora Bałchasz, o śnieżnym reżimie. Jej długość wynosi 492 km, powierzchnia zlewni 15,7 tys. km². Latem wody Ajagöz są słonawe.
Ajagöz wypływa na północnych stokach zachodniej części pasma górskiego Tarbagataj. Początkowo płynie na północ, następnie zatacza łuk na zachód i w dolnym biegu płynie na południe. Przepływa przez wschodni skraj Pogórza Kazachskiego i spływa do Kotliny Bałchasko-Ałakolskiej. Przy wysokim stanie wody uchodzi do wschodniego krańca jeziora Bałchasz, przy niskim wsiąka w piaski.
Wody Ajagöz są używane do nawadniania. Nad rzeką leży miasto Ajagöz.

</doc>
<doc id="1197145" url="https://pl.wikipedia.org/wiki?curid=1197145" title="Punkt złota">
Punkt złota

Punkty złota to granice określające minimalne wahania kursowe w systemie waluty złotej.
Punkt złota jest równy sumie parytetu i kosztów przesłania złota (transportu, ubezpieczenia i utraconego oprocentowania, związanego z faktem, iż kapitał reprezentowany przez przesyłane złoto nie dostarcza dochodu w czasie, gdy jest transportowany). Powyżej wartości punktu złota zamiast kupować walutę obcą na rynku walutowym, korzystniej jest wymieniać walutę krajową na złoto, wysyłać je za granicę i tam wymienić je na pożądaną walutę obcą. I odwrotnie, gdy kurs walutowy spadnie poniżej punktu złota, korzystniejszym rozwiązaniem jest akceptacja płatności z zagranicy w walucie zagranicznej. Ponieważ koszty przesłania złota są zwykle małe w porównaniu z wartością przesyłanych dóbr, system waluty złotej był w gruncie rzeczy systemem stałych kursów walutowych.
Przykład.
Zrozumienie mechanizmu ustalania granic wahań waluty złotej ułatwia przykład:
Przypuśćmy, upraszczając nieco, że parytet dolara wynosi 20 dolarów za uncję, a parytet funta – 4 funty za uncję złota. Obliczony na podstawie parytetu złota kurs obu walut wynosi wówczas 1 GBP = 5 USD. Przyjmijmy dodatkowo, że koszt transportu i ubezpieczenia złota między USA i Wielką Brytanią wynosi 5% jego ceny. "Dolny i górny punkt złota" wynoszą wówczas 4,75 USD za funta i 5,25 USD za funta. Transakcje zakupu i sprzedaży walut po kursie nie znajdującym się w tym przedziale nie są do zaakceptowania przez partnerów. Gdyby bowiem w Nowym Jorku żądano za 1 funta 5,30 USD, to importer amerykański, chcący zapłacić swemu brytyjskiemu partnerowi za zakupione towary 1000 GBP, zdecydowałby się na zamianę w banku amerykańskim 5000 USD na 250 uncji złota i zamieniłby je w banku londyńskim na funty. Zgodnie z parytetem funta za 250 uncji otrzymałby 1000 GBP. Licząc z kosztem transportu i ubezpieczenia, wejście w posiadanie tej sumy kosztowałoby go łącznie 5250 USD, co daje kurs 5,25 USD za 1 funta. Łatwo obliczyć, że w porównaniu z ewentualnym zakupem 1000 GBP po kursie 5,30 USD za funta, oszczędził on 50 USD. W tej sytuacji zrozumiałe staje się, że transakcje po kursie wyższym niż 5,25 USD za funta są nieopłacalne dla Amerykanów.
Podobny mechanizm działa w przypadku, gdy proponowany kurs wymiany znajduje się poniżej dolnego limitu i wynosi 4,50 USD za 1 funta. Przyjmijmy, że importer brytyjski chce zapłacić 4500 USD za towary zakupione w USA. Gdyby chciał wejść w ich posiadanie po kursie 4,50 USD, musiałby wydać na nie 1000 GBP. Znając jednak parytet dolara i funta w złocie, decyduje się na inne rozwiązanie. Wymienia 900 GBP na złoto i otrzymuje za to 225 uncji. Następnie ponosi koszty ubezpieczenia i przewozu złota do USA w wysokości 45 GBP, gdzie wymienia 225 uncji na dolary, otrzymując za nie 4500 USD. W sumie zatem importer brytyjski wszedł w posiadanie 4500 USD za 945 GBP, a więc wydał o 55 GBP mniej, niż gdyby zdecydował się kupić dolary po kursie 1 GBP = 4,5 USD. Zrozumiałe zatem, że transakcje po kursie niższym niż 4,75 USD za funta są nieopłacalne dla Brytyjczyków.

</doc>
<doc id="1197147" url="https://pl.wikipedia.org/wiki?curid=1197147" title="Zobowiązanie cenowe">
Zobowiązanie cenowe

Zobowiązanie cenowe (ang. "price undertaking") jest pojęciem związanym z postępowaniem antydumpingowym prowadzonym przez Komisję Europejską. Jeżeli na skutek prowadzonego postępowania wykazane zostaną dumping i związana z nim szkoda, oskarżony eksporter (jak też grupa eksporterów reprezentowana przez rząd lub inną państwową organizację) może uzgodnić z Komisją Europejską zobowiązanie polegające na podwyższeniu poziomu ceny eksportowanego towaru tak, by nie szkodziły one unijnym producentom.
Rozwiązanie takie jako alternatywa dla ostatecznych ceł antydumpingowych może korzystne dla każdej ze stron gdyż Komisja Europejska nie musi udowadniać w toku długiego postępowania zaistnienia dumpingu i szkód z nim związanych, a jednocześnie rozwiązuje problemy unijnego przemysłu przy jednoczesnym zagwarantowaniu odpowiedniej podaży danego towaru, a oskarżony eksporter zamiast płacić większe cło, może osiągnąć większy zysk na każdym sprzedanym produkcie (podwyżka ceny ograniczona jest do wysokości marży dumpingu).
Uzgodnienie pomiędzy eksporterem a Komisją Europejską zobowiązania cenowego wiąże się z licznymi formalnościami i koniecznością poddania się przez eksportera silnej kontroli Komisji Europejskiej polegającej na konieczności polegającej na konieczności składania raportów dotyczących cen, a także wielkości i kierunków sprzedaży, poddania się analizom Komisji Europejskiej, bycia gotowym na kontrole Komisji Europejskiej na miejscu. Niedotrzymanie warunków zobowiązania cenowego skutkuje nałożeniem ostatecznych ceł antydumpingowych.

</doc>
<doc id="1197148" url="https://pl.wikipedia.org/wiki?curid=1197148" title="Circle Line">
Circle Line

Circle Line – jedna z linii metra w Londynie, tradycyjnie oznaczana kolorem żółtym. Jej nazwa (w dosłownym tłumaczeniu "linia okrężna") wzięła się z faktu, iż w latach 1949–2009 pociągi jeździły na niej w ruchu ciągłym, po pętli.
13 grudnia 2009 przebieg linii został zmodyfikowany, aby odciążyć Hammersmith &amp; City Line. Wcześniej przez kilka lat toczyła się dyskusja nad ewentualnym połączeniem obu linii. Ostatecznie zachowały swoją odrębność w rozkładach i na mapach, lecz ich trasa w znacznym stopniu pokrywa się. W swej obecnej postaci Circle Line liczy 27 km torów i 35 stacji. Należy do grupy "sub-surface lines", co oznacza, iż tory w obie strony ułożone są w jednym tunelu, na średniej głębokości ok. 5 metrów pod ziemią.
Trasy wchodzące w skład dzisiejszej Circle Line budowane były w latach 1854–1884 w ramach kolejnych przedłużeń linii District i Metropolitan. W 1949 miała miejsce oficjalna inauguracja osobnej Circle Line.
Przebieg.
Po zmianach z grudnia 2009, pociągi Circle Line kursują na dwóch wersjach trasy:
Tabor.
Do 2014 r. Circle Line obsługiwana była przez pociągi klasy "C Stock", dostarczone w latach 1969–1978 przez nieistniejące już zakłady Metro Cammel z Birmingham. Na początku lat 90. pojazdy te poddane zostały remontowi generalnemu. Łącznie metro londyńskie dysponowało 46 składami tego typu, jednak oprócz Circle Line, obsługiwały one także Hammersmith &amp; City Line oraz wybrane kursy District Line. Utrzymaniem linii i jej taboru zajmuje się na zlecenie władz Londynu spółka Metronet.
Od września 2013 r. pociągi "C Stock" zaczęły być wypierane przez nowe pociągi "S7 Stock", które w lutym 2014 r. przejęły całkowicie obsługę linii. Wagony "S7 Stock" zostały wyprodukowane przez Bombardier Transportation od 2012 roku i są ciągle produkowane - obecnie metro posiada w ruchu 186 pociągów.

</doc>
<doc id="1197150" url="https://pl.wikipedia.org/wiki?curid=1197150" title="Światowy podróżnik">
Światowy podróżnik

Światowy podróżnik (ang. "World Traveler") – kanadyjsko-amerykański film z 2001 roku w reżyserii Barta Freundlicha.

</doc>
<doc id="1197151" url="https://pl.wikipedia.org/wiki?curid=1197151" title="Alexandre Desplat">
Alexandre Desplat

Alexandre Desplat (ur. 23 sierpnia 1961 w Paryżu) – francuski kompozytor muzyki filmowej. Zdobywca dwóch Oscarów za muzykę do filmów "Grand Budapest Hotel" (2014) i "Kształt wody" (2017).
Życiorys.
Młodość i wykształcenie.
Alexandre Michel Gérard Desplat urodził się 23 sierpnia 1961 w Paryżu we Francji. Jego rodzice: matka – Greczynka i ojciec – Francuz, poznali się na uniwersytecie w Kalifornii, a po ślubie przenieśli się do Paryża, gdzie urodził się Alexandre. Starszym bratem Alexandre’a jest Vic Desplat. W wieku pięciu lat Desplat rozpoczął naukę gry na fortepianie, a następnie na flecie i trąbce. W młodości interesował się muzyką jazzową, brazylijską i afrykańską, a wkrótce również muzyką filmową i kinematografią amerykańską.
Studia kompozytorskie podjął w Konserwatorium Paryskim (Conservatoire National Supérieur de Musique et de Danse de Paris), pobierając nauki u takich profesorów jak Claude Ballif, Iannis Xenakis. Po ukończeniu studiów odbył także kurs orkiestracji w Los Angeles pod kierunkiem Jacka Hayesa.
Początki kariery.
Po ukończeniu studiów Desplat komponował głównie do francuskich przedstawień teatralnych. Pracował także jako policjant. Pierwszym filmem pełnometrażowym do którego skomponował muzykę było "Ki lo sa?" Roberta Guédiguiana z 1985 r. Do 1990 roku stworzył jeszcze oprawę muzyczną do dwóch francuskich filmów pełnometrażowych, serialu animowanego "Pif i Herkules" i kilku filmów krótkometrażowych. W latach 1987–1988 współpracował z piosenkarzem Erikiem Moreną pisząc i aranżując muzykę do jego piosenek.
Lata 1990–1999.
Na początku swojej kariery Desplat poznał swoją przyszłą żonę, skrzypaczkę Dominique Lemonnier. Razem rozpoczęli wspólną współpracę. Dominique często wykonuje partie solowe w muzyce tworzonej przez Desplata, jest także często producentem jego prac. W 1996 r. na potrzeby muzyki do filmu "Wielce skromny bohater", stworzyli kwintet smyczkowy Traffic Quintet. Kwintet wykonuje niekiedy partie smyczkowe w muzyce Desplat, on sam aranżuje także na potrzeby koncertowe kwintetu muzykę swoją i innych twórców.
Po 1990 roku jego kariera kompozytorska znacznie się rozwinęła. Desplat skomponował muzykę do wielu produkcji telewizyjnych, krótkometrażowych, reklam telewizyjnych. Pisał także do filmów kinowych. W 1994 r. nawiązał współpracę z reżyserem Jacques’em Audiardem przy jego debiucie reżyserskim "Patrz na upadających mężczyzn" ("Regarde les hommes tomber"). Współpracę z Audiardem Desplat kontynuuje do dzisiaj. Napisał muzykę do kolejnych sześciu filmów reżysera. W 1996 r. współpracował z reżyserką Marion Vernoux przy filmie "Love, etc." w późniejszym czasie komponując muzykę do jej trzech kolejnych filmów. W 1996 r. otrzymał także swoją pierwszą nominację do Cezara za muzykę do filmu "Wielce skromny bohater" Audiarda. W 1998 r. skomponował muzykę do filmu "Une minute de silence" Florenta Emilia Siriego, z którym także nawiązał długotrwałą współpracę (cztery kolejne fillmy reżysera). Kompozycje te umocniły pozycję Desplat we francuskim przemyśle filmowym.
Lata od 2000.
Po 2000 roku Desplat nadal pracował przy produkcjach francuskich lub koprodukcjach europejskich (m.in. brytyjsko – francuski film "Obrona Łużyna", kiedy to po raz pierwszy nagrywał muzykę z londyńską London Symphony Orchestra, z którą współpracował wielokrotnie w latach późniejszych). Nawiązywał także kolejne długotrwałe współprace z reżyserami (w roku 2003 film "Inquitudes" Gilles’a Bourdosa i dwa kolejne filmy reżysera w późniejszych latach). W 2002 Desplat otrzymał drugą nominację do Cezara za muzykę do filmu "Na moich ustach" Jacques’a Audiarda.
Większy rozgłos przyniosła kompozytorowi muzyka do filmu Petera Webbera "Dziewczyna z perłą" w 2003 r. Film zdobył na świecie wiele nagród i nominacji, a sam Desplat został nominowany do Złotego Globu, nagrody BAFTA i Europejskiej Nagrody Filmowej. Kompozycja ta przyniosła mu uznanie krytyków i rozgłos w Hollywood. W 2004 Desplat napisał muzykę do m.in. filmu "Narodziny" z Nicole Kidman, a w 2005 do takich filmów jak "Syriana" Stephena Gaghana (druga nominacja do Złotego Globu) i "Firewall". Kompozytor nie rezygnował jednak z komponowania do filmów europejskich. W 2005 uznanie przyniosła mu muzyka do filmu "W rytmie serca" Jacques’a Audiarda. Desplat zdobył za nią swojego pierwszego Cezara, a także Srebrnego Niedźwiedzia na 55. MFF w Berlinie i nagrodę Étoile d’Or.
W 2006 Desplat skomponował muzykę do m.in. filmu "Królowa", za którą otrzymał swoją pierwszą nominację do Oscara, a także do filmu "Malowany welon", za którą otrzymał Złotego Globa. W kolejnych latach kompozytor współpracował z takimi reżyserami jak Ang Lee przy filmie "Ostrożnie, pożądanie", David Fincher przy filmie "Ciekawy przypadek Benjamina Buttona" (nominacja do Oscara, Złotego Globu i nagrody BAFTA), Wes Anderson przy filmach "Fantastyczny pan Lis" (nominacja do Oscara i BAFTA), "Kochankowie z Księżyca" i "Grand Budapest Hotel", Roman Polański przy filmach "Autor widmo" (nagroda Cezar), "Rzeź," "Wenus w futrze" i "Prawdziwa historia", George Clooney przy filmie "Idy marcowe," "Obrońcy skarbów" i "Suburbicon", Stephen Daldry przy filmie "Strasznie głośno, niesamowicie blisko". W 2010 r. nagrodę BAFTA, czwartą nominację do Oscara i nominację do Złotego Globu przyniosła mu muzyka do filmu "Jak zostać królem". Desplat skomponował muzykę także do takich kasowych produkcji jak "Złoty kompas" (2007), ' (2009), ' (2010) i "" (2011). Projekty te przyniosły mu duży rozgłos oraz dużą popularność w Hollywood.
W 2010 Desplat był członkiem jury konkursu głównego na 63. MFF w Cannes. Poza tym kompozytor prowadzi warsztaty mistrzowskie na uniwersytecie w Paryżu i w Royal College of Music w Londynie. 14 lipca 2011 kompozytor został odznaczony kawalerskim orderem Legii Honorowej.
W 2014 Desplat napisał muzykę m.in. do kasowego rebootu serii filmów o Godzilli: "Godzilla", a także do kolejnego filmu Wesa Andersona: "Grand Budapest Hotel" i filmu "Gra tajemnic" Mortena Tylduma. We wrześniu 2014 Desplat był przewodniczącym jury konkursu głównego na 71. MFF w Wenecji (jako pierwszy w historii kompozytor na tym stanowisku). Kompozycje z roku 2014 przyniosły Desplatowi szereg nagród. Otrzymał on siódmą nominację do Złotego Globu (za "Grę tajemnic"), nagrodę BAFTA i Grammy (obie za muzykę do filmu "Grand Budapest Hotel"), a także podwójną nominację do Oscara (siódma i ósma nominacja w karierze) za muzykę do "Gry tajemnic" i "Grand Budapest Hotel". Za muzykę do "Grand Budapest Hotel" otrzymał Oscara.
W 2016 współpracował m.in. z Lukiem Bessonem przy filmie "Valerian i miasto tysiąca planet" oraz z Guillermo del Toro przy filmie "Kształt wody".
Życie prywatne.
Alexandre Desplat poślubił skrzypaczkę Dominique Lemonnier. Wspólnie mają dwie córki: Ninon i Antonię.
Inne kompozycje.
Inne prace.
Poza wymienionymi kompozycjami, Alexandre Desplat skomponował muzykę do m.in.

</doc>
<doc id="1197154" url="https://pl.wikipedia.org/wiki?curid=1197154" title="Mikołaj Fiodorow">
Mikołaj Fiodorow



</doc>
<doc id="1197155" url="https://pl.wikipedia.org/wiki?curid=1197155" title="72 Pułk Piechoty im. Dionizego Czachowskiego">
72 Pułk Piechoty im. Dionizego Czachowskiego



</doc>
<doc id="1197157" url="https://pl.wikipedia.org/wiki?curid=1197157" title="Arys">
Arys

 
Niemiecka nazwa:

</doc>
<doc id="1197160" url="https://pl.wikipedia.org/wiki?curid=1197160" title="Kościół św. Piotra w Wiedniu">
Kościół św. Piotra w Wiedniu

Kościół św. Piotra w Wiedniu (niem. "Peterskirche") – jedna z najciekawszych barokowych świątyń stolicy Austrii.
Znajduje się w centrum miasta, przy pl. św. Piotra ("Petersplatz"), obok Graben, w pobliżu Pestsäule. Otoczony wysoką zabudową widoczny jest dopiero z bliska.
Pierwszy kościół.
Pierwszy kościół, z którego nie pozostały żadne relikty, należał do najstarszych świątyń wiedeńskich i mógł być wcześniejszy niż kościół św. Ruprechta. Być może powstał już w IV w. na terenie dawnego obozu rzymskiego, natomiast według legendy miał go założyć cesarz Karol Wielki około roku 800 (o czym przypomina relief na elewacji). Pierwsza wzmianka historyczna pochodzi z 1137. Pod koniec XII w. podlegał klasztorowi benedyktynów Schottenstift. Kościół był trójnawową strukturą z nietypowo usytuowaną apsydą – nie od wschodu, a od południa – co skłaniało badaczy do wysunięcia tezy o pierwotnie świeckim przeznaczeniu budowli. Jedna z przybudówek kościoła była siedzibą straży miejskiej, a wokół znajdowały się kramy handlowe. W okresie gotyku świątynia została przebudowana; otrzymała wysoką wieżę i prezbiterium. W 1661 spłonęła, po czym została prowizorycznie odbudowana. Z inicjatywy Bractwa Trójcy Św., którego członkiem był cesarz Leopold I, podjęto decyzję o budowie nowego kościoła (1676).
Obecna budowla.
Budowę rozpoczął Gabriele Montani ok. 1701, ale już w 1703 prace przejął Johann Lucas von Hildebrandt; fasadę wzniósł Kilian Ignaz Dientzenhofer. W 1733 nastąpiła konsekracja pw. Trójcy Św. i św. Piotra.
Kościół jest pierwszą barokową kopułową budowlą Wiednia. W zwartej formie łączy zaskakująco przestrzenne, bogato zdobione wnętrze z prostokątnymi przybudówkami. Długość budowli wynosi 50 m, szerokość 20 m, wysokość kopuły 54 m.
Wnętrze kopuły dekorował głównie Matthias Steinl, który jest również autorem ambony (1726). Freski pierwotnie malował Andrea Pozzo, jednak po jego zgonie zostały usunięte i w 1713 zupełnie inne stworzył Johann Michael Rottmayr. Ołtarz główny wykonali Antonio Galli-Bibiena (retabulum) i Marcin Altomonte (obraz). Z biegiem czasu malowidła mocno ściemniały i dopiero renowacja w latach 1998-2004 przywróciła im barwność i świetlistość. Pod kościołem rozciąga się obszerna krypta.
Kościół św. Piotra był ulubioną świątynią cesarzowej Elżbiety zwanej Sissi, małżonki Franciszka Józefa I. Dawniej posiadał rangę kolegiaty i fary. Na mocy decyzji kardynała Franza Königa od 1970 prowadzą tu duszpasterstwo kapłani z Opus Dei (jednym z nich był ks. Klaus Küng). Odbywają się również codzienne koncerty organowe.

</doc>
<doc id="1197164" url="https://pl.wikipedia.org/wiki?curid=1197164" title="Plan wieloletni">
Plan wieloletni

Plan (program) wieloletni – jeden z dwóch rodzajów krajowego planowania strategicznego (obok: planów (programów) perspektywicznych).
Plan tworzony na okres kilku lat (ok. 3-5), przedstawiający szczegółowe założenia, kierunki działań oraz metody państwa w zakresie oddziaływania na gospodarkę i osiągania wyznaczonych celów. Program wieloletni precyzuje także instrumenty, które zostaną użyte w poszczególnych sektorach i podmiotach gospodarczych, uwzględniając przy tym warunki charakterystyczne dla danego okresu. Plan wieloletni jest regulowany konkretnymi zasadami, wyznaczającymi jego budowę, uzgadnianie i akceptowanie. Zasady te regulują także kwestie uczestnictwa wszelkich organów administracji centralnej, organizacji społeczno-zawodowych, rządu, parlamentu w procesie jego realizacji.
Organem, który z reguły rozpatruje plany wieloletnie, jest parlament.
Plany wieloletnie występowały w II Rzeczypospolitej (Plan Czteroletni) i w PRL (Plan trzyletni), następnie w latach 1950-1989 – plany pięcioletnie
Obecnie występuje tendencja do wyznaczania programów wieloletnich na krótsze okresy.

</doc>
<doc id="1197166" url="https://pl.wikipedia.org/wiki?curid=1197166" title="Fabulacja">
Fabulacja



</doc>
<doc id="1197168" url="https://pl.wikipedia.org/wiki?curid=1197168" title="Edílson">
Edílson

Edílson da Silva Ferreira (ur. 17 września 1970 w Salvadorze) – brazylijski piłkarz grający na pozycji napastnika. Mistrz świata z roku 2002.
Życiorys.
Występował w szeregu brazylijskich klubów oraz Benfice Lizbona (1994–1995) i japońskim Kashiwa Reysol. Największe sukcesy odnosił w SE Palmeiras i Corinthians Paulista. Z pierwszym zespołem zostawał mistrzem Brazylii w latach 1993 i 1994, z drugim w sezonach 1998 i 1999. Z Corinthians w 2000 triumfował w Klubowych Mistrzostwach Świata. W ojczyźnie grał także m.in. we CR Flamengo, Cruzeiro Esporte Clube i CR Vasco da Gama.
W reprezentacji Brazylii grał w latach 1993–2002. Podczas MŚ 2002 nie był graczem podstawowej jedenastki, pojawiał się na boisku w roli rezerwowego.

</doc>
<doc id="1197169" url="https://pl.wikipedia.org/wiki?curid=1197169" title="Carl-Michael Eide">
Carl-Michael Eide

Carl-Michael Eide (ur. 24 lipca 1974), znany również jako Aggressor, Czral i Exhurtum – norweski muzyk, kompozytor, wokalista, autor tekstów i multiinstrumentalista. Carl-Michael Eide znany jest przede wszystkim z wieloletnich występów w zespole blackmetalowym Aura Noir, którego był współzałożycielem. Wraz z grupą do 2012 roku nagrał m.in. pięć albumów studyjnych. Wcześniej, w latach 1990-1992 grał w zespole Satyricon. W 1993 roku na krótko związał się z zespołem Ulver. W międzyczasie Eide wraz z Yusufem "Vicotnikiem" Parvezem założył zespół Ved Buens Ende, w którym występował z przerwami do jego rozwiązania w 2007 roku. W 1997 roku jako muzyk koncertowy współpracował z formacją Dimmu Borgir. W latach 1999-2003 był członkiem awangardowego zespołu blackmetalowego Dødheimsgard. Był także członkiem zespołów Cadaver, Cadaver Inc, I Left the Planet, Inflabitan, Infernö, Nattefrost i Void. Gościnnie wystąpił na płytach takich zespołów jak: Darkthrone, Fleurety, Hexvessel, Naer Mataron oraz Nocturnal Breed.
26 marca 2005 roku Carl-Michael Eide wypadł z czwartego piętra budynku. W wyniku odniesionych obrażeń muzyk podlegał hospitalizacji przez kilka miesięcy. W 2006 roku powrócił do pracy jako muzyk.

</doc>
<doc id="1197170" url="https://pl.wikipedia.org/wiki?curid=1197170" title="Arys (rzeka)">
Arys (rzeka)

Arys (kaz. Арыс, ros. Арысь) – rzeka w południowym Kazachstanie, prawy dopływ Syr-darii. Długość – 378 km, powierzchnia zlewni – 14,9 tys. km², średni przepływ w mieście Arys – 46,6 m³/s. Reżim śnieżno-deszczowy z maksimum w kwietniu i minimum w sierpniu.
Źródła Arys znajdują się na zachodnim krańcu pasma górskiego Tałaski Ałatau, skąd rzeka spływa na zachód w dolinę Syr-darii. Przyjmuje wiele dopływów z Tałaskiego Ałatau, z Gór Ugamskich i z gór Karatau na północnym zachodzie (Maszat, Aksu, Sajramsu, Borałdaj, Badam). Wskutek intensywnego nawadniania tylko niewielka część wód Arys dociera do Syr-darii.
Arys płynie przez tereny zasiedlone przez człowieka już w starożytności. Przepływa m.in. przez miasto Farab.

</doc>
<doc id="1197171" url="https://pl.wikipedia.org/wiki?curid=1197171" title="Edilson">
Edilson



</doc>
<doc id="1197172" url="https://pl.wikipedia.org/wiki?curid=1197172" title="Giętkość woskowata">
Giętkość woskowata



</doc>
<doc id="1197175" url="https://pl.wikipedia.org/wiki?curid=1197175" title="Aquila">
Aquila

Aquila – rodzaj ptaka z podrodziny jastrzębi (Accipitrinae) w rodzinie jastrzębiowatych (Accipitridae).
Zasięg występowania.
Rodzaj obejmuje gatunki występujące w Eurazji, Ameryce Północnej, Afryce i Australii.
Morfologia.
Długość ciała 50–104 cm, rozpiętość skrzydeł 103–176 cm; masa ciała samic 1153–7200 g, samców 938–4550 g.
Systematyka.
Podział systematyczny.
Do rodzaju należą następujące gatunki:
W Bullock Creek w Terytorium Północnym w Australii odkryto pochodzący z miocenu koniec kości barkowej gatunku "Aquila bullockensis".
Fragment kladogramu z uwzględnieniem rodzaju "Aquila":

</doc>
<doc id="1197176" url="https://pl.wikipedia.org/wiki?curid=1197176" title="Edílson da Silva Ferreira">
Edílson da Silva Ferreira



</doc>
<doc id="1197177" url="https://pl.wikipedia.org/wiki?curid=1197177" title="Pseudologia phantastica">
Pseudologia phantastica



</doc>
<doc id="1197180" url="https://pl.wikipedia.org/wiki?curid=1197180" title="Pseudologia fantastyczna">
Pseudologia fantastyczna



</doc>
<doc id="1197181" url="https://pl.wikipedia.org/wiki?curid=1197181" title="ZiŁ-41047">
ZiŁ-41047

ZiŁ-41047 – limuzyna produkowana przez dawniej radzieckie a obecnie rosyjskie zakłady ZiŁ. Samochód jest przystosowany do przewozu siedmiu osób (wraz z kierowcą). Masa samochodu gotowego do jazdy wynosi 3550 kg. Prędkość maksymalna z dwiema osobami na pokładzie jest szacowana na „nie mniej niż 190 km/h (118 mph)”. Samochód jest napędzany przez gaźnikowy silnik V8 o pojemności 7,7 l projektu ZiŁa, generujący moc 232 kW (315 KM) przy 4600 obrotach na minutę. Silnik napędza tylne koła poprzez trzybiegową automatyczną skrzynię biegów o następujących przełożeniach:
Produkcję 7-osobowej limuzyny 41047 rozpoczęto w 1985 roku, model ten jest następcą produkowanego w latach 1983–1985 samochodu ZiŁ-41045, który z kolei jest modernizacją produkowanego w latach 1977–1983 ZiŁa-4104 (ZiŁ-115). Pojazd ten nie różnił się od poprzedników pod względem rozwiązań technicznych. Większych zmian doczekała się stylistyka pojazdu, zmodyfikowano między innymi wygląd przednich kierunkowskazów. Zmodernizowano również aparycję przednich lamp. W 1986 roku rozpoczęto produkcję skróconej 5-osobowej wersji o oznaczeniu 41041, która pod względem konstrukcji wywodziła się z modelu ZiŁ-117.
Na bazie samochodu ZiŁ-41047 stworzono następujące modele:

</doc>
<doc id="1197183" url="https://pl.wikipedia.org/wiki?curid=1197183" title="Droga wojewódzka nr 465">
Droga wojewódzka nr 465

Droga wojewódzka nr 465 (DW465) - droga wojewódzka o długości 3 km, leżąca na obszarze województwa opolskiego. Trasa ta łączy Żelazną z Dobrzeniem Małym. Droga leży na terenie powiatu opolskiego.

</doc>
<doc id="1197184" url="https://pl.wikipedia.org/wiki?curid=1197184" title="Żal za...">
Żal za...

Żal za... – dziesiąty album studyjny zespołu muzycznego Pod Budą wydany w 1998 przez wytwórnię muzyczną Pomaton EMI; zawiera m.in. piosenki „Żal za Angieszką O.” i „Żal za Piotrem S.”.
Album zawiera 13 utworów skomponowanych tradycyjnie przez Andrzeja Sikorowskiego oraz Jana Hnatowicza a autorem wszystkich tekstów jest Andrzej Sikorowski. Na płycie znajdują się trzy utwory upamiętniające trzy związane z piosenkami, bliskie zespołowi, zmarłe osoby: Agnieszkę Osiecką, Bułata Okudżawę oraz Piotra Skrzyneckiego (w tym ostatnim utworze występuje gościnnie Jacek Wójcicki). Tak jak i na poprzednim albumie, na płycie "Żal za..." zespołowi Pod Budą towarzyszy rozległa grupa muzyków sesyjnych, m.in. Piotr Królik, Leszek Szczerba, Adam Sztaba oraz związany z grupą na stałe Jan Hnatowicz.
Nagrania uzyskały status złotej płyty.

</doc>
<doc id="1197187" url="https://pl.wikipedia.org/wiki?curid=1197187" title="Muzyka klasyczna (album)">
Muzyka klasyczna (album)

Muzyka klasyczna – pierwszy album duetu Pezet/Noon i jednocześnie pierwszy solowy album Pezeta. Album został wydany w 2002 roku w wytwórni T1-Teraz.
Nagrania dotarły do 10. miejsca listy OLiS. Album uzyskał nominację do nagrody polskiego przemysłu fonograficznego Fryderyka w kategorii "najlepszy album hip-hop".
Pochodzący z albumu utwór pt. "Ukryty w mieście krzyk" znalazł się na liście "120 najważniejszych polskich utworów hip-hopowych" według serwisu T-Mobile Music.
Lista utworów.
Opracowano na podstawie materiału źródłowego.

</doc>
<doc id="1197189" url="https://pl.wikipedia.org/wiki?curid=1197189" title="Nadieżda Koburg">
Nadieżda Koburg



</doc>
<doc id="1197190" url="https://pl.wikipedia.org/wiki?curid=1197190" title="Droga wojewódzka nr 464">
Droga wojewódzka nr 464

Droga wojewódzka nr 464 (DW464) – drogi wojewódzkie w Polsce o długości 9,5 km, leżąca na obszarze województwa opolskiego. Trasa ta łączy Narok z drogą wojewódzką 454 Droga leży na terenie powiatu opolskiego.

</doc>
<doc id="1197191" url="https://pl.wikipedia.org/wiki?curid=1197191" title="Bakanas">
Bakanas

 

</doc>
<doc id="1197192" url="https://pl.wikipedia.org/wiki?curid=1197192" title="Zeromancer">
Zeromancer

Zeromancer - norweski zespół grający połączenie rocka industrialnego i muzyki elektronicznej. Powstał w 2000 r. w wyniku rozpadu grupy Seigmen.

</doc>
<doc id="1197193" url="https://pl.wikipedia.org/wiki?curid=1197193" title="Fallen Angel (album)">
Fallen Angel (album)

Fallen Angel – dwunasty album brytyjskiej rockowej grupy Uriah Heep wydany w 1978 r.

</doc>
<doc id="1197196" url="https://pl.wikipedia.org/wiki?curid=1197196" title="Youssouf Hadji">
Youssouf Hadji

Youssouf Hadji (arab. يُوسف حجي, ur. 25 lutego 1980 w Ifrane) – marokański piłkarz grający na pozycji ofensywnego pomocnika.
Kariera klubowa.
Hadji urodził się w Maroku, ale piłkarską karierę rozpoczął już we Francji, w klubie AS Nancy. Tam rozwijał się pod okiem rumuńskiego szkoleniowca Ladislaua Bölöniego, a 18 grudnia 1999 roku zadebiutował w Ligue 1 w wygranym 1:0 spotkaniu z AS Saint-Étienne. W pierwszych dwóch sezonach grał mało, a w 2000 roku Nancy spadło do Ligue 2. W drugiej lidze Youssouf był już podstawowym zawodnikiem zespołu, w którym grał wraz z rodakami Moncefem Zerką i Mehdim Taouilem. W sezonie 2002/2003 powrócił z Nancy do Ligue 1.
Latem 2003 Hadji zmienił barwy klubowe i na zasadzie wolnego transferu przeszedł do Bastii. W Bastii miał pewne miejsce w wyjściowej jedenastce i w sezonie 2003/2004 z 6 golami był drugim najlepszym strzelcem zespołu obok Floriana Maurice’a. W sezonie 2004/2005 strzelił 7 bramek i tym razem był najskuteczniejszym zawodnikiem w korsykańskim klubie. Bastia spadła jednak do Ligue 2, a Hadji za 1,6 miliona euro przeszedł do Stade Rennais. W Rennes wiodło mu się jednak gorzej i przez półtora roku strzelił tylko 3 gole i w styczniu 2007 postanowił powrócić do Nancy, gdzie gra w pierwszym składzie.31 sierpnia 2011 roku podpisał 2–letni kontrakt z pierwszoligowym Stade Rennais FC.
25 czerwca 2012 roku podpisał 2–letni kontrakt z pierwszoligowym Al-Arabi SC. W sezonie 2013/2014 grał w Elazığsporze, a latem 2014 wrócił do AS Nancy.
Kariera reprezentacyjna.
W reprezentacji Maroka Hadji zadebiutował 10 września 2003 roku w wygranym 2:0 towarzyskim meczu z Trynidadem i Tobago. W 2004 roku został powołany przez selekcjonera Badou Zakiego do kadry na Puchar Narodów Afryki 2004. W fazie grupowej turnieju zdobył zwycięskiego gola w meczu z Nigerią (1:0), a w ćwierćfinale strzelił bramkę Algierii (3:1 po dogrywce). W półfinałowym spotkaniu z Mali (4:0) także zdobył gola, a wystąpił także w przegranym 1:2 finale z Tunezją.
W 2008 roku Henri Michel powołał Hadjiego na Puchar Narodów Afryki 2008.

</doc>
<doc id="1197197" url="https://pl.wikipedia.org/wiki?curid=1197197" title="Bakanas (rzeka)">
Bakanas (rzeka)

Bakanas (kaz. Бақанас, ros. Баканас) – rzeka we wschodnim Kazachstanie, w zlewisku jeziora Bałchasz, o śnieżnym reżimie. Jej długość wynosi 240 km, powierzchnia zlewni 25,1 tys. km².
Bakanas wypływa w paśmie górskim Czyngiz-tau we wschodniej części Pogórza Kazachskiego. Spływa na południe do Kotliny Bałchasko-Ałakolskiej i ginie w jej piaskach na północ od wschodniego krańca jeziora Bałchasz. W szczególnie suche lata rzeka wysycha.

</doc>
<doc id="1197199" url="https://pl.wikipedia.org/wiki?curid=1197199" title="Anioł śmierci">
Anioł śmierci



</doc>
<doc id="1197200" url="https://pl.wikipedia.org/wiki?curid=1197200" title="Muzyka poważna (album)">
Muzyka poważna (album)

Muzyka poważna – drugi album studyjny polskiego duetu hip-hopowego Pezet/Noon. Wydawnictwo ukazało się 22 kwietnia 2004 nakładem wytwórni muzycznej EmbargoNagrania. W ramach promocji do utworów "Nie jestem dawno", "Szósty zmysł" oraz "W branży" zostały zrealizowane teledyski. Płyta dotarła do 3. miejsca listy OLiS w Polsce. Nagrania uzyskały nominację do nagrody polskiego przemysłu fonograficznego Fryderyka w kategorii "Album Roku HIP-HOP / R &amp; B". W 2010 roku, 6 lat po premierze, ukazała się pierwsza reedycja płyty.
Pochodząca z albumu piosenka "Retro" znalazła się na liście 120 najważniejszych polskich utworów hip-hopowych według serwisu T-Mobile Music.
Lista utworów.
Opracowano na podstawie materiału źródłowego.

</doc>
<doc id="1197201" url="https://pl.wikipedia.org/wiki?curid=1197201" title="Always in Trance">
Always in Trance

Always In Trance – album polskiego duetu Kalwi &amp; Remi wydany w roku 2006. Album promuje singel "Explosion".

</doc>
<doc id="1197203" url="https://pl.wikipedia.org/wiki?curid=1197203" title="Planowanie terytorialne">
Planowanie terytorialne

Planowanie terytorialne – planowanie mające charakter komplementarny w stosunku do planowania krajowego.
W planowaniu tym biorą udział samorządy lokalne i terytorialne, zakres ich działania zależy od ustroju politycznego państwa i jego struktury terytorialno-administracyjnej. Planowanie terytorialne rozstrzyga zwykle problemy z zakresu gospodarki przestrzennej.
Planowanie terytorialne może dotyczyć:
Literatura: Polityka gospodarcza, pod red. Bolesława Winiarskiego, Wydawnictwo Naukowe PWN, Warszawa 1999

</doc>
<doc id="1197204" url="https://pl.wikipedia.org/wiki?curid=1197204" title="Małgorzata Tlałka-Mogore">
Małgorzata Tlałka-Mogore



</doc>
<doc id="1197206" url="https://pl.wikipedia.org/wiki?curid=1197206" title="Muzyka klasyczna/Muzyka poważna (Edycja Specjalna)">
Muzyka klasyczna/Muzyka poważna (Edycja Specjalna)



</doc>
<doc id="1197207" url="https://pl.wikipedia.org/wiki?curid=1197207" title="New York Eye and Ear Control">
New York Eye and Ear Control

New York Eye and Ear Control – album nagrany przez sekstet w składzie Albert Ayler, Don Cherry, John Tchicai, Roswell Rudd, Gary Peacock i Sunny Murray. Został nagrany i wydany przez firmę ESP-Disk w 1964 r. Jest przykładem zbiorowej improwizacji.
Historia nagrania płyty.
Album został nagrany w kilka dni po nagraniu "Spiritual Unity" i tuż przed odlotem tria Aylera z dodanym Donem Cherrym na tournée po Europie
Trzon zespołu stanowiło Albert Ayler Trio.
Płyta została nagrana w mieszkaniu pisarza i poety Paula Hainesa w Nowym Jorku jako ilustracja dźwiękowa dla filmu Michaela Snowa pod tytułem "New York Eye and Ear Control". Została ona nagrana jeszcze przed zrobieniem filmu. Film trwał 34 minuty.
Chociaż na stronie 1 albumu winylowego znajdują się dwa utwory, to pierwszy płynnie przechodzi w drugi. Zarówno AY jak i ITT zawierają temat z "Holy Holy".
Chociaż Albert Ayler nie figuruje jako autor tego albumu, w dyskografii europejskiej i amerykańskiej z reguły jest wliczany do dyskografii Aylera. Japończycy zaliczają go do dyskografii Sunny'ego Murraya.
Na liście najlepszych albumów jazzowych Piera Scaruffiego, autora "A History of Jazz Music" album ten zajął 4 miejsce na liście albumów 1964 roku. W najlepszych albumach dekady lat 60. – na miejscu 19 (na 70)

</doc>
<doc id="1197211" url="https://pl.wikipedia.org/wiki?curid=1197211" title="Korsze (stacja kolejowa)">
Korsze (stacja kolejowa)

Korsze – stacja kolejowa w Korszach, w województwie warmińsko-mazurskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 300–499 pasażerów na dobę.

</doc>
<doc id="1197212" url="https://pl.wikipedia.org/wiki?curid=1197212" title="Środki gospodarcze">
Środki gospodarcze



</doc>
<doc id="1197213" url="https://pl.wikipedia.org/wiki?curid=1197213" title="Houndeye">
Houndeye



</doc>
<doc id="1197214" url="https://pl.wikipedia.org/wiki?curid=1197214" title="Jerry Maguire">
Jerry Maguire

Jerry Maguire – amerykański komediodramat romantyczno-sportowy z 1996 w reżyserii i według scenariusza Camerona Crowe’a.
Fabuła.
Agent Jerry Maguire dzięki swojej bezwzględności jest skutecznym i cenionym pracownikiem firmy przeprowadzającej transfery zawodników. Po kilku latach zauważa, iż zaczynają dręczyć go wyrzuty sumienia. Postanawia odciąć się od zakłamania i zachłanności ludzi z branży rozsyłając do współpracowników manifest krytykujący takie praktyki. W efekcie traci pracę oraz przyjaciół. Jedyną osobą, która staje po jego stronie, jest asystentka Dorothy.
Opinie.
Serwis "Prime Movies" wskazał rolę Toma Cruise’a w filmie jako jedną z pięciu najlepszych w jego karierze aktorskiej.
Nagrody i nominacje.
Oscary 1997

</doc>
<doc id="1197218" url="https://pl.wikipedia.org/wiki?curid=1197218" title="Robert Stanilewicz">
Robert Stanilewicz

Robert Stanilewicz – polski dziennikarz.
Z TVN24 związany jest od samego początku istnienia stacji, czyli od 2001 roku. Prowadził serwisy ekonomiczne oraz magazyn "Bilans". Od 3 lipca 2004 roku był też gospodarzem magazynu o finansach osobistych "Portfel", za co w 2005 otrzymał nagrodę im. Władysława Grabskiego, przyznawaną przez Narodowy Bank Polski we współpracy z Agencją Reutera oraz Stowarzyszeniem Dziennikarzy Polskich. Za magazyn "Portfel" został też uhonorowany nagrodą "Libertas et Auxilium", a za działalność dziennikarską związaną z tematem bankowości i finansów nagrodą im. Mariana Krzaka. Od czerwca 2007 roku Robert Stanilewicz był również gospodarzem magazynu "Fakty, ludzie, pieniądze". Od września 2007 prowadził program 90 minut w TVN CNBC. Od 1 stycznia 2014 do września 2018 był związany z TVN24 BIS. Od października 2018 pracuje w firmie Analizy Online SA, gdzie w ramach programu "Analizy Player" w rozmowach ze specjalistami w zakresie finansów omawia najistotniejsze dla krajowego rynku kwestie.

</doc>
<doc id="1197219" url="https://pl.wikipedia.org/wiki?curid=1197219" title="Seniorita">
Seniorita



</doc>
<doc id="1197222" url="https://pl.wikipedia.org/wiki?curid=1197222" title="Emil Andreas Gay">
Emil Andreas Gay

Emil Andreas Gay (ur. 1904, zm. 12 listopada 1948 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Unterscharführer.
W trakcie II wojny światowej należał do personelu kompleksu obozowego Mauthausen-Gusen. Kierował wówczas komandami więźniarskimi między innymi w fabryce zbrojeniowej w "St. Georgen" i zakładach Messerschmitta. Gay pełnił również funkcję blokowego ("Blockführera") w podobozie "Gusen II" w 1944. Nieustannie maltretował podległych mu więźniów.
Gay został osądzony w dziewiętnastym procesie załogi Mauthausen-Gusen przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 12 listopada 1948 w więzieniu Landsberg.

</doc>
<doc id="1197223" url="https://pl.wikipedia.org/wiki?curid=1197223" title="Symphoricarpos albus">
Symphoricarpos albus



</doc>
<doc id="1197224" url="https://pl.wikipedia.org/wiki?curid=1197224" title="Franco Di Santo">
Franco Di Santo

Franco Di Santo (ur. 7 kwietnia 1989 w Mendozie) – argentyński piłkarz występujący na pozycji napastnika w tureckim klubie Göztepe SK.
Kariera klubowa.
Franco Di Santo urodził się 7 kwietnia 1989 roku w Mendozie. Profesjonalną karierę piłkarską rozpoczynał w chilijskim klubie Audax Italiano. Jako młodzieniec porównywany był do legendy argentyńskiej piłki nożnej – Diego Maradony. W styczniu 2008 roku jego pozyskaniem zainteresowane były czołowe angielskie zespoły – Chelsea, Manchester United i Liverpool.
25 stycznia 2008 roku Di Santo podpisał czteroipółletni kontrakt z Chelsea. Początkowo występował w rezerwach, natomiast w pierwszym zespole zadebiutował 31 sierpnia 2008 roku w zremisowanym 1:1 meczu z Tottenhamem. 1 października wystąpił po raz pierwszy w spotkaniu Ligi Mistrzów – zagrał przez ostatni kwadrans w pojedynku z rumuńskim CFR Cluj. W sezonie 2008/2009 w barwach Chelsea rozegrał łącznie 16 meczów, w tym osiem w lidze angielskiej.
3 sierpnia 2009 roku Di Santo został wypożyczony do Blackburn Rovers. W nowym zespole zadebiutował w spotkaniu z Manchesterem City. 18 października strzelił pierwszego gola w Premier League, przyczyniając się do zwycięstwa 3:2 nad Burnley. Pod koniec grudnia 2009 roku jego wypożyczenie zostało przedłużone do końca czerwca 2010. W całym sezonie Di Santo rozegrał łącznie 25 meczów, w tym 22 w lidze. 31 sierpnia 2010 roku przeszedł za nieujawnioną kwotę do Wigan Athletic z którym podpisał trzyletni kontrakt. W jego barwach po raz pierwszy wystąpił w pojedynku przeciwko Sunderlandowi.
14 sierpnia 2013 roku podpisał 3-letni kontrakt z Werderem Brema.
25 lipca 2015 roku podpisał czteroletni kontrakt z FC Schalke 04. Klub zapłacił za niego 6 milionów euro.
Kariera reprezentacyjna.
Franco Di Santo zadebiutował w reprezentacji Argentyny U-20 w 2006 roku, a pierwszego gola strzelił w spotkaniu z Francją. Wziął udział w Młodzieżowych Mistrzostwach Ameryki Południowej (2007), w których Argentyna zajęła drugie miejsce, a on zdobył jedną bramkę – w wygranym 6:0 pojedynku z Wenezuelą. Di Santo był także powołany na kolejne mistrzostwa (2009), lecz nie wystąpił w nich ze względu na liczne kontuzje zawodników Chelsea. Łącznie w reprezentacji U-20 rozegrał 25 meczów i strzelił pięć goli. 14 listopada 2012 zadebiutował w dorosłej reprezentacji w zremisowanym 0:0 towarzyskim meczu z Arabią Saudyjską.

</doc>
<doc id="1197225" url="https://pl.wikipedia.org/wiki?curid=1197225" title="Śnieguliczka białoowocowa">
Śnieguliczka białoowocowa



</doc>
<doc id="1197226" url="https://pl.wikipedia.org/wiki?curid=1197226" title="Łuna 25">
Łuna 25

Łuna 25 () – planowana rosyjska sonda kosmiczna do badań Księżyca, pierwsza z nowego programu Łuna-Głob (ros. Луна-Глоб). Sonda będzie lądownikiem, który ma wylądować w pobliżu południowego bieguna Księżyca. Start misji, po wielokrotnych przesunięciach, jest planowany 13 lipca 2023.
Cele misji.
Testy technologii dla potrzeb dalszego programu księżycowego. Niewykluczona jest współpraca z ESA w przygotowaniu systemów kontroli lądowania. Planowany sztuczny satelita Księżyca, który miał być pierwotnie częścią misji Łuna-Głob i m.in. pełnić rolę w wyborze przyszłych miejsc lądowania, stał się osobną misją Łuna 26.
Konstrukcja sondy.
Lądownik ma być wyposażony w spektrometr masowy, spektrometry promieniowania gamma i neutronów, sejsmometr, urządzenie do pomiaru własności termicznych regolitu i kamery telewizyjne. Po wstępnym wyhamowaniu przez silnik rakietowy, uderzenie lądownika o powierzchnię Księżyca złagodzą poduszki powietrzne. Proponowanym miejscem lądowania jest krater w okolicach południowego bieguna Księżyca, gdzie pod powierzchnią może być obecny lód wodny.
Początkowe plany przewidywały wyposażenie sondy w zestaw 12 penetratorów (dziesięć niewielkich pozbawionych silników hamujących oraz dwóch większych zaopatrzonych w takie silniki), które miały utworzyć na powierzchni Księżyca sieć sejsmometrów. Z planów tych jednak zrezygnowano. Później planowano wykorzystanie czterech japońskich penetratorów, które zostały skonstruowane na potrzeby odwołanej w 2007 r. misji LUNAR-A. Każdy z penetratorów miał mieć masę 45 kg i zawierać sejsmometr, czujniki strumienia cieplnego i akcelerometr.
Sonda Łuna 25 powstaje w biurze konstrukcyjnym Ławoczkina.
Historia.
Start misji był wielokrotnie przekładany; początkowo planowano go na 2012, potem przesunięto go (bez podania przyczyn) na 2014 rok. Według planów z końca 2014 roku start miał nastąpić w 2018 roku, zredukowano także liczbę instrumentów w stosunku do pierwotnego planu. W maju 2022 zapowiedziano, że misja wystartuje do końca września, ale w lipcu pojawiły się nieoficjalne informacje o przesunięciu na początek 2023. Przyczyną jest niewystarczająca dokładność instrumentu radarowego, odpowiadającego za bezpieczne lądowanie – szanse jego powodzenia oceniono na 80%. Obecnie start jest zapowiadany na 13 lipca 2023.

</doc>
<doc id="1197227" url="https://pl.wikipedia.org/wiki?curid=1197227" title="Tomasz Puda">
Tomasz Puda

Tomasz Puda (ur. 10 stycznia 1986 w Żywcu) – polski biathlonista.
Jest brązowym medalistą młodzieżowych mistrzostw Polski (2007). Brązowy i złoty medalista Mistrzostw Polski Młodzieżowców 2010 Duszniki-Zdrój.
Ma na swoim koncie brązowy medal w sztafecie mix juniorów (2007) z Mistrzostw Europy z Tysowca na Ukrainie, także srebrny medal z Mistrzostw Europy w Nowym Mieście na Morawie w Czechach też w sztafecie mix w seniorach (2009). 1. miejsce w klasyfikacji Pucharu IBU w biathlonie letnim w sezonie 2009/2010.

</doc>
<doc id="1197229" url="https://pl.wikipedia.org/wiki?curid=1197229" title="Europejskie kwalifikacje w piłce siatkowej mężczyzn do Letnich Igrzysk Olimpijskich 2008">
Europejskie kwalifikacje w piłce siatkowej mężczyzn do Letnich Igrzysk Olimpijskich 2008

Europejski turniej kwalifikacyjny siatkarzy do igrzysk olimpijskich w Pekinie był drugą szansą wywalczenia miejsca w tej najważniejszej sportowej imprezie. Tylko drużyna, która wygrała turniej zakwalifikowała się do igrzysk.
Runda eliminacyjna.
Drużyna, która awansowała do turniejów preeliminacyjnych, oznaczona jest czcionką pogrubioną.
Turnieje prekwalifikacyjne.
Szombathely.
Grupa A.
Tabela
Wyniki
Grupa B.
Tabela
Wyniki
Evora.
Grupa A.
Tabela
Wyniki
Grupa B.
Tabela
Wyniki
Catania.
Grupa A.
Tabela
Wyniki
Grupa B.
Tabela
Wyniki
Składy drużyn.
Sekcja grupuje składy wszystkich reprezentacji narodowych w piłce siatkowej, które wystąpiły podczas Turnieju Kwalifikacyjnego w dniach od 7 do 13 stycznia 2008 roku.
Finlandia.
Trener: Mauro Berruto
Hiszpania.
Trener: Marcelo Méndez
Holandia.
Trener: Peter Blangè
Niemcy.
Trener: Stelian Moculescu
Polska.
Trener: Raúl LozanoAsystent: Alojzy Świderek
Serbia.
Trener: Igor Kolaković
Włochy.
Trener: Andrea Anastasi
Linki zewnętrzne.
Europejski Turniej Kwalifikacyjny na stronie CEV

</doc>
<doc id="1197230" url="https://pl.wikipedia.org/wiki?curid=1197230" title="Terysakkan">
Terysakkan

Terysakkan, Tersakkan (kaz. Терісаққан, ros. Терсаккан) – rzeka w środkowym Kazachstanie, lewy dopływ Iszymu. Jej długość wynosi 334 km, powierzchnia zlewni 19,5 tys. km, średni przepływ 2,5 m/s, a maksymalny przepływ 52,7 m/s. Charakteryzuje się reżimem śnieżnym, z maksimum wiosną (90% całorocznego przepływu).
Wypływa w górach Ułytau w zachodniej części Pogórza Kazachskiego, płynie na północ i uchodzi do Iszymu w jego górnym biegu. Zamarza w grudniu, rozmarza w połowie kwietnia. W górnym biegu wysycha, w ostrzejsze zimy zamarza do dna.

</doc>
<doc id="1197232" url="https://pl.wikipedia.org/wiki?curid=1197232" title="Sala balowa">
Sala balowa

Sala balowa – duże pomieszczenie, w którym odbywają się imprezy taneczne (bale). Dawniej bale odbywały się w prywatnych rezydencjach. Większość pałaców, dużych dworów i willi posiadało jedną lub kilka (duże rezydencje) sal balowych. W mniejszych dworach i budynkach miejskich role sali balowej pełniła np. bawialnia lub salon.
Sala balowa jest z reguły obszernym pomieszczeniem, wyższym niż pozostałe i obejmującym dwie kondygnacje. Sala balowa była pomieszczeniem reprezentacyjnym, świadczącym o statusie właściciela. Toteż w dawnych rezydencjach była bogato zdobiona freskami i sztukateriami. Do najokazalszych sal balowych w Polsce zaliczyć można sale na zamku w Rydzynie oraz w Łańcucie.

</doc>
<doc id="1197233" url="https://pl.wikipedia.org/wiki?curid=1197233" title="Zenon Kononowicz">
Zenon Kononowicz

Zenon Kononowicz (ur. 15 maja 1903 w Zaścianku Ustroń na Wileńszczyźnie, zm. 27 listopada 1971 w Kazimierzu Dolnym) – polski malarz, grafik i pedagog.
Życiorys.
W latach 1918–1923 studiował w Riazaniu, w latach 1923–1929 w krakowskiej ASP pod kierunkiem Felicjana Kowarskiego i Józefa Pankiewicza, a w latach 1929–1933 w warszawskiej ASP. Dyplom uzyskał w ASP w Warszawie w 1933.
Był asystentem Kowarskiego w krakowskiej ASP, wykładał w Szkole Rysunku i Malarstwa w Lublinie oraz w Liceum Sztuk Plastycznych w Nałęczowie. Lata okupacji niemieckiej spędził w Lublinie. Przez pewien czas przebywał w Kozłówce, zajmując się renowacją obrazów z tamtejszej kolekcji.
Od 1953 mieszkał w Kazimierzu Dolnym w Kamienicy Białej przy ulicy Senatorskiej 17.
Malował przede wszystkim pejzaże i martwe natury z kwiatami. Brał udział w wystawach w kraju i za granicą.
W 1970 otrzymał Krzyż Oficerski Orderu Odrodzenia Polski.

</doc>
<doc id="1197234" url="https://pl.wikipedia.org/wiki?curid=1197234" title="Woyzeck (film 1979)">
Woyzeck (film 1979)

Woyzeck – dramat niemiecki w reżyserii Wernera Herzoga, wyprodukowany przez Werner Herzog Filmproduktion we współpracy z telewizją ZDF w 1979 roku. Film kosztował 1 120 000 marek; światową premierę miał w Monachium, 25 maja 1979 roku. "Woyzeck" jest adaptacją sztuki niemieckiego pisarza epoki romantyzmu Georga Büchnera.
Fabuła.
Film opowiada historię koszarowego żołnierza Franza Woyzecka (w tej roli Klaus Kinski), który zarabia na życie m.in. goląc swego Kapitana (Wolfgang Reichmann). Woyzeck poddawany jest eksperymentom medycznym, prowadzonym przez Doktora (w jego postać wciela się znany z "Zagadki Kaspara Hausera" Willy Semmelrogge). Franz utrzymuje swoje nieślubne dziecko oraz jego matkę Marię (Eva Mattes). Młodą dziewczyną zainteresowany jest jednak przystojny Tamburmajor (Hias ze "Szklanego serca" Josef Bierbichler), który prześladuje Woyzecka: znęca się nad nim w karczmie.
Pewnego dnia Kapitan wraz z Doktorem sugerują głównemu bohaterowi, że został zdradzony przez Marię. Woyzeck staje się pośmiewiskiem miasteczka, nie mogąc (i nie chcąc) znaleźć pomocy ani u przełożonych (symbolizujących porządek prawny) „oświeconych” lekarzy, ani u kochanki. Ukojenia nie przynosi mu także kontakt z dzieckiem i przyjacielem ze służby Andresem (Paul Burian).
Franz zdaje sobie sprawę, że wszystkie te elementy wraz z jego naturą, której nie potrafi i nie może kontrolować, muszą doprowadzić do tragedii. Woyzeck w rocznicę poznania Marii prowadzi ją nad staw i morduje. Następnie, próbując pozbyć się noża (narzędzia zbrodni), tonie, co jednak zostało w filmie przedstawione w sposób enigmatyczny. Zakończenie nieznacznie więc różni się od tego znanego z pierwowzoru literackiego.
Produkcja.
Reżyser obiecał tytułową rolę Brunowi S., naturszczykowi znanemu z filmu "Zagadka Kaspara Hausera". Herzog zdał sobie jednak sprawę, że nikt inny oprócz Klausa Kinskiego nie będzie potrafił wcielić się z taką intensywnością w postać Woyzecka. Dlatego napisał dla Bruna S. scenariusz "Stroszka", odkładając realizację sztuki Büchnera, czekając na sprzyjający moment, aby namówić Kinskiego do współpracy. Werner Herzog za jednym zamachem zaproponował rolę Nosferatu i Woyzecka, dzwoniąc do Kinskiego w nocy. "Woyzecka" zaczęto kręcić w pięć dni po realizacji "Nosferatu wampira", wykorzystując tę samą ekipę, lecz innych aktorów drugoplanowych. Film powstał w całości w miasteczku Telč w Czechosłowacji w zaledwie osiemnaście dni, zmontowany został w cztery.
Recenzja.
Krytyk „Gazety Wyborczej” Wacław Świeżyński pisał o filmie Herzoga: „"Woyzeck" (...) uchodzi za udaną adaptację fragmentów tragedii Büchnera. (...) Wiecznie zagoniony, lekceważony i upokarzany Woyzeck, mimo całej swej odmienności, dołączył do takich upośledzonych, wykluczonych i cierpiących bohaterów filmów Herzoga, jak Kaspar Hauser lub Stroszek. W tym ascetycznym filmie, dalekim od widowiskowości "Aguirre" lub "Fitzcarralda", wyróżnia się pełna siły kreacja Klausa Kinskiego w roli niewinnego człowieka natury, który doprowadzony do obłędu przez zimne okrucieństwo cywilizowanych i wyedukowanych «porządnych ludzi», nie umie znaleźć innej drogi obrony swej godności niż niemal instynktowne zabójstwo”.
Nagrody.
"Woyzeck" otrzymał nominację do Złotej Palmy na Międzynarodowym Festiwalu Filmowym w Cannes w 1979 roku, lecz nagrodę otrzymała jedynie Eva Mattes dla najlepszej aktorki drugiego planu. Film uhonorowany został także Srebrną Statuetką na Niemieckim Festiwalu Filmowym w 1981 roku.

</doc>
<doc id="1197236" url="https://pl.wikipedia.org/wiki?curid=1197236" title="Język bishnupriya-manipuri">
Język bishnupriya-manipuri



</doc>
<doc id="1197240" url="https://pl.wikipedia.org/wiki?curid=1197240" title="Listen to My Heart (singel)">
Listen to My Heart (singel)

„Listen to My Heart” – czwarty japoński singel BoA, wydany 17 stycznia 2002 roku przez Avex Trax. Singel promował album o tym samym tytule. Osiągnął 5 pozycję w rankingu Oricon Singles Chart i pozostał na liście przez 9 tygodni, sprzedał się w nakładzie egzemplarzy i zdobył status złotej płyty.
Singel został wydany na płycie gramofonowej 30 marca 2002 roku.

</doc>
<doc id="1197241" url="https://pl.wikipedia.org/wiki?curid=1197241" title="Schronisko turystyczne na Soszowie Wielkim">
Schronisko turystyczne na Soszowie Wielkim

Schronisko turystyczne na Soszowie Wielkim – górskie schronisko turystyczne w Beskidzie Śląskim, położone na Soszowie Wielkim, na wysokości 792 m n.p.m.
Historia.
Schronisko na 40 miejsc noclegowych zostało otwarte przez Pawła Poloka w 1932. Następnie prowadziła je jego córka Anna wraz z mężem Janem Gajdzicą. Na początku II wojny światowej Gajdzicę wywieziono na roboty przymusowe, z których powrócił w 1941. W tym czasie Niemcy wymusili na jego żonie dzierżawę obiektu na rzecz Beskidenverein. Po wojnie schronisko znacznie rozbudowano, a w 10 marca 1946 utworzono w nim pierwszą stację turystyczną cieszyńskiego oddziału Polskiego Towarzystwa Tatrzańskiego. W 1979 schronisko kupili Maria i Paweł Murzynowie. Od 2016 właścicielami są Katarzyna i Paweł Płonka.
Warunki pobytu.
Schronisko dysponuje 33 miejscami noclegowymi w pokojach 2–6 osobowych. W pobliżu znajdują się wyciągi narciarskie, nartostrada oraz węzeł szlaków turystycznych prowadzących w kierunku Czantorii Wielkiej i Stożka oraz m.in. do Wisły Jawornik.

</doc>
<doc id="1197242" url="https://pl.wikipedia.org/wiki?curid=1197242" title="Jan Tomicki (1786–1847)">
Jan Tomicki (1786–1847)

Jan Kapistran Tadeusz Tomicki herbu Łodzia (ur. 21 października 1786 w Zieleńcu, obecnie Zielińcu, zm. 15 września 1847 w Kożuszkach-Parcelach) – dziedzic Kożuszek, generał brygady (w 1829 r. dywizji strzelców konnych), żołnierz wojen napoleońskich.
Życiorys.
Służbę wojskową rozpoczął w roku 1806 w 5. Pułku Strzelców Konnych Księstwa Warszawskiego jako szeregowiec, w krótkim okresie dosłużył się stopnia kapitana. Brał udział w wojnie z Austrią w 1809 jako szef szwadronu 6 Pułk Ułanów.
10 lipca 1812 w bitwie pod Mirem przejściowo objął dowództwo Brygady Jazdy. Major i pułkownik z 1813 r. Odbył kampanie saską i francuską. W 1810 r. został przeniesiony do 11 Pułk Ułanów i razem z pułkiem wziął udział w kampanii 1812 r. W latach 1813 – 1814 pułkownik Tomicki brał udział w walkach u boku księcia Józefa Poniatowskiego.
W styczniu 1815 r. dowódca 1. Pułk Ułanów Królestwa Polskiego.
Ulubieniec księcia Konstantego, który puszczał mu płazem awantury i ekstrawagancje.
Był członkiem loży wolnomularskiej Bracia Zjednoczeni w drugim stopniu rytu („czeladnik”), w 1820 roku.
W czasie powstania listopadowego dowódca 1 dywizji jazdy w 1 korpusie generała Jana Nepomucena Umińskiego.
Na tle nieporozumień z generałem J. Skrzyneckim, po Bitwie pod Ostrołęką, Tomicki 7 czerwca 1831 r. podał się do dymisji i przebywał w Warszawie, uczestnicząc czynnie w pracach powstańczej Rady Wojennej. Po upadku powstania przebywał w swoim majątku aż do 21 października 1831 r., kiedy został aresztowany i zesłany do Wołogdy nad Dwiną jako jeniec cara Mikołaja I. Po uwolnieniu powrócił w 1833 r. i gospodarował w swoich mazowieckich dobrach. Zmarł i został pochowany w rodzinnej kaplicy na cmentarzu św. Wawrzyńca w Sochaczewie.
Rodzina.
Jan Kapistran Tadeusz Tomicki był pierwszym synem Pawła Antoniego (1778–1808) i Józefy Suchorzewskiej (jej drugim mężem był Stanisław Żychliński) – córki Jakuba S. i Jadwigi Zajączek. Przed 1830 r. w Warszawie w kościele Św. Krzyża wziął on ślub z Teklą Straszewicz herbu Odrowąż, córką Michała kasztelana upickiego i Marianny Oskierko herbu Murdelio. Z nią miał dzieci:
Odznaczenia.
Kawaler polskich Orderu św. Stanisława II klasy z gwiazdą i krzyża kawalerskiego Orderu Virtuti Militari, francuskich Orderu Zjednoczenia i Legii Honorowej (1813), a także rosyjskiego Orderu św. Anny II klasy z brylantami. W 1830 roku został nagrodzony Znakiem Honorowym za 20 lat służby.

</doc>
<doc id="1197243" url="https://pl.wikipedia.org/wiki?curid=1197243" title="2 Dywizja Grenadierów Pancernych">
2 Dywizja Grenadierów Pancernych

2 Dywizja Grenadierów Pancernych (kadrowa) – skadrowana wielka jednostka pancerna Polskich Sił Zbrojnych na Zachodzie.
Formowanie i przekształcenia.
15 kwietnia 1943 roku generał Bronisław Duch podpisał ostatni rozkaz dzienny jako dowódca brygady. Stwierdził w nim, że „rozkaz Naczelnego Wodza L.dz. 370/Tjn.Org.43 i dowódcy I Korpusu Nr 31 z 13 kwietnia 1943 roku o przemianowaniu 1 Samodzielnej Brygady Strzelców na 1 Dywizję Grenadierów wprowadzam w życie z dniem 16 kwietnia 1943 roku. Zarządzenia szczegółowe będę wydane oddzielnie”. 20 kwietnia 1943 roku generał Duch podpisał rozkaz dzienny Nr 1 Dowództwa 1 Dywizji Grenadierów.
Minister Obrony Narodowej rozkazem L. 7540/O.I.43 z 7 czerwca 1943 roku zatwierdził w 1 Dywizji Grenadierów jako oddziały gospodarcze w rozumieniu przepisów OG następujące jednostki: 2 baon strzelców, 3 baon strzelców, 1 pułk artylerii lekkiej, 1 Oddział Rozpoznawczy i 1 kompanię zaopatrywania.
17 października 1943 roku odbył się obiad pożegnalny dla żołnierzy 1 Dywizji Grenadierów odchodzących do 1 Dywizji Pancernej. Z dniem 23 października 1943 roku przeniesionych zostało 462 szeregowych.
Naczelny Wódz rozkazem L.dz. 1210/Tjn.Org.43 z 21 września 1943 roku przemianował dotychczasową 1 Dywizję Grenadierów (Kadrową) na 2 Dywizję Grenadierów Pancernych (Kadrową). W związku z powyższym dowódca dywizji polecił „z dniem 25 października 1943 roku w korespondencji zewnętrznej jak i wewnętrznej używać zamiast: «1 Dyw. Gren.» – «2 Dyw. Gren. Panc. (Kadrowa)»”.
18 listopada 1943 roku płk dypl. Zenon Wzacny, w zastępstwie dowódcy dywizji, stwierdził w rozkazie dziennym nr 63, że od tego dnia obowiązują nowe nazwy oddziałów określone w rozkazie Naczelnego Wodza L.dz. 1210/Tjn.Org.43 z 21 września 1943 roku:
W grudniu 1943 roku dywizja została zreorganizowana. 1 grudnia liczyła 389 oficerów oraz 1954 podoficerów i szeregowców. W kwietniu 1944 Naczelny Wódz rozkazem nr 550 zadecydował o dalszej redukcji dywizji i przekazaniu wszystkich zdolnych do służby liniowej szeregowych do 1 Dywizji Pancernej. Artyleria dywizyjna zmniejszona została do jednego pułku o składzie mieszanym (dowództwo 3 pamot., I/3 pamot., I/2 pappanc. i I/2 paplot. lek.). Rozformowane zostały: 16 Kompania Warsztatowa i 2 Kompania Zaopatrywania oraz jedna z dwóch kompanii warsztatowych. Do Centrum Wyszkolenia Saperów włączone zostały obie kompanie saperów, natomiast do Centrum Wyszkolenia Łączności - 4 Kompania Łączności. 1 Kompania Sanitarna przeformowana została w Ośrodek Zapasowy Służby Zdrowia. W skład dywizji włączone zostały: 1 Sąd Polowy i Pluton Opieki nad Żołnierzem.
20 maja 1944, na prośbę gen. Ducha, Naczelny Wódz zmienił nazwę jednostki na Dywizję Grenadierów Pancernych (kadrową). 5 lutego 1945 dywizja przeformowana została w 4 Dywizję Piechoty.
Organizacja 1 Dywizji Grenadierów.
Na podstawie rozkazu dowódcy I Korpusu L. 11594/III. z 1 września 1943 roku Centralny Obóz Wyszkolenia Szturmowego należący gospodarczo do 2 Baonu Strzelców został 11 września 1943 roku przeniesiony do Archerfield House i z tym dniem podporządkowany dowódcy Jednostek Terytorialnych, a pod względem gospodarczym - Centrum Zaopatrzenia Materiałowego.
Organizacja dywizji w grudniu 1943.
Kwatera Główna 2 Dywizji Grenadierów Pancernych (Kadrowej)
16 Brygada Pancerna (Kadrowa)
1 Brygada Grenadierów (Kadrowa)
Oddziały dywizyjne
Artyleria Dywizyjna
Saperzy
Dowództwo Łączności 2 Dywizji Grenadierów Pancernych (Kadrowej)
Dowództwo Oddziałów Zaopatrywania
Dowództwo Oddziałów Technicznych
Oddziały Sanitarne
Barwy.
Odznaka rozpoznawcza.
Naczelny Wódz rozkazem L.dz 1091/GM.43 z 19 lipca 1943 roku (rozkaz dowódcy I Korpusu L.dz. 9733/O.I.43 z 22 lipca 1943 roku) zatwierdził odznakę rozpoznawczą dla 1 Dywizji Grenadierów:
Odznakę rozpoznawczą haftowaną w myśl Dziennika Rozkazów Nr 3/43 mieli nosić wszyscy żołnierze przydzieleni do 1 Dywizji Grenadierów na lewym rękawie kurtki płaszcza (z wyjątkiem płaszcza nieprzemakalnego) 2 cm poniżej naszywki „POLAND”. Tą samą odznaką miały być oznaczone za pomocą farby wszystkie pojazdy dywizji. Odznaka ta była także umieszczona na chorągiewce rozpoznawczej dowódcy 1 Dywizji Grenadierów.
Oznaka rozpoznawcza ma postać szaro-stalowego granatu z nałożoną kratką i wydobywającymi się z niego czerwonymi płomieniami przedzielonymi trzema białymi smugami. Granat nałożony jest na prostokątną podkładkę koloru khaki o wymiarach 90x50 mm.
„Dziennikiem Rozkazów Nr 4 poz. 39 z 10 października 1943 roku została zatwierdzona odznaka rozpoznawcza dla 2 Dywizji Grenadierów Pancernych (Kadrowej) według przedstawionego wzoru:
Odznakę rozpoznawczą haftowaną w myśl Dziennika Rozkazów Nr 3/43 mieli nosić wszyscy żołnierze przydzieleni do dywizji na lewym rękawie kurtki płaszcza (z wyjątkiem płaszcza nieprzemakalnego) 2 cm poniżej naszywki „POLAND”. Tą samą odznaką miały być oznaczone za pomocą farby wszystkie pojazdy dywizji. Odznaka ta była także umieszczona na chorągiewce rozpoznawczej dowódcy 1 Dywizji Grenadierów.
Odznaka pamiątkowa.
25 sierpnia 1943 roku generał Bronisław Duch opublikował Statut Odznaki Pamiątkowej 1 Dywizji Grenadierów jako załącznik do rozkazu dziennego Nr 38. Statut został opracowany w kwietniu 1943 roku i opublikowany w Dzienniku Rozkazów MON Nr 3 z 21 lipca 1943 roku, poz. 30. Odznaka Pamiątkowa został ustanowiona „dla upamiętnienia walk 1 Dywizji Grenadierów w czerwcu 1940 roku na terenie Francji i utrzymania tradycji dywizji”, a także „jako zewnętrzny znak łączności pomiędzy grenadierami dywizji poprzez wszystkie czasy”.
20 czerwca 1943 roku generał Bronisław Duch nadał Odznakę Pamiątkową 1 Dywizji Grenadierów 337 byłym żołnierzom tej dywizji we Francji oraz sobie „jako dowódcy byłej 1 Dywizji Grenadierów we Francji i pierwszemu dowódcy odrodzonej 1 Dywizji Grenadierów w Wielkiej Brytanii”. 26 sierpnia 1943 roku z dniem objęcia dowództwa dywizji odznakę otrzymał pułkownik Zieleniewski.
Mundury.
Minister Obrony Narodowej rozkazem L.dz. 2677/W.Og./43 z 11 listopada 1943 roku wprowadził do umundurowania żołnierzy 2 Dywizji Grenadierów Pancernych (Kadrowej) berety barwy granatowej. Dowódca dywizji w rozkazie dziennym Nr 64 z 22 listopada 1943 roku stwierdził: "„do czasu zaopatrzenia oddziałów w berety tego koloru przez CZM [Centrala Zaopatrywania Materiałowego] zezwalam na donoszenie furażerek”".
25 listopada 1943 roku dowódca dywizji nakazał żołnierzom 1 Dywizji Pancernej, przeniesionym do 2 Dywizji Grenadierów Pancernych (Kadrowej) zdjęcie odznak rozpoznawczych: skrzydeł husarskich i czarnych naramienników, po zastąpieniu ich naramiennikami koloru khaki.

</doc>
<doc id="1197245" url="https://pl.wikipedia.org/wiki?curid=1197245" title="Języki sino-tybetańskie">
Języki sino-tybetańskie



</doc>
<doc id="1197246" url="https://pl.wikipedia.org/wiki?curid=1197246" title="Języki sinotybetańskie">
Języki sinotybetańskie



</doc>
<doc id="1197247" url="https://pl.wikipedia.org/wiki?curid=1197247" title="ISSA">
ISSA



</doc>
<doc id="1197248" url="https://pl.wikipedia.org/wiki?curid=1197248" title="4 Księga Barucha">
4 Księga Barucha

4 Księga Barucha, znana również jako Rzeczy Pominięte Jeremiasza () – pseudoepigraficzny apokryf Starego Testamentu zachowany jedynie w języku greckim. Przez Kościół etiopski 4 Księga Barucha zaliczana jest do kanonu Starego Testamentu (połączona jest z Listem Jeremiasza).
Opis.
Księga ma niejednolity charakter, co świadczy o tym, że była wielokrotnie edytowana przez różnych autorów. Pierwotnie została napisana w środowisku judaistycznym w języku hebrajskim lub aramejskim. Do czasów współczesnych zachowały się jedynie przekłady z tekstu greckiego, do którego zostały naniesione chrześcijańskie interpolacje dodane do tekstu przez chrześcijańskich kopistów. Baruch ukazany jest w niej nie tyle jako sekretarz proroka Jeremiasza, co wręcz jako pośrednik między Jeremiaszem a Bogiem. Zawarto w niej także ostrą krytykę zawierania przez Żydów związków małżeńskich z przedstawicielami narodów pogańskich.
Treść.
Utwór opowiada o zniszczeniu Jerozolimy przez Nabuchodonozora, o niewoli babilońskiej oraz o powrocie Żydów do Jerozolimy. Gdy Pan zapowiada Jeremiaszowi i Baruchowi zniszczenie miasta obaj prorocy zakopują naczynia liturgiczne pochodzące ze świątyni. Po zajęciu Jerozolimy wraz z mieszkańcami miasta Jeremiasz zostaje uprowadzony do Babilonu. Baruch zaś pozostaje w mieście wraz z cudem ocalałym Abimelekiem, sługą Jeremiasza. Po śnie Abimeleka trwającym 66 (lub 86) lat wysyłają oni do Jeremiasza orła z wiadomością, że Pan uwolni naród wybrany. Wówczas Jeremiasz powraca do Jerozolimy gdzie umiera. Wkrótce jednak zmartwychwstaje, aby głosić proroctwa o wcieleniu Syna Bożego. Jego proroctwa stają się powodem ukamienowania go przez niewdzięcznych rodaków.
Tłumaczenia.
Na język staro-cerkiewno-słowiański księga została przetłumaczona w X–XI w. Tekst zachował się w dwóch redakcjach. Najstarsze odpisy pierwszej redakcji reprezentuje Kodeks Uspienski oraz rękopis staroruski z XII–XIII w. Natomiast drugą redakcję reprezentuje zabytek starobułgarski z XII–XIII w., z którego zachowały się dwa fragmenty: jeden przechowywany w RNB, drugi w kodeksie nr 34 ze zbioru rękopisów biblioteki klasztoru św. Katarzyny na górze Synaj.

</doc>
<doc id="1197251" url="https://pl.wikipedia.org/wiki?curid=1197251" title="Hans Sielaff">
Hans Sielaff

Hans Willi Ernst Sielaff (ur. 2 października 1904, zm. 12 listopada 1948 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Unterscharführer.
Z zawodu był szewcem. Przed wstąpieniem do SS służył w hitlerowskiej Luftwaffe. 1 września 1944 rozpoczął służbę w "Gusen" jako strażnik. Następnie kierował komandami więźniów w zakładach Messerschmitta i fabryce zbrojeniowej w "St. Georgen" do maja 1945 r. Mordował podległych mu więźniów i znęcał się nad nimi.
Hans Sielaff został osądzony w dziewiętnastym procesie załogi Mauthausen-Gusen przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 12 listopada 1948 r. w więzieniu Landsberg.

</doc>
<doc id="1197258" url="https://pl.wikipedia.org/wiki?curid=1197258" title="Bhodźpuri">
Bhodźpuri



</doc>
<doc id="1197260" url="https://pl.wikipedia.org/wiki?curid=1197260" title="Métropole Télévision 6">
Métropole Télévision 6

M6 (oficjalnie jako Métropole Télévision 6) – francuska, prywatna i komercyjna stacja telewizyjna. Nadaje program od 1 marca 1987 roku.

</doc>
<doc id="1197261" url="https://pl.wikipedia.org/wiki?curid=1197261" title="Métropole 6">
Métropole 6



</doc>
<doc id="1197262" url="https://pl.wikipedia.org/wiki?curid=1197262" title="Métropole Télévision">
Métropole Télévision



</doc>
<doc id="1197264" url="https://pl.wikipedia.org/wiki?curid=1197264" title="Telewizja M6">
Telewizja M6



</doc>
<doc id="1197265" url="https://pl.wikipedia.org/wiki?curid=1197265" title="Cena hurtowa">
Cena hurtowa

Cena hurtowa – cena, po jakiej hurtownik sprzedaje towary przedsiębiorcy zajmującemu się handlem detalicznym.

</doc>
<doc id="1197267" url="https://pl.wikipedia.org/wiki?curid=1197267" title="Martyn Pig">
Martyn Pig

Martyn Pig – powieść angielskiego pisarza Kevina Brooksa wydana po raz pierwszy w 2001 roku przez brytyjski The Chicken House. Wydania kolejne: 1 kwietnia 2002 i 2003. W Polsce ukazała się ona w tłumaczeniu Anny i Miłosza Urbanów nakładem wydawnictwa Media Rodzina w 2005 roku. Jest skierowana do dzieci powyżej 12 lat i młodzieży oraz dorosłych. Książka zdobyła pierwsze miejsce angielskiego Branford Boase Award w 2003 roku.
Łączy elementy thrillera i powieści kryminalnej. Zawiera wątki filozoficzne i opisuje trudny wiek dojrzewania na przykładzie 14-letniego chłopca o fatalnie brzmiącym imieniu i nazwisku, mieszkającego samotnie z ojcem Williamem (Billym) Pigiem. Jego matka już wiele lat wcześniej odeszła od wiecznie pijanego i urządzającego awantury męża. 
Pewnego przedświątecznego dnia w pijackiej awanturze ginie William Pig. Martyn opowiada o tym o dwa lata starszej Alexandrze Freeman, pięknej dziewczynie z sąsiedztwa, która często przychodzi do jego domu, by podyskutować na różne tematy i podzielić się z nim swoimi problemami. Alex, bo tak dziewczyna nazywana jest przez znajomych, doradza przyjacielowi, by zadzwonił na policję. Martyn jest temu przeciwny. Zwłoki leżały w domu już od jakiegoś czasu, a on (sam nie wiedząc dlaczego) nikogo nie zawiadomił. Jako wielbiciel kryminałów wiedział, że policja błyskawicznie dowie się, że zwłoki zbyt długo spoczywały w jego salonie, by nie wydało się to komuś podejrzane. Poza tym Martyn zostałby oddany do domu dziecka lub do znienawidzonej ciotki Jean, siostry ojca. Chłopak postanawia z Alex ukryć fakt śmierci ojca przed światem. Nagle Martyn dostaje list, że na konto Williama Piga wpływa 30 tysięcy funtów, a w szufladzie spoczywa książeczka czekowa i karta bankomatowa z zapisanym kodem PIN. Martyn zaczyna marzyć, by wraz z Alex wyruszyć w świat. Niestety, wkrótce zaczynają się problemy.

</doc>
<doc id="1197274" url="https://pl.wikipedia.org/wiki?curid=1197274" title="Szyderty">
Szyderty

Szyderty, Sarapan, w dolnym biegu Karasu (kaz. Шідерті; ros. Шидepты, Сарапан, Карасу) – rzeka w północno-wschodnim Kazachstanie. Jej długość wynosi 506 km, powierzchnia zlewni 15,9 tys. km². Charakteryzuje się reżimem śnieżnym, z maksimum od kwietnia do czerwca.
Szyderty wypływa w środkowej części Pogórza Kazachskiego, płynie na północ i kończy bieg w bezodpływowym jeziorze Szyganak. Przy wyjątkowo wysokich stanach wody przepływa przez to jezioro i kończy bieg w jeziorze Żałauły. W górnym i dolnym biegu okresowo wysycha. W górnym i średnim biegu Szyderty stanowi część kanału irtysko-karagandyjskiego.

</doc>
<doc id="1197275" url="https://pl.wikipedia.org/wiki?curid=1197275" title="Bradź">
Bradź



</doc>
<doc id="1197277" url="https://pl.wikipedia.org/wiki?curid=1197277" title="Notatki o skandalu">
Notatki o skandalu



</doc>
<doc id="1197278" url="https://pl.wikipedia.org/wiki?curid=1197278" title="International Ship Suppliers Association">
International Ship Suppliers Association

ISSA (Międzynarodowe Zrzeszenie Dostawców Okrętowych, ang. "International Ship Suppliers Association") – organizacja międzynarodowa zrzeszająca przedsiębiorstwa zajmujące się zaopatrzeniem statków morskich. Zrzesza około 2000 dostawców na całym świecie.

</doc>
<doc id="1197281" url="https://pl.wikipedia.org/wiki?curid=1197281" title="Stone Sour (demo 1994)">
Stone Sour (demo 1994)

Demo z 1994, to pierwsza płyta zespołu Stone Sour, o klasycznie hardrockowym zabarwieniu. Została ona wydana w wytwórni Big Fish Studios w Omaha, w stanie Nebraska.
Płyta zawiera 9 utworów muzycznych, wyraźnie różni się gatunkowo od kolejnych (oficjalnych) albumów. 

</doc>
<doc id="1197283" url="https://pl.wikipedia.org/wiki?curid=1197283" title="Wilhelm Kaupp">
Wilhelm Kaupp

Wilhelm Kaupp (ur. 1905, zm. 12 listopada 1948 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Przed II wojną światową pracował jako malarz i farmer. Następnie służył w hitlerowskiej Luftwaffe, skąd został przeniesiony do SS i 1 września 1944 przydzielony do personelu obozu "Gusen". Kaupp pełnił tam służbę jako strażnik i kierownik komanda więźniarskiego do 8 kwietnia 1945. Miał na sumieniu życie wielu więźniów, których mordował z błahych powodów.
Wilhelm Kaupp został osądzony w dziewiętnastym procesie załogi Mauthausen-Gusen przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 12 listopada 1948 w więzieniu Landsberg.

</doc>
<doc id="1197289" url="https://pl.wikipedia.org/wiki?curid=1197289" title="Evi Sachenbacher-Stehle">
Evi Sachenbacher-Stehle

Evi Sachenbacher-Stehle (ur. 27 listopada 1980 w Traunstein) – niemiecka biegaczka narciarska i biathlonistka, pięciokrotna medalistka olimpijska, sześciokrotna medalistka mistrzostw świata, trzykrotna zwyciężczyni zawodów Puchar Świata.
Od sezonu 2012/2013 zaczęła startować w biathlonie.
Kariera.
Pierwsze olimpijskie sukcesy odniosła na igrzyskach w Salt Lake City, gdzie zdobyła srebrny medal w sprincie techniką dowolną oraz złoty w sztafecie 4 × 5 km. Podczas igrzysk olimpijskich w Turynie niemiecka sztafeta 4 × 5 km z Sachenbacher-Stehle w składzie zdobyła srebrny medal. W 2010 r. na igrzyskach w Vancouver wywalczyła wraz z Claudią Nystad złoty medal olimpijski w sprincie drużynowym techniką dowolną oraz srebrny w sztafecie 4 × 5 km.
Pierwszy medal mistrzostw świata zdobyła w sztafecie 4 × 5 km podczas mistrzostw w Ramsau w 1999 r. Na mistrzostwach świata w Val di Fiemme wywalczyła złoty medal w sztafecie oraz srebrny w biegu łączonym na 10 km. Z mistrzostw świata w Sapporo przywiozła srebrne medale w sztafecie oraz sprincie drużynowym. Podczas mistrzostw świata w Libercu wraz z koleżankami ponownie wywalczyła wicemistrzostwo świata w sztafecie 4 × 5 km.
Najlepsze wyniki w Pucharze Świata osiągnęła w sezonie 2005/2006, kiedy to zajęła 4. miejsce w klasyfikacji generalnej, a w klasyfikacji biegów dystansowych była piąta. Ponadto zdobyła srebrny medal w sztafecie i brązowy w biegu na 15 km na mistrzostwach świata juniorów w Saalfelden. Rok później, na mistrzostwach świata juniorów w Štrbskim Plesie wywalczyła złoty medal w biegu na 15 km techniką klasyczną oraz brązowy w biegu na 5 km techniką dowolną.
Podczas ZIO 2014 w Soczi startując w biathlonie osiągnęła 4. miejsce w biegu masowym. Następnie kontrola medyczna wykryła zastosowanie przez nią niedozwolonego środka dopingującego. 16 lipca 2014 Sachenbacher-Stehle otrzymała karę dwuletniej dyskwalifikacji przez IBU.

</doc>
<doc id="1197291" url="https://pl.wikipedia.org/wiki?curid=1197291" title="FC Wilno">
FC Wilno



</doc>
<doc id="1197292" url="https://pl.wikipedia.org/wiki?curid=1197292" title="ID; Peace B (singel)">
ID; Peace B (singel)

„ID; Peace B” – pierwszy japoński singel BoA, wydany 30 maja 2001 roku przez Avex Trax. Singel promował album "LISTEN TO MY HEART". Osiągnął 20 pozycję w rankingu Oricon Singles Chart i pozostał na liście przez 6 tygodni, sprzedał się w nakładzie .
Singel został wydany na płycie gramofonowej 30 marca 2002 roku.
Utwór tytułowy po raz pierwszy ukazał się 25 sierpnia 2000 roku na koreańskim albumie "ID; Peace B".

</doc>
<doc id="1197293" url="https://pl.wikipedia.org/wiki?curid=1197293" title="Notatki o skandalu (film)">
Notatki o skandalu (film)

Notatki o skandalu – brytyjski dramat psychologiczny z 2006 roku w reżyserii Richarda Eyre’a na podstawie powieści Zoë Heller pod tym samym tytułem.
Scenariusz został napisany przez Patricka Marbera, a większość scen była kręcona w Islington Arts and Media School. Film osiągnął przychód ze sprzedanych biletów w wysokości ponad 49 mln dolarów na całym świecie.
Fabuła.
Czterdziestoletnia nauczycielka plastyki w szkole St' Georges, Sheba Hart, nawiązuje romans z piętnastoletnim uczniem. Wkrótce prawda o ich związku wychodzi na jaw, co wywołuje ogromną medialną wrzawę. Całą sprawę relacjonuje samozwańcza kronikarka Barbara, która jest jednocześnie oddaną przyjaciółką Sheby oraz nauczycielką historii we wspomnianym liceum.
Soundtrack.
"Notes on a Scandal: Original Motion Picture Soundtrack" został wydany 9 stycznia 2007 roku nakładem Rounder Records. Autorem muzyki do filmu jest Philip Glass. Album był nominowany do Oskara za Najlepszą Muzykę Filmową.
Nagrody.
Wybrane nagrody i nominacje:
Nagroda Akademii Filmowej 2007
Nagroda BAFTA 2006
British Independent Film Awards
Broadcast Film Critics Association Awards
Złote Globy 2006

</doc>
<doc id="1197306" url="https://pl.wikipedia.org/wiki?curid=1197306" title="Tadeusz Suchorzewski">
Tadeusz Suchorzewski

Tadeusz Suchorzewski (ur. 1779 roku w Sarbinowie w ówczesnym powiecie kościańskim – zm. w 1852 roku w Paryżu) – generał brygady armii Królestwa Polskiego i generał brygady powstania listopadowego.
Służbę wojskową rozpoczął w roku 1800 w Legii Naddunajskiej. W 1801 wziął dymisje i powrócił do kraju w stopniu porucznika. W 1806 wszedł do poznańskiej gwardii honorowej jako kapitan.
Wziął udział w kampanii mazurskiej 1807 i dostał się do niewoli rosyjskiej. Po uwolnieniu brał udział w wojnie z Austrią w 1809 jako szef szwadronu. Od listopada 1809 major w 6 pułku ułanów.
W kampanii moskiewskiej 1812 pułkownik i dowódca pułku. W kampanii saskiej sześciokrotnie ranny. Pod Lipskiem ponownie dostał się do niewoli rosyjskiej.
Od stycznia 1815, po powrocie w wojsku dowódca 2 pułku strzelców konnych Armii Królestwa Polskiego.
Generał brygady z 1818 jako dowódca 1 Brygady Ułanów. Odznaczony Orderem Świętego Stanisława II klasy w 1820 roku i III klasy w 1819 roku.
W czasie powstania listopadowego krótko na czele 1 Dywizji Jazdy.
Z powodu przewlekłej choroby w lutym 1831 przeszedł do rezerwy.
Opuścił kraj z armia powstańczą. Internowany w Prusach Wschodnich. Potem emigrował do Francji i tam zmarł w Paryżu.
W 1835 roku został skazany przez władze rosyjskie na konfiskatę dóbr za udział w powstaniu listopadowym.
Był członkiem loży wolnomularskiej Bracia Zjednoczeni w drugim stopniu rytu ("czeladnik").
W 1830 roku został nagrodzony Znakiem Honorowym za 20 lat służby.
Został pochowany na Cmentarzu Montparnasse w Paryżu.

</doc>
<doc id="1197307" url="https://pl.wikipedia.org/wiki?curid=1197307" title="Kaplica pw. św. Krzyża w Siedlcach">
Kaplica pw. św. Krzyża w Siedlcach

Kaplica pw. św. Krzyża (potocznie nazywana Kaplicą Ogińskich) – klasycystyczna kaplica znajdująca się w Siedlcach przy ul. Starowiejskiej. Została wybudowana w 1791 na polecenie księżnej Aleksandry Ogińskiej, kaplica zaprojektowana przez Zygmunta Vogla, którego jest jedynym znanym dziełem architektonicznym, wzniesiona w miejscu pierwotnego kościoła drewnianego z 1530-32, w otoczeniu pierwszego siedleckiego cmentarza. W 1798 spoczęło tutaj ciało fundatorki.
Kaplica ma podstawę ośmioboku, jest ozdobiona kolumnami toskańskimi i pokryta kopułą z ażurową latarnią. Na głównych drzwiach jest XVIII-wieczna kołatka o kształcie lwich głów. Nad drzwiami bocznymi, które są wejściem do krypty, znajdują się inicjały Aleksandry.
Kaplica, wbrew upowszechnianym informacjom, nigdy nie należała do zespołu pałacowo-ogrodowego, na co wskazuje plan Siedlec z 1811 r. Budynek nie był powiązany komunikacyjnie z założeniem pałacowo-parkowym. Elewacja zwrócona jest w stronę ul. Starowiejskiej. Do połowy XIX w. za kaplicą przebiegał kanał, wzdłuż którego poprowadzony był płot oddzielający założenie od terenu cmentarza.

</doc>
<doc id="1197308" url="https://pl.wikipedia.org/wiki?curid=1197308" title="Herb Zbąszynka">
Herb Zbąszynka

Herb Zbąszynka – jeden z symboli miasta Zbąszynek i gminy Zbąszynek w postaci herbu ustanowiony w 1968 roku.
Wygląd i symbolika.
tarcza herbowa dwudzielna w słup. W polu heraldycznie prawym, błękitnym, przedstawia białego łabędzia o złotym dziobie i nodze. W polu lewym, czerwonym, stylizowane, uskrzydlone koło srebrne – symbol kolei.

</doc>
<doc id="1197315" url="https://pl.wikipedia.org/wiki?curid=1197315" title="Inflacja galopująca">
Inflacja galopująca

Inflacja galopująca – znaczny wzrost przeciętnego poziomu cen w gospodarce sięgający do kilkudziesięciu procent w skali roku. W gospodarce, w której występuje inflacja galopująca, ochrona rzeczywistej siły nabywczej pieniądza jest bardzo utrudniona (podstawowe instrumenty na rynku finansowym oferują mniejsze oprocentowanie niż wynosi inflacja).
Realna stopa procentowa jest mocno ujemna, co powoduje niechęć do lokowania oszczędności na lokatach, skłania natomiast do inwestycji spekulacyjnie atrakcyjnych, na przykład w walutach obcych, i zachęca do zaciągania kredytu na możliwie długi termin przy stałej stopie procentowej.
Przy inflacji galopującej (w odróżnieniu od hiperinflacji) nie dochodzi do całkowitej utraty zaufania do waluty krajowej – jest możliwe zmniejszenie inflacji przy wykorzystaniu narzędzia polityki pieniężnej bez konieczności zmiany waluty.

</doc>
<doc id="1197317" url="https://pl.wikipedia.org/wiki?curid=1197317" title="Robert Conrad">
Robert Conrad

Conrad Robert „Bob” Norton Falk (ur. 1 marca 1935 w Chicago, zm. 8 lutego 2020 w Malibu) – amerykański aktor, reżyser, scenarzysta, piosenkarz, kaskader i bokser. Stał się znany dzięki głównej roli Jamesa T. Westa w serialu CBS "The Wild Wild West".
Życiorys.
Urodził się w Chicago w Illinois jako Conrad Robert Norton Falk lub Konrad Robert Falkowski. Jego ojciec, Leonard Henry Falkowski, w chwili narodzin Conrada miał 17 lat; był pochodzenia niemieckiego i miał polskie korzenie. Jego matka, Alice Jacqueline Hartman (córka Conrada i Hazel Hartmanów), miała 15 lat, kiedy urodziła i nazwała syna po swoim ojcu. Uczęszczał do szkół w Chicago, w tym South Shore High School, Hyde Park High School, YMCA Central School i New Trier High School. Porzucił szkołę w wieku piętnastu lat, aby pracować w pełnym wymiarze godzin, w tym ładować ciężarówki dla Consolidated Freightways i Eastern Freightways oraz kierować ciężarówką do mleka w Chicago’s Bowman Dairy. Po kilkuletniej pracy w Chicago i studiach teatralnych na Northwestern University, rozpoczął karierę aktorską.
Jedną z jego pierwszych płatnych ról była tygodniowa praca pozująca poza teatrem w Chicago, gdzie wyświetlany był film "Olbrzym" ("Gigant", 1956); Conrad był podobny do głównego bohatera filmu Jetta Rinka, aktora Jamesa Deana, więc jego matka wykorzystała w przemyśle rozrywkowym kontakty, które pomogą mu uzyskać część przeznaczoną jako chwyt reklamowy w celu zwiększenia frekwencji w teatrze. Conrad uczył się także śpiewu; jego trenerem wokalnym był Dick Marx, ojciec piosenkarza Richarda Marxa.
W 1957 podczas wizyty na grobie Jamesa Deana w Fairmount w stanie Indiana, Conrad spotkał aktora Nicka Adamsa. Zostali przyjaciółmi, a Adams zasugerował, aby Conrad przeprowadził się do Kalifornii, aby zająć się aktorstwem. Zadebiutował w sensacyjno-przygodowym dramacie kryminalnym Williama Witneya "Juvenile Jungle" (1958). W dramacie "Thundering Jets" (1958) z udziałem Dicka Forana wystąpił jako porucznik Robert „Tiger Bob” Kiley. Przełomem stała się rola agenta Secret Service Jamesa T. Westa w seryjnym westernie CBS "The Wild Wild West" (1965-1969) i w filmach telewizyjnych "The Wild, Wild West Revisited" (1979) i "More Wild Wild West" (1980). Wykonał większość swoich wyczynów kaskaderskich, a podczas kręcenia odcinka „Noc uciekinierów” (1968) doznał upadku, który doprowadził do wstrząsu mózgu i pęknięcia czaszki. Za rolę lotnika, asa myśliwskiego okresu II wojny światowej - Grega „Pappy” Boyingtona w serialu NBC "Baa Baa Black Sheep" (1976-1978) był nominowany do Złotego Globu 1978 dla najlepszego aktora w serialu dramatycznym. Zagrał szeryfa w teledysku Richarda Marxa „Hazard” (1992).
Życie prywatne.
23 lutego 1952 poślubił Joan Kenlay, z którą miał pięcioro dzieci. W 1977 doszło do rozwodu. 28 marca 1983 ożenił się z LaVeldą Ione Fann, z którą miał troje dzieci. W 2010 para rozwiodła się. 
Śmierć.
Zmarł 8 lutego 2020 na niewydolność serca w Malibu w Kalifornii w wieku 84 lat.

</doc>
<doc id="1197322" url="https://pl.wikipedia.org/wiki?curid=1197322" title="Ojył">
Ojył

Ojył (kaz.: Ойыл; ros.: Уил, "Uił") – rzeka w północno-zachodnim Kazachstanie. Długość – 800 km, powierzchnia zlewni – 31,5 tys. km², maksymalny przepływ – 260 m³/s (w dolnym biegu). Reżim śnieżny.
Ojył wypływa u zachodnich podnóży Mugodżarów i płynie na zachód przez Nizinę Nadkaspijską. Kończy bieg w jeziorze Aktobe nieopodal dolnego biegu Uralu. Największe dopływy – Kyył (prawy), słonogorzki Aszczyojył (lewy). Latem Ojył częściowo wysycha, stając się łańcuchem słonawych jeziorek. Zamarza pod koniec grudnia, rozmarza pod koniec kwietnia. Wody Ojyłu są używane do nawadniania.

</doc>
<doc id="1197329" url="https://pl.wikipedia.org/wiki?curid=1197329" title="David Hicks">
David Hicks

David Matthew Hicks (ur. 7 sierpnia 1975) – Australijczyk powiązany z działalnością terrorystyczną. Pod imieniem Muhammed Dawood brał udział w ćwiczeniach w obozach powiązanych z Al-Ka’idą oraz walczył po stronie Talibów w Afganistanie w 2001 roku. W tym samym roku został schwytany przez Sojusz Północny po czym przekazany Stanom Zjednoczonym, które umiejscowiły go w Guantanamo Bay. 20 maja 2007 roku został przeniesiony z Guantanamo do australijskiego więzienia "Yatala", skąd 29 grudnia został zwolniony.

</doc>
<doc id="1197332" url="https://pl.wikipedia.org/wiki?curid=1197332" title="Muhammed Dawood">
Muhammed Dawood



</doc>
<doc id="1197333" url="https://pl.wikipedia.org/wiki?curid=1197333" title="Mesembryanthemum">
Mesembryanthemum



</doc>
<doc id="1197334" url="https://pl.wikipedia.org/wiki?curid=1197334" title="David Matthew Hicks">
David Matthew Hicks



</doc>
<doc id="1197335" url="https://pl.wikipedia.org/wiki?curid=1197335" title="Rene Korsitzky">
Rene Korsitzky

Rene Korsitzky (ur. 1913, zm. 19 listopada 1948 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Unterscharführer.
Obywatel czechosłowacki. Z zawodu malarz. Członek Waffen-SS od 11 listopada 1938. Korsitzky został skierowany do kompleksu obozowego Mauthausen 1 lutego 1942 i przebywał tam do maja 1943. Sprawował wówczas rozmaite funkcje, między innymi blokowego ("Blockführera") oraz kierownika komanda więźniarskiego w części obozu przeznaczonej dla jeńców radzieckich i komanda budowlanego. Wielokrotnie brał udział w masowych egzekucjach oraz dokonywał zabójstw indywidualnych.
Korsitzky został osądzony w dwudziestym pierwszym procesie załogi Mauthausen-Gusen przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 19 listopada 1948 w więzieniu Landsberg.

</doc>
<doc id="1197336" url="https://pl.wikipedia.org/wiki?curid=1197336" title="Knut Magne Valle">
Knut Magne Valle

Knut Magne Valle (ur. 5 sierpnia 1974 w Gjerstad) – norweski muzyk, kompozytor i producent muzyczny. W 1995 roku, po odejściu Carla Augusta Tidemanna dołączył do zespołu Arcturus. Przez krótki okres był także członkiem zespołu Ulver. Jest właścicielem Mølla Studio, wraz ze swym przyjacielem lutnikiem, Jarle Grimslandem co roku organizuje Mølla Festival w Gjerstad. Udziela lekcji gry na gitarze w szkole Gitarskolen.

</doc>
<doc id="1197343" url="https://pl.wikipedia.org/wiki?curid=1197343" title="Phantom FX">
Phantom FX



</doc>
<doc id="1197345" url="https://pl.wikipedia.org/wiki?curid=1197345" title="Jak obrabować Micka Jaggera">
Jak obrabować Micka Jaggera

Jak obrabować Micka Jaggera ("The Knights of Prosperity") to serial komediowy pokazywany przez Comedy Central Polska oraz w TVP2 od 22 grudnia pod nazwą "Obrobić VIP - a".
Głównym bohaterem jest mężczyzna Eugene Gurkin, którego największym marzeniem jest otwarcie własnego baru. Jednak jego praca woźnego nie pozwalała mu nawet na otwarcie butelki dobrego wina. Pewnego dnia, oglądając w telewizji program na temat nowego, luksusowego apartamentu Micka Jaggera, wpada na "genialny" pomysł wzbogacenia się. Plan jest prosty: obrabować mieszkanie Micka Jaggera. Do jego realizacji potrzebuje tylko zespołu fachowców. Na współpracę z Eugenem decyduje się jednak kilku nieudaczników życiowych.

</doc>
<doc id="1197347" url="https://pl.wikipedia.org/wiki?curid=1197347" title="Inflacja monetarna">
Inflacja monetarna

Inflacja monetarna (ang. "monetary inflation") – w opracowaniach ekonomistów związanych ze szkołą austriacką, synonim zwiększenia podaży pieniądza ponad istniejący na niego popyt.

</doc>
<doc id="1197349" url="https://pl.wikipedia.org/wiki?curid=1197349" title="Or (rzeka)">
Or (rzeka)

Or (kaz.: Ор; ros.: Орь) – rzeka w północno-zachodnim Kazachstanie i wschodniej Rosji przeduralskiej, lewy dopływ Uralu w zlewisku Morza Kaspijskiego. Długość – 332 km, powierzchnia zlewni – 18,6 tys. km², średni przepływ – 21,3 m³/s (61 km od ujścia). Reżim śnieżny z maksimum na przełomie kwietnia i maja, przez pozostałą część roku bardzo niskie stany wody.
Or powstaje z połączenia rzek Szyly i Terysbutak spływających z zachodnich zboczy Mugodżarów, Płynie na północ, przecina granicę kazachsko-rosyjską i uchodzi do Uralu kilka km w górę od Orska. Wody używane do nawadniania. Zamarza na okres od listopada do marca.

</doc>
<doc id="1197356" url="https://pl.wikipedia.org/wiki?curid=1197356" title="EXOSAT">
EXOSAT



</doc>
<doc id="1197357" url="https://pl.wikipedia.org/wiki?curid=1197357" title="Inflacja pełzająca">
Inflacja pełzająca

Inflacja pełzająca – nieznaczny wzrost przeciętnego poziomu cen w gospodarce, nieprzekraczający 5% rocznie.
Jest to zjawisko normalne w gospodarce, niewywołujące poważniejszych trudności ani negatywnych skutków ekonomicznych – poziom cen podnosi się w stosunkowo wolnym tempie, co nie jest groźne dla stabilności gospodarki. Przy inflacji pełzającej nie ma zazwyczaj większego problemu z ochroną wartości pieniądza – oferowane oprocentowanie nawet bezpiecznych produktów finansowych (lokaty, obligacje) pozwala utrzymać siłę nabywczą zgromadzonych oszczędności.

</doc>
<doc id="1197362" url="https://pl.wikipedia.org/wiki?curid=1197362" title="Josef Kisch">
Josef Kisch

Josef Kisch (ur. 28 października 1912, zm. 12 listopada 1948 w Landsberg am Lech) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Członek Waffen-SS. We wrześniu 1943 rozpoczął służbę w kompleksie obozowym Mauthausen. Początkowo był strażnikiem w "Gusen". Następnie od grudnia 1943 do lutego 1944 Kisch pełnił funkcję kierownika bloku ("Blockführera") w obozie głównym. Stamtąd przeniesiono go do podobozu "Gros-Raming". Następnie 10 września 1944 Kisch został przydzielony do oddziału zajmującego się rozbrajaniem bomb w Linzu. Przeniesiono go jeszcze na okres sześciu tygodni do podobozu "St. Valentin", a w połowie marca 1945 powrócił do służby w obozie głównym. Kisch brał aktywny udział w zamordowaniu 47 lotników alianckich w dniach 1–4 września 1944 w Mauthausen, bijąc ich pałką. Niezależnie od tego wielokrotnie znęcał się nad więźniami obozu, często powodując ich śmierć.
Kisch został osądzony w procesie załogi Mauthausen-Gusen (US vs. Johann Haider i inni) przed amerykańskim Trybunałem Wojskowym w Dachau. Skazano go na karę śmierci przez powieszenie. Wyrok wykonano 12 listopada 1948 w więzieniu Landsberg.

</doc>
<doc id="1197363" url="https://pl.wikipedia.org/wiki?curid=1197363" title="Międzynarodowe Stowarzyszenie Turystyczne Gejów i Lesbijek">
Międzynarodowe Stowarzyszenie Turystyczne Gejów i Lesbijek

Międzynarodowe Stowarzyszenie Turystyczne Gejów i Lesbijek (z ang. "International Gay &amp; Lesbian Travel Association", "IGLTA") – największa na świecie organizacja wspierająca i rozwijająca turystykę osób LGBT poprzez edukację, promocję i wspólne działania.
Organizacja została założona w 1983 roku przez 25 członków. Główna siedziba IGLTA znajduje się w Fort Lauderdale na Florydzie. IGLTA jest aktualnie tworzone przez ponad 1500 firm z branży turystycznej w 55 krajach na całym świecie (między innymi Bhutan, Bułgaria, Chiny, Kuba, Cypr, Egipt, Estonia, Ghana, Izrael, Jordania, Kazachstan, Łotwa, Liban, Litwa, Nepal czy Nigeria). Do organizacji należą:
Z IGLTA stowarzyszone są ponadto organizacje non-profit oraz pozabranżowe: bary i kluby nocne, kawiarnie, muzea, organizatorzy pride'ów, restauracje, sklepy, ośrodki spa, teatry oraz inne podmioty oraz usługodawcy ukierunkowani na potrzeby społeczności LGBT. IGLTA jest afiliowana przy World Tourism Organization w ONZ
Ze względu na dynamiczny rozwój turystyki gejowskiej w Europie International Gay &amp; Lesbian Travel Assosiation (IGLTA) powołało w styczniu 2008 roku swojego pierwszego polskiego Ambasadora, którym został Piotr Wójcik.

</doc>
<doc id="1197364" url="https://pl.wikipedia.org/wiki?curid=1197364" title="Abdeslam Ouaddou">
Abdeslam Ouaddou

Abdeslam Ouaddou (arab. يعبدالسلام وادو, ur. 1 listopada 1978 w Ksar Askour) – marokański piłkarz grający na pozycji środkowego obrońcy.
Kariera klubowa.
Ouaddou urodził się w Maroku, ale w młodym wieku wyemigrował do Francji i tam też rozpoczął karierę w zespole AS Nancy. Początkowo grał w rezerwach klubu, ale w 1999 roku został włączony do kadry pierwszego zespołu i 20 listopada zadebiutował w Ligue 1 w przegranym 0:2 wyjazdowym meczu z FC Nantes. W sezonie 1999/2000 zespół Nancy spadł jednak z ligi i sezon 2000/2001 Ouaddou spędził grając w Ligue 2.
Latem 2001 Ouaddou zmienił otoczenie i został zawodnikiem angielskiego Fulhamu. Kosztował 2 miliony funtów. W Premiership zadebiutował 19 sierpnia w przegranym 2:3 wyjazdowym meczu z Manchesterem United. W Fulham przez dwa sezony rozegrał 21 spotkań i zajmował 13. oraz 14. miejsce w lidze. W 2003 roku Marokańczyk odszedł do Stade Rennais. W Rennes Ouaddou występował przez 3 sezony, a największym sukcesem było zajęcie 5. pozycji w Ligue 1 w 2005 roku.
Latem 2006 roku Ouaddou wyjechał do greckiego Olympiakosu Pireus, do którego trafił na zasadzie wolnego transferu. W lidze greckiej zaliczył jednak tylko 6 spotkań i już po pół roku powrócił do Francji prosząc kierownictwo klubu o zerwanie kontraktu z powodów rodzinnych. W styczniu 2007 przeszedł do Valenciennes FC, któremu pomógł w utrzymaniu się w Ligue 1. W 2008 roku powrócił do swojego pierwotnego francuskiego klubu, AS Nancy. Z kolei w 2010 roku został piłkarzem katarskiego Lekhwiya.
24 stycznia 2013 roku podpisał kontrakt z Rubin Kazań.
Kariera reprezentacyjna.
W reprezentacji Maroka Ouaddou zadebiutował w 2001 roku. W 2002 roku Humberto Coelho powołał go na Puchar Narodów Afryki 2002, jednak Marokańczycy odpadli już po fazie grupowej. W 2004 roku Ouaddou był podstawowym zawodnikiem kadry narodowej na Puchar Narodów Afryki 2004. Tam zdobył jedną bramkę w wygranym 4:0 grupowym spotkaniu z Beninem, a następnie wywalczył wicemistrzostwo Afryki. W 2006 roku także wystąpił w turnieju o Puchar Narodów Afryki (Maroko zakończyło udział na fazie grupowej). PNA 2008, na który zabrał go selekcjoner Henri Michel, był jego czwartym w karierze.

</doc>
<doc id="1197365" url="https://pl.wikipedia.org/wiki?curid=1197365" title="Łowcy faktów">
Łowcy faktów

Łowcy faktów — amerykański program telewizyjny, parodia powstawania programów newsowych, emitowany przez polską wersję Comedy Central.
Główni bohaterowie to: 

</doc>
<doc id="1197366" url="https://pl.wikipedia.org/wiki?curid=1197366" title="Estádio Juca Fortes">
Estádio Juca Fortes

Estádio Juca Fortes – stadion piłkarski, w Barras, Piauí, Brazylia, na którym swoje mecze rozgrywa klub Barras Futebol Club.

</doc>
<doc id="1197370" url="https://pl.wikipedia.org/wiki?curid=1197370" title="Chobda">
Chobda

Chobda (w górnym biegu Wielka Chobda; kaz.: Қобда, "Kobda"; Үлкен Қобда, "Ülken Kobda"; ros.: Хобда, "Chobda"; Большая Хобда, "Bolszaja Chobda") – rzeka w północno-zachodnim Kazachstanie, w dolnym biegu graniczna z Rosją, lewy dopływ Ileku w dorzeczu Uralu. Długość - 225 km (363 km od źródeł Karachobdy), powierzchnia zlewni - 14,7 tys. km², przepływ od 3 m³/s do 650 m³/s. Reżim śnieżny. 
Chobda wypływa na zachodnich stokach Mugodżarów, płynie na północny zachód przez Wyżynę Przeduralską i uchodzi do Ileku na granicy kazachsko-rosyjskiej. Latem rozpada się na oddzielne odcinki. Wody wykorzystywane do zawadniania, na brzegach złoża węgla kamiennego.

</doc>
<doc id="1197372" url="https://pl.wikipedia.org/wiki?curid=1197372" title="Estádio Municipal Deusdeth de Melo">
Estádio Municipal Deusdeth de Melo

Estádio Municipal Deusdeth de Melo – stadion piłkarski, w Campo Maior, Piauí, Brazylia, na którym swoje mecze rozgrywa klub Caiçara Esporte Clube.

</doc>
<doc id="1197374" url="https://pl.wikipedia.org/wiki?curid=1197374" title="Selasphorus rufus">
Selasphorus rufus



</doc>
<doc id="1197377" url="https://pl.wikipedia.org/wiki?curid=1197377" title="Selasphorus platycercus">
Selasphorus platycercus



</doc>
<doc id="1197379" url="https://pl.wikipedia.org/wiki?curid=1197379" title="Estádio Municipal Tibério Barbosa Nunes">
Estádio Municipal Tibério Barbosa Nunes

Estádio Municipal Tibério Barbosa Nunes – stadion piłkarski, w Floriano, Piauí, Brazylia, na którym swoje mecze rozgrywa klub Associação Atlética Cori-Sabbá.

</doc>
<doc id="1197380" url="https://pl.wikipedia.org/wiki?curid=1197380" title="Akademie rolnicze w Polsce">
Akademie rolnicze w Polsce



</doc>
<doc id="1197381" url="https://pl.wikipedia.org/wiki?curid=1197381" title="Przypołudnikowate">
Przypołudnikowate



</doc>
<doc id="1197384" url="https://pl.wikipedia.org/wiki?curid=1197384" title="Agata Mańczyk">
Agata Mańczyk

Agata Mańczyk (ur. 31 marca 1977) – polska pisarka, autorka książek dla dzieci i młodzieży. 
Życiorys.
Ukończyła studia na wydziale polonistyki Uniwersytetu Warszawskiego oraz kurs redakcji merytorycznej Polskiego Towarzystwa Wydawców Książek. Współpracowała z Filipinką, pracowała w Wydawnictwie Świat Książki i w gimnazjum, jako nauczyciel języka polskiego. 
Jej debiutem literackim była "klara@żuk.pl", wydana przez Wydawnictwo Publicat w 2006 roku. Kolejną pozycją w dorobku autorki był "Świeżo zatemperowany scyzoryk", wydany w roku 2005 przez Wydawnictwo Telbit. Od roku 2007 związana z wydawnictwem Nasza Księgarnia, gdzie wydała swoje najnowsze książki: "Jajecznica na deszczówce" oraz "Pierwsza noc pod gołym niebem".

</doc>
<doc id="1197387" url="https://pl.wikipedia.org/wiki?curid=1197387" title="Národní třída">
Národní třída

Národní třída – stacja linii B metra praskiego (odcinek I.B), położona na Nowym Mieście, w rejonie ulic: "Spálená", Purkyniego ("Purkyňova") i Rettigovej ("Rettigové"). Nazwa stacji nawiązuje do znajdującej się w pobliżu alei Narodowej ("Národní třída").
Od 1 lipca 2012 roku stacja była czasowo zamknięta z powodu prac budowlanych nad stacją. Ponowne otwarcie nastąpiło 27 czerwca 2014 roku, w godzinach popołudniowych.

</doc>
<doc id="1197388" url="https://pl.wikipedia.org/wiki?curid=1197388" title="Estádio Municipal de Luis Correia">
Estádio Municipal de Luis Correia

Estádio Municipal de Luis Correia – stadion piłkarski, w Luís Correia, Piauí, Brazylia, na którym swoje mecze rozgrywa klub Luís Correia Esporte Clube.

</doc>
<doc id="1197391" url="https://pl.wikipedia.org/wiki?curid=1197391" title="9K330 Tor">
9K330 Tor

9K330 Tor (w kodzie NATO SA-15 Gauntlet) – system kierowanych rakiet ziemia-powietrze opracowanych w ZSRR na początku lat 80 XX w. Następca systemu 9K33 Osa (w kodzie NATO "SA-8 Gecko"). System 9K330 Tor przeznaczony jest do zwalczania celów na małych i średnich odległościach. Dzięki nowemu radarowi i wysokiemu stopniowi automatyzacji system jest w stanie zwalczać cele takie jak samoloty, śmigłowce, bezzałogowe statki powietrzne (UAV), pociski manewrujące, bomby i pociski kierowane.
Historia.
Geneza.
W październiku 1971 roku, do uzbrojenia radzieckich wojsk lądowych przyjęto pierwsze zestawy 9K33 Osa. W pełni zautomatyzowane, samobieżne zestawy, w których na jednej platformie zintegrowano ze sobą wyrzutnie rakietową z pociskami 9M33, stacje radiolokacyjną wykrywania, śledzenia i naprowadzania pocisków na cel. Nowatorska jak na czasy powstania konstrukcja, nie miała swojego odpowiednika w arsenałach państw NATO. Zestaw przeciwlotniczy był wysoce mobilny, zdolny do transportu drogą lotniczą i pokonywania przeszkód wodnych. Dzięki daleko posuniętej integracji systemu w ramach jednego nośnika, wyrzutnie mogły działać w pełni autonomicznie. Osa mogła prowadzić ogień z zamaskowanych stanowisk jak również w trakcie ruchu. W połowie lat 70. ubiegłego wieku, wraz z pojawieniem się nowych generacji zachodnich śmigłowców przeciwpancernych, szybujących bomb lotniczych AGM-62 Walleye, nowych wariantów AGM-12 Bullpup i rakiet przeciwradiolokacyjnych AGM-45 Shrike, możliwości Os okazały się być niewystarczające. Prace nad następcą zestawu 9K33 skupiły się zatem na ograniczeniu czasu reakcji dzięki dalszej automatyzacji procesu wykrywania, śledzenia i naprowadzania oraz zdolności do niszczenia kilku celów jednocześnie, zwiększeniu liczby przenoszonych i zdolnych do użycia w tym samym momencie środków ogniowych.
Projekt.
4 lutego 1975 roku Rada Ministrów Związku Radzieckiego, wydała postanowienie o rozpoczęciu prac nad nowym, samobieżnym systemem przeciwlotniczym. Prace w ramach nowego projektu, o nazwie kodowej Tor, rozpoczęto w połowie tego samego roku. Głównym inżynierem odpowiedzialnym za realizacje projektu został B.P. Jefremow. Za projekt wyrzutni, oznaczonej jako 9A330 odpowiadał I.M. Drize. Za projekt rakiety 9M330, odpowiedzialny był zespół pod kierunkiem P.D. Griszina. Nośnikiem systemu został ciągnik gąsienicowy GM-355. Wstępne prace postępowały szybko, już rok później powstał projekt koncepcyjny oraz pierwsze egzemplarze prototypowe. W grudniu 1983 roku rozpoczęto trwające rok próby poligonowe dostępnych prototypów wyrzutni. 19 marca 1986 roku podjęto decyzje o przyjęciu zestawu oznaczonego jako 9K330 Tor na uzbrojenie Armii Czerwonej. Równolegle z wersją lądową opracowywano model przeznaczony do instalacji na pokładach okrętów Marynarki Wojennej. Otrzymała ona oznaczenie 3K95 Kinżał i trafiła na uzbrojenie po 1989 roku.
Zadania.
Zestaw przeciwlotniczy Tor służy do zwalczania szerokiego spektrum celów powietrznych na krótkich i średnich dystansach. Zestaw przeznaczony jest do taktycznej ochrony przeciwlotniczej nacierających oddziałów pancernych i bojowych wozów piechoty na szczeblu dywizji i brygady. Zestawy wchodziły w skład pułków i dywizjonów rakiet przeciwlotniczych. Wśród celów zestawu Tor znajdują się śmigłowce, bezzałogowe aparaty latające, samoloty, bomby szybujące, precyzyjne pociski powietrze-ziemia, rakiety manewrujące. Samodzielna bateria przeciwlotnicza Tor składała się ze stanowiska dowodzenia PU-12M, początkowo umieszczonego na specjalnie do tego celu zmodyfikowanym transporterze BTR-60. Cztery wyrzutnie 9A330, dwa samochody transportowo-załadowcze 9T244 oraz transportowe ciężarówki 9T245 z zapasem rakiet do wyrzutni. Bateria ogniowa wspierana była całą gamą dodatkowych środków, zmotoryzowanych warsztatów 9W887 i MTO-AG3 oraz mobilnych magazynów części zamiennych i warsztatów diagnostycznych 9F399. Stacji kontroli rakiet 9W98, trenażera 9F678, symulatora szkolno-treningowego PRWB. Wszystkie elementy były zmotoryzowane. Standardowo wśród nośników wyposażenia były ciężarówki Ural lub KamAZ, ale na życzenie zamawiającego, istniała możliwość dostosowania dowolnej ciężarówki o odpowiedniej wielkości i nośności. Radziecki pułk rakiet przeciwlotniczych wchodzący w skład dywizji, posiadał na stanie cztery baterie ogniowe. Będący w składzie brygady, dywizjon przeciwlotniczy liczył trzy baterie ogniowe oraz stanowisko dowodzenia oparte o wóz PU-12M. Działania baterii ogniowej Tor koordynowane były przez szefa obrony przeciwlotniczej dywizji lub brygady i/lub dowódca pułku lub dywizjonu rakiet przeciwlotniczych.
Pocisk rakietowy.
Pocisk 9M330 ma długość 3,5 m, masę 167 kg gdzie na głowicę bojową przypada 15 kg. Pocisk może manewrować z przeciążeniami dochodzącymi do 30 g i prędkością dochodzącą do 2,8 Macha. W porównaniu do pocisków poprzedniej generacji znacznie zwiększono zdolności manewrowe pocisku, co w połączeniu z pionową wyrzutnią sprawia, że atakowane mogą być cele nadlatujące z każdego kierunku, a nawet cele lądowe.
Prawdopodobieństwo zniszczenia celu dla najnowszych wersji pocisku szacowane jest następująco:

</doc>
<doc id="1197393" url="https://pl.wikipedia.org/wiki?curid=1197393" title="Ulba">
Ulba



</doc>
<doc id="1197400" url="https://pl.wikipedia.org/wiki?curid=1197400" title="Praha Masarykovo">
Praha Masarykovo



</doc>
<doc id="1197402" url="https://pl.wikipedia.org/wiki?curid=1197402" title="Ülby (rzeka)">
Ülby (rzeka)

Ülby (ros. "Ульба́" = "Ulba") – rzeka w północno-wschodnim Kazachstanie, prawy dopływ Irtyszu. Długość - 100 km, powierzchnia zlewni - 4990 km², średni przepływ - 100 m³/s. Reżim mieszany z przewagą śnieżnego. 
Ülby powstaje z połączenia rzek Gromietucha i Ticha w zachodnim Ałtaju. Płynie na południowy zachód i uchodzi do Irtyszu koło miasta Öskemen. Zamarza w grudniu, rozmarza w kwietniu. Ulbińska Elektrownia Wodna koło miejscowości Ülby.

</doc>
<doc id="1197403" url="https://pl.wikipedia.org/wiki?curid=1197403" title="Estádio Municipal de Parnaíba">
Estádio Municipal de Parnaíba

Estádio Municipal de Parnaíba – stadion piłkarski, w Parnaíba, Piauí, Brazylia, na którym swoje mecze rozgrywa klub Parnahyba Sport Club.

</doc>
<doc id="1197405" url="https://pl.wikipedia.org/wiki?curid=1197405" title="Náměstí Republiky">
Náměstí Republiky

Náměstí Republiky – stacja linii B metra praskiego (odcinek I.B), położona na pograniczu Starego i Nowego Miasta, w rejonie placu Republiki (stąd nazwa) i ulic: "Na Poříčí", "V Celnici" oraz "Havlíčkova".
Wschodni westybul stacji wybudowany został w pobliżu dworca kolejowego Praha Masarykovo nádraží (Dworzec Tomasza Masaryka).

</doc>
<doc id="1197406" url="https://pl.wikipedia.org/wiki?curid=1197406" title="Praha Liben">
Praha Liben



</doc>
<doc id="1197410" url="https://pl.wikipedia.org/wiki?curid=1197410" title="Can You Feel the Love Tonight">
Can You Feel the Love Tonight

Can You Feel the Love Tonight – piosenka pochodząca ze ścieżki dźwiękowej do filmu "Król Lew" z 1994, skomponowana oraz wykonana przez Eltona Johna.
Utwór został uhonorowany Oscarem w kategorii najlepsza oryginalna piosenka filmowa w 1994. Otrzymał również Nagrodę Grammy w kategorii "Best Male Pop Vocal Performance".

</doc>
<doc id="1197411" url="https://pl.wikipedia.org/wiki?curid=1197411" title="Ülby">
Ülby

Ülby (kaz.: Үлбі; ros.: Ульба, "Ulba") – osiedle typu miejskiego w północno-wschodnim Kazachstanie, w obwodzie wschodniokazachstańskim, nad rzeką Ülby, pod administracją miasta Ridder. W 2009 roku liczyło ok. 5 tys. mieszkańców. Ośrodek przemysłu wydobywczego i drzewnego.

</doc>
<doc id="1197412" url="https://pl.wikipedia.org/wiki?curid=1197412" title="Enfant terrible">
Enfant terrible

Enfant terrible [ɑ̃fɑ̃ teʀibl] (z fr. „okropne dziecko”) – związek frazeologiczny oznaczający osobę niedyskretną, nietaktowną, łamiącą wszelkie reguły.
Zwrotu tego używa się zwykle wobec konkretnych osób, np. sportowców (vide: Władysław Komar), dziennikarzy, polityków etc. Używany może być także na określenie państw ("Wielka Brytania to enfant terrible integracji europejskiej").
Określenie to zostało rozpowszechnione przez karykatury Francuza Paula Gavarniego.

</doc>
<doc id="1197414" url="https://pl.wikipedia.org/wiki?curid=1197414" title="Estádio Dirceu Arcoverde">
Estádio Dirceu Arcoverde

Estádio Dirceu Arcoverde – stadion piłkarski, w Parnaíba, Piauí, Brazylia, na którym swoje mecze rozgrywa klub Parnahyba Sport Club.

</doc>
<doc id="1197415" url="https://pl.wikipedia.org/wiki?curid=1197415" title="Planowanie krajowe">
Planowanie krajowe

Planowanie krajowe (makroekonomiczne) – planowanie, w zakresie którego tworzone są koncepcje i kierunki polityki gospodarczej.
W krajowym planowaniu makroekonomicznym wyróżniamy 3 główne dziedziny:
1. Dziedzina pierwsza – dotyczy strategii rozwoju społeczno-gospodarczego kraju. Porusza problemy wzrostu gospodarczego, przemian strukturalnych, stymulowania procesów rozwoju, badań prognostycznych i analityczno-diagnostycznych. Planowanie strategiczne tworzy programy mające na celu rozwiązywanie zasadniczych problemów ekonomiczno-społecznych. W zakres krajowego planowania strategicznego wchodzą plany (programy) perspektywiczne oraz plany (programy) wieloletnie, które odnoszą się do długich okresów.
2. Dziedzina druga – dotyczy wpływu państwa na funkcjonowanie systemu ekonomicznego i jego głównych mechanizmów. W dziedzinie drugiej dwoma podstawowymi aspektami są planowanie:
Głównymi zagadnieniami planowania w obszarze dziedziny drugiej są: stabilizacja gospodarki oraz zapewnienie jej równowagi i sprawności. W jej ramach często tworzone są programy stabilizacyjne (dostosowawcze), które wytyczają działania, jakie rząd powinien przeprowadzić w celu umocnienia pieniądza krajowego, ograniczenia wydatków publicznych oraz popytu inwestycyjnego i konsumpcyjnego, hamowania wzrostu cen i płac.
3. Dziedzina trzecia – dotyczy planowania sektora publicznego. Obejmuje kwestie wpływania na przedsiębiorstwa, zakłady, urządzenia znajdujące się w posiadaniu lub pod kontrolą państwa, działające w ramach systemów infrastruktury, związane z systemem obrony narodowej oraz systemem bezpieczeństwa wewnętrznego. Dotacje dla jednostek sektora publicznego pochodzą z budżetu, ich rozmiary i kierunki przedstawiane są w specjalnych programach. Zapewniając prawidłowy rozwój i rozmieszczenie zakładów użyteczności publicznej można osiągnąć tzw. korzyści zewnętrzne dla przedsiębiorstw prywatnych, a także stymulować proces rozwoju gospodarczego.
Trzy wymienione powyżej dziedziny planowania krajowego uzupełniają się w swoich działaniach, wszystkie problemy występujące w krajowej polityce ekonomicznej są przez nie rozwiązywane. Trzy dziedziny planowania krajowego różnią się natomiast, co do stopnia szczegółowości swoich ustaleń i metod ich tworzenia.
Literatura: Polityka gospodarcza, pod red. Bolesława Winiarskiego, Wydawnictwo Naukowe PWN, Warszawa 1999

</doc>
<doc id="1197416" url="https://pl.wikipedia.org/wiki?curid=1197416" title="Podatek cedularny">
Podatek cedularny

Podatek cedularny – rodzaj podatku polegający na odrębnym opodatkowaniu każdego rodzaju dochodów podatnika. 
Opis.
W podatku cedularnym poszczególne źródła przychodów przypisywane są do kilku grup (ceduł), a dochody z każdej z nich są opodatkowane według stawek proporcjonalnych. Opodatkowanie ceduł może być finalne lub wstępne. Gdy jest finalne podatnik płaci odrębnie podatek z każdej ceduły. Gdy jest wstępne, to pozostałe po tym opodatkowaniu dochody z poszczególnych ceduł są sumowane i ponownie opodatkowane wedle stawek progresywnych. Pozwala to na preferowanie jednych oraz dyskryminację innych rodzajów dochodów poprzez ustalanie zróżnicowanych stawek i skal opodatkowania i przez to prowadzenie określonej polityki podatkowej. W przypadku podatku cedularnego utrudnione jest stosowanie progresji w stosunku do podatników osiągających dochody z kilku źródeł.
Zaletą podatku cedularnego jest to, że pozwala dostosować sposób opodatkowania i stawki podatkowe do różnych źródeł dochodu. Zwykle łagodniejsze stawki stosuje się do dochodów z pracy, a surowsze do dochodów z kapitałów (które jak się zakłada nie wymagają takiego nakładu czasu i kosztów ze strony podatnika). Wadą jest pominięcie całokształtu sytuacji finansowej podatnika, a tym samym zdolności do ponoszenia ciężarów podatkowych.
Współcześnie w większości krajów (w Polsce od 1992 roku) podatek cedularny został zastąpiony podatkiem globalnym.

</doc>
<doc id="1197419" url="https://pl.wikipedia.org/wiki?curid=1197419" title="Estádio Helvídio Nunes">
Estádio Helvídio Nunes

Estádio Helvídio Nunes – stadion piłkarski, w Picos, Piauí, Brazylia, na którym swoje mecze rozgrywa klub Sociedade Esportiva Picos.

</doc>
<doc id="1197423" url="https://pl.wikipedia.org/wiki?curid=1197423" title="Estádio Municipal Helvídio Nunes">
Estádio Municipal Helvídio Nunes

Estádio Municipal Helvídio Nunes – stadion piłkarski, w Piripiri, Piauí, Brazylia, na którym swoje mecze rozgrywa klub 4 de Julho Esporte Clube.

</doc>
<doc id="1197428" url="https://pl.wikipedia.org/wiki?curid=1197428" title="Kościół ewangelicko-reformowany w Wiedniu">
Kościół ewangelicko-reformowany w Wiedniu

Kościół ewangelicko-reformowany w Wiedniu – najstarszy kościół ewangelicki w Wiedniu ("reformowany kościół farny" – niem. "Reformierte Stadtkirche"), położony przy Dorotheergasse 16 (tzw. "żółty kościół"). Siedziba krajowego superintendenta Kościoła Ewangelickiego Helweckiego Wyznania w Austrii i parafii ewangelicko-reformowanej Wiedeń-Śródmieście ("Evangelische Gemeinde H.B. Wien-Innere Stadt"), jednej z trzech tego wyznania w stolicy.
W XVIII w. przebywający w Wiedniu ewangelicy reformowani mogli jedynie w ograniczonym zakresie korzystać z opieki duszpasterskiej w kaplicy znajdującej się na eksterytorialnym obszarze ambasady holenderskiej, obsługiwanej przez duchownych przybywających ze Szwajcarii. Po ogłoszeniu Patentu Tolerancyjnego przez cesarza Józefa II w 1781 nowo powstałe zbór reformowany i luterański nabyły w 1783 teren rozwiązanego klasztoru klarysek, zwanego (niem.) "Königinnenkloster", przy Hofburgu, gdzie dotąd znajdują się główne miejskie kościoły parafialne obu wyznań.
Klasycystyczna budowla została wzniesiona w latach 1783–1784 według planów nadwornego architekta Gottlieba Nigelli. Zgodnie z zasadami patentu tolerancyjnego kościół nie mógł mieć na zewnątrz cech budowli sakralnej, posiadać wieży, dzwonów ani wejścia od ulicy (tzw. tolerancyjny dom modlitwy – niem. "Toleranzbethaus"). Wnętrze z apsydą od wsch. kryte jest dwiema kopułami i posiada boczne empory wsparte na kolumnach. Ambona i Stół Pański (ołtarz) być może pochodzą z któregoś z zsekularyzowanych klasztorów. W 1815 zbudowano – czyniąc wyjątek prawny dla członkini domu panującego – wejście boczne prowadzące wprost z ulicy (niezachowane), przeznaczone dla małżonki arcyksięcia Karola, Henrietty Nassau-Weilburg, zwane "Henriettentor". Tzw. Patent Protestancki z 1861 pozwolił na przebudowę kościoła, który w 1887 otrzymał neobarokową fasadę z wieżą i z wejściem od ulicy. W związku z tym dyspozycja wnętrza (rozmieszczenie ołtarza i organów) została zmieniona o 180° (architekt Ignacy Sowiński). W 1895 na wieży zawieszono 3 dzwony (zarekwirowane następnie podczas obu wojen światowych), obecne pochodzą z 1979. Prospekt organowy pochodzi z 1901, natomiast sam instrument z 1974 (Heinrich Gollini). W latach 2000–2006 miała miejsce gruntowna restauracja świątyni. W kościele co niedzielę odbywają się nabożeństwa w języku niemieckim i węgierskim oraz – dla wspólnoty międzykonfesyjnej – angielskim.

</doc>
<doc id="1197430" url="https://pl.wikipedia.org/wiki?curid=1197430" title="Re-fleksje">
Re-fleksje



</doc>
<doc id="1197432" url="https://pl.wikipedia.org/wiki?curid=1197432" title="Maria Dawska">
Maria Dawska

Maria Dawska (ur. 12 listopada 1909 w Tłumaczu, zm. 1993 w Warszawie) – polska artystka malarka. Od 1956 profesor zwyczajny malarstwa. Twórczość w dziedzinie malarstwa sztalugowego i grafiki warsztatowej.
Życiorys.
W 1928 rozpoczęła studia w Akademii Sztuk Pięknych w Krakowie, gdzie w 1933 uzyskała dyplom. Następnie studiowała pedagogikę i historię sztuki na Uniwersytecie Jana Kazimierza we Lwowie. W 1933 założycielka (wraz z Jonaszem Sternem i W. Przedwojewskim) grupy artystycznej plastyków „Orion” w Stanisławowie. Po wojnie członek ZPAP w Krakowie. W 1947 wspólnie z mężem, Stanisławem Dawskim zamieszkała we Wrocławiu i podjęła pracę w Państwowej Wyższej Szkole Sztuk Plastycznych (obecnie ASP). Z uczelnią była związana do 1970 w której pełniła funkcje: prodziekana Wydziału Malarstwa (1951–1954), kierownika Studium Ogólnego (1954–1958), dziekana Wydziału Szkła (1957–1967), kierownika Katedry Zespołowej Malarstwa (1958–1970). Po wypadkach 1968 nękana wraz z mężem Stanisławem Dawskim przez władze. Wyjechała z Wrocławia i od 1969 zamieszkała w Warszawie.
Działała społecznie w Towarzystwie Przyjaciół Dzieci.
Inspiracją dla jej twórczości była obserwacja przyrody w tym np. żywiołów morza (cykle „Kompozycje oceaniczne”, „Kompozycje antarktyczne”, „Fauna”), a także wieloletnia współpraca z dziećmi we wrocławskim Towarzystwie Przyjaciół Dzieci (cykl „Bajki malowane”). Podejmowała tematykę sportową, uczestnicząc i zdobywając nagrody w krajowych konkursach olimpijskich w 1948 i 1956 roku. Po 1956 organiczne, na poły abstrakcyjne, aluzyjne formy jej prac zbliżyły je do surrealizmu.
Wystawy.
Ważniejsze wystawy indywidualne, m.in.: „Zachęta” – Warszawa 1955, Muzeum Śląskie – Wrocław 1957, Dom Artysty Plastyka – Warszawa 1967, Galeria „Zapiecek” – Warszawa 1975.
Wystawy zbiorowe m.in. Wystawa ZPAP – Lwów 1944, Ogólnopolski Salon Wiosenny – Warszawa 1946, „Salon dziecka w Paryżu” – Paryż 1954, Contemporary Polish Graphies – Milwaukee 1963, Contemporary Artists from Poland – Londyn 1960, Festiwal Polskiego Malarstwa Współczesnego – Szczecin 1968, „Dziecko w malarstwie” – Paryż 1986.

</doc>
<doc id="1197435" url="https://pl.wikipedia.org/wiki?curid=1197435" title="Czagan">
Czagan

 

</doc>
<doc id="1197436" url="https://pl.wikipedia.org/wiki?curid=1197436" title="Szósty zmysł (singel)">
Szósty zmysł (singel)



</doc>
<doc id="1197437" url="https://pl.wikipedia.org/wiki?curid=1197437" title="Władimir Żyrynowski">
Władimir Żyrynowski



</doc>
<doc id="1197438" url="https://pl.wikipedia.org/wiki?curid=1197438" title="Estádio Governador Alberto Tavares Silva">
Estádio Governador Alberto Tavares Silva

Estádio Governador Alberto Tavares Silva – stadion wielofunkcyjny w Barras, Piauí, Brazylia, na którym swoje mecze rozgrywa klub Ríver Atlético Clube.

</doc>
<doc id="1197441" url="https://pl.wikipedia.org/wiki?curid=1197441" title="Maciej Faltyński">
Maciej Faltyński

Maciej Faltyński (ur. 13 lipca 1973 w Gdyni) – polski piłkarz występujący na pozycji pomocnika.
Jest wychowankiem Arki Gdynia, następnie grał w Pogoni Szczecin, ponownie w Arce, a ostatnim klubem w którym występował był w sezonie 2001/2002 niemiecki SV 19 Straelen.
W I lidze zadebiutował jako zawodnik Pogoni Szczecin 5 marca 1995 w wyjazdowym meczu z Górnikiem w Zabrzu, przegranym 0-1. 
W I lidze rozegrał 84 mecze (wszystkie w barwach Pogoni) i zdobył 1 gola w 63 min. meczu przeciwko Wiśle Kraków, 1 kwietnia 2000 (3-3).

</doc>
<doc id="1197442" url="https://pl.wikipedia.org/wiki?curid=1197442" title="Nie jestem dawno">
Nie jestem dawno



</doc>
<doc id="1197445" url="https://pl.wikipedia.org/wiki?curid=1197445" title="Szagan (dopływ Irtyszu)">
Szagan (dopływ Irtyszu)

Szagan, Czagan (ros. "Чаган", "Шаган") – okresowa rzeka w północno-wschodnim Kazachstanie, lewy dopływ Irtyszu. Jej długość wynosi 295 km, powierzchnia zlewni 25,4 tys. km², średni przepływ 1,02 m³/s. Ma reżim śnieżny. Latem regularnie wysycha. 
Wypływa na północnym krańcu gór Czyngiztau na Pogórzu Kazachskim, płynie na północny wschód, wypływa na południowy skraj Niziny Zachodniosyberyjskiej i uchodzi do Irtyszu.

</doc>
<doc id="1197449" url="https://pl.wikipedia.org/wiki?curid=1197449" title="Estádio Lindolfo Monteiro">
Estádio Lindolfo Monteiro

Estádio Lindolfo Monteiro – stadion piłkarski w Teresina, Piauí, Brazylia, na którym swoje mecze rozgrywają kluby Piauí Esporte Clube i Sociedade Esportiva Tiradentes.

</doc>
<doc id="1197452" url="https://pl.wikipedia.org/wiki?curid=1197452" title="Puchar Świata w Biathlonie 2007/2008 – Oberhof 2008">
Puchar Świata w Biathlonie 2007/2008 – Oberhof 2008

Puchar Świata w niemieckim Oberhofie odbył się w dniach 3 – 6 stycznia 2008 roku. Była to czwarta seria zawodów w sezonie 2007/2008, a przy okazji pierwsza w Niemczech.
Rezultaty.
Kobiety.
Sprint.
Wyniki
Bieg masowy.
Wyniki
Mężczyźni.
Sprint.
Wyniki
Bieg masowy.
Wyniki

</doc>
<doc id="1197453" url="https://pl.wikipedia.org/wiki?curid=1197453" title="Wybory prezydenckie w Libanie w 2008 roku">
Wybory prezydenckie w Libanie w 2008 roku

Wybory prezydenckie w Libanie odbyły się 25 maja 2008 roku. Dwunastym prezydentem Libanu został generał Michel Sulaiman. Wyboru dokonał 128-osobowy parlament.
24 listopada 2007 roku zakończyła się kadencja prezydenta Émile Lahouda. Trwający od września wewnętrzny kryzys polityczny nie pozwolił parlamentowi wybrać nowego prezydenta. Samo głosowanie przekładane było dziewiętnaście razy. Ostateczna data została ustalona po porozumieniu zawartym pomiędzy rządem Libanu a opozycyjnym Hezbollahem, które zostało zawarte w Dosze w Katarze.
Wyboru prezydenta dokonuje libańskie Zgromadzenie Narodowe większością zwykłą przy kworum wynoszącym 2/3 członków parlamentu. Wybory były przekładane ze względu na brak wymaganego kworum. Rywalizujący ze sobą kandydaci zgodzili się już wcześniej na to, by stanowisko prezydenta Libanu objął dowódca libańskiej armii – generał Michel Suleiman.
Sytuacja przed wyborami.
Termin wyborów prezydenckich został dziewiętnaście razy przekładany przez przewodniczącego Zgromadzenia Narodowego Nabiha Berri. Pierwotnie były one planowane na wrzesień 2007 roku. 23 listopada funkcję prezydenta Libanu przestał pełnić Émile Lahoud. Od tego dnia obowiązki prezydenta pełnił urzędujący premier Fouad Siniora.
Liban znalazł się w wewnętrznym kryzysie polityczny. Stronami sporu były prozachodni rząd kierowany przez Fuada Siniorę, który dysponuje większością parlamentarną, oraz popierana przez Syrię szyicka opozycja na czele z Hezbollahem, która jest na tyle silna, że może uniemożliwić zebranie kworum wynoszącego 2/3 członków parlamentu. 3 grudnia 2007 roku prorządowy Sojusz 14 Marca zaakceptował wysuniętą przez Hezbollah kandydaturę Suleimana na prezydenta.
Po uzgodnieniu Sulaimana jako kandydata kompromisowego, wybór prezydenta odkładano w parlamencie kilkanaście razy, gdyż koalicja i opozycja nie mogły osiągnąć zgody nad szczegółami porozumienia. Opozycja dążyła do połączenia elekcji prezydenckiej ze zgodą na powołanie nowego gabinetu, w którym miałaby zagwarantowane miejsce.
22 kwietnia w Kuwejcie odbyła się konferencja G8 i państw sąsiadujących z Irakiem, na której jednym z głównych tematów był wewnętrzny kryzys polityczny w Libanie. W spotkaniu uczestniczyli przedstawiciele Francji, Niemiec, Rosji, Stanów Zjednoczonych, Włoch, Wielkiej Brytanii, Arabii Saudyjskiej, Egiptu, Jordanii, Kuwejtu, Kataru, Libanu i Zjednoczonych Emiratów Arabskich. Ponadto – w spotkaniu udział wzięli również Wysoki Przedstawiciel Unii Europejskiej ds. wspólnej polityki zagranicznej i bezpieczeństwa, Javier Solana, sekretarz generalny Ligi Arabskiej – Amr Moussa oraz przedstawiciel Sekretarza Generalnego ONZ, Ban Ki-moona.
7 maja 2008 w Libanie wybuchły walki między opozycyjnym Hezbollahem a siłami rządowymi. Powodem było zamknięcie i przejęcie przez rząd wewnętrznej linii telekomunikacyjnej Hezbollahu. W zamieszkach w kraju zginęło około 65 osób. 21 maja 2008 przywódcy koalicji i opozycji zawarli porozumienie w czasie rozmów negocjacyjnych prowadzonych pod auspicjami Ligi Państw Arabskich w Doże w Katarze. Porozumienie z Dohy przewidywało wybór Michela Sulaimana na stanowisko prezydenta Libanu, utworzenie wspólnego rządu jedności narodowej, wyrzeczenie się przez obie strony stosowania siły i przemocy oraz reformę systemu wyborczego.
Porozumienie w Ad-Dauha.
21 maja w Dosze w Katarze osiągnięto kompromis pomiędzy rządem Libanu pod przewodnictwem Fuada Siniory a opozycyjnym Hezbollahem. Rząd zgodził się na spełnienie dwóch warunków postawionych przez Hezbollah: prawa weta i przeprowadzenie kolejnych wyborów parlamentarnych na bazie malutkich dystryktów. Nowe prawo wyborcze ma pozwolić na klarowny podział wpływów w Bejrucie i wyłonienie jednego, niepodważalnego zwycięzcy w całym kraju.
Wybory.
Na 25 maja zaplanowano sesję parlamentu, podczas której doszło do głosowania nad wyborem prezydenta. Za wyborem Suleimana opowiedziało się 118 z 127 parlamentarzystów. Sześciu wstrzymało się od głosu, jeden głosował na parlamentarzystę Nassiba Lahuda, jeden na Jeana Obeida, jeden głos oddany został na zamordowanego w 2006 roku premiera Rafika Haririego i innych „męczenników”. Po ogłoszeniu wyników głosowania Suleiman został zaprzysiężony na prezydenta kraju przez marszałka Nabiha Berriego.
Sytuacja po wyborach.
Wybór prezydenta i rozpoczęcie prac przez parlament, który nie mógł się zebrać przez ostatnie półtora roku świadczyć mają o zakończeniu najpoważniejszego od czasu libańskiej wojny domowej z lat 1975-1990 kryzysu. W czasie głosowania obecni byli – emir i premier Kataru oraz ministrowie spraw zagranicznych Syrii, Arabii Saudyjskiej, Francji, Turcji, Egiptu i Iranu. Pierwszym zadaniem nowego prezydenta będzie wybór nowego premiera wskazanego przez większość parlamentarzystów.
Zobacz też.
Prezydenci Libanu

</doc>
<doc id="1197459" url="https://pl.wikipedia.org/wiki?curid=1197459" title="Podatek inflacyjny">
Podatek inflacyjny

Podatek inflacyjny – jedno ze źródeł pozyskiwania renty emisyjnej. Jest to dochód jaki rząd otrzymuje z inflacji, przy założeniu, że dochód realny oraz produkcja są stałe. Jest to przyczyną powstania takiej sytuacji, w której dochody gospodarstw domowych i przedsiębiorstw się zmniejszają, natomiast podatki liczone od wartości nominalnej pozostają takie same. Przyczyną takiego zjawiska jest próba finansowania przez państwo deficytu budżetowego poprzez dodrukowanie pieniędzy. Gdy dochód realny jest stały, wzrost nominalnej podaży pieniądza powoduje wzrost cen – inflację. Jednak w tej sytuacji jest ona dla państwa niewątpliwie korzystna, gdyż zmniejsza się wartość gotówki, czyli realna wartość nieoprocentowanej części długu. Stopa inflacji staje się zatem stopą podatkową, a realna wartość gotówki jest podstawą opodatkowania.

</doc>
<doc id="1197464" url="https://pl.wikipedia.org/wiki?curid=1197464" title="Raisa Smietanina">
Raisa Smietanina

Raisa Pietrowna Smietanina (ros. Раи́са Петро́вна Смета́нина, ur. 29 lutego 1952 w Mochczy) – radziecka i rosyjska biegaczka narciarska, pochodzenia komiackiego dziesięciokrotna medalistka olimpijska, jedenastokrotna medalistka mistrzostw świata, zdobywczyni Pucharu Świata, należąca do rekordzistek sportowej długowieczności.
Kariera.
Startowała na pięciu edycjach zimowych igrzysk olimpijskich. Zadebiutowała na igrzyskach w Innsbrucku w 1976 r. Wystartowała tam we wszystkich trzech konkurencjach kobiecych, w każdej zdobywając medal. Wraz z Niną Fiodorową, Zinaidą Amosową i Galiną Kułakową zdobyła złoty medal w sztafecie 4x5 km, a indywidualnie triumfowała także w biegu na 10 km techniką klasyczną. Ponadto zdobyła srebrny medal w biegu na 5 km stylem klasycznym, lepsza okazała się jedynie Finka Helena Takalo. Również na igrzyskach olimpijskich w Lake Placid osiągnęła znakomite wyniki. Obroniła tytuł mistrzyni olimpijskiej w biegu na 5 km, a wspólnie z Niną Bałdyszewą, Niną Roczewą i Galiną Kułakową zdobyła srebrny medal w sztafecie. Podczas igrzysk w Sarajewie zdobyła srebrne medale w biegach na 10 i 20 km techniką klasyczną, w obu przypadkach szybsza była jedynie Finka Marja-Liisa Hämäläinen. Na igrzyskach olimpijskich w Calgary zdobyła srebrny medal w biegu na 10 km techniką klasyczną oraz brązowy na dystansie 20 km techniką dowolną. Swój ostatni medal zdobyła podczas igrzysk olimpijskich w Albertville w 1992 r. Razem z Jeleną Välbe, Larisą Łazutiną i Lubow Jegorową zdobyła złoty medal w sztafecie. Zdobywając ten medal, na dwa tygodnie przed swoimi czterdziestymi urodzinami, została najstarszą medalistką olimpijską w biegach w historii.
W 1974 r. zadebiutowała na mistrzostwach świata biorąc udział w mistrzostwach w Falun. Zdobyła tam brązowy medal w biegu na 5 km techniką klasyczną oraz złoty w sztafecie. Sztafeta radziecka wystąpiła tam w składzie: Nina Fiodorowa, Nina Seliunina, Raisa Smietanina i Galina Kułakowa. Cztery lata później, na mistrzostwach świata w Lahti zdobyła kolejne trzy medale. Dwa brązowe zdobyła w sztafecie oraz w biegu na 5 km techniką klasyczną. Ponadto zdobyła też srebrny medal na dystansie 10 km stylem klasycznym. Mistrzostwa świata w Falun w 1980 r. rozegrane zostały ponieważ bieg na 20 km nie został włączony do programu igrzysk w Lake Placid. W biegu tym Raisa zajęła trzecie miejsce. Na mistrzostwach świata w Oslo do swojej medalowej kolekcji dołączyła złoto w biegu na 20 km techniką klasyczną oraz srebro wywalczone w sztafecie. Na mistrzostwach w Seefeld, mistrzostwach w Oberstdorfie i mistrzostwach w Lahti indywidualnie Smietanina nie zdobyła żadnego medalu. Jako członkini sztafet wywalczyła jednak złoto w Seefeld i srebro w Lahti. Mistrzostwa świata w Val di Fiemme w 1991 r. były ostatnimi w jej karierze. Indywidualnie zajęła 11. miejsce w biegu na 5 km techniką klasyczną, a wraz z Lubow Jegorową, Tamarą Tichonową i Jeleną Välbe wywalczyła po raz kolejny złoty medal w sztafecie.
Reprezentacyjną karierę sportową zakończyła po osiągnięciu czterdziestu lat. Zdobyła 10 medali olimpijskich 11 medali mistrzostw świata co czyni ją jedną z najbardziej utytułowanych biegaczek narciarskich w historii. Najlepsze wyniki w Pucharze Świata osiągnęła w sezonie 1980/1981, kiedy to triumfowała w klasyfikacji generalnej. Ponadto w sezonach 1978/1979 i 1983/1984 była druga. 21 razy zdobywała tytuł mistrzyni Związku Radzieckiego.
W 1979 została nagrodzona medalem Holmenkollen wraz z dwoma narciarzami alpejskimi Ingemarem Stenmarkiem ze Szwecji oraz Erikiem Håkerem z Norwegii. Została także odznaczona Orderem Przyjaźni Narodów, Orderem Czerwonego Sztandaru Pracy, Orderem „Znak Honoru”, Orderem Lenina oraz Orderem Honoru.
W 1992 roku otrzymała honorowe obywatelstwo Syktywkar. W tym samym roku nazwano miejscowy kompleks narciarski jej imieniem.
W 1997 roku Rząd Federalny w uznaniu zasług biegaczki podarował jej dom w Syktywkar, latem tego samego roku na pierwszym piętrze otwarto Muzeum Mistrzyni Olimpijskiej.
W 2013 wybito 2 rublową monetę kolekcjonerską z podobizną biegaczki.

</doc>
<doc id="1197466" url="https://pl.wikipedia.org/wiki?curid=1197466" title="Szagan (dopływ Uralu)">
Szagan (dopływ Uralu)

Szagan (ros. Чаган, "Czagan") — rzeka w północno-zachodnim Kazachstanie, prawy dopływ Uralu. Długość – 264 km, powierzchnia zlewni – 7530 km², średni przepływ – 7,7 m³/s (40 km od ujścia). Reżim śnieżny.
Szagan wypływa w południowo-zachodniej części płaskowyżu Wielki Syrt, płynie na południe. Przecina granicę rosyjsko-kazachską, wypływa na Nizinę Nadkaspijską i uchodzi do Uralu w mieście Orał. Latem wysycha i przeobraża się z łańcuch małych jeziorek. Wody używane do nawadniania, zwłaszcza sadów.
W 1919 nad Szaganem toczyły się krwawe walki z bolszewikami.

</doc>
<doc id="1197468" url="https://pl.wikipedia.org/wiki?curid=1197468" title="Szagan">
Szagan



</doc>
<doc id="1197470" url="https://pl.wikipedia.org/wiki?curid=1197470" title="Produkty gotowe">
Produkty gotowe

Produkty gotowe, produkty finalne, produkty końcowe – własne produkty przedsiębiorstwa, których technologiczny proces wytwórczy został zakończony i zostały przekazane zamawiającemu do odbioru (usługi), bądź zostały przekazane do magazynu lub bezpośrednio do odbiorcy (wyroby gotowe). Produkty gotowe przeznaczone są do sprzedaży i nie podlegają dalszemu przetworzeniu. Są to jednocześnie prace i usługi odpisane w momencie wytworzenia w ciężar kosztu własnego, lecz jeszcze nie sprzedane do końca okresu sprawozdawczego.

</doc>
<doc id="1197475" url="https://pl.wikipedia.org/wiki?curid=1197475" title="Domingos da Guia">
Domingos da Guia

Domingos Antônio da Guia ("Domingos", ur. 19 listopada 1912 w Rio de Janeiro, zm. 18 maja 2000 w Rio de Janeiro) – brazylijski piłkarz, środkowy obrońca. Brązowy medalista MŚ 1938.
Czarnoskóry piłkarz był jednym z najwybitniejszych defensorów nie tylko swoich czasów, do dziś uchodzi za najlepszego brazylijskiego obrońcę w dziejach. Karierę zaczynał w Bangu AC – w pierwszym zespole debiutował w 1929. W 1933 grał w Nacionalu Montevideo (mistrzostwo Urugwaju), w roku następnym był już piłkarzem CR Vasco da Gama. W 1935 z Boca Juniors został mistrzem Argentyny. W tym samym roku wrócił do ojczyzny i przez osiem lat był graczem CR Flamengo. W latach 1943-1947 grał w Corinthians Paulista. Karierę kończył w macierzystym Bangu (1948).
W reprezentacji Brazylii rozegrał 30 spotkań. Podczas MŚ 38 wystąpił w czterech spotkaniach. Brał udział w kilku edycjach Copa América, pełnił funkcję kapitana zespołu.
Jego syn Ademir da Guia także był znanym piłkarzem, uczestnikiem MŚ 74.

</doc>
<doc id="1197486" url="https://pl.wikipedia.org/wiki?curid=1197486" title="Adolph Zukor">
Adolph Zukor

Adolph Zukor (ur. 7 stycznia 1873, zm. 10 czerwca 1976) – amerykański producent filmowy, założyciel Paramount Pictures.
Życiorys.
Urodził się 7 stycznia 1873 r. w Ricse (Węgry) w żydowskiej rodzinie jako syn właściciela sklepu spożywczego. Po śmierci ojca, a potem matki znalazł się pod opieką wuja, rabina Kalmana Liebermanna. W wieku 12 lat rzucił szkołę i został pomocnikiem sklepikarza. W wieku 16 lat wyemigrował do Stanów Zjednoczonych. Jak większość emigrantów zaczął skromnie. Najpierw przybył do Nowego Jorku, pozostał przy rodzinie i pracował w sklepie tapicerskim. Przyjaciel załatwił mu pracę praktykanta u kuśnierza. Zukor pozostał tam przez dwa lata. Kiedy odszedł, by stać się pracownikiem kontraktowym, zszywał kawałki futra i sprzedawał sam. Miał wówczas dziewiętnaście lat i znakomitego projektanta. W 1892 wystawa "Columbian Exposition" w Chicago dla uczczenia odkrycia Ameryki przez Kolumba, przyciągnęła Zukora na Środkowy Zachód. Zaczął tam futrzany biznes. W drugim sezonie działalności "Zukor’s Novelty Fur Company" rozrosło się do dwudziestu pięciu ludzi i otworzyło filię.
Jednym z mitów historii filmu jest, że ludzie, którzy tworzyli przemysł filmowy byli ubogimi, prostakami. Zukor wyraźnie nie pasował do tego profilu. Około 1903, wyglądał już i żył jak bogaty młody mieszczanin. Miał apartament na 111 Ulicy i Siódmej Alei w Nowym Jorku – w bogatej niemiecko-żydowskiej dzielnicy.
Włączył się do przemysłu filmowego kiedy w 1903 jego kuzyn Max Goldstein zwrócił się do niego z prośbą o pożyczkę. Mitchell Mark potrzebował inwestorów, by rozszerzyć swą sieć teatrów podobnych do tego w Buffalo w stanie Nowy Jork z Edisonia Hall. Salon arkady miał prezentować cuda Thomasa Edisona: gramofony, elektryczne światła i kino. Zukor nie tylko dał Goldsteinowi pieniądze, ale nalegał na utworzenie spółki. Innym partnerem w przedsięwzięciu był Marcus Loew.
W 1912 Zukor założył "Famous Players in Famous Plays" jako amerykańskie przedsiębiorstwo dystrybucji francuskiego filmu "Les Amours de reine la Élisabeth" z Sarą Bernhardt. W następnym roku otrzymał finansowe poparcie braci Frohman, potężnych menadżerów teatralnych z Nowego Jorku. Ich najważniejszym zadaniem było przyciągnięcie znanych aktorów sceny do kina. W tym celu utworzyli "Famous Players Film Company", które wyprodukowało "Więźnia Zendy" (1913). Studio przekształciło się w "Famous Players-Lasky", a następnie "Paramount Pictures". Zukor był prezydentem Paramountu do 1936, gdy został prezesem zarządu.
Zrewolucjonizował przemysł filmu przez zorganizowanie produkcji i dystrybucji w jednym przedsiębiorstwie. Dopiero przepisy z 1949 r. zakazały łączenia produkcji filmowej z posiadaniem kin. Rok wcześniej (1948 r.) otrzymał Oscara za wkład w rozwój światowego kina.
Odszedł z Paramount Pictures w 1959 r. Od tego czasu pełnił funkcję honorowego przewodniczącego. To stanowisko utrzymał do śmierci w wieku 103 lat w Los Angeles – zmarł 10 czerwca 1976 r.

</doc>
<doc id="1197490" url="https://pl.wikipedia.org/wiki?curid=1197490" title="Wydział Elektroniki, Telekomunikacji i Informatyki Politechniki Gdańskiej">
Wydział Elektroniki, Telekomunikacji i Informatyki Politechniki Gdańskiej

Wydział Elektroniki, Telekomunikacji i Informatyki – największy z wydziałów Politechniki Gdańskiej. Składa się z 16 katedr zatrudniających blisko 200 pracowników naukowo-dydaktycznych i naukowych, w tym trzech członków korespondentów Polskiej Akademii Nauk. Na Wydziale kształci się około 4 000 studentów na kierunkach: informatyka, elektronika i telekomunikacja, inżynieria biomedyczna, automatyka i robotyka oraz inżynieria danych, na studiach I i II stopnia oraz studiach doktoranckich.
Wydział należy do najlepszych jednostek akademickich w Polsce, od roku 1992 utrzymuje kategorię naukową A. Działalność naukowa Wydziału obejmuje szeroki zakres nowoczesnych technologii informacyjnych i komunikacyjnych. Wydział ma pełne prawa akademickie w dyscyplinach: informatyka, elektronika i telekomunikacja, a ponadto prawa doktoryzowania w dyscyplinach: biocybernetyka i inżynieria biomedyczna oraz automatyka i robotyka. W 2017 uzyskał akredytację w najwyższej kategorii A+, nadaną przez Komitet Ewaluacji Jednostek Naukowych.
Historia.
Początki wydziału datuje się na rok 1952, kiedy z Wydziału Elektrycznego wyodrębniono Wydział Łączności – przemianowany w 1966 r. na Wydział Elektroniki. W tym samym roku zmieniono jego strukturę, zastępując katedry trzema instytutami:
W 1992 r. przywrócono strukturę katedralną (utworzono ich 17), a w 1996 nastąpiła ostatnia zmiana – przemianowanie na Wydział Elektroniki, Telekomunikacji i Informatyki Politechniki Gdańskiej, nazywany w skrócie ETI.
Od 1972 roku wydział w całości mieścił się w gmachu przy ulicy Siedlickiej, w Gdańsku Wrzeszczu. W 2008 roku został oddany do użytku drugi budynek wydziałowy, w którym znajdował się m.in. superkomputer o nazwie Galera. W roku 2015 Galera została zastąpiona przez Trytona.

</doc>
<doc id="1197492" url="https://pl.wikipedia.org/wiki?curid=1197492" title="Elena Kadare">
Elena Kadare

Elena Kadare z domu Gushi (ur. 1943 w Fierze) – albańska pisarka i scenarzystka filmowa. 
Życiorys.
Po ukończeniu szkoły średniej w Elbasanie, studiowała język i literaturę albańską na uniwersytecie w Tiranie. Po studiach pracowała jako dziennikarka i redaktorka w wydawnictwie. Jest znana głównie jako autorka krótkich opowiadań. W 1970 r. ukazała się jej powieść: "Një lindje e vështirë" ("Trudne narodziny"), będąca pierwszą w historii literatury albańskiej powieścią napisaną przez kobietę. Przetłumaczyła na język albański powieść "Szosza" Isaaca Bashevisa Singera, a także "Dziennik szalonego starca" Jun’ichirō Tanizaki.
Mieszka w Paryżu i w Tiranie. W roku 2007 odwiedziła Polskę. W 2011 nakładem wydawnictwa Onufri ukazały się wspomnienia pisarki z ostatnich 15 lat - "Koha e pamjaftueshme" ("Czas niewystarczający").
Jej mężem jest Ismail Kadare.

</doc>
<doc id="1197493" url="https://pl.wikipedia.org/wiki?curid=1197493" title="Witold Papużyński">
Witold Papużyński

Witold Papużyński (ur. 20 września 1920 w Bałcie na Podolu, zm. 1 stycznia 2008 w Częstochowie) – polski specjalista w zakresie techniki wysokich napięć, docent doktor nauk technicznych.
Życiorys.
Syn Stefana (wykładowcy matematyki) i Aleksandry z domu Kiszkowskiej. W 1923 r. rodzina repatriowała się do Polski (do Zdołbunowa na Wołyniu), a następnie (w 1929 r.) przenosi się do Dubna. Wykształcenie podstawowe zdobył w domu, a od roku 1929, po zdaniu egzaminów wstępnych uczęszczał do gimnazjum w Zdołbunowie, następnie w Dubnie, gdzie zrobił maturę w 1938 r. W tym roku, po zdaniu egzaminów wstąpił na Uniwersytet Jana Kazimierza we Lwowie, gdzie studiował matematykę. W 1939 r., po zajęciu Lwowa przez wojska sowieckie podjął pracę jako robotnik niewykwalifikowany. W 1941 r. jako żołnierz AK został skierowany na kurs podchorążych. Po zmianie okupanta (zajęciu Lwowa przez wojska niemieckie) pracował w latach 1941–1943 w kopalni węgla brunatnego w Krzemieńcu na Wołyniu jako elektromonter, a następnie technik elektryk. Po zamknięciu kopalni w 1943 został wywieziony do Rosji i pracował w kopalni manganu w Margańcu koło Krzywego Rogu. Ewakuowany przez Niemców w związku ze zbliżającym się frontem, został skierowany do zakładów zbrojeniowych w Starachowicach. W 1945 r., podjął studia na Wydziale Elektrycznym Politechniki Śląskiej. W czasie studiów w 1949 r. rozpoczął pracę w Katedrze Wysokich Napięć Wydziału Elektrycznego współorganizując laboratoria wysokonapięciowe macierzystej uczelni. W 1964 r. uzyskał stopień doktora nauk technicznych. W 1968 r. w związku z organizacją laboratoriów wysokonapięciowych przeniósł się na Wydział Elektryczny Politechniki Częstochowskiej i został zatrudniony na stanowisku docenta. Na stanowisku tym pracował do 30 września 1990, kiedy to przeszedł na emeryturę. W latach 1973–1979 był dziekanem Wydziału Elektrycznego Politechniki Częstochowskiej. Ściśle współpracował z przemysłem, był doradcą ds. elektroenergetyki w wielu zakładach Częstochowskiego Okręgu Przemysłowego, współpracował również z Centralnym Instytutem Ochrony Pracy w Warszawie. Efektem tej współpracy było kilkanaście tomów opracowań, patenty, wdrożenia nowych rozwiązań sprzętu ochronnego i nowe normy. Łączna liczba publikacji, norm i opracowań przekracza 50. Za dorobek dydaktyczny należy uznać 100 prac dyplomowych powiązanych z techniką przemysłową. Był wybitnym specjalistą–praktykiem w zakresie technik wysokiego napięcia i twórcą laboratoriów wysokonapięciowych w Częstochowie (5 laboratoriów, 60 stanowisk badawczych i dydaktycznych).
W 1942 r. zawarł związek z nauczycielką Zofią z Klemczyńskich (zm. 1960), mieli syna Zbigniewa (ur. 1950).

</doc>
<doc id="1197496" url="https://pl.wikipedia.org/wiki?curid=1197496" title="Piotr Dubrowski (filolog)">
Piotr Dubrowski (filolog)

Piotr Pawłowicz Dubrowski (ur. 14 czerwca 1812 w Czernihowie, zm. w październiku 1882 w Warszawie) – rosyjski filolog zajmujący się literaturą polską.
Ukończył studia na Uniwersytecie w Moskwie, następnie pracował w Warszawie jako nauczyciel w gimnazjum (1837-1851). Później był profesorem języka polskiego w petersburskim Instytucie Pedagogicznym. W roku 1862 osiadł na stałe w Warszawie. Pracował z "Biblioteką Warszawską", a w latach 1842-1843 wydawał pismo "Jutrzenka-Diennica" (dwujęzyczne). Zajmował się szczególnie twórczością Adama Mickiewicza. Jest autorem dzieł:

</doc>
<doc id="1197499" url="https://pl.wikipedia.org/wiki?curid=1197499" title="The Voice of Midnight">
The Voice of Midnight

The Voice of Midnight to album autorstwa awangardowej grupy The Residents wydany w 2007 roku. Koncepcja płyty oparta jest na krótkim opowiadaniu "Der Sandmann" pióra niemieckiego poety E.T.A. Hoffmanna opowiadającego historię Nathaniela męczonego strachem przed bohaterem z dzieciństwa, Piaskunem, który go rzekomo prześladuje. Na płycie gościnnie wystąpili Corey Rosen (wokalnie wcielił się w rolę głównego bohatera), Gerri Lawler (śpiewająca partię dziewczyny protagonisty, Clair), Carla Fabrizio oraz Nolan Cook. Do pierwszych 500 kopii albumu dołączono zawierającą pięć utworów EPkę pod tytułem "The Sandman Waits".

</doc>
<doc id="1197501" url="https://pl.wikipedia.org/wiki?curid=1197501" title="Bells (album)">
Bells (album)

Bells – album nagrany przez kwintet w składzie Albert Ayler, Donald Ayler, Charles Tyler, Lewis Warrell i Sunny Murray. Został nagrany na koncercie w Town Hall 1 maja 1965 r. i wydany przez firmę ESP-Disk w tym samym roku.
Muzyka.
Album "Bells" był początkiem nowego etapu w twórczości Aylera. Nawiązał on do orkiestr marszowych oraz do jazzu nowoorleańskiego czasów Louisa Armstronga.
"Bells" są o tyle ciekawą płytą, że jest to pierwszy przykład tego stylu, który Ayler nazwał "energy style". Przeciwstawił go stylowi w jakim grał John Coltrane (i czasami on sam także), który określił terminem "space bebop".
Arcydziełem "energy style" stał się następny album artysty – "Spirits Rejoice".
Utwory.
1. Bells [19:56]

</doc>
<doc id="1197502" url="https://pl.wikipedia.org/wiki?curid=1197502" title="Tweedles">
Tweedles

Tweedles – album koncepcyjny autorstwa awangardowej grupy The Residents wydany w 2006 roku. Do płyty dołączono obszerną książeczkę która oprócz tekstów poszczególnych utworów posiadała historie rozwijające treści zawarte w kompozycjach.

</doc>
<doc id="1197504" url="https://pl.wikipedia.org/wiki?curid=1197504" title="Ludwik Antoni Brygierski">
Ludwik Antoni Brygierski

Ludwik Antoni Brygierski (ur. 12 listopada 1682 w Cieszynie, zm. 16 października 1737 w Cieszynie) – polski malarz.
Syn Piotra Brygierskiego, malarza, i jego żony Elżbiety Herman. Autor obrazów kościelnych i ołtarzowych w Milówce, Żywcu, Strumieniu, Pierśćcu, Istebnej, Zamarskach, Pszczynie i Cieszynie.
30 listopada 1713 roku poślubił Zuzannę Barbarę Beer, córkę Franciszka.

</doc>
<doc id="1197506" url="https://pl.wikipedia.org/wiki?curid=1197506" title="De emendandis eloquentiae vitiis">
De emendandis eloquentiae vitiis

De emendandis eloquentiae vitiis (O poprawie wad wymowy) – praca napisana przez Stanisława Konarskiego po łacinie. Została wydana w Warszawie w 1741 roku. Praca ta odegrała ważną rolę w kampanii o czystość języka i stylu, a także miała także duże znaczenie dla odrodzenia czystej polszczyzny. Rozprawa była skierowana przeciwko jezuickiej szkole stylistycznej, która jego zdaniem, dbała o kształtowanie formy wypowiedzi, pomijając jej treść i stawiała wykształcenie formalne oraz retoryczne ponad filozoficzne (nauki społeczne, logika, etyka).
Autor postuluje, by zarzucić pamięciowe opanowywanie gotowych formułek przemówieniowych, napuszony styl, makaronizowanie w tekstach, zawiłości składniowe, w których ginie myśl wypowiedzi. Za podstawę sztuki zabierania głosu Konarski uznaje znajomość przedmiotu, o którym chce się mówić powiązaną ze sztuką "dobrego myślenia"; poleca, by wzorować się na mowach Cycerona jako tych, w których panuje klasyczna równowaga między naturalnością a sztuką. Uwagi Konarskiego dotyczyły sztuki retoryki zarówno po łacinie, jak i w języku polskim.

</doc>
<doc id="1197508" url="https://pl.wikipedia.org/wiki?curid=1197508" title="Milet (biskup Trewiru)">
Milet (biskup Trewiru)

Święty Milet (V wiek?) – biskup Trewiru.
Jego imię pojawia się w późnych zestawieniach biskupów Trewiru. Wspominany w Martyrologium Hieronimiańskim pod dniem 19 września.
Jego pontyfikat lokuje się na czasy Childeryka I, króla Franków, jednak w literaturze wskazuje się na słabe elementy tej hipotezy.

</doc>
<doc id="1197509" url="https://pl.wikipedia.org/wiki?curid=1197509" title="Prophecy">
Prophecy



</doc>
<doc id="1197511" url="https://pl.wikipedia.org/wiki?curid=1197511" title="Small business">
Small business

Kryteria zaliczania przedsiębiorstwa do klasy małych i średnich przedsiębiorstw.
Przy zaliczaniu przedsiębiorstwa do odpowiedniej klasy brana jest pod uwagę liczba osób pracująca w nim. Czasami liczą się także wielkość rocznych obrotów, zależnie od rodzaju działalności.
Według statystyk OECD, definiujemy przedsiębiorstwa na podstawie zatrudnienia w następujący sposób:
Sposoby wspierania rozwoju małych i średnich przedsiębiorstw.
Można podzielić na finansowe i niefinansowe
Finansowe:
Niefinansowe:

</doc>
<doc id="1197513" url="https://pl.wikipedia.org/wiki?curid=1197513" title="Świat Inflant">
Świat Inflant

Świat Inflant – miesięcznik literacko-naukowy wydawany od 2004 roku, poświęcony Europie Północno-Wschodniej. 
Wychodzi wraz z miesięcznikiem „Akant”. Redaktorem naczelnym jest Stefan Pastuszewski.

</doc>
<doc id="1197516" url="https://pl.wikipedia.org/wiki?curid=1197516" title="NEP">
NEP



</doc>
<doc id="1197518" url="https://pl.wikipedia.org/wiki?curid=1197518" title="Księstwo chełmskie">
Księstwo chełmskie

Księstwo chełmskie – część księstwa halicko-włodzimierskiego, po walkach z Litwinami lenno Królestwa Polskiego od 1366, w 1378 r. utracone na rzecz Węgier, odzyskane i inkorporowane do Polski w 1387. 
Stolicą księstwa był Chełm, założony w 1235 r. przez Daniela Romanowicza, który od 1240 r. ustanowił ten gród stolicą księstwa halicko-włodzimierskiego i siedzibą biskupstwa. Jego syn, Lew Halicki, przeniósł swą rezydencję do Lwowa i odtąd księstwo chełmskie pełniło co najwyżej rolę księstwa udzielnego – dzielnicy członków rodu Romanowiczów, aż znalazło się pod panowaniem polskim, litewskim, węgierskim i znowu polskim jako ziemia chełmska.
Władcy księstwa.
Rurykowicze
Giedyminowicze

</doc>
<doc id="1197523" url="https://pl.wikipedia.org/wiki?curid=1197523" title="Dęby Młocińskie">
Dęby Młocińskie

Zespół przyrodniczo-krajobrazowy „Dęby Młocińskie” – teren zieleni o powierzchni 9,26 ha, znajdujący się na terenie warszawskiej dzielnicy Bielany w rejonie Młociny.
Opis.
Został ustanowiony rozporządzeniem wojewody mazowieckiego z dnia 1 lipca 2002. Szczególnym celem ochrony jest zachowanie fragmentów krajobrazu naturalnego i kulturowego, w szczególności drzewostanu z udziałem pomnikowych rozmiarów dębów szypułkowych oraz stanowisk turzycy drżączkowatej, a także znajdującego się tam miejsca pamięci z czasów II wojny światowej.
Zespół stanowi pozostałość dawnych Lasów Młocińskich należących do starosty warszawskiego. W XVIII wieku stanowił własność Henryka Brühla, który założył tam bażantarnię i zwierzyniec. Pułkownik carski sprzed I wojny światowej, będący ostatnim właścicielem tego obszaru, założył park. Pozostałością potwierdzająca ten fakt są dwie aleje - grabowa oraz kasztanowcowa. 
Od lat 50. XX wieku teren ochronny w większości należał do Huty Warszawa (od 2005 roku własność spółki ArcelorMittal). W grudniu 2018 nieruchomość została sprzedana przez spółkę m.st. Warszawie. Teren zespołu ma stać się terenem leśnym zarządzany przez Lasy Miejskie.
We wschodniej części zespołu, przy ul. Michaliny, znajduje się upamiętnienie żołnierzy Armii Krajowej poległych podczas ataku na lotnisko bielańskie podczas powstania warszawskiego w sierpniu 1944.
W 2019 roku włodarze stolicy odkupili prawa do działki znajdującej się w rejonie ulic Encyklopedycznej oraz Michaliny, dlatego też Warszawa wzbogaciła się o kolejny fragment leśny. Dębami Młocińskimi zajmują się Lasy Miejskie - Warszawy. Teren ten musiał zostać należycie przygotowany, aby pełnił funkcje przyrodniczo-krajobrazowe, dlatego też pracownicy Lasów Miejskich, przeprowadzili działania porządkowe i pielęgnacyjne. Po przeprowadzonych zabiegach las zyskał status ogólnodostępnego. 

</doc>
<doc id="1197525" url="https://pl.wikipedia.org/wiki?curid=1197525" title="The River of Crime (Episodes 1–5)">
The River of Crime (Episodes 1–5)

The River of Crime (Episodes 1-5) – wydawnictwo autorstwa awangardowej grupy The Residents wypuszczone w 2006 roku w formie internetowego podcastu dostępnego w sklepie iTunes oraz serwisie należącym do wytwórni Cordless Recordings. Zespół wypuścił również pakiet złożony z dwóch płyt CD-r na które słuchacz mógł samodzielnie nagrać kompozycje oraz materiały dodatkowe, kilka miesięcy później za sprawą wytwórni Mute światło dziennie ujrzało również tradycyjne wydanie na płycie kompaktowej (pozbawione materiałów dodatkowych dostępnych wcześniej w internecie, posiadające za to instrumentalne wersje utworów). Fabułę każdego utworu stanowi opowieść o jakiejś zbrodni utrzymana w konwencji noir.

</doc>
<doc id="1197529" url="https://pl.wikipedia.org/wiki?curid=1197529" title="Talal ibn Abd Allah">
Talal ibn Abd Allah

Talal I ibn Abd Allah (arab. طلال بن عبد الله, "Ṭalāl ibn ‘Abd Allāh") (ur. 26 lutego 1909 w Mekce, zm. 7 lipca 1972 w Stambule) – król Jordanii od 20 lipca 1951 do 10 sierpnia 1952.
Życiorys.
Był najstarszym synem króla Jordanii Abd Allaha I z dynastii Haszymidów. Początkowo kształcił się pod kierunkiem prywatnych nauczycieli, następnie studiował w Królewskiej Akademii Wojskowej w Sandhurst, którą ukończył w 1929. Po powrocie z Wielkiej Brytanii do Transjordanii nie objął żadnego stanowiska państwowego. W latach 30. książę Talal zapadł na schizofrenię, zaczął również nadużywać alkoholu i zachowywać się agresywnie. Publicznie występował z krytyką brytyjskiej kontroli nad Transjordanią. W latach 40. Talal strzelał w pałacu do żony, groził śmiercią swojemu nastoletniemu synowi. Po tym wydarzeniu został wysłany na leczenie do kliniki w Szwajcarii, a informacje o jego chorobie ukrywano przed społeczeństwem, które uważało Talala za potencjalnego reformatora. W czasie II wojny światowej Abd Allah pozbawił chorego syna praw do tronu, następnie jednak zmienił decyzję.
20 lipca 1951 król Abd Allah został zamordowany w Jerozolimie. O sukcesji zdecydowała rada rodowa Haszymitów pod przewodnictwem regenta Iraku Abd al-Ilaha, z udziałem czołowych jordańskich polityków: Taufika Abu al-Hudy i Samira ar-Rifa’iego. Postanowiła ona, że Talal wróci do Ammanu i zostanie koronowany na króla, jednak abdykuje, gdy tylko jego syn Husajn ukończy edukację w Wielkiej Brytanii.
Król Jordanii.
Po objęciu tronu Talal zainicjował opracowanie liberalnej konstytucji. Przy jej tworzeniu współpracował z premierem Taufikiem Abu al-Hudą, który z pragmatycznych względów współdziałał z królem, chociaż nie sympatyzował z liberalnymi ideami. Według nowej ustawy zasadniczej władzę miał sprawować rząd złożony z ministrów i odpowiedzialny przed parlamentem, nie przed królem. Król zachowywał natomiast kontrolę nad jordańską dyplomacją, policją, wojskiem i administracją. Konstytucja została ratyfikowana przez parlament 1 stycznia 1952.
Wiosną 1952 zdrowie Talala gwałtownie się pogorszyło. Król odmawiał leczenia, zachowywał się w kompromitujący sposób w sytuacjach publicznych. Równocześnie brak oficjalnych informacji o jego chorobie sprawił, że w społeczeństwie pojawiły się teorie spiskowe o tym, że konserwatywni politycy pragną pozbyć się liberalnego władcy. Obowiązki króla przejęła utworzona przez rząd Abu al-Hudy Rada Tronowa, która bezskutecznie usiłowała przekonać Talala do abdykacji. Rada Tronowa zaczęła obawiać się, że niestabilną sytuację w kraju wykorzysta wojsko do przeprowadzenia przewrotu na wzór niedawnej rewolucji Wolnych Oficerów w Egipcie. Wówczas Taufik Abu al-Huda zgłosił w parlamencie wniosek o uznanie króla za niezdolnego do sprawowania obowiązków z powodu choroby, który został jednomyślnie przyjęty. Resztę życia Talal spędził w sanatorium w dzielnicy Ortaköy w Stambule.
Rodzina.
Był żonaty ze swoją kuzynką Zajn. Para miała sześcioro dzieci:

</doc>
<doc id="1197532" url="https://pl.wikipedia.org/wiki?curid=1197532" title="Romanowicze">
Romanowicze

Romanowicze – gałąź dynastii Rurykowiczów, z linii Monomachowiczów Iziasławiczów, wywodząca się od Romana, syna Mścisława Iziasławicza, księcia włodzimierskiego i okresowo kijowskiego. Dynastia panująca głównie na Rusi Halicko-Włodzimierskiej, spowinowacona z Piastami, Arpadami, dynastią litewską oraz innymi liniami Rurykowiczów. 

</doc>
<doc id="1197536" url="https://pl.wikipedia.org/wiki?curid=1197536" title="Czesław Przewoźnik">
Czesław Przewoźnik

Czesław Przewoźnik (ur. 31 lipca 1928 w Devin, zm. 27 grudnia 2007 w Warszawie) – polski polityk, podsekretarz stanu w Ministerstwie Budownictwa i Przemysłu Materiałów Budowlanych w latach 1968–1973, wojewoda słupski w latach 1980–1987, prezes Głównego Urzędu Geodezji i Kartografii w Warszawie oraz podsekretarz stanu w Ministerstwie Administracji, Gospodarki Terenowej i Ochrony Środowiska w latach 1973–1980. Członek PZPR. W latach 1988–1990 wiceprzewodniczący Rady Ochrony Pamięci Walk i Męczeństwa.
Absolwent Szkoły Inżynierskiej w Szczecinie z 1954. W 1956 uzyskał tytuł zawodowy magistra na Wydziale Budownictwa Lądowego Politechniki Gdańskiej, a w 1975 uzyskał stopień doktora nauk technicznych. W latach 1956–1960 pracował w Biurze Projektów Budownictwa Komunalnego w Gdańsku, pełnił także przez dwa lata funkcję jego dyrektora. Był naczelnym dyrektorem Gdańskiego Przedsiębiorstwa Budownictwa Miejskiego oraz dyrektorem Gdańskiego Zjednoczenia Budownictwa od 1962.
Pochowany został 7 stycznia 2008 na Wojskowych Powązkach w Warszawie (kolumbarium AIII-3-40).

</doc>
<doc id="1197537" url="https://pl.wikipedia.org/wiki?curid=1197537" title="Nieefektywność X">
Nieefektywność X

Nieefektywnością typu X (ang. X-inefficiency) nazywamy taką sytuację w gospodarce, kiedy to producenci nie wybierają najtańszych sposobów produkcji poszczególnych ilości wytwarzanego dobra. Pojawia się ona wtedy, gdy koszt wytworzenia pewnej ilości dobra przez przedsiębiorstwo jest większy od najmniejszego możliwego kosztu wytworzenia tej ilości dobra, czyli gdy pojawia się marnotrawstwo zasobów. 
Cechy.
Nie każda forma marnotrawstwa jest nieefektywnością typu X. Na przykład niewykorzystywanie przez niewielkie przedsiębiorstwa korzyści skali nie jest.
Warunkiem maksymalizacji zysku przez wolnokonkurencyjną firmę, która wykorzystuje różne zasoby, jest zrównanie się krańcowego przychodu z każdego z nich, MRP(F), z ceną jego jednostki P(F). Oznacza to, że:&lt;br&gt;
Gdzie:
Warunek ten jest odmianą warunku MR = MC (krańcowy przychód = krańcowy koszt), czyli tzw. "Złotej reguły". Jego spełnienie oznacza bowiem niewystępowanie nieefektywności typu X.
Występowanie w państwowych przedsiębiorstwach.
Szczególnie zagrożone nieefektywnością typu X zdają się być przedsiębiorstwa państwowe z rozmytymi prawami własności - tzw. "własność niczyja". Zdaniem niektórych ekonomistów, nie jest to jednak efektem świadomych decyzji polityków gospodarczych, mających na celu podniesienie efektywności alokacyjnej, lecz raczej rezultatem złego zarządzania, nieefektywności powodowanych przez "ograniczenia" polityczne, niewłaściwych relacji między menedżerami przedsiębiorstw państwowych, a politykami, bądź też korupcji. Doskonałych przykładów dostarcza pod tym względem historia gospodarowania Polski za czasów realnego socjalizmu. 

</doc>
<doc id="1197540" url="https://pl.wikipedia.org/wiki?curid=1197540" title="Park SGGW w Warszawie">
Park SGGW w Warszawie

Zespół przyrodniczo-krajobrazowy Park SGGW – teren zieleni o powierzchni 1,6 ha, znajdujący się w warszawskiej dzielnicy Mokotów, w rejonie ul. G. Bruna i al. Niepodległości.
Opis.
Park SGGW chroniony jest jako zespół przyrodniczo-krajobrazowy. Został założony na początku XX wieku. Po przeniesieniu się Szkoły Głównej Gospodarstwa Wiejskiego na Ursynów ogrodzony park nie jest wykorzystywany przez uczelnię.
Zespół został objęty ochroną rozporządzeniem wojewody mazowieckiego z dnia 22 sierpnia 2003. Następnie jego granice zostały nieznacznie zmienione w 2007 roku. Rosną tam takie gatunki drzew i krzewów jak m.in. kasztanowiec zwyczajny, perełkowiec japoński, glediczja trójcierniowa, miłorząb dwuklapowy, kłęk amerykański i azalia pontyjska. Wśród nich są dwa pomniki przyrody: buk zwyczajny i leszczyna turecka. Celem ustanowienia obszaru chronionego było zachowanie cennego obiektu kulturowo-dydaktycznego powstałego przy SGGW, który jest bogaty w rośliny runa i drzewa, których część wiekiem przekracza 150 lat, charakterystyczne dla naturalnych lasów Polski centralnej.
Park SGGW został wpisany do gminnej ewidencji zabytków m.st. Warszawy 9 czerwca 2014 roku (ID: MOK34051).

</doc>
<doc id="1197541" url="https://pl.wikipedia.org/wiki?curid=1197541" title="HMAS Melbourne">
HMAS Melbourne

W historii Królewskiej Australijskiej Marynarki Wojennej trzy okręty nosiły nazwę HMAS „Melbourne” (od miasta Melbourne):

</doc>
<doc id="1197547" url="https://pl.wikipedia.org/wiki?curid=1197547" title="Land art">
Land art



</doc>
<doc id="1197549" url="https://pl.wikipedia.org/wiki?curid=1197549" title="Inflacja ukryta">
Inflacja ukryta

Inflacja ukryta – rodzaj inflacji objawiający się niedoborem towarów na rynku (miarą inflacji ukrytej jest skala niedoborów w gospodarce). 
Inflacja ukryta jest zjawiskiem dość powszechnym w gospodarce centralnie planowanej (również w Polsce do 1989 r.), w których ceny ustalane są przez państwo (i przez to nie są w stanie elastycznie reagować na zmiany wielkości popytu globalnego i wielkości produkcji).
W przypadku inflacji ukrytej występuje nadwyżka pieniądza przy jednoczesnym niedoborze dóbr i usług na rynku. Jest to spowodowane niedostosowaniem podaży do szybko wzrastającego popytu. Różnica mogłaby zostać ograniczona przez mechanizm wolnorynkowy, który spowodowałby podniesienie cen i ograniczenie popytu, ale w gospodarce centralnie kierowanej nie było to możliwe, ze względu na ustalanie cen przez państwo.
Skutkiem inflacji ukrytej są długie kolejki, nierównowaga na rynku, kupowanie na zapas, spekulacja, nielegalne zaopatrzenia, przekupstwo. Inflacja ukryta bywa też nazywana tłumioną lub zasobową.

</doc>
<doc id="1197550" url="https://pl.wikipedia.org/wiki?curid=1197550" title="Style i kierunki w sztuce">
Style i kierunki w sztuce



</doc>
<doc id="1197553" url="https://pl.wikipedia.org/wiki?curid=1197553" title="Inflacja zasobowa">
Inflacja zasobowa



</doc>
<doc id="1197554" url="https://pl.wikipedia.org/wiki?curid=1197554" title="Inflacja odłożona">
Inflacja odłożona



</doc>
<doc id="1197555" url="https://pl.wikipedia.org/wiki?curid=1197555" title="Inflacja odroczona">
Inflacja odroczona



</doc>
<doc id="1197559" url="https://pl.wikipedia.org/wiki?curid=1197559" title="Zakole Wawerskie">
Zakole Wawerskie

Zakole Wawerskie – rozległy podmokły teren znajdujący się w warszawskiej dzielnicy Wawer. Położony jest na południe od zbiegu Trasy Siekierkowskiej oraz ulic Ostrobramskiej, Płowieckiej i Traktu Lubelskiego, następnie ciągnie się w kierunku południowo-wschodnim wzdłuż Kanału Zerzeńskiego aż po Wólkę Zerzeńską. Na jego dawnym obszarze wybudowana jest również część Osiedla Gocław.
Zakole położone jest na tarasie zalewowym Wisły. Powstało ono w wyniku wymycia przez wody powodziowe, jego łuk dochodzi do 1 km od rzeki. Obejmuje zarośnięte głównie przez ols starorzecze Wisły oraz otwarte tereny podmokłe i uprawne. Według niektórych opinii liczba gatunków lęgowych ptaków jest tutaj największa w skali miasta. Obszar charakteryzuje się również znacznym bogactwem fitosocjologicznym oraz florystycznym.
Najcenniejsza przyrodniczo, północna część terenu jest chroniona w formie zespołu przyrodniczo-krajobrazowego „"Zakole Wawerskie"”.
Nazewnictwo.
Termin „Zakole Wawerskie” może być rozumiany jako:
Wszystkie te tereny położone są na tarasie zalewowym Wisły.
Las w rejonie Zakola znany jest jako Olszynka Wawerska, natomiast współczesny łuk Wisły o promieniu około 3 km o wypukłym brzegu skierowanym w kierunku Zakola jako Łuk Siekierkowski Wisły.
Tereny otwarte w rejonie Zakola aż do zabudowy osiedla Las na południu są znane wśród okolicznych mieszkańców jako Łąki Zastowskie.
Geomorfologia i warunki hydrologiczne.
Zakole Wawerskie jest położone w dolinie zalewowej Wisły, czyli na tarasie zalewowym, w najszerszym jego miejscu w Warszawie. Szerokość tarasu dochodzi tutaj do około 7 km.Zasadniczą część zakola stanowi ogromny łuk zakolowy starorzecza Wisły odchodzący na północy do 1 km od rzeki (0,8 km), zajmujący obniżenie pod skarpą położonego nieco wyżej tarasu nadzalewowego niższego (IIa, Praskiego). Część tarasu zalewowego na fragmencie której położone jest Zakole oznaczana jest często jako taras zalewowy wyższy (Ib).
Zagłębienie zajmujące część podskarpową jest współcześnie zalądowane, podmokłe i pokryte roślinnością. Występują w nim starorzecza (łachy) Wisły, wypełnione osadami organogenicznymi (w warstwie przypowierzchniowej torfem).
Na mapie gruntów na głębokości 2 m w rejonie Zakola znajduje się największy w Warszawie obszar wypełniony osadami organicznymi, tworzący szeroki łuk ciągnący się pod tarasem nadzalewowym od wschodniego Lasa i Zbytków na północ przez Zastów do ulic Płowieckiej i Ostrobramskiej, a następnie skręcający na południowy zachód wzdłuż Trasy Siekierkowskiej i do wschodniej części osiedla Gocław. Według danych historycznych pozostałość po dawnym jeziorze (łacha Wawerska) była widoczna w XV wieku w Zastowie i Gocławiu i znana pod nazwą Czartoria (Czartoryja) za .
Największe ale wypełnione wciąż wodą starorzecza w Warszawie to (znajdujące się poza Zakolem Wawerskim) Jeziorka Kamionkowskie (prawy brzeg), Czerniakowskie i Wilanowskie (lewy brzeg).
W obniżeniu podskarpowym na Zakolu zwierciadło wód gruntowych znajduje się na głębokości 0,0-0,5 m, a okresowo powyżej powierzchni.
W rejonie Zakola Wisła tworzy łuk znany jako łuk siekierkowski Wisły. Forma ta oraz wspomniane rozszerzenie tarasu zalewowego zostały utworzone przez wody powodziowe spiętrzane powyżej przewężenia koryta wielkich wód Wisły znanego jako gorset warszawski.
Taras zalewowy i Zakole Wawerskie na przestrzeni holocenu.
Wisła wcięła się pod taras nadzalewowy niższy (IIa, Praski) tworząc taras zalewowy (wyższy, Ib) wraz z Zakolem Wawerskim na początku holocenu. Najstarszym tarasem zalewowym na obszarze dzisiejszego tarasu zalewowego był taras wawerski. Od uformowania aż wybudowania wałów przeciwpowodziowych obszar tarasu był zalewany wodami powodziowymi, erodowany i nadbudowywany osadami powodziowymi oraz odsypami korytowymi. W kolejnych cyklach ewolucyjnych Wisły w obrębie tarasu wawerskiego pojawiały się w Warszawie młodsze tarasy holoceńskie. Osady tarasu wawerskiego nie przetrwały do dzisiaj, spośród kolejnych pod osadami współczesnego tarasu zalewowego zachowały się ostańce erozyjne tylko dwóch tarasów kopalnych (subkopalnych). Wśród holoceńskich tarasów zalewowych wymienia się:
Należy tutaj zwrócić uwagę na przypadkową zbieżność oznaczeń tarasu zalewowego niższego i wyższego (Ia i Ib) oraz współczesnego i Czerskiego (również Ia i Ib).
Kanały, rowy i zbiorniki wodne.
Północno-wschodnią i północną krawędzią Zakola płynie Kanał Wawerski, zachodnią będący jego przedłużeniem Kanał Nowa Ulga. W miejscu połączenia tych kanałów uchodzi również Kanał Kawęczyński. Punkt ten oraz cały Kanał Nowa Ulga od jakiegoś czasu znalazły się tuż po drugiej stronie nowo wybudowanej Trasy Siekierkowskiej.
Według części źródeł znajdujący się na Zakolu odcinek Kanału Wawerskiego to część początkowego odcinka Kanału Nowa Ulga.
Wschodnią wąską część Zakola w rejonie Zbytków przecina Kanał Nowe Ujście.
W pobliżu południowo-wschodniej i wschodniej krawędzi Zakola biegnie przepływający syfonem pod Kanałem Nowe Ujście i przez Jezioro Żabie Kanał (Rów) Zerzeński. Uchodzi on do Kanału Wawerskiego. Z jeziorka tego wypływa również w kierunku północnym rów nazywany czasem w literaturze „Rowem (Kanałem) Żabim", znajdujący się bliżej skarpy tarasu nadzalewowego+.
Oprócz wspomnianego głównego łuku zakola zachowały się starorzecza Wisły w postaci zespołów oczek wodnych (małych stawów). Najlepiej położone w południowo-wschodniej części – Łacha Kuligowska i Łacha Zbytki w rejonie Kuligowa i Zbytków oraz zespół stawów w pobliżu przecięcia Rowu Zerzeńskiego z Kanałem Nowe Ujście przy ul. Wodniaków. W zachodniej części Zakola przy ulicy Poprawnej znajduje się prawie sucha Łacha Las (Łacha Koło), wspomniana już w sekcji "Taras Czerski (Ib)". Największymi chociaż niewielkimi zbiornikami są położone w południowo-wschodniej części Jezioro Sporne, jeden ze zbiorników na Łasze Zbytki oraz wymienione wcześniej Jezioro Żabie (znane też jako Moczydło).
Łacha Kuligowska znajduje się jednak nieco poza obszarem Zakola Wawerskiego w ścisłym tego słowa znaczeniu (śladów wspomnianego dawnego meandru Wisły o promieniu 1 km).
Historia.
Do czasu wybudowania wału przeciwpowodziowego wraz z ulicą Wał Miedzeszyński (1905-1912, większość prac w latach 1906-1911) teren był zalewany przez wody powodziowe Wisły. I tak na przykład na terenach rolniczych lub w obrębie zabudowań pobliskiego osiedla Las miała miejsce powódź w roku 1813, stale powtarzały się duże wylewy w latach 1842-1862 (w tym dwukrotnie olbrzymie wylewy w latach 1844-1849: 1844, 1845), potem również doszło do powodzi w latach 1850, 1855, 1884, 1903, 1909. Ponadto wybudowanie wału wywołało podniesienie się poziomu wód gruntowych i utrudniło ich odpływ do Wisły, zamieniając czasem całą Nizinę Gocławską w wielkie rozlewisko. Mieszkańcy Lasa i Bluszczy musieli wtedy używać łodzi żeby dostać się do Gocławia lub Wawra. W 1909 roku w tych dwóch miejscowościach oraz Kępie i Kępie Gocławskiej spod wody wystawały tylko dachy, a całą okolicę powyżej Kamionka określano jako istne morze.
W okresie międzywojennym wybudowano uchodzący do Wisły Kanał Nowa Ulga wraz z przepompownią "Bluszcze". Przepompownia wypompowuje wodę z kanału podczas wysokich stanów Wisły. W pozostałych okresach woda spływa grawitacyjnie.
Kanał Nowe Ujście powstał po II wojnie światowej.
Przyroda.
Zakole Wawerskie obejmuje zarośnięte głównie przez ols starorzecze Wisły oraz otwarte tereny podmokłe i uprawne.
Teren jest jedną z najważniejszych ostoi ptasich w skali miasta, a według niektórych opinii liczba gatunków lęgowych ptaków jest tutaj największa w Warszawie. Na przestrzeni wielu lat stwierdzono tu łącznie około 130 gatunków ptaków, w tym około 70 lęgowych. Zagęszczenie gatunków lęgowych należy do największych stwierdzonych w olsach i łęgach w kraju, a zróżnicowanie gatunkowe niewiele ustępujące łęgom Puszczy Białowieskiej. Na Zakolu gniazdują m.in. błotniak stawowy, derkacz, wodnik, dzięcioł czarny, trzciniak, brzęczka, świerszczak, strumieniówka, muchołówka mała, dziwonia, remiz, słowik szary, gąsiorek, w przeszłości podróżniczek. Wiele lat temu na Kanale Nowa Ulga polowały na cierniki bardzo liczne zimorodki, na terenach otwartych gnieździły się czajki i skowronki.
Wśród innych kręgowców na Zakolu występują m.in. traszka zwyczajna i grzebiuszka ziemna, zaskroniec zwyczajny (w pobliżu zbiorników "Łachy Kuligowskiej" jak i na obszarze zespołu przyrodniczo-krajobrazowego), bóbr europejski.
Zakole Wawerskie charakteryzuje się również znacznym bogactwem florystycznym oraz fitosocjologicznym.
Stwierdzono tutaj występowanie roślin objętych ochroną ścisłą takich jak storczyki kukułka szerokolistna, kukułka krwista i podkolan biały, paproć nasięźrzał pospolity, kruszczyk szerokolistny, gnidosz błotny, prawdopodobnie zawleczone przez człowieka orlik pospolity, naparstnica purpurowa i
śniedek baldaszkowaty, gatunków objętych ochroną częściową – kruszyna pospolita, kalina koralowa, porzeczka czarna, bobrek trójlistkowy, konwalia majowa, grążel żółty oraz rzadkich – dziewięciornik błotny, siedmiopalecznik błotny, rzęśl długoszyjkowa. W przeszłości były podawane z tego obszaru kosaciec syberyjski, paproć salwinia pływająca, trawa turówka wonna, storczyk listera jajowata, selernica żyłkowana.
Na obszarach leśnych w części północnej wykształcił się bagienny ols porzeczkowy ("Ribeso nigri-Alnetum"), czyli z udziałem olszy czarnej i czarnej porzeczki. Ponadto na Zakolu występują łęgi wierzbowo-topolowe ("Salici-Populetum"). Wśród roślinności wodnej i przywodnej zakola największą powierzchnię zajmują szuwary właściwe ("Phragmition") i wielkoturzycowe ("Magnocaricion") w północno-zachodniej i środkowej części Zakola. Oprócz tego jest tutaj roślinność trawiasta, zarośla wierzbowe, pojedyncze drzewa i zadrzewienia, roślinność synantropijna, spotykane są też zarośla łozowe.
Zdjęcia fauny i flory zamieszczone w tej sekcji nie zostały wykonane na Zakolu, ale przedstawiają gatunki tutaj występujące.
Ochrona przyrody.
Zespół przyrodniczo – krajobrazowy „Zakole Wawerskie”.
Niewielką, najcenniejszą przyrodniczo północną część Zakola objęto prowizoryczną ochroną w formie Zespołu przyrodniczo-krajobrazowego Zakole Wawerskie (patrz: Tereny zieleni w Warszawie). Jednostka ta administracyjnie należy do warszawskiej dzielnicy Wawer, została utworzona w dniu 5 września 2002 r., wtedy na powierzchni 54,06 ha (z otuliną o powierzchni 35,72 ha).
Akty prawne:
W pierwotnych zamiarach miał na jego terenie zostać utworzony rezerwat przyrody, jednak na przeszkodzie stanęły kwestie własnościowe terenów oraz bałagan prawny.
Warszawski Obszar Chronionego Krajobrazu.
Całe Zakole Wawerskie z wyj. obszarów zabudowanych oraz międzywale Wisły w jego rejonie znajdują się na terenie Warszawskiego Obszaru Chronionego Krajobrazu (Dz. Urz. Woj. Maz. Nr 42/14.02.2007 r., poz. 870).
Obszar Natura 2000 "Dolina Środkowej Wisły".
Międzywale Wisły tuż na południe od Zakola położone jest na obszarze specjalnej ochrony ptaków (OSO) Natura 2000 "Dolina Środkowej Wisły" (PLB140004).
Zagrożenia.
Od kilku lat stan przyrodniczy Zespołu Przyrodniczo Krajobrazowego jest zagrożony przez wpływ powstałej po 2000 roku, bezpośrednio sąsiadującej Trasy Siekierkowskiej i jej Węzła "Marsa", których lokalizacja spowodowała przesunięcie granic obszaru na południowy wschód.
Zagrożenie wynika też z różnej działalności i presji inwestorów prywatnych, np. wysyp gruzu, w tym w bezpośrednim sąsiedztwie Zespołu Przyrodniczo-Krajobrazowego, budowa pól golfowych. Są to działania nierzadko nielegalne a systematyczne.
Historia i zabytki.
Częściowo na obszarze Zakola ("bagnach Gocławickich", "trzęsawiskach Zastawu i Gocławka"), chociaż w niewielkim stopniu, odbyła się w lutym 1831 roku I bitwa pod Wawrem powstania listopadowego.
Tuż nad krawędzią Zakola Wawerskiego, na zewnątrz niego, już na tarasie nadzalewowym, przy ulicy Płowieckiej oraz Trakt Lubelski, znajdują się:

</doc>
<doc id="1197562" url="https://pl.wikipedia.org/wiki?curid=1197562" title="Kościół św. Doroty w Mileszkach">
Kościół św. Doroty w Mileszkach



</doc>
<doc id="1197563" url="https://pl.wikipedia.org/wiki?curid=1197563" title="Kolej obwodowa w Poznaniu">
Kolej obwodowa w Poznaniu



</doc>
<doc id="1197564" url="https://pl.wikipedia.org/wiki?curid=1197564" title="Kościół św. Antoniego z Padwy w Łodzi">
Kościół św. Antoniego z Padwy w Łodzi



</doc>
<doc id="1197569" url="https://pl.wikipedia.org/wiki?curid=1197569" title="Closure">
Closure

Closure – wydany w 1997 roku box set zawierający dwie kasety VHS z teledyskami i fragmentami koncertów Nine Inch Nails. Zapowiadana na 2004 rok reedycja DVD przez Interscope Records, zawierająca dodatkowy materiał, nie została dotąd wydana.
DVD.
W grudniu 2006 roku do sieci PirateBay trafiła prototypowa wersja podwójnego DVD "Closure". Dodatkowy materiał zawierał między innymi fragmenty wywiadów, nagrania na żywo podczas Lollapalloozy z 1991 roku, zarejestrowany pierwszy koncert zespołu w Cleveland w 1989, nagrania z Woodstock '94, wykonanie utworu "Sex Dwarf" z repertuaru Soft Cell, fragmenty niedokończonego teledysku "March of the Pigs" w reżyserii Petera Christophersona oraz reportaż z planu teledysku "Closer" Marka Romanka.

</doc>
<doc id="1197572" url="https://pl.wikipedia.org/wiki?curid=1197572" title="Pabieda (zespół muzyczny)">
Pabieda (zespół muzyczny)

Pabieda – polska grupa punkrockowa powstała w Malborku w 1987. Zasłynęła ze swojego pierwszego albumu "To jeszcze nie koniec!". Do 1995 zespół zagrał około 300 koncertów na terenie całego kraju oraz w Rosji i Francji. Zespół zawiesił działalność w 1995 i po długiej przerwie w 2002 wydał kolejny album "Nowa płyta".

</doc>
<doc id="1197573" url="https://pl.wikipedia.org/wiki?curid=1197573" title="Kod linii lotniczych">
Kod linii lotniczych



</doc>
<doc id="1197574" url="https://pl.wikipedia.org/wiki?curid=1197574" title="On Fire EP">
On Fire EP

On Fire EP – EP niemieckiego muzyka Aleca Empire, wydany 7 grudnia 2007 roku przez Eat Your Heart Out Records. Promujący album "The Golden Foretaste of Heaven" EP zawiera utwór tytułowy, remiksy i dodatkowe utwory wcześniej wydane na singlu "Robot L.O.V.E.". Początkowo utwory miały być dostępne jedynie jako MP3, jednak zdecydowano się na wydanie limitowanej edycji CD. Płyta znajduje się w niebieskim akrylowym pudełku umieszczonym w przeźroczystej folii.

</doc>
<doc id="1197575" url="https://pl.wikipedia.org/wiki?curid=1197575" title="Spirits Rejoice">
Spirits Rejoice

Spirits Rejoice – album nagrany przez Alberta Aylera we wrześniu 1965 r. i wydany przez firmę ESP-Disk w tym samym roku.
Muzyka.
Jedna z najbardziej głośnych a nawet hałaśliwych płyt Aylera, równocześnie jest to płyta niezwykle dynamiczna; łagodne, niemal liryczne partie sąsiadują z gwałtownymi partiami totalnej improwizacji wszystkich muzyków. Została nagrana przez sekstet oraz dodatkowego klawesynistę stwarzającego prawdziwie niebiański nastrój swoją wstępną partą do "Angels". Do wrażenia ogólnej hałaśliwości muzyki przyczynili się trębacz Don Ayler (brat saksofonisty) i saksofonista altowy Henry Grimes. Jednocześnie ich obecność pozwoliła Aylerowi na używanie niższych rejestrów swojego saksofonu tenorowego, gdyż wyższe zostały całkowicie zajęte przez niezwykle energicznego (chociaż pozbawionego większych subtelności) Dona Aylera i dynamicznego Grimesa na alcie.
W kilku utworach, przynajmniej w trzech, gra pełny sekstet, czyli partie kontrabasów są dublowane.
Album ten stanowi jedną z najlepszych egzemplifikacji nowego "energy style" Aylera.

</doc>
<doc id="1197576" url="https://pl.wikipedia.org/wiki?curid=1197576" title="Srbosjek">
Srbosjek

Srbosjek (dosłownie "serbosiek" – zarzynacz Serbów – po chorwacku) – nóż zaprojektowany do celów rolniczych, który swoją obecną nazwę uzyskał przez masowe wykorzystywanie do eksterminacji więźniów ustaszowskich obozów koncentracyjnych, głównie Serbów w czasie II wojny światowej w Niepodległym Państwie Chorwackim.
Konstrukcja noża umożliwia wygodne korzystanie z innych narzędzi – np. cepów, grabi – bez konieczności odkładania go, co jest korzystne przy pracach wymagających częstej zmiany narzędzi – np. młocka. 
"Srbosjek" był produkowany podczas II wojny światowej przez niemiecką fabrykę "Gebrüder Gräfrath", mieszczącą się w Solingen, na specjalne zamówienie marionetkowego rządu chorwackiego. Używany był podczas masowych mordów na więźniach w obozie koncentracyjnym w Jasenovcu i w innych miejscach.
Zbrodniarz Petar Brzica w 1942 jako kat przy użyciu srbosjeka poderżnął gardła, według różnych źródeł, od 670 do 1360 nowo przybyłym więźniom do obozu w Jasenovcu w ciągu jednej nocy.

</doc>
<doc id="1197577" url="https://pl.wikipedia.org/wiki?curid=1197577" title="Joel Dorn">
Joel Dorn

Joel Dorn (ur. 7 kwietnia 1942, zm. 17 grudnia 2007) – amerykański producent muzyczny.
Swoją karierę zaczął w latach 60. XX w., jako prezenter w jazzowej rozgłośni w Filadelfii. Od 1967 r., pracował w wytwórni Atlantic Records, gdzie opiekował się między innymi takimi muzykami jak Mose Allison, Les McCann i Eddie Harris, Rahsaan Roland Kirk oraz Herbie Mann. Wykreował Bette Midler i Roberte Flack, był producentem ich debiutanckich albumów. Wraz z Robertą Flack był laureatem nagrody Grammy za albumy "The First Time Ever I Saw Your Face" z 1972 r. i "Killing Me Softly With His Song" z 1973 r. W 1974 r., zakończył współpracę z Atlantic Records i w kolejnych latach współpracował z różnymi innymi wytwórniami, a także otworzył własną. Był współwłaścicielem wytwórni Hyena Records.

</doc>
<doc id="1197579" url="https://pl.wikipedia.org/wiki?curid=1197579" title="Alpina B10 Bi-Turbo">
Alpina B10 Bi-Turbo

Zaprezentowany w 1989 roku jako sportowy model BMW. B10 Bi-Turbo był nieoficjalnie najszybszym sedanem na świecie od 1989-1996, a także najszybszym seryjnie produkowanym samochodem z Niemiec od roku 1989 do roku 1995 wyprodukowanym co najmniej w ilości 100 egzemplarzy.
Alpina B10 Bi-Turbo była produkowana w małych seriach. Od chwili produkcji we wrześniu 1989 roku do marca 1994 wyprodukowano zaledwie 507 egzemplarzy - z własnym numerem modelu - jak to zwykle w tradycjach miała firma Alpina. Samochód został oparty na BMW 535i (E34), z silnikiem o 6-cylindrowym i w technice 2-zaworowej. Był to oryginalny silnik M30B35 o mocy 155 kW (211 KM). Dzięki zabiegom inżynierów z Alpiny dodano dwie turbosprężarki Garrett T25, które zostały ułożone równolegle (foto). W rezultacie moc wzrosła do 265 kW (360 KM). Maksymalny moment obrotowy także wzrósł ze standardowych 305 Nm do olbrzymich 520 Nm. Zastosowanie dwóch równoległych turbosprężarek było bardzo innowacyjną techniką na świecie, a także był to pierwszy eksperyment w firmie Alpina. Prowadziło to do szybszej i bardziej płynnej reakcji silnika, zapobiegania opóźnieniom wywoływanym przez pojedynczą turbosprężarkę (tzw. turbo-dziura), z którą nie radzono sobie w pierwszych modelach aut doładowanych takich jak Saab 900, Porsche 911, Saab 9000 Turbo. Auta wyposażone w standardowe pojedyncze doładowanie pokazywały nagły wzrost mocy od przypisanych im obrotów silnika (np. 3000 obr), a poniżej nich były bardzo ospałe, co przekładało się bardzo na osiągi w dolnym zakresie obrotów i przy mniejszych prędkościach rozwijanych przez auto. Tak wyposażone B10 Bi-Turbo zastąpiło spuściznę po swoim poprzedniku - turbodoładowanej starszej wersji Alpiny B7 Turbo. Kosztem zmniejszenia bagażnika z 460 do 430 litrów, co ciekawe dzięki zastosowaniu większego o 30 litrów zbiornika paliwa (standardowo zbiornik miał 80 litrów), zasięg również był imponujący. W chwili jego prezentacji w 1989 roku figurował jako najmocniejszy sedan, osiągając najwyższą prędkość, najlepsze przyśpieszenie, i jedną z najlepszych elastyczności na poszczególnych biegach wśród aut na świecie. Był to najszybszy seryjny samochód niemieckiej produkcji przez ponad 5 lat. Nawet słynna i szybka wersja Porsche 911 Turbo 3.3 była znacznie wolniejsza, zarazem pierwsza wersja standardowa z seryjnymi 320 KM (rozpędzająca się do 270 km/h) jak i jej wersja po modernizacji osiągająca 360 KM i (280 km/h) mocniejsza o 25 KM najmocniejsza wersja 385 konna - prędkość maksymalna była równa 290 km/h. Następca model Porsche 911 Turbo z 1995 r. osiągał 408 KM rozwijając 290 km/h. Był on wyposażony, także w dwie turbosprężarki działające równolegle. Alpina B10 była nadal najszybszym sedanem w historii do czasu zaprezentowania Brabusa EV12 na podwoziu modelu W210.
 
Walka o tytuł.
Jako najbardziej potężny sedan jaki został do tej pory wyprodukowany B10 Bi-Turbo rok po swojej premierze (1990) walczył o swoje podium z innym sedanem ultra-luksusowym Lotusem Omegą - całkowicie zaprojektowanym w firmie Lotus, który przekroczył barierę technologiczną z bardziej nowoczesnym silnikiem z czterema zaworami na cylinder (podczas, gdy B10 posiadał 2 zawory) i ponad 100 KM z jednego litra, chociaż B10 Bi-Turbo także osiągał ponad 100 KM. Silnik Omegi osiągał 277 kW (377 KM) o 12 kW więcej niż B10 Bi-Turbo z podobnej pojemności. Lotus Omega pobił także wartości, przyśpieszenia i elastyczności B10 Bi-Turbo, rozpędzając się do 100 km/h w (5,3 s) o 0,3 sekundy lepiej, 0–160 km/h w (11,0 s) 1,3 sekundy krócej i do prędkości 0–200 km/h w (17 s) o 2 sekundy szybciej niż Alpina. Jednak jej prędkość maksymalna wynosiła 283 km/h. Alpina pozostała nadal najszybszym sedanem wyprodukowanym do 1996, kiedy to straciła koronę przy prezentacji najszybszego modelu Brabusa sedana o oznaczeniu E V12. Brabus E V12 zbudowany w oparciu o Mercedesa klasy E, mógł rozwijać elektronicznie ograniczoną prędkość maksymalną 330 km/h. Był on najszybszym sedanem od 1996 do 2003 roku.

</doc>
<doc id="1197580" url="https://pl.wikipedia.org/wiki?curid=1197580" title="Bastnezyt">
Bastnezyt



</doc>
<doc id="1197584" url="https://pl.wikipedia.org/wiki?curid=1197584" title="Jacob van Heemskerck (krążownik)">
Jacob van Heemskerck (krążownik)



</doc>
<doc id="1197585" url="https://pl.wikipedia.org/wiki?curid=1197585" title="HMAS Adelaide (1918)">
HMAS Adelaide (1918)

HMAS Adelaide – krążownik lekki typu Town należący do Royal Australian Navy, nazwany na cześć Adelaide, stolicy Australii Południowej.
Stępka pod budowę okrętu została położona 20 listopada 1915 w stoczni na Cockatoo Island w Sydney, okręt wodowano w 1918. Wejście HMAS „Adelaide” do służby opóźniło się z powodu utraty statku przewożącego ważne części maszyn krążownika w wyniku działań wojennych i okręt ukończono dopiero 31 lipca 1922 (do służby wszedł 3 sierpnia 1922), z tego powodu otrzymał przezwisko „Longdelayed” (dosłownie - „długo opóźniony”).
W odróżnieniu od trzech pozostałych krążowników australijskich należących do typu Town (podtypu Chatham): , i , „Adelaide” należał do podtypu Birmingham, mając w uzbrojeniu o jedną armatę kal. 152 mm więcej.
Po otrzymaniu przez Royal Australian Navy pod koniec lat 20. nowych okrętów, „Adelaide” została wycofana ze służby i przeniesiona do rezerwy. W związku z narastającym zagrożeniem wojennym stary krążownik został w 1938 roku poddany przebudowie i przezbrojeniu. Zlikwidowano pierwszą z czterech kotłowni, redukując przy okazji liczbę kominów do trzech oraz zdemontowano jedno działo artylerii głównej i wyrzutnie torped, instalując w zamian mocniejsze uzbrojenie przeciwlotnicze. HMAS „Adelaide” została przywrócona do linii 13 marca 1939 roku.
Jednak, pomimo modernizacji, okręt nie spełniał już wymogów pola walki, w związku z czym został ponownie odstawiony do rezerwy (17 maja 1939) a jego załoga została wysłana do Wielkiej Brytanii, gdzie miała przejąć przekazany RAN nowy krążownik . Po wybuchu II wojny światowej HMAS „Adelaide” znów powrócił do służby czynnej z nową załogą. Krążownik został przeznaczony do prowadzenia patroli przeciwko niemieckim rajderom na wodach wokół Australii.
W 1940 „Adelaide” został wysłany do francuskiej kolonii Nowa Kaledonia, aby wesprzeć w walce o władzę na tej wyspie zwolenników gen. de Gaule'a. W połowie 1942 roku jednostka przeszła kolejną modernizację w Sydney. W jej trakcie, w nocy z 31 maja na 1 czerwca nastąpił w porcie w Sydney nieudany atak japońskich miniaturowych okrętów podwodnych.
28 listopada 1942 „Adelaide” wraz z holenderskim krążownikiem „Jacob van Heemskerck” przechwycił i ostrzelał niemiecki łamacz blokady MS „Ramses” (7983 BRT), który uległ następnie samozatopieniu. W lutym 1943 roku okręt ubezpieczał konwój dużych transportowców wojska (dawnych statków pasażerskich), przewożących z Bliskiego Wschodu do Australii żołnierzy australijskiej 9 dywizji piechoty. W czerwcu 1943 roku krążownik przeszedł kolejny gruntowny remont, połączony z modernizacją uzbrojenia i wyposażenia. Następnie już do końca wojny okręt przebywał na wodach australijskich, pełniąc służbę eskortową.
HMAS „Adelaide” został wycofany ze służby 13 maja 1946 roku i pocięty na złom w 1949.

</doc>
<doc id="1197586" url="https://pl.wikipedia.org/wiki?curid=1197586" title="Tomorrow Is the Question!">
Tomorrow Is the Question!

Tomorrow Is the Question! – album nagrany przez Ornette’a Colemana w marcu 1959 r. i wydany przez firmę Contemporary w tym samym roku.
Historia nagrania i charakter albumu.
Po niezbyt udanym pierwszym albumie Colemana firma Contemporary postanowiła częściowo zmienić skład muzyków nagrywającej grupy. Przede wszystkim zrezygnowano z pianisty Waltera Norrisa, którego gra nie pozwalała Colemanowi na nieskrępowaną relizację pomysłów muzycznych. Dodano jednak dwu doświadczonych jazzmenów: kontrabasistę Reda Mitchella i perkusistę Shelly'ego Manne'a.

</doc>
<doc id="1197588" url="https://pl.wikipedia.org/wiki?curid=1197588" title="Ready For Romance">
Ready For Romance



</doc>
<doc id="1197600" url="https://pl.wikipedia.org/wiki?curid=1197600" title="Gmina Szepietowo-Stacja">
Gmina Szepietowo-Stacja



</doc>
<doc id="1197601" url="https://pl.wikipedia.org/wiki?curid=1197601" title="Gmina Krościenko (ujednoznacznienie)">
Gmina Krościenko (ujednoznacznienie)

również:

</doc>
<doc id="1197602" url="https://pl.wikipedia.org/wiki?curid=1197602" title="Gmina Lipce">
Gmina Lipce



</doc>
<doc id="1197603" url="https://pl.wikipedia.org/wiki?curid=1197603" title="Dadi Hirdaja Mohini">
Dadi Hirdaja Mohini

Dadi Hirdaja Mohini – "Ta, która przyciąga serca innych"; znana też jako Dadi Gulzar. Joginka, uczennica Brahma Baby od 1937 roku. 
Dadi w wieku 16 lat otworzyła ośrodek medytacyjny w Lucknow. Obecnie sprawuje funkcję Wicedyrektora Administracyjnego Światowego Uniwersytetu Duchowego Brahma Kumaris. Jest też dyrektorem indyjskich ośrodków tej organizacji w Delhi i Kaszmirze.

</doc>
<doc id="1197604" url="https://pl.wikipedia.org/wiki?curid=1197604" title="Emilian Węgierski">
Emilian Węgierski

Emilian Węgierski herbu Wieniawa (ur. w 1788 w Wielkopolsce, zm. w 1841 w Ostrorogu) − generał brygady powstania listopadowego.
Służbę wojskową rozpoczął w 1806 po wkroczeniu do Wielkopolski Francuzów. Walczył w kampanii pruskiej na Pomorzu. Odznaczył się i w ciągu 1809 uzyskał awanse od podporucznika do kapitana w 11 pułku piechoty. W kampanii austriackiej 1809 dowodził batalionem w 15 pułku piechoty. W tymże środowisku walczył w kampanii moskiewskiej 1812, a jako podpułkownik 21 pułku piechoty litewskiej w 1813 bronił Modlina. Po upadku twierdzy dostał się do niewoli rosyjskiej.
Po uwolnieniu w 1815 wziął dymisje z powodu stanu zdrowia i w Armii Królestwa Polskiego nie służył.
Po wybuchu powstania 1830 powrócił do służby. Początkowo oficer sztabu 4 Dywizji Piechoty, od marca 1831 dowódca 8 pułku piechoty, od maja dowódca brygady w 3 Dywizji Piechoty. Awansowany na generała brygady w czerwcu 1831. Pełnił obowiązki gubernatora wojskowego Warszawy w sierpniu 1831.
Po kapitulacji stolicy krótko pełniący obowiązki ministra Wojny. Sprzeciwił się złożeniu broni przez armię powstańczą i optował za kontynuacją walki.
Po upadku powstania emigrował, potem wrócił do kraju i osiadł na gospodarstwie w Poznańskiem, gdzie zmarł. Pochowany w Ostrorogu.
Był członkiem lóż wolnomularskich "Français et Polonais" oraz Przesąd Zwyciężony w 1813 roku.

</doc>
<doc id="1197606" url="https://pl.wikipedia.org/wiki?curid=1197606" title="Eleanor Dark">
Eleanor Dark

Eleanor Dark, właściwie Eleanor O'Reilly (ur. 26 sierpnia 1901 w Sydney, zm. 11 września 1985 w Katoomba) – australijska pisarka, autorka powieści "Prelude to Christopher" (1934) i "Return to Coolami", za które otrzymała wyróżnienie Australian Literature Society Gold Medal.
Bibliografia.
Powieści

</doc>
<doc id="1197607" url="https://pl.wikipedia.org/wiki?curid=1197607" title="Sanktuarium Matki Bożej Hallerowskiej">
Sanktuarium Matki Bożej Hallerowskiej



</doc>
<doc id="1197610" url="https://pl.wikipedia.org/wiki?curid=1197610" title="Barretos">
Barretos

Barretos − miasto w południowo-wschodniej Brazylii, na Wyżyny Brazylijskiej, w stanie São Paulo.
W tym mieście rozwinął się przemysł obuwniczy, spożywczy oraz meblarski.

</doc>
<doc id="1197612" url="https://pl.wikipedia.org/wiki?curid=1197612" title="Zygmunt Karol Stryjeński">
Zygmunt Karol Stryjeński

Zygmunt Karol Stryjeński (Stryiński) (ur. 1784 Brzostowice woj. białostockie – zm. 1843 w Sobieskiej Woli) –
generał brygady powstania listopadowego.
Urodził się w starej rodzinie szlacheckiej wyznania ewangelicko-reformowanego. Służbę wojskową rozpoczął w roku 1800 w wojsku pruskim i walczył przeciwko Francji. W 1806 w stopniu porucznika pod Lubeką dostał się do niewoli i z niej przeszedł do armii Księstwa Warszawskiego jako kapitan w 6 pułku ułanów.
Wziął udział we wszystkich kampaniach 1809-1814, od austriackiej do obrony Paryża włącznie. Pułkownik z 1814. Po powrocie do kraju służył w Armii Królestwa Polskiego. Od 1815 szef sztabu Dywizji Strzelców Konnych.
W 1817 roku był marszałkiem sejmikowym powiatu tarnogrodzkiego województwa lubelskiego.
W czasie powstania listopadowego objął dowództwo Brygady Jazdy, a krótko po tym Dywizji Jazdy.
Stoczył kilka potyczek w walkach z kozakami. Niczym się nie odznaczył, przeniesiony na tyły jako organizator i dowódca rezerw jazdy. W ostatniej fazie powstania poddał się gen. Ridigerowi i zdał się na łaskę cara. Uzyskał dymisję ze służby i amnestię całkowitą.
Po dymisji gospodarował na swoim majątku Stryjna w pow. Krasnystaw. W małżeństwie ze swoją kuzynką Reginą ze Stryjeńskich (1796-1872) nie pozostawił potomstwa. Razem z żoną spoczywa na cmentarzu ewangelickim przy ul. Lipowej w Lublinie.
Był odznaczony polskim Orderem Virtuti Militari III klasy (1810), francuskimi Orderem Legii Honorowej IV i V klasy (1813 i 1812)
 oraz Orderem Zjednoczenia (1814), rosyjskim Orderem Świętej Anny II klasy i II klasy z koroną (1819 i 1829) oraz Znakiem Honorowym za 25 lat służby (1830).

</doc>
<doc id="1197613" url="https://pl.wikipedia.org/wiki?curid=1197613" title="Małe przedsiębiorstwo">
Małe przedsiębiorstwo



</doc>
<doc id="1197615" url="https://pl.wikipedia.org/wiki?curid=1197615" title="Piotr Karpeta">
Piotr Karpeta

Piotr Karpeta (ur. 24 maja 1959 w Katowicach) − polski chórmistrz i śpiewak.
W 1983 ukończył studia muzyczne w Akademii Muzycznej w Katowicach na Wydziale Wychowania Muzycznego ze specjalnością dyrygentura chóralna, następnie został asystentem w tej uczelni. Był też asystentem na Wydziale Wychowania Muzycznego Uniwersytetu Śląskiego.
W swej karierze muzycznej był członkiem Zespołu Pieśni i Tańca "Śląsk" i orkiestry Filharmonii Śląskiej. Prowadził katowicki chór męski "Echo" oraz Zespół Muzyki Dawnej All'Antico. W okresie 1983-1992 prowadził chór Filharmonii Opolskiej, a od maja 1991 jest dyrektorem Wrocławskich Kameralistów Cantores Minores Wratislavienses. Z zespołem tym przygotował ponad 800 utworów chóralnych i oratoryjnych, wystąpił ponad 1000 razy, wielokrotnie goszcząc na największych festiwalach, takich jak Wratislavia Cantans, Międzynarodowy Festiwal Muzyki Sakralnej "Gaude Mater". Jedna z 18 nagranych przez niego płyt z Cantores Minores Wratislavienses, z serii Musica Claromontana vol. 23 z muzyką J. Elsnera otrzymała nominację do nagrody Fryderyk 2008.
W 2000 był współzałożycielem zespołu muzyki dawnej "Il Dolcimelo" (obecnie: Ars Cantus kierowany przez Tomasza Dobrzańskiego); z zespołem tym wystąpił ponad 250 razy uczestnicząc w nagraniu 10 płyt CD. 4 z nich otrzymały nominacje do nagrody Fryderyk.
Jest współzałożycielem i solistą Chóru Męskiego Parafii Prawosławnej św. św. Cyryla i Metodego we Wrocławiu – Oktoich, z którym wystąpił ponad 750 razy i nagrał 8 płyt. Jedna z nich otrzymała nominację do nagrody Fryderyk 2008.
Występował w 20 krajach świata, m.in. w Gruzji i Meksyku.

</doc>
<doc id="1197618" url="https://pl.wikipedia.org/wiki?curid=1197618" title="Habanero">
Habanero



</doc>
<doc id="1197619" url="https://pl.wikipedia.org/wiki?curid=1197619" title="Capsicum chinense">
Capsicum chinense



</doc>
<doc id="1197620" url="https://pl.wikipedia.org/wiki?curid=1197620" title="Claudia Nystad">
Claudia Nystad

Claudia Künzel-Nystad (ur. 1 lutego 1978 r. w Zschopau niedaleko Chemnitz, NRD) – niemiecka biegaczka narciarska, sześciokrotna medalistka olimpijska, pięciokrotna medalistka mistrzostw świata, medalistka mistrzostw świata juniorów, dwukrotna zwyciężczyni zawodów Pucharu Świata.
Pierwsze olimpijskie sukcesy odniosła na igrzyskach w Salt Lake City, gdzie zdobyła złoty medal w sztafecie 4x5 km. Podczas igrzysk olimpijskich w Turynie Nystad zdobyła srebrne medale w sztafecie oraz w sprincie techniką dowolną. W 2010 r. na igrzyskach w Vancouver wywalczyła wraz z Evi Sachenbacher-Stehle złoty medal olimpijski w sprincie drużynowym techniką dowolną oraz srebrny w sztafecie 4x5 km.
Na mistrzostwach świata w Val di Fiemme zdobyła złoty medal w sztafecie oraz srebrny w sprincie techniką dowolną. Ponadto zdobyła srebrne medale w sprincie drużynowym stylem dowolnym i w sztafecie 4x5 km podczas mistrzostw świata w Sapporo, a na mistrzostwach w Libercu niemiecka sztafeta z Nystad w składzie powtórzyła wynik z Sapporo ponownie zdobywając wicemistrzostwo świata.
Najlepsze wyniki w Pucharze Świata osiągnęła w sezonie 2004/2005, kiedy to zajęła 5. miejsce w klasyfikacji generalnej oraz w klasyfikacji sprintu. Ponadto zdobyła także srebrny medal w biegu na 5 km stylem dowolnym na mistrzostwach świata juniorów w Santk Moritz w 1998 r.
Po sezonie olimpijskim 2009/2010 postanowiła zakończyć karierę.
Jednakże w kolejnym sezonie olimpijskim 2013/2014 w wieku 35 lat postanowiła wznowić karierę.

</doc>
<doc id="1197621" url="https://pl.wikipedia.org/wiki?curid=1197621" title="Claudia Künzel">
Claudia Künzel



</doc>
<doc id="1197625" url="https://pl.wikipedia.org/wiki?curid=1197625" title="Kazimierz Skarżyński (generał)">
Kazimierz Skarżyński (generał)

Kazimierz Skarżyński (ur. 4 marca 1792 w Gawłowie, zm. 21 sierpnia 1856 w Boulogne-sur-Mer) – generał brygady powstania listopadowego.
Życiorys.
Był synem Jerzego Skarżyńskiego i jego żony Bibianny z Lanckorońskich, bratem Ambrożego Mikołaja. Służbę wojskową rozpoczął w 1806, podporucznik wojsk francuskich. Jako oficer sztabu marszałka Jeana Lannesa walczył w kampanii pruskiej na Pomorzu. W 1807 przeniósł się do Armii Księstwa Warszawskiego. Porucznik w sztabie Jana Henryka Dąbrowskiego. W kampanii austriackiej 1809 i moskiewskiej 1812 adiutant gen. Aleksandra Rożnieckiego. W stopniu szefa szwadronu 6 pułku ułanów walczył pod Lipskiem, Lobau i w kampanii francuskiej 1814. Od 1815 służył w Armii Królestwa Polskiego; podpułkownik wzorowych strzelców konnych. Od 1818 dowódca 2 pułku strzelców konnych. Pułkownik z 1820.
Po wybuchu powstania 1830 dowódca 6 Brygady Kawalerii. Odznaczył się pod Grochowem. Od marca 1831 generał brygady i dowódca rezerw Dywizji Kawalerii. Walczył pod Ostrołęką, potem w osłonie linii Narwi i Bzury. Przed ostatecznym upadkiem powstania złożył dymisję i wyemigrował do Francji, gdzie zmarł. Pochowano go na cmentarzu Père-Lachaise.
Był członkiem loży wolnomularskiej Bracia Zjednoczeni w pierwszym stopniu rytu ("uczeń") w 1820.
Został odznaczony Orderem Virtuti Militari, Legią Honorową, Orderem Świętego Włodzimierza IV klasy.

</doc>
<doc id="1197633" url="https://pl.wikipedia.org/wiki?curid=1197633" title="Nucleus">
Nucleus

Zobacz też:

</doc>
<doc id="1197634" url="https://pl.wikipedia.org/wiki?curid=1197634" title="Lycium barbarum">
Lycium barbarum



</doc>
<doc id="1197635" url="https://pl.wikipedia.org/wiki?curid=1197635" title="Elektrometal">
Elektrometal

Elektrometal SA – przedsiębiorstwo produkcyjne, projektowe i instalacyjne z siedzibą w Cieszynie Bobrku przy ul. Stawowej 71.
Przedsiębiorstwo powstało w 1948 roku jako Spółdzielnia Pracy „Francopol” Wytwórnia Szczotek Węglowych z warsztatu przejętego po przedwojennej francusko-polskiej Fabryce Szczotek Węglowych.
1 grudnia 1950 przemianowane zostało na Spółdzielnię Pracy „Elektrometal” Wytwórnię Elektroszczotek, Sprzętu Teletechnicznego i Metalowego.
W 1970 r. przedsiębiorstwo przejęte zostało przez Zakłady Konstrukcyjno-Mechaniczne Przemysłu Węglowego w Gliwicach, przy których z przejętej spółdzielni utworzono Zakład Doświadczalny Telemechaniki Górniczej „Elektrometal”.
19 lipca 1977 roku nastąpiło otwarcie nowo wybudowanego zakładu składającego się z 11-kondygnacyjnego budynku, hali produkcyjnej, magazynów, pomieszczeń socjalnych i budynków specjalnych – łącznie o powierzchni 24 tys. m².
W 1975 roku Elektrometal włączony został do Centrum Naukowo-Produkcyjnego Elektrotechniki i Automatyki Górniczej „EMAG” z siedzibą w Katowicach, przyjmując nazwę Zakład Telemechaniki Górniczej „Elektrometal”. W wyniku kolejnych reorganizacji Elektrometal wchodził w latach 1985–1990 w skład następujących przedsiębiorstw: Gwarectwo Automatyzacji Górnictwa „EMAG”, Przedsiębiorstwo Mechanizacji, Automatyzacji i Elektroniki Górniczej „POLMAG-EMAG”, jak też Przedsiębiorstwo Obsługi Mechanizacji i Automatyzacji Górnictwa „POMAG”.
W 1990 roku Elektrometal stał się samodzielnym przedsiębiorstwem państwowym, a 12 stycznia 1996 roku przekształcony został w spółkę akcyjną – Elektrometal Spółka Akcyjna.
Główne linie produktowe:
Produkty spółki to m.in.:
Produkty przedsiębiorstwa są eksportowane do wielu krajów świata, m.in. do: Boliwii, Czech, Meksyku, Niemiec, Turcji, Rosji, RPA.

</doc>
<doc id="1197647" url="https://pl.wikipedia.org/wiki?curid=1197647" title="Przygodzice (stacja kolejowa)">
Przygodzice (stacja kolejowa)

Przygodzice – stacja kolejowa w Antoninie, w województwie wielkopolskim, w Polsce.
W roku 2017 stacja obsługiwała 10–19 pasażerów na dobę.

</doc>
<doc id="1197649" url="https://pl.wikipedia.org/wiki?curid=1197649" title="Na tym osiedlu">
Na tym osiedlu



</doc>
<doc id="1197650" url="https://pl.wikipedia.org/wiki?curid=1197650" title="Noc i Dzień (film)">
Noc i Dzień (film)

Noc i dzień – krótkometrażowy film animowany, wyprodukowany w studiach Pixara, w reżyserii Teddy'ego Newtona. Film wszedł do dystrybucji w czerwcu 2010, był pokazywany w amerykańskich kinach przed projekcjami Toy Story 3. W Polsce ukazał się w wydaniu DVD "Disney Pixar: Kolekcja krótkometrażówek". Animacja łączy w jednym filmie elementy dwu- i trójwymiarowe. 
Treść.
Film rozgrywa się na dwóch płaszczyznach: w warstwie dwuwymiarowej pokazane są dwie postaci, personifikacje dnia i nocy. Wewnątrz zarysu ich sylwetek widz ogląda ten sam trójwymiarowy krajobraz, w jednej za dnia, w drugiej – nocny. Dzień i Noc obserwują nawzajem sceny rozgrywające się w ich wnętrzu, każde patrzy z zazdrością na rywala, dochodzi do przepychanek w walce o atrakcyjne elementy pejzażu. Dzień chce zająć miejsca, które wypełniają obrysy Nocy, Noc usiłuje zawłaszczyć pejzaże Dnia. Okazuje się jednak, że to samo miejsce, atrakcyjne jedną porą, staje się szare i nudne gdy nastaje druga. 
Gdy wewnątrz Dnia zmierzcha, w obrysie nocy nastaje świt. Przez moment obie sylwetki pokazują ten zam obraz. Teraz role się odwracają, Dzień staje się Nocą i "vice versa". Okazuje się, że każda z personifikacji może być szczęśliwa, obejmując swoją sylwetką inne rejony krajobrazu: Nocą dobrze prezentują się fajerwerki, za dnia plaża pełna wypoczywających ludzi.
Nagrody.
Film był nominowany do Oscara w kategorii najlepszy krótkometrażowy film animowany za rok 2010, zdobył nagrodę Annie dla krótkometrażowego filmu animowanego za rok 2010.

</doc>
<doc id="1197651" url="https://pl.wikipedia.org/wiki?curid=1197651" title="Port lotniczy Teheran-Imam Khomeini">
Port lotniczy Teheran-Imam Khomeini

Port lotniczy Teheran-Imam Khomeini – międzynarodowy port lotniczy położony 30 km na południowy zachód od centrum Teheranu, nazwany imieniem byłego przywódcy Iranu. Jest jednym z największych portów lotniczych w Iranie. W dużej mierze zastąpił on port lotniczy Teheran-Mehrabad, przejmując w 2008 roku prawie cały ruch międzynarodowy..
W 2020 w pobliżu lotniska rozbił się samolot Ukraine International Airlines zabierając życie 176 osobom.

</doc>
<doc id="1197653" url="https://pl.wikipedia.org/wiki?curid=1197653" title="Schmetterlingseffekt">
Schmetterlingseffekt

Schmetterlingseffekt – singel promujący wydaną w 2007 roku płytę rapera Bass Sultan Hengzt pt. "Der Schmetterlingseffekt". Utwór ten różni się spokojniejszym nastrojem od wcześniejszych singli.

</doc>
<doc id="1197654" url="https://pl.wikipedia.org/wiki?curid=1197654" title="Brothers &amp; Sisters EP">
Brothers &amp; Sisters EP

Brothers &amp; Sisters EP to drugie EP rockowej grupy Coldplay, wydane w 1999 roku. Album został nagrany w ciągu zaledwie 4 dni. Nastrojowa piosenka "Easy to Please" została wzbogacona nowym efektem dźwiękowym – odgłosami deszczu, uzyskanymi poprzez wystawienie mikrofonów na zewnątrz studia w deszczowy dzień. W obiegu istnieje tylko 2500 oryginalnych egzemplarzy płyty.

</doc>
<doc id="1197655" url="https://pl.wikipedia.org/wiki?curid=1197655" title="Air Norway">
Air Norway

Air Norway - zlikwidowana norweska regionalna linia lotnicza z siedzibą w Ørland. 

</doc>
<doc id="1197657" url="https://pl.wikipedia.org/wiki?curid=1197657" title="Elkov–Author">
Elkov–Author

Elkov-Author ("Kod UCI": ELA) – czeska zawodowa grupa kolarska. Od sezonu 2017 zarejestrowana w dywizji UCI Continental Teams. 

</doc>
<doc id="1197659" url="https://pl.wikipedia.org/wiki?curid=1197659" title="Zyberg">
Zyberg



</doc>
<doc id="1197663" url="https://pl.wikipedia.org/wiki?curid=1197663" title="Laogaidui">
Laogaidui



</doc>
<doc id="1197664" url="https://pl.wikipedia.org/wiki?curid=1197664" title="Nucleus (album Anekdoten)">
Nucleus (album Anekdoten)

Nucleus – drugi studyjny album szwedzkiej grupy rocka progresywnego Anekdoten wydany w roku 1995.
Lista utworów.
Wersja zremasterowana z 2004 roku zawiera również utwór "Luna Surface" (6:41) 

</doc>
<doc id="1197667" url="https://pl.wikipedia.org/wiki?curid=1197667" title="Kili (krasnolud)">
Kili (krasnolud)



</doc>
<doc id="1197672" url="https://pl.wikipedia.org/wiki?curid=1197672" title="Garbatella">
Garbatella

Garbatella − stacja na linii B metra rzymskiego. Stacja została otwarta w 1990 w dzielnicy Ostiense. Poprzednim przystankiem jest Piramide, a następnym Basilica San Paolo.

</doc>
<doc id="1197673" url="https://pl.wikipedia.org/wiki?curid=1197673" title="Brad Miller">
Brad Miller

Brad Miller (ur. 12 kwietnia 1976 w Fort Wayne) – amerykański koszykarz, występujący na pozycji środkowego.
Życiorys.
Po ukończeniu studiów na uniwersytecie Purdue, Miller rozpoczął profesjonalną karierę we Włoszech, grając przez 3 miesiące dla drużyny Bini Viaggi Livorno. Później podpisał umowę z Charlotte Hornets. Grał tam przez 2 sezony. Występował również w Chicago Bulls, Indiana Pacers oraz Sacramento Kings. 10 lipca 2010 podpisał trzyletni kontrakt z Houston Rockets. Podczas draftu 2011 wraz z wyborami w drafcie trafił do Minnesoty Timberwolves. 13 lipca 2012 roku w ramach wymiany trafił do New Orleans Hornets, a stamtąd przeszedł 27 lipca do Phoenix Suns, gdzie 15 sierpnia został zwolniony. We wrześniu 2012 potwierdził zakończenie kariery.
W 1998 i 2006 roku reprezentował Stany Zjednoczone na Mistrzostwach Świata. Oba występy reprezentacja USA zakończyła z brązowym medalem.

</doc>
<doc id="1197676" url="https://pl.wikipedia.org/wiki?curid=1197676" title="Basilica San Paolo">
Basilica San Paolo

Basilica San Paolo – stacja na linii B metra rzymskiego. Stacja została otwarta w 1955. Stacja znajduje się w dzielnicy Ostiense blisko bazyliki św. Pawła za Murami. Poprzednią stacją jest Garbatella, a następną Marconi.

</doc>
<doc id="1197678" url="https://pl.wikipedia.org/wiki?curid=1197678" title="Dni naszego życia (singel)">
Dni naszego życia (singel)

Dni naszego życia - singel hip-hopowego zespołu Grupa Operacyjna. Promował on m.in. składankę „Pandemonium Rap 2006” .

</doc>
<doc id="1197681" url="https://pl.wikipedia.org/wiki?curid=1197681" title="Marconi (stacja metra w Rzymie)">
Marconi (stacja metra w Rzymie)

Marconi - stacja na linii B metra rzymskiego. Stacja została otwarta w 1993 w dzielnicy Ostiense. Poprzednim przystankiem jest Basilica San Paolo, a następnym EUR Magliana.

</doc>
<doc id="1197682" url="https://pl.wikipedia.org/wiki?curid=1197682" title="Awadhuta">
Awadhuta

Awadhuta (dewanagari अवधूत, trl. avadhūta, ang. "avadhuta") – termin pochodzący z dharmicznych religii Indii, odnosi się do ekscentrycznego typu mistyków lub świętych, którzy wznieśli się ponad cielesną świadomość, dualność oraz światowe troski i postępują bez uwzględniania standardowej społecznej etykiety.
Takie osobowości są uznawane za wolne od świadomości ego i „wędrują wolni jak dzieci” poprzez oblicze ziemi. Awadhuta nie identyfikuje się ze swoim ciałem i umysłem. Mówi się, że taka osoba jest czystą świadomością w ludzkiej formie. Awadhuci odegrali znaczącą rolę w historii wielu tradycji jogi, wedanty i bhakti. Jest to również imię w marathi.
Rodzaje awadhutów.
Brahmanirwantantra to tekst opisujący jak rozróżnić awadhutów różnego rodzaju:
Związek z Nath sampradaya.
Nath Sampradaja jest rodzajem tradycji awadhutów. W tej linii (sampradaja) do roli Guru i jogi przywiązywane jest szczególnie duże znaczenie. Dlatego też najważniejszy tekst w tej linii to Awadhutagita. Stan Śri Gorakszanath, prekursora tradycji nathów, jest uważany za najwyższą formę awadhuta.
Upaniszada Awadhuta.
Awadhutopaniszad ma numer 79 według kanonu Muktika. Jest to upaniszada z grupy "sannjasa" kojarzona z Czarną Jadźurwedą (Krysznajadźurweda).
Awadhutagita.
Avadhutagita jest mistycznym tekstem adwajty. Tematem Awadhutagity jest natura awadhuty. Jej autorstwo tradycyjnie przypisuje się Dattatreji.

</doc>
<doc id="1197687" url="https://pl.wikipedia.org/wiki?curid=1197687" title="Mandragora officinarum">
Mandragora officinarum



</doc>
<doc id="1197688" url="https://pl.wikipedia.org/wiki?curid=1197688" title="Maciej Jabłoński (dziennikarz)">
Maciej Jabłoński (dziennikarz)

Maciej Jabłoński (ur. 3 grudnia 1973) – polski dziennikarz sportowy, prezenter telewizyjny, lektor, trener emisji głosu i wystąpień publicznych.
Życiorys.
Jest dziennikarzem od 1997 roku. Zaczynał w TVN jako reporter, prezenter i wydawca serwisów informacyjnych oraz wydawca i producent transmisji spotkań NBA. Od 1999 roku w Wizji Sport – jako reporter i wydawca magazynów koszykarskich. Od 2001 roku w TVN24 – jako wydawca i prezenter serwisów informacyjnych oraz lektor autopromocji w TVN Turbo.
Od 18 listopada 2006 roku związany ze stacją TVP Sport. Prowadził Sportowy Wieczór oraz Sportową Niedzielę w TVP Sport i TVP Info. Gospodarz studia olimpijskiego Pekin 2008, Londyn 2012, Soczi 2014, Rio 2016, Pjongczang 2018 a także reporter na Igrzyskach Olimpijskich w Vancouver w 2010 roku. Obecnie prowadzi serwisy sportowe w TVP Info oraz Wiadomości Sportowe w TVP1. Jest także prezenterem i reporterem podczas transmisji sportowych na antenach TVP. W 2008 roku otrzymał nagrodę dla Najlepszego Dziennikarza Sportowego Roku.
Jest także lektorem. Ma na koncie reklamy radiowe i telewizyjne, filmy, materiały multimedialne oraz audiobooki. Współpracuje z wieloma studiami lektorskimi w kraju. Prowadzi zajęcia w Akademii Telewizyjnej TVP.
Ukończył Akademię Muzyczną im. Fryderyka Chopina w Warszawie.

</doc>
<doc id="1197692" url="https://pl.wikipedia.org/wiki?curid=1197692" title="EUR Magliana">
EUR Magliana

EUR Magliana - stacja na linii B metra rzymskiego i linii kolejki Rzym - Ostia. Stacja została otwarta w 1924 w dzielnicy Esposizione Universale di Roma. Poprzednim przystankiem jest Marconi, a następnym EUR Palasport.

</doc>
<doc id="1197695" url="https://pl.wikipedia.org/wiki?curid=1197695" title="Każdy na coś czeka">
Każdy na coś czeka

Każdy na coś czeka - singel zespołu Grupa Operacyjna pochodzący z albumu „Terapia szokowa”.

</doc>
<doc id="1197697" url="https://pl.wikipedia.org/wiki?curid=1197697" title="Poświętkowate">
Poświętkowate



</doc>
<doc id="1197698" url="https://pl.wikipedia.org/wiki?curid=1197698" title="Kimochi wa tsutawaru">
Kimochi wa tsutawaru

 – trzeci japoński singel BoA, wydany 5 grudnia 2001 roku przez Avex Trax. Singel promował album "LISTEN TO MY HEART". Osiągnął 15 pozycję w rankingu Oricon Singles Chart i pozostał na liście przez 10 tygodni, sprzedał się w nakładzie egzemplarzy.
Singel został wydany na płycie gramofonowej 30 marca 2002 roku.

</doc>
<doc id="1197699" url="https://pl.wikipedia.org/wiki?curid=1197699" title="Śmigacz">
Śmigacz

Śmigacz ("Eupetomena macroura") – gatunek małego ptaka z rodziny kolibrowatych (Trochilidae), zamieszkujący Amerykę Południową. Zręczny lotnik, często przemieszcza się lotem ślizgowym.
Długość ciała 15–17 cm, w tym ogon 7–9 cm i dziób 2 cm. Masa ciała: samce 8–9 g, samice 6–7 g.
Długi, głęboko wcięty, ciemnoniebieski ogon. Dziób czarny, lekko zakrzywiony. Głowa, gardło oraz pierś purpurowoniebieskie, reszta ciała zielona z metalicznym połyskiem.
Od regionu Gujana i północno-wschodniej Brazylii do Boliwii i południowo-wschodniej Brazylii. Zarośla i sawanny, głównie na wyżynach. Może też występować w parkach i ogrodach na terenach miejskich i podmiejskich, jeśli dostępne są kwitnące drzewa, oraz w lasach pierwotnych i na ich obrzeżach. Występuje od poziomu morza do około 1500 m n.p.m.
Gniazdo zwykle 1–3 metry nad ziemią na cienkiej poziomej gałęzi drzewa lub krzewu, sporadycznie wyżej – do 10–15 m. Samica składa dwa białe jaja i wysiaduje je przez 15–16 dni. W momencie wyklucia pisklęta są ciemne i pokryte na grzbiecie rzadkim, ciemnoszarym puchem. Są opierzone po 22–24 dniach, pozostają jednak z samicą przez kolejne 2–3 tygodnie, a przez pierwsze noce wracają do gniazda na sen. Dojrzałość płciową osiągają w drugim roku życia.
Wyróżnia się pięć podgatunków "E. macroura":
Międzynarodowa Unia Ochrony Przyrody (IUCN) uznaje śmigacza za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana; w 1996 roku ptak opisywany był jako „dość pospolity”. Trend liczebności populacji nie jest znany.

</doc>
<doc id="1197703" url="https://pl.wikipedia.org/wiki?curid=1197703" title="Asteroksylon">
Asteroksylon

Asteroksylon ("Asteroxylon mackiei") – wymarła roślina opisana po raz pierwszy z Rhynie Chert – stanowiska paleontologicznego odkrytego w Szkocji w 1912 r., datowanego na wczesny dewon (ok. 400 mln lat temu). Skamieniałości tego gatunku znane są od późnego syluru do końca dewonu. Początkowo roślina opisana została jako przedstawiciel ryniofitów "Rhyniophyta", później jednak uznana została za przedstawiciela rzędu prawidłakowców.
Odkrycie i historia klasyfikacji.
Gatunek opisany został w 1920 r. przez Roberta Kidstona i Williama Henry'ego Langa jako roślina o najbardziej złożonej budowie odkryta we florze stanowiska Rhynie Chert. Roślina wyróżniała się liściopodobnymi wyrostkami pędu oraz aktynosteliczną (na przekroju gwiaździstą) budową walca osiowego. Badacze popełnili jednak błąd uznając, że do tego gatunku należą nagie gałązki zakończone szczytowymi zarodniami, i zaliczyli roślinę do ryniofitów. Dopiero w latach 60. XX wieku odkryto, że zarodnie u tych roślin rozwijały się bocznie na pędzie – na trzonkach u nasady liściopodobnych wyrostków (gałązki ze szczytowymi zarodniami opisane zostały jako odrębny takson – "Nothia aphylla"). Spowodowało to znaczącą zmianę pozycji taksonomicznej rośliny, sytuującą ją między zosterofilofitami a przodkami widłaków. Roślina zaliczana jest do prawidłakowców "Drepanophycales", zwanych też "Asteroxylales".
Poza "Asteroxylon mackiei" opisano także z tego rodzaju "Asteroxylon elberfeldense", jednak po późniejszych analizach uznany on został za odrębny rodzaj "Thursophyton".
Rodzaj "Asteroxylon" jest typem nomenklatorycznym dla monotypowej rodziny "Asteroxylaceae" .
Budowa.
Asteroksylon miał wyprostowane, nadziemne łodygi osiągające ok. 40–50 cm wysokości, o średnicy do 12 mm, rozgałęziające się monopodialnie. Odgałęzienia boczne odchodzące od wyróżniającej się osi głównej rozgałęziały się jednak dychotomicznie. Łodygi wyrastały z pełzającego pod ziemią kłącza osiągającego do 4,2 mm średnicy. Powierzchnia łodyg gęsto pokryta była wypustkami łodygi opisywanymi jako kolcopodobne lub łuskowate, osiągającymi do 5 mm długości. W odróżnieniu od mikrofili typowych dla widłaków te łuski pozbawione były wiązki przewodzącej, aczkolwiek na przekrojach łodyg widoczne są liczne wiązki wybiegające z pasm tkanek drewna i przebiegające przez korę pierwotną w kierunku tych wypustek, kończą się one jednak tuż u ich nasady. Nie jest też pewne czy aparaty szparkowe obecne na łodydze występowały także na jej wyrostkach. Łodygę i wypustki pokrywała epiderma z grubą warstwą kutyny.
Łodyga składała się na przekroju z gwiaździstego walca osiowego (o charakterze aktynostelicznym) – kształt walca osiowego na przekroju zainspirował rodzajową nazwę naukową tych roślin. Drewno składało się wyłącznie z cewek, a łyko nie zawierało typowych rurek sitowych. 
Nerkowate zarodnie o długości 7 mm osadzone były na krótkich trzonkach i występowały na powierzchni łodyg pomiędzy liściopodobnymi wypustkami. Otwierały się wzdłuż wąskiej szczeliny na grzbiecie. Zawierały jednakowe zarodniki o średnicy 40–60 μm, pokryte bardzo gęstymi kolcami.
Siedlisko.
Asteroksylony odkryte zostały na stanowisku Rhynie Chert dokumentującym florę i faunę kompleksu źródeł termalnych i efemerycznych zbiorników tworzących się w obszarze, na który nanoszone były piaski i muły przez rzekę. Asteroksylony rosły tam na glebie zasobnej w materię organiczną, przy czym prawdopodobnie gatunek ten tolerować mógł też dość suche siedliska. Towarzyszyły mu inne rośliny naczyniowe: rynia "Rhynia gwynne-vaughanii" (gatunek dominujący liczebnie), "Nothia aphylla", aglaofiton "Aglaophyton major", "Horneophyton lignieri", rzadko: "Trichopherophyton teuchansii" i "Ventarura lyonii". Asteroksylony wyrastały ponad pozostałe rośliny osiągające zwykle do ok. 20 cm wysokości. Formacja typowa dla obszaru termalnego zasiedlać musiała poza tym prawdopodobnie podobne siedliska silnie zasolone. 

</doc>
<doc id="1197704" url="https://pl.wikipedia.org/wiki?curid=1197704" title="Terapia szokowa (album)">
Terapia szokowa (album)

Terapia szokowa – debiutancki album rapowego zespołu Grupa Operacyjna, wydany 20 czerwca 2005 roku. Płytę promują single: „La Magra”, „Każdy na coś czeka”, „Weź, co się należy” i „III wojna światowa”.

</doc>
<doc id="1197705" url="https://pl.wikipedia.org/wiki?curid=1197705" title="Przystań jachtowa">
Przystań jachtowa



</doc>
<doc id="1197708" url="https://pl.wikipedia.org/wiki?curid=1197708" title="Super Mario Bros. Deluxe">
Super Mario Bros. Deluxe

Super Mario Bros. Deluxe – remake gry "Super Mario Bros." na konsolę Game Boy Color.
Fabuła.
Pewnego dnia Księżniczka Peach zostaje porwana przez złowrogiego Bowsera. Mario i Luigi wyruszają jej na pomoc, ale podróż nie jest łatwa, ponieważ Bowser wysłał na braci Mario swoją armię.

</doc>
<doc id="1197709" url="https://pl.wikipedia.org/wiki?curid=1197709" title="Bartłomiej Berrecci">
Bartłomiej Berrecci



</doc>
<doc id="1197710" url="https://pl.wikipedia.org/wiki?curid=1197710" title="Antylak szmaragdowy">
Antylak szmaragdowy

Antylak szmaragdowy ("Anthracothorax holosericeus") – gatunek małego ptaka z rodziny kolibrowatych (Trochilidae). Wojowniczy ptak, broniący kwitnących drzew i krzewów przed innymi kolibrami, a także owadami.

</doc>
<doc id="1197712" url="https://pl.wikipedia.org/wiki?curid=1197712" title="Krokiew (Tatry)">
Krokiew (Tatry)

Krokiew (1378 m n.p.m.) – dwuwierzchołkowe wzniesienie reglowe w Tatrach nad Zakopanem, znajdujące się między Doliną Bystrej a Doliną Białego. Na jego zboczach wybudowany został kompleks skoczni narciarskich, do którego należą Wielka Krokiew oraz Kompleks skoczni narciarskich Średniej Krokwi.
Krokiew stanowi zakończenie wschodniej grani Giewontu. Jej podstawa zajmuje około 3 km², a wysokość względna wynosi około 400 m. Masyw Krokwi jest zbudowany z dolomitów triasu środkowego. Niższy wierzchołek o wysokości 1365 m n.p.m. nosi nazwę Mała Krokiew i od Krokwi oddzielony jest szerokim Siwarowym Siodłem. Od masywu Giewontu, a dokładniej od Kalackiej Kopy Krokiew oddzielona jest Niżnią i Wyżnią Przełęczą Białego. Z Siwarowego Siodła na zachód opada Siwarowy Żleb (otoczony grzbietami Siwarowego Pańskiego i Siwarowego Gazdowskiego), na wschód zaś Szeroki Żleb, którym biegnie żółty szlak turystyczny do klasztoru Albertynów na Śpiącej Górze, znajdującego się na stokach Krokwi. Od północy pod wierzchołek podchodzi niewielka, zalesiona Dolina nad Capkami. Północno-wschodnie ramię Krokwi rozwidla się na wysokości ponad 1200 m (poniżej fragmentu zwanego Opalone) na dwa grzbiety obejmujące Żleb nad Kamieniołomem. Ramię północno-zachodnie również rozdziela się na podobnej wysokości, a pomiędzy jego odgałęzienia wcina się Żleb pod Kogutkami.
W grzbiecie oddzielającym Dolinę nad Capkami od Żlebu pod Kogutkami wznosi się Jastrzębia Turnia (1090 m), a po drugiej stronie tego żlebu znajdują się dwie turniczki – Kogutki (1009 m). Pozostałe skaliste miejsca w masywie Krokwi to kazalniczka na prawym zboczu Doliny nad Capkami (około 1050 m) oraz Koryciska – bardzo strome zbocze ze skalnymi ściankami opadające do Doliny Białego, blisko jej wylotu.
Krokiew jest pokryta zwartymi lasami, które po części stanowią enklawę regla górnego w otoczeniu regla dolnego. Znajduje się tu bogata fauna, m.in. rysie, jelenie, niedźwiedzie, głuszce i cietrzewie. Z rzadkich roślin występuje storzan bezlistny – gatunek w Polsce występujący tylko w Tatrach i to na nielicznych stanowiskach. Na północ od wzniesienia w latach 1908–1934 oraz w okresie niemieckiej okupacji funkcjonował kamieniołom (wydobywany tu kamień użyto m.in. do budowy Muzeum Tatrzańskiego), zaś na zachodnich zboczach opadających do Doliny Białego znajdują się dwie sztolnie po radzieckich poszukiwaniach uranu w latach 1950–1953 (niżej leżąca z nich tuż przy żółtym szlaku turystycznym prowadzącym doliną).
Nazwa wzniesienia pochodzi od podobieństwa jej kształtu od strony północnej do krokwi, konstrukcji drewnianej używanych w więźbach dachowych. Dawniej Krokiew była nazywana "Opalony Wierzch".
Szlaki turystyczne.
Sam szczyt jest niedostępny dla turystów, szlaki wiodą jednak jego zboczami:

</doc>
<doc id="1197714" url="https://pl.wikipedia.org/wiki?curid=1197714" title="Płaca proefektywnościowa">
Płaca proefektywnościowa

Hipoteza płac proefektywnościowych (ang. "efficiency wages") wiąże się z przekonaniem, że poziom płac wpływa na wydajność pracowników. Dzieje się tak na skutek skłonienia pracownika do rezygnacji z "obijania się" w pracy, gdyż zwiększa to wartość dochodu, jakiego musiałby się wyrzec w wyniku straty pracy, gdyby jego uchylanie się od pracy zostało wykryte.

</doc>
<doc id="1197715" url="https://pl.wikipedia.org/wiki?curid=1197715" title="Północ (singel)">
Północ (singel)

Północ – singel zespołu Grupa Operacyjna z udziałem Krzysztofa Kiljańskiego, pochodzący z albumu "Ostry dyżur. Mordo ty moja".
Teledysk.
Do utworu został nakręcony klip, którego akcja rozgrywa się w barze mlecznym w Zielonej Górze.

</doc>
<doc id="1197716" url="https://pl.wikipedia.org/wiki?curid=1197716" title="Zasoby majątkowe">
Zasoby majątkowe

Zasoby majątkowe – to obok zasobów naturalnych element bogactwa narodowego. Zasoby majątkowe to z jednej strony stan wyposażenia kraju w budynki, budowle oraz urządzenia. Z drugiej strony zasoby majątkowe obejmują także wyposażenie gospodarstw domowych w narzędzia pracy, przedmioty pracy oraz trwałe dobra konsumpcyjne.
Przy analizie zasobów majątkowych uwzględnia się przede wszystkim obiekty oraz urządzenia wchodzące w skład majątku trwałego (nadają się do wielokrotnego użycia). Do analizy używa się następujących wskaźników:
Do zasobów majątkowych zalicza się również majątek trwały sfery produkcyjnej, który obejmuje środki trwałe służące do produkcji w znaczeniu technicznym oraz majątek infrastruktury ekonomicznej i społecznej.
W Polsce występujące niedostatki majątku trwałego (w stosunku do Europy Zachodniej) najlepiej widoczne są w infrastrukturze. Największy zasób majątku trwałego występuje w przemyśle, co jest związane z polityką prowadzoną zaraz po II wojnie światowej. W Polsce odnotowuje się również wysoki stopień zużycia środków trwałych w podstawowych działach produkcji oraz gospodarce komunalnej.
Trwałe środki majątkowe znajdujące się we władaniu gospodarstw domowych służą ich potrzebom konsumpcyjnym. Są one jednym z wyznaczników zamożności bądź ubóstwa społeczeństwa, w wyniku czego wpływają na standard życia. Pozwalają na większą mobilność zasobów pracy i ludzi, dzięki czemu lepiej funkcjonuje gospodarka. Niektóre składniki zasobów majątkowych gospodarstw domowych mają charakter substytucyjny lub uzupełniający w stosunku do środków będących w dyspozycji jednostek gospodarczych np.: prywatne samochody w stosunku do środków transportu przedsiębiorstw komunikacyjnych. Majątek trwały w miarę upływu czasu i użytkowania ulega zużyciu i wymaga odtworzenia przez inwestycje i remonty.
Zużycie majątku trwałego to dekapitalizacja.
Popyt na różnego rodzaju usługi remontowe rośnie wraz ze wzrostem zasobów majątkowych gospodarstw domowych.

</doc>
<doc id="1197717" url="https://pl.wikipedia.org/wiki?curid=1197717" title="Ramowa dyrektywa wodna">
Ramowa dyrektywa wodna

Dyrektywa 2000/60/WE Parlamentu Europejskiego i Rady z dnia 23 października 2000 r. ustanawiająca ramy wspólnotowego działania w dziedzinie polityki wodnej (ramowa dyrektywa wodna, RDW) – dyrektywa 2000/60/WE porządkująca i koordynująca istniejące europejskie ustawodawstwo wodne, mająca na celu ochronę wody przed zanieczyszczeniem u jej źródła.
Główny cel ramowej dyrektywy wodnej to osiągnięcie dobrego stanu wód, czyli co najmniej dobrego stanu ekologicznego i dobrego stanu chemicznego do 2015 roku. Zakres wód, które są przedmiotem RDW, to wody śródlądowe, łącznie z wodami podziemnymi, oraz wody przejściowe i wody przybrzeżne.
W tym celu RDW ustanawia system zarządzania zlewniowego, niezależny od podziału administracyjnego krajów członkowskich, jak również w przypadku zlewni transgranicznych wymaga współpracy sąsiadujących państw. Według RDW w celu właściwego gospodarowania wodami wymagany jest aktywny udział wszystkich zainteresowanych stron. Dyrektywa zapewnia redukcję oraz kontrolę zanieczyszczeń i równoważy wykorzystanie wody z ochroną środowiska.
Ramowa dyrektywa wodna ustanawia wymogi dotyczące monitoringu jakości wód. W przypadku wód powierzchniowych oceniana jest nie tyle czystość wód, ale ich stan ekologiczny, co jest wykonywane na podstawie zasiedlających je biocenoz – fitoplanktonu, fitobentosu, makrofitów, zoobentosu i ichtiofauny, podczas gdy abiotyczne parametry siedliska (elementy fizykochemiczne i hydromorfologiczne) mają charakter pomocniczy. Klasycznie rozumiana czystość badana jest przy monitoringu stanu chemicznego.

</doc>
<doc id="1197721" url="https://pl.wikipedia.org/wiki?curid=1197721" title="Jeden (album Pneumy)">
Jeden (album Pneumy)

Jeden — czwarty album studyjny polskiego zespołu Pneuma nagrywany od listopada 2006 do kwietnia 2007. Wydany w 2007 roku przez Universal Music Polska.

</doc>
<doc id="1197722" url="https://pl.wikipedia.org/wiki?curid=1197722" title="Brylancik niebieskogardły">
Brylancik niebieskogardły

Brylancik niebieskogardły ("Heliodoxa jacula") – gatunek małego ptaka z rodziny kolibrowatych (Trochilidae). Zamieszkuje Amerykę Centralną i północno-zachodnią część Ameryki Południowej. Nie jest zagrożony wyginięciem.
Systematyka.
Gatunek ten jako pierwszy opisał John Gould, nadając mu nazwę "Heliodoxa jacula", która obowiązuje do tej pory. Opis ukazał się w 1850 roku na łamach „Proceedings of the Zoological Society of London”. Jako miejsce typowe autor wskazał Santa Fe de Bogotá (dawna nazwa Bogoty).
Wyróżnia się trzy podgatunki "H. jacula":
Zasięg, środowisko.
Występuje od Kostaryki po Ekwador. Głównie spotykany w wysokogórskich lasach.
Poszczególne podgatunki zamieszkują:
Zachowanie.
Zwykle kiedy żeruje, przysiada na kwiatach. Odwiedza kwiaty roślin, które rosną na średnim piętrze lasu, czasami broni źródeł pokarmu.
Status.
Międzynarodowa Unia Ochrony Przyrody (IUCN) uznaje brylancika niebieskogardłego za gatunek najmniejszej troski (LC – "Least Concern"). Liczebność populacji nie została oszacowana; ptak ten opisywany jest jako dość pospolity, ale rozmieszczony plamowo. BirdLife International ocenia trend liczebności populacji jako lokalnie spadkowy ze względu na utratę siedlisk.

</doc>
<doc id="1197723" url="https://pl.wikipedia.org/wiki?curid=1197723" title="Physalis peruviana">
Physalis peruviana



</doc>
<doc id="1197724" url="https://pl.wikipedia.org/wiki?curid=1197724" title="Krokiew">
Krokiew



</doc>
<doc id="1197728" url="https://pl.wikipedia.org/wiki?curid=1197728" title="Live EP">
Live EP

Live EP – minialbum szwedzkiej grupy Anekdoten, wykonującej rock progresywny. Został wydany w 1997 i zawiera materiał koncertowy nagrany podczas występu w klubie Cosmoz w Borlänge w maju 1996.
Lista utworów.
Album zawiera utwory:
Muzycy.
Twórcami albumu są:

</doc>
<doc id="1197729" url="https://pl.wikipedia.org/wiki?curid=1197729" title="Chapati">
Chapati



</doc>
<doc id="1197731" url="https://pl.wikipedia.org/wiki?curid=1197731" title="Rada Naukowa NBP">
Rada Naukowa NBP

Rada Naukowa NBP była to instytucja doradczo-opiniotwórcza wspierająca pracę Zarządu Narodowego Banku Polskiego (NBP), powołana na mocy Uchwały Zarządu NBP Nr 16/2007 z 24 maja 2007 r. Dnia 7 sierpnia roku 2007 rada ta zainaugurowała swoją działalność pierwszym posiedzeniem. Głównym powodem powołania tej instytucji była chęć skorzystania z dorobku naukowego polskich, prominentnych ekonomistów, którzy są uznanymi autorytetami w dziedzinie ekonomii i finansów. Ponadto reprezentowali oni największe i najbardziej uznane uczelnie ekonomiczne w kraju.
Zadania.
Do głównych zadań tej instytucji należało:

</doc>
<doc id="1197736" url="https://pl.wikipedia.org/wiki?curid=1197736" title="Czapati">
Czapati



</doc>
<doc id="1197738" url="https://pl.wikipedia.org/wiki?curid=1197738" title="Wideoteka (album)">
Wideoteka (album)

Wideoteka – debiutancki album studyjny polskiego zespołu hip-hopowego Jeden Osiem L. Wydawnictwo ukazało się 26 listopada 2003 roku nakładem wytwórni muzycznej UMC Records w dystrybucji Universal Music Polska. 
Album dotarł do 1. miejsca polskiej listy przebojów - OLiS. 15 września 2004 roku płyta uzyskała status złotej.
Lista utworów.
Opracowano na podstawie materiału źródłowego.

</doc>
<doc id="1197739" url="https://pl.wikipedia.org/wiki?curid=1197739" title="Gigancik">
Gigancik

Gigancik, koliber wielki ("Patagona gigas") – gatunek ptaka z rodziny kolibrowatych (Trochilidae), będący największym przedstawicielem całej rodziny, wielkością zbliżony do szpaka. Jest jedynym przedstawicielem monotypowej podrodziny gigancików (Patagoninae) i rodzaju "Patagona". Występuje wzdłuż łańcuchów górskich Andów – od południowo-zachodniej Kolumbii do południowego Chile.
Zasięg występowania.
Gigancik występuje w zależności od podgatunku:
Wygląd.
Długość ciała 21–23 cm. Długie skrzydła, pióra na wierzchu ciała ciemne, zielone, od spodu płowe, z białym kuprem i pokrywami podogonowymi. Spód ciała samicy w plamki.
Zachowanie.
Lata podobnie do jaskółki, często lotem ślizgowym. Potrafi zawisnąć w powietrzu, lecz najczęściej siada, kiedy pobiera pokarm. Agresywny koliber, często odpędza inne ptaki od kwiatów.
Środowisko.
Występuje na suchych, zakrzewionych płaskowyżach.
Status.
Międzynarodowa Unia Ochrony Przyrody (IUCN) uznaje gigancika za gatunek najmniejszej troski (LC – "Least Concern"). Liczebność populacji nie została oszacowana; w 1996 roku ptak ten opisywany był jako „rzadki” ("uncommon"). Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="1197740" url="https://pl.wikipedia.org/wiki?curid=1197740" title="Księga przyjęć do prawa miejskiego">
Księga przyjęć do prawa miejskiego

Księga przyjęć do prawa miejskiego (łac. "Alba civilia" lub "Libri iuris civilis") – rękopiśmienna, w Polsce do roku 1791 stanowiła jedną z serii ksiąg rady miejskiej, zawierała protokoły sporządzane na okoliczność nadania nowym przybyszom praw obywatelskich właściwego miasta. Manuskrypt podaje pełną edycję rejestrów przyjęć osób do prawa miejskiego. 
Z powodu wielkiej akcji osadniczej zapoczątkowanej na ziemiach polskich w połowie XIII wieku, z ksiąg ogólnych rad miejskich wyodrębnił się osobny zbiór dokumentów zwanych księgami przyjęć do prawa miejskiego.
Księgi te prowadzone były równocześnie z księgami rady miejskiej i były czystopisami kolejnych wpisów, które na bieżąco umieszczano również w księgach rady. 
W zapisach przyjęć znajdują się szczegółowe proste informacje o nowych obywatelach wpisanych do księgi przyjęć prawa miejskiego danego miasta, takie jak: imię, nazwisko, zawód, imiona rodziców, miejscowość, kraj w którym mieszkał obywatel przed osiedleniem się w nowym miejscu, a także nazwiska osób które świadczyły, że nowo przyjmujący prawo miejskie jest tego rzeczywiście godny.
By spełnić warunki przyjęcia do tego prawa, a tym samym uzyskać wpis do księgi należało najpierw nabyć obywatelstwo miejskie pod określonymi prawem warunkami uregulowanymi w przepisach miejskich tzw. wilkierzach (kodeksach prawa miejskiego), ordynacjach rady miasta oraz edyktach niekiedy bardzo surowych.
Jako warunki przyjęcia stawiano m.in. urodzenie z legalnego związku, przedstawienie władzom miejskim dwóch zamożnych miejscowych protegowanych oraz złożenie uroczystego zobowiązania do przestrzegania obowiązujących praw i dostosowania się do rozporządzeń władz miejskich.
Przepisy miejskie w zależności od tradycji nakazywały również w określonym terminie nabycie w mieście nieruchomości oraz uregulowanie stosownych opłat do kasy miejskiej. Osoba, która uzyskała akceptację władz miejskich składała przysięgę i była następnie wpisana do księgi przyjęć prawa miejskiego. Z obywatelstwa miejskiego najczęściej byli wyłączani rządzący się odrębnymi prawami i niepodlegający władzy rad miejskich Żydzi, a także kler duchowny. Również nie był zaliczany do obywateli miasta mieszkający w miastach, ale nieposiadający praw plebs. W Polsce ludność pochodzenia ruskiego mogła się starać o przyjęcie do prawa miejskiego dopiero po roku 1724.
Księgi przyjęć do prawa miejskiego uwidaczniają przegląd osadników z innych miast i państw. Od XII wieku do Polski przybywało dużo obywateli pochodzenia głównie niemieckiego, ze Śląska, Moraw i Saksonii, co następnie miało w Polsce ścisły związek z lokacją miast na prawie magdeburskim. 
Księgi przyjęć prowadzone były do czasu uchwalenia w 1791 roku przez Sejm Czteroletni ustawy o miastach.

</doc>
<doc id="1197741" url="https://pl.wikipedia.org/wiki?curid=1197741" title="Synowie Bora">
Synowie Bora



</doc>
<doc id="1197742" url="https://pl.wikipedia.org/wiki?curid=1197742" title="Physalis ixocarpa">
Physalis ixocarpa



</doc>
<doc id="1197744" url="https://pl.wikipedia.org/wiki?curid=1197744" title="Alojzy Nowak">
Alojzy Nowak

Alojzy Zbigniew Nowak (ur. 29 marca 1956) – polski ekonomista, profesor nauk ekonomicznych, członek licznych rad nadzorczych.
W kadencjach 2006–2012 oraz 2016–2020 pełnił funkcję dziekana Wydziału Zarządzania Uniwersytetu Warszawskiego. Obecnie jest prezesem Akademickiego Związku Sportowego i rektorem Uniwersytetu Warszawskiego w kadencji 2020–2024.
Specjalizuje się m.in. w zakresie międzynarodowych stosunków gospodarczych, bankowości, zarządzania ryzykiem na rynkach finansowych oraz na rynku kapitałowym.
Życiorys.
Działalność akademicka.
W 1984 ukończył studia magisterskie w SGPiS. W 1991 uzyskał stopień naukowy doktora na podstawie rozprawy dotyczącej polityki pieniężnej. Stopień doktora habilitowanego otrzymał w 1995 w oparciu o dorobek naukowy oraz rozprawę na temat finansów i bankowości. W latach 1996–2002 był profesorem nadzwyczajnym UW. W 2002 otrzymał tytuł naukowy profesora.
Odbył studia zagraniczne w Uniwersytecie Illinois w Urbana-Champaign, w Exeter University oraz w Wolnym Uniwersytecie w Berlinie. Był również pracownikiem i kierownikiem Katedry Bankowości Ubezpieczeń i Ryzyka w Akademii Leona Koźmińskiego w Warszawie.
Działalność menedżerska.
Był przewodniczącym Rady Naukowej NBP. Od czerwca 2012 do 2020 roku zasiadał w Radzie Nadzorczej PZU SA, był jej sekretarzem. 
Zasiada w Radzie Nadzorczej Jastrzębskiej Spółki Węglowej i Radzie Nadzorczej Banku Millennium. W 2015 został członkiem Narodowej Rady Rozwoju powołanej przez prezydenta Andrzeja Dudę. Jest również członkiem Rady Naukowej Instytutu Nowej Ekonomii Strukturalnej w Pekinie. 
22 czerwca 2020 został wybrany do Rady Nadzorczej Zespołu Elektrowni Pątnów-Adamów-Konin. 
Akademicki Związek Sportowy.
Od 2008 roku jest prezesem Klubu Uczelnianego AZS Uniwersytetu Warszawskiego.
W latach 2016–2018 roku pełnił funkcję Wiceprezesa Zarządu ds. finansowych Akademickiego Związku Sportowego, największej organizacji studenckiej w Polsce. W 2018 roku został wybrany na stanowisko Prezesa Zarządu AZS, a 27 czerwca 2020 z powodzeniem ubiegał się o reelekcję.
Uniwersytet Warszawski.
Wydział Zarządzania.
Pełnił funkcję prodziekana Wydziału Zarządzania Uniwersytetu Warszawskiego w latach 1999–2006, a w kadencjach 2006–2008 i 2008–2012 pełnił funkcję dziekana tego wydziału. W kadencji 2016–2020 ponownie pełnił funkcję dziekana Wydziału Zarządzania.
Kadencje rektorskie.
Od września 2012 do sierpnia 2016 był prorektorem Uniwersytetu Warszawskiego ds. badań naukowych i współpracy. Po wyborach indykacyjnych w 2016 roku mógł ubiegać się o stanowisko rektora, ale zrezygnował z kandydowania, by ubiegać się o stanowisko dziekana Wydziału Zarządzania. 
17 czerwca 2020 został wybrany na stanowisko rektora Uniwersytetu Warszawskiego w kadencji 2020–2024, wygrywając z prof. Pawłem Strzeleckim, dziekanem Wydziału Matematyki, Informatyki i Mechaniki oraz prof. Andrzejem Tarleckim, prorektorem ds. finansowych w kadencji 2016–2020. 
Odznaczenia i nagrody.
W 2002 roku otrzymał Złoty Krzyż Zasługi.

</doc>
<doc id="1197745" url="https://pl.wikipedia.org/wiki?curid=1197745" title="Szlak Pamięci Żydów Lubelskich">
Szlak Pamięci Żydów Lubelskich

Szlak Pamięci Żydów Lubelskich - szlak turystyczny o długości 2,5 kilometra, przebiegający przez miejsca związane z historią i kulturą żydowskiej społeczności w Lublinie. Szlak został otwarty 29 czerwca 2001 roku.
Trasa rozpoczyna się u podnóża Zamku Lubelskiego i obejmuje 13 przystanków:
Wszystkie obiekty są oznaczone specjalnymi tablicami z tekstem w języku polskim i angielskim.

</doc>
<doc id="1197746" url="https://pl.wikipedia.org/wiki?curid=1197746" title="Ścieżka zdrowia">
Ścieżka zdrowia



</doc>
<doc id="1197749" url="https://pl.wikipedia.org/wiki?curid=1197749" title="Roman Marian Głowacki">
Roman Marian Głowacki



</doc>
<doc id="1197750" url="https://pl.wikipedia.org/wiki?curid=1197750" title="Słuchowisko (album)">
Słuchowisko (album)

Słuchowisko to drugi album grupy Jeden Osiem L. Płyta sprzedała się o wiele gorzej od pierwszego albumu grupy, Wideoteki.
Nagrania dotarły do 24. miejsca listy OLiS.

</doc>
<doc id="1197752" url="https://pl.wikipedia.org/wiki?curid=1197752" title="Joel Lehtonen">
Joel Lehtonen

Joel Lehtonen (ur. 11 listopada 1881 w Sääminki, zm. 20 listopada 1934 w Huopalahti) - fiński pisarz.
Dzieciństwo spędził w ubóstwie. Wychowywał się bez ojca, jego matka cierpiała na chorobę umysłową.
Dzięki pomocy swej opiekunki podjął studia literackie na Uniwersytecie Helsińskim, których jednak nie ukończył. 
Początkowo pozostawał pod wpływem neoromantyzmu, jednak po Wojnie domowej w Finlandii jego twórczość zdominował pesymizm i sceptycyzm. Popełnił samobójstwo.

</doc>
<doc id="1197754" url="https://pl.wikipedia.org/wiki?curid=1197754" title="Trevor Taylor">
Trevor Taylor

Trevor Oliver Taylor (ur. 11 stycznia 1958 w Montego Bay, zm. 19 stycznia 2008 w Kolonii) – jamajsko-niemiecki wokalista.
W latach 1984–1986 główny wokalista i lider zespołu Bad Boys Blue, zaśpiewał wszystkie partie wokalne na albumach "Hot Girls, Bad Boys" i "Heart Вeat", w tym m.in. w przebojach „You’re a Woman”, „I Wanna Hear Your Heartbeat” czy „Pretty Young Girl”. W 1987 sytuacja uległa zmianie, a po producenckiej zmianie głównego wokalisty na Johna McInerneya śpiewał coraz mniej piosenek, udzielając się głównie w refrenach. Na początku 1989 odszedł z zespołu, niedługo po wydaniu singla „Hungry for Love”. 
Po opuszczeniu Bad Boys Blue kontynuował karierę wokalisty w innych projektach muzycznych, takich jak Street Noise, Supa T. oraz Umoya. W 1993 pod pseudonimem Osazuwas wydał singiel „Free”.
Zmarł 19 stycznia 2008 na zawał serca.

</doc>
<doc id="1197756" url="https://pl.wikipedia.org/wiki?curid=1197756" title="Mieczodziobek">
Mieczodziobek

Mieczodziobek ("Ensifera ensifera") – gatunek ptaka z rodziny kolibrowatych (Trochilidae), jedyny przedstawiciel rodzaju "Ensifera". Odwiedza fuksje i inne rośliny, których kwiaty mają długie kielichy; podlatuje do nich od dołu. Kiedy odpoczywa, dziób wznosi do góry.
Taksonomia.
Po raz pierwszy gatunek opisał Auguste Boissonneau w 1840. Przydzielił mu nazwę "Ornismya ensifera". Holotyp pochodził z Bogoty, stolicy Kolumbii. Międzynarodowy Komitet Ornitologiczny umieszcza mieczodziobka w monotypowym rodzaju "Ensifera", nie wyróżnia podgatunków. Proponowany podgatunek "caerulescens" jest znany z jednego okazu nieznanego pochodzenia, zdaje się nie być osobnym podgatunkiem, a odbiegający od zwyczajnego wygląd ptaka przypuszczalnie bierze się z uszkodzenia okazu.
Morfologia.
Długość ciała wynosi 17–22,2 cm, masa ciała 11,2–15 g. Sam dziób mierzy blisko 9–11 cm. Samce mają krótszy dziób w porównaniu do samic, za to mają dłuższe skrzydła i ogon. John T. Zimmer podaje, że długość dzioba u zbadanych przez niego samców wyniosła 67–97 mm, a samic – 80,5–107 mm. Główne różnice w upierzeniu płci skupiają się na spodzie ciała. U samca wierzch głowy ma kolor miedziany, można dostrzec białą plamkę za okiem. Wierzch ciała porastają pióra brązowozielone. Ogon wcięty, zależnie od oświetlenia czarniawy po brązowozielony. Lotki mają barwę od ciemnobrązowej po czarniawą. Gardło czarniawe, reszta spodu ciała ciemnoszara. Na piersi i po bokach gardła występuje zielony połysk. Tęczówka brązowa, dziób czarny, prosty, jedynie lekko skierowany ku górze. Nogi i stopy jasnoróżowe z czarnymi pazurami. Samica jest podobna z wierzchu, za to od spodu pióra są szarobiałe z oliwkowymi kropkami na gardle i zielonymi kropkami na reszcie spodu ciała.
Zasięg występowania.
Mieczodziobek występuje w Andach. Jego zasięg ciągnie się od zachodniej Wenezueli przez Kolumbię, Ekwador i Peru po północno-centralną Boliwię (zachodni departament Santa Cruz).
Ekologia.
Mieczodziobek zamieszkuje wilgotne górskie lasy i ich skraje, zakrzewione zbocza i kępy wysokich zarośli w lasach. Najpospoliciej występuje na wysokości 2500–3000 m n.p.m., jednak spotykany na wysokości 1700–3000 m n.p.m. Żywi się w większości nektarem, który pobiera z kwiatów "Aetanthus", brugmansji ("Brugmansia"), "Bomarea", bielunia ("Datura"), fuksji ("Fuchsia"), "Juanulloa", "Mutisia", męczennicy ("Passiflora") i "Salpichroa". U wielu gatunków z wymienionych rodzajów kwiat przybiera formę długiej tuby. Jest jedynym gatunkiem, który zapyla kwiaty "Passiflora mixta". Snow i Snow (1980) zasugerowali, że u "P. mixta" i mieczodziobka zaszła koewolucja. Zjada również owady i małe pająki, zwłaszcza podczas okresu lęgowego. Podczas odpoczynku unosi swój długi dziób ze względu na jego wielkość. Podobnie do innych kolibrów, żeruje unosząc się naprzeciw kwiatu z zadartym ogonem i poruszając skrzydłami w kształt odwróconej ósemki.
Brak wiarygodnych doniesień dotyczących lęgów.
Status.
IUCN uznaje mieczodziobka za gatunek najmniejszej troski (LC, Least Concern) nieprzerwanie od 1988 roku (stan w 2020). BirdLife International uznaje trend populacji za stabilny.

</doc>
<doc id="1197760" url="https://pl.wikipedia.org/wiki?curid=1197760" title="Józef Kolonko">
Józef Kolonko

Józef Kolonko (ur. 22 grudnia 1942 w Kocierzu, zm. 29 czerwca 2018) – polski ekonomista, doktor habilitowany nauk ekonomicznych Uniwersytetu Ekonomicznego w Katowicach. W swojej działalności naukowej skupiał się przede wszystkim na ekonometrii i statystyce oraz finansach. 
W 1960 zdał maturę w I LO w Żywcu (klasa XIc). Studia rozpoczął na Wydziale Przemysłu Wyższej Szkole Ekonomicznej w Katowicach kończąc je z tytułem magistra w 1965. Pracę doktorską "Ekonometryczny model kształtowania się płac w wybranym przedsiębiorstwie przemysłu maszynowego" obronił w 1971, w 1981 uzyskując habilitację. W latach 1981–1987 był dyrektorem Instytutu Ekonometrii Akademii Ekonomicznej w Katowicach. Był też kierownikiem Katedry Rachunkowości i Finansów Górnośląskiej Wyższej Szkoły Przedsiębiorczości oraz kierownikiem Zakładu Statystycznej Analizy Danych w Katedrze Statystyki AE. Założyciel NSZZ „Solidarność” w Akademii Ekonomicznej w Katowicach. Autor wielu publikacji naukowych (w tym książek – przede wszystkim jego najważniejsza pozycja: „Analiza dyskryminacyjna i jej zastosowanie w ekonomii”).
W 2007 dołączył do Rady Naukowej Narodowego Banku Polskiego.

</doc>
<doc id="1197761" url="https://pl.wikipedia.org/wiki?curid=1197761" title="Krzysztof Jajuga">
Krzysztof Jajuga

Krzysztof Jajuga (ur. 11 kwietnia 1956 we Wrocławiu) – profesor nauk ekonomicznych, wykładowca Uniwersytetu Ekonomicznego we Wrocławiu. W swojej pracy naukowo-badawczej koncentruje się wokół finansów oraz statystyki i ekonometrii.
Życiorys.
W 1979 uzyskał tytuł zawodowy magistra na Akademii Ekonomicznej we Wrocławiu. Następnie kontynuował swoją działalność naukową na tej uczelni uzyskując w 1982 roku stopień naukowy doktora na podstawie pracy pt. "Metody analizy wielowymiarowej w ilościowych badaniach przestrzennych". Stopień doktora habilitowanego otrzymał w 1987 na podstawie rozprawy pt. "Statystyka ekonomicznych zjawisk złożonych – wykrywanie i analiza niejednorodnych rozkładów wielowymiarowych". W 1992 uzyskał tytuł profesora nauk ekonomicznych. Obecnie kierownik Katedry Inwestycji Finansowych i Zarządzania Ryzykiem, a także dyrektor Instytutu Zarządzania Finansami na Uniwersytecie Ekonomicznym we Wrocławiu.
Jest przewodniczącym Komitetu Statystyki i Ekonometrii Polskiej Akademii Nauk, członkiem Prezydium Komitetu Nauk o Finansach PAN, zastępcą przewodniczącego Komitetu Nauk Ekonomicznych PAN, członkiem Centralnej Komisji ds. Stopni i Tytułów oraz prezesem CFA Society of Poland.
W 2007 dołączył do Rady Naukowej Narodowego Banku Polskiego.
W 2019 został członkiem Rady Doskonałości Naukowej I kadencji.
W czerwcu 2022 otrzymał tytuł doktora "honoris causa" Akademii WSB.
Zasiadał w radzie Giełdy Papierów Wartościowych w Warszawie. Autor licznych publikacji. Wśród nich znajduje się 18 książek. W swojej dotychczasowej karierze wypromował 40 doktorów.
Został odznaczony Krzyżem Kawalerskim (1995) i Oficerskim (2022) Orderu Odrodzenia Polski.

</doc>
<doc id="1197764" url="https://pl.wikipedia.org/wiki?curid=1197764" title="Nowy folder">
Nowy folder

Nowy folder – trzeci album grupy Jeden Osiem L. Płytę promował utwór "Wierzyłem tak".

</doc>
<doc id="1197766" url="https://pl.wikipedia.org/wiki?curid=1197766" title="Jerzy Nowakowski (ekonomista)">
Jerzy Nowakowski (ekonomista)

Jerzy Jan Nowakowski (ur. 1945) – polski ekonomista, profesor, kierownik Zakładu Bankowości Inwestycyjnej w Instytucie Bankowości Kolegium Ekonomiczno-Społecznego Szkoły Głównej Handlowej w Warszawie. Jego działalność naukowa skupia się przede wszystkim na bankowości, rynkach kapitałowych i zarządzaniu ryzykiem na rynkach finansowych.
Życiorys.
W 1967 ukończył studia na Wydziale Matematyczno-Fizycznym Uniwersytetu Warszawskiego. W 1978 uzyskał stopień doktora z dyscypliny statystyka ekonomiczna na podstawie pracy napisanej pod kierunkiem prof. Ryszarda Zasępy. W 1988 uzyskał habilitację z nauk ekonomicznych na podstawie pracy z zakresu ekonometrii. W 1998 uzyskał nominację profesorską. Od początku pracy naukowej związany ze Szkołą Główną Planowania i Statystyki.
Autor ponad 180 publikacji naukowych (w tym książki, podręczniki, monografie, w których występuje głównie jako współautor). Promotor 25 prac doktorskich (finanse i bankowość). W 2002 Minister Edukacji Narodowej i Sportu uhonorował „Bankowość – podręcznik akademicki” pod red. W. L. Jaworskiego i Z. Zawadzkiej nagrodą zespołową – wśród zespołu nagrodzonych znalazł się także prof. J. Nowakowski.

</doc>
<doc id="1197767" url="https://pl.wikipedia.org/wiki?curid=1197767" title="Jacek Osiewalski">
Jacek Osiewalski

Jacek Jakub Osiewalski (ur. 6 sierpnia 1956 w Krakowie) – polski ekonomista, profesor nauk ekonomicznych.
Życiorys.
W 1980 ukończył studia na Akademii Ekonomicznej w Krakowie, podejmując pracę na tej uczelni. W 1984 obronił pracę doktorską na AE w Krakowie, po czym w 1985 został zatrudniony jako adiunkt. Habilitował się na AE w Krakowie w 1991 w oparciu o rozprawę pt. "Bayesowska estymacja i predykcja dla jednorównaniowych modeli ekonometrycznych". W 2002 otrzymał tytuł profesora nauk ekonomicznych. W 1994 objął stanowisko profesora nadzwyczajnego Akademii Ekonomicznej, w 2003 zaś powołano go na profesora zwyczajnego w Katedrze Ekonometrii AE, przekształconej następnie w Uniwersytet Ekonomiczny w Krakowie.
W pracy naukowej zajął się głównie modelowaniem ekonometrycznym oraz teorią wnioskowania statystycznego. Jego dorobek naukowy to kilkadziesiąt publikacji w czasopismach naukowych (tj. m.in. „Journal of Econometrics”, „Biometrika”, „Economic Letters”, „European Economic Review”) oraz autorstwo lub współautorstwo kilkunastu pozycji książkowych. Otrzymał tytuł „Fellow of Journal of Econometrics”. Był promotorem 17 doktoratów, m.in. Anny Pajor.
Współpracował m.in. z Uniwersytetem w Tilburgu, był wykładowcą na uczelniach Hiszpanii, Francji, Belgii, Kanadzie i USA. Autor lub współautor ponad 150 publikacji naukowych. Członek Collegium Invisibile. Powoływany m.in. na przewodniczącego Komitetu Statystyki i Ekonometrii Polskiej Akademii Nauk oraz Komisji Nauk Ekonomicznych Polskiej Akademii Umiejętności. W 2007 dołączył do Rady Naukowej Narodowego Banku Polskiego.
Odznaczenia.
Odznaczony Złotym Krzyżem Zasługi (2001) oraz Krzyżem Kawalerskim Orderu Odrodzenia Polski (2012).

</doc>
<doc id="1197769" url="https://pl.wikipedia.org/wiki?curid=1197769" title="Rudaczek malutki">
Rudaczek malutki

Rudaczek malutki ("Selasphorus scintilla") – gatunek ptaka z rodziny kolibrowatych (Trochilidae), jeden z najmniejszych ptaków świata. Zamieszkuje Amerykę Centralną; nie wyróżnia się podgatunków. Terytorialny w sezonie lęgowym. Zwykle odwiedza małe kwiaty na krzewach.
Międzynarodowa Unia Ochrony Przyrody (IUCN) uznaje rudaczka malutkiego za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana; w 1996 roku opisywany był jako pospolity. Trend liczebności populacji jest stabilny.

</doc>
<doc id="1197771" url="https://pl.wikipedia.org/wiki?curid=1197771" title="Marek Ratajczak">
Marek Ratajczak

Marek Kazimierz Ratajczak (ur. 16 marca 1954 w Jarosławiu) – polski ekonomista, nauczyciel akademicki, profesor nauk ekonomicznych, członek Rady Naukowej Narodowego Banku Polskiego, w latach 2012–2014 podsekretarz stanu i następnie do 2015 sekretarz stanu w Ministerstwie Nauki i Szkolnictwa Wyższego.
Życiorys.
W 1977 ukończył studia ekonomiczne na Akademii Ekonomicznej w Poznaniu. Stopień naukowy doktora uzyskał w 1982, a stopień doktora habilitowanego w 1990 na poznańskiej AE na podstawie rozprawy zatytułowanej "Infrastruktura a międzynarodowa współpraca gospodarcza w Polsce". W 2000 otrzymał tytuł profesora nauk ekonomicznych. W pracy naukowej specjalizuje się w zakresie roli infrastruktury gospodarczej w procesach makroekonomicznych oraz historii myśli ekonomicznej.
Zawodowo związany z Akademią Ekonomiczną (przemianowanej następnie na Uniwersytet Ekonomiczny) w Poznaniu, gdzie został kierownikiem Katedry Teorii i Historii Ekonomii (przemianowanej następnie na Katedrę Makroekonomii i Badań nad Rozwojem). W latach 2002–2008 był prorektorem ds. rozwoju uczelni i doskonalenia kadr. Był także profesorem Wyższej Szkoły Zarządzania i Bankowości w Krakowie.
Pełnił funkcje wiceprezesa wojewódzkiego zarządu Polskiego Towarzystwa Ekonomicznego w Poznaniu, członka Rady Naukowej Polskiego Towarzystwa Ekonomicznego, członka Komitetu Nauk Ekonomicznych PAN, członka Komisji Akredytacyjnej Zespołu Bolońskiego Konferencji Rektorów Akademickich Szkół Polskich, członka Komitetu Ewaluacji Jednostek Naukowych. W latach 2007–2010 był członkiem Rady Naukowej NBP kierowanej przez Sławomira Skrzypka.
Jest autorem ok. 250 opracowań, m.in. dotyczących instytucjonalnych aspektów transformacji oraz edukacji wyższej w zakresie ekonomii, a także autorem książki "Infrastruktura w gospodarce rynkowej" (1999), za którą wyróżniono go nagrodą przyznawaną przez ministra edukacji oraz Nagrodą PTE im. prof. Edwarda Lipińskiego.
1 lutego 2012 został podsekretarzem stanu w Ministerstwie Nauki i Szkolnictwa Wyższego, odpowiadającym m.in. za politykę finansową nauki i szkolnictwa wyższego, sprawy europejskie oraz współpracę z Komitetem Ewaluacji Jednostek Naukowych i Polską Akademią Nauk. 23 stycznia 2014 awansowany na stanowisko sekretarza stanu w Ministerstwie Nauki i Szkolnictwa Wyższego. Pełnił tę funkcję do grudnia 2015.
Powoływany również w skład Komitetu Nauk Ekonomicznych Polskiej Akademii Nauk.

</doc>
<doc id="1197777" url="https://pl.wikipedia.org/wiki?curid=1197777" title="Przełęcz Angarska">
Przełęcz Angarska

Przełęcz Angarska (ukr. "Ангарський перевал", krm. "Anğara boğazı") – przełęcz o wysokości 752 m n.p.m. w Górach Krymskich, na trasie Symferopol-Ałuszta, najwyższy punkt tej trasy.
Na przełęczy znajduje się posterunek policji drogowej oraz przystanek trolejbusu linii Symferopol-Jałta. Przełęcz znajduje się w pobliżu jajły Czatyr-Dah, pod szczytem Angar-Burun. Jest węzłem wielu szlaków turystycznych.

</doc>
<doc id="1197778" url="https://pl.wikipedia.org/wiki?curid=1197778" title="Skrzacik czarnouchy">
Skrzacik czarnouchy

Skrzacik czarnouchy ("Heliothryx auritus") – gatunek małego ptaka z rodziny kolibrowatych (Trochilidae). Zamieszkuje Amerykę Południową. Nie jest zagrożony.

</doc>
<doc id="1197780" url="https://pl.wikipedia.org/wiki?curid=1197780" title="Stellula calliope">
Stellula calliope



</doc>
<doc id="1197781" url="https://pl.wikipedia.org/wiki?curid=1197781" title="Cenotwórca">
Cenotwórca

Cenotwórca - jest to producent lub konsument, który ma wpływ na kształtowanie się cen. Innymi słowy posiada znaczną siłę rynkową. 
Przykład.
Monopolista jest cenotwórcą. Nie ma substytutów dla produkowanych przez niego dóbr. Tym samym może mieć wpływ na kształtowanie się cen danego dobra. 
W warunkach idealnej wolnej konkurencji nie występują cenotwórcy.

</doc>
<doc id="1197783" url="https://pl.wikipedia.org/wiki?curid=1197783" title="Florisuga mellivora">
Florisuga mellivora



</doc>
<doc id="1197793" url="https://pl.wikipedia.org/wiki?curid=1197793" title="Antiopa (Amazonka)">
Antiopa (Amazonka)

Antiopa (także Antiope, gr. Antiópē, łac. Antiope) – w mitologii greckiej królowa Amazonek, walecznych kobiet znad Morza Czarnego. Po porwaniu przez Tezeusza została jego żoną. Przed śmiercią urodziła mu syna Hippolytosa (Hipolit).
Królowa Amazonek Antiopa jest także jedną z bohaterek opery z muzyką Antonia Vivaldiego i librettem Antonia Salviego "Ercole su'l Termodonte". W tej mitologicznej wersji ma ona jednak córkę, Martesję, a ukochaną Tezeusza jest siostra królowej, Hipolita.

</doc>
<doc id="1197798" url="https://pl.wikipedia.org/wiki?curid=1197798" title="System rakietowy Newa-SC">
System rakietowy Newa-SC



</doc>
<doc id="1197802" url="https://pl.wikipedia.org/wiki?curid=1197802" title="Eulampis holosericeus">
Eulampis holosericeus



</doc>
<doc id="1197803" url="https://pl.wikipedia.org/wiki?curid=1197803" title="Schronisko PTTK „Pod Tułem”">
Schronisko PTTK „Pod Tułem”

Schronisko PTTK „Pod Tułem” – dawne górskie schronisko turystyczne Polskiego Towarzystwa Turystyczno-Krajoznawczego w Beskidzie Śląskim, położone na północ od szczytu Tułu, w rzeczywistości na północno-zachodnim stoku wzgórza Zagoj, na wysokości 474 m n.p.m. Obecnie restauracja z salą bankietową i pokojami noclegowymi.
Historia.
Budynek wzniósł w latach 1930–1931 niemiecki kupiec Krisch z Cieszyna, jako prywatną willę. Mieszkał w niej do 1945 roku (w czasie wojny odbywały się w nim m.in. zgromadzenia Hitlerjugend). Przejęty po II wojnie światowej przez państwo obiekt został w 1946 przekazany cieszyńskiemu Oddziałowi Polskiego Towarzystwa Tatrzańskiego, który zorganizował w nim stację turystyczną. Początkowo czynna była okresowo, a później już przez cały rok.
Po remoncie w latach 1968–1969 Polskie Towarzystwo Turystyczno-Krajoznawcze uruchomiło tu schronisko turystyczne z 32 miejscami noclegowymi. Powstały wówczas nowe urządzenia sanitarne, nowe ujęcie wody pitnej, instalacja kanalizacyjna oraz pralnia. Dobudowano także salę jadalną i taras.
W 2006 obiekt został sprzedany przez PTTK. Gruntownie wyremontowany i rozbudowany, funkcjonuje jako restauracja z pokojami gościnnymi.

</doc>
<doc id="1197804" url="https://pl.wikipedia.org/wiki?curid=1197804" title="Sericotes holosericeus">
Sericotes holosericeus



</doc>
<doc id="1197805" url="https://pl.wikipedia.org/wiki?curid=1197805" title="Kiriłł Jewstigniejew">
Kiriłł Jewstigniejew

Kiriłł Aleksiejewicz Jewstigniejew (; ur. w osadzie Chochły w guberni orenburskiej, zm. 29 sierpnia 1996 w Moskwie) – radziecki dowódca wojskowy, generał major lotnictwa, as myśliwski II wojny światowej, dwukrotny Bohater Związku Radzieckiego (1944, 1945).
Życiorys.
Z pochodzenia Rosjanin, urodził się w rodzinie chłopskiej. Ukończył siedmioklasową szkołę podstawową, a następnie rozpoczął naukę i pracę w charakterze ślusarza w Czelabińskich Zakładach Traktorów w 1936. 
W 1938 powołany do Armii Czerwonej i skierowany do Szkoły Pilotów w Bijsku. Po ukończeniu w 1941 szkoły pilotów, pozostał w szkole jako pilot instruktora i funkcję tę pełnił do lutego 1943. 
Od marca 1943 skierowany na front II wojny światowej, rozpoczął loty bojowe jako pilot myśliwski w 240. pułku lotnictwa myśliwskiego. Pierwsze zwycięstwo powietrzne odniósł w dniu 7 lipca 1943 w czasie walk w trakcie bitwy na Łuku Kurskim. W sierpniu 1943 został dowódcą eskadry w 240 pułku myśliwskim. Następnie brał udział w walkach powietrznych nad Dnieprem. 
W dniu 2 sierpnia 1944 otrzymał tytuł Bohatera Związku Radzieckiego za bohaterstwo wykazane w trakcie walk na Łuku Kurskim i nad Dnieprem. Do tego momentu wykonał on wtedy 144 lotów bojowych, w trakcie których zestrzelił 23 samoloty przeciwnika indywidualnie i 3 w walkach zespołowych. 
W listopadzie 1944 został dowódcą eskadry w 178. gwardyjskiego pułku lotnictwa myśliwskiego, w tymże pułku służył do zakończenia II wojny światowej, m.in. biorąc udział w walkach powietrznych w rejonie Berlina. W dniu 23 lutego 1945 po raz drugi otrzymał tytuł Bohatera Związku Radzieckiego. W trakcie II wojny światowej wykonał 300 lotów bojowych, uczestniczył w 120 walkach powietrznych odnosząc 53 zwycięstwa indywidualnie i 3 w walkach grupowych. 
W 1949 ukończył kurs taktyki lotniczej, w 1955 Wojskową Akademię Lotniczą a w 1960 Akademię Sztabu Generalnego. W 1966 awansowany do stopnia generała-majora lotnictwa. W tym czasie pełnił szereg funkcji dowódczych i sztabowych w siłach powietrznych ZSRR. W październiku 1972 przeniesiony do rezerwy. 
Zamieszkał w Moskwie, gdzie zmarł w 1996. Pochowany na Cmentarzu Kuncewskim.

</doc>
<doc id="1197806" url="https://pl.wikipedia.org/wiki?curid=1197806" title="Polityka antycykliczna">
Polityka antycykliczna

 
Polityka antycykliczna to polityka przeciwdziałania nadmiernym wahaniom tempa wzrostu PKB wywołanym przez cykle koniunkturalne. Ma ona na celu umacnianiu popytu krajowego (spożycia indywidualnego, spożycia zbiorowego oraz nakładów inwestycyjnych brutto) w okresie, gdy gospodarka jest w fazie spowolnienia (zła koniunktura) lub na ograniczaniu dynamiki popytu krajowego wtedy, gdy gospodarka rozwija się zbyt szybko i jest w fazie ożywienia. Instrumenty tworzące politykę antycykliczną to szeroki wachlarz środków łagodzących załamania kryzysowe i zapobiegających przegrzaniu koniunktury. Państwo reguluje poziom aktywności prywatnych przedsięwzięć gospodarczych, oddziałując na wielkość i strukturę popytu poprzez regulację obiegu pieniężnego. W działaniach tych możemy rozróżnić narzędzia z zakresu polityki pieniężnej i fiskalnej.
Ingerencja w działanie mechanizmu pieniężno-kredytowego w celu utrudnienia bądź ułatwienia dostępu podmiotów gospodarczych do pieniądza, odbywa się za pomocą stóp procentowych banku centralnego. Zniżkowe tendencje koniunkturalne wymagają więc obniżenia kosztów kredytu, natomiast w sytuacji przeciwnej korzystne jest podniesie stopy procentowej jako sposób przeciwdziałający nadmiernemu inwestowaniu.
W zakresie polityki fiskalnej to obniżenie deficytu budżetowego (poprzez ograniczenie wydatków lub wzrost dochodów podatkowych) w okresie ożywienia, ogranicza dynamikę konsumpcji zbiorowej lub wpływa na ograniczenie spożycia indywidualnego. W okresie spowolnienia podejmowane są działania odwrotne: zachęca się do wzrostu popytu krajowego obniżając podatki, lub zwiększając wydatki publiczne (prowadzi to do wzrostu deficytu budżetowego).
Realizacja polityki antycyklicznej jest zazwyczaj jednym z celów rządu i banku centralnego. Zdarza się jednak czasem, że instytucje te bardziej lub mniej świadomie prowadzą działania odwrotne: tj. przyczyniają się do dalszego wzrostu dynamiki popytu w okresie ożywienia (pogłębiając zjawiska narastania nierównowagi gospodarczej) lub do dalszego ograniczenia dynamiki popytu w okresie spowolnienia. Politykę taką – zazwyczaj nieplanowaną – nazywamy polityką procykliczną.

</doc>
<doc id="1197808" url="https://pl.wikipedia.org/wiki?curid=1197808" title="Nieczułe Dranie">
Nieczułe Dranie



</doc>
<doc id="1197810" url="https://pl.wikipedia.org/wiki?curid=1197810" title="Koliber czarnogłowy">
Koliber czarnogłowy

Koliber czarnogłowy ("Trochilus polytmus") – gatunek małego ptaka z rodziny kolibrowatych (Trochilidae). Występuje jedynie na Jamajce, gdzie jest uważany za jeden z symboli tego kraju.

</doc>
<doc id="1197812" url="https://pl.wikipedia.org/wiki?curid=1197812" title="Heliodoxa jacula">
Heliodoxa jacula



</doc>
<doc id="1197815" url="https://pl.wikipedia.org/wiki?curid=1197815" title="Zespół Szkół Muzycznych w Poznaniu">
Zespół Szkół Muzycznych w Poznaniu

Zespół Szkół Muzycznych w Poznaniu mieści się w budynku przy ulicy Głogowskiej 90 w Poznaniu. Zespół należy do podmiotów podlegających lub nadzorowanych przez Ministerstwo Kultury, Dziedzictwa Narodowego i Sportu.
Składa się nań:

</doc>
<doc id="1197819" url="https://pl.wikipedia.org/wiki?curid=1197819" title="Flaga Ostródy">
Flaga Ostródy

Flaga Ostródy
Miasto Ostróda już w średniowieczu miało swoje barwy miejskie - swoją chorągiew. Ściślej biorąc była to równocześnie chorągiew miasta i komturii ostródzkiej. Chorągiew w tym wypadku była też znakiem rozpoznawczym Ostródy.
Jej barwy znane są do dziś. Chorągiew ostródzka została zdobyta przez wojska Władysława Jagiełły w bitwie pod Grunwaldem w 1410 roku i umieszczona wraz z innymi w kaplicy św. Wojciecha na Wawelu.
Chorągiew ostródzka przedstawiała dwa pola czerwone i dwa białe w formie z lekka prostokątnej szachownicy.
W 1996 roku Rada Miejska w Ostródzie uchwałą nr XXII/118/96 ustanowiła flagę miejską. Załącznik Nr 1 do tej uchwały określa jej szczegółowy opis: "flaga miejska ma kształt prostokąta o wymiarach 90x110 cm. Jest on podzielony na krzyż (szachownica) kolorami czerwonym i białym, przy czym kanton (lewe górne pole przy drzewcu) jest czerwony. W kanton jest wpisany herb miasta bez obrysu tarczy. Dopuszczalny jest w szczególnych okolicznościach wzór flagi bez herbu miasta".
Barwy ustanowionej przez Radę Miasta Ostródy flagi są całkowicie zbieżne ze średniowieczną chorągwią komturii i miasta Ostródy. Zatem słusznie nawiązują do historycznego źródła. Niestety w cytowanej uchwale nie zawarto uzasadnienia wyboru właśnie takiej flagi. Nie odwołano się także do średniowiecznych barw Ostródy.

</doc>
<doc id="1197821" url="https://pl.wikipedia.org/wiki?curid=1197821" title="BA-11">
BA-11

BA-11 – sowiecki ciężki samochód pancerny wprowadzony do uzbrojenia w grudniu 1939 roku. Wyprodukowany w krótkiej serii najcięższy wzór sowieckiego samochodu pancernego.
Historia.
W latach 30. na uzbrojenie Armii Czerwonej trafiło kilka typów samochodów pancernych. Dzielono je na dwie klasy: lekkie i średnie. Lekkie, budowane były na podwoziu samochodu ciężarowego Ford-AA (później GAZ-AA), a średnie wykorzystywały podwozia Ford-Timken (a następnie GAZ-AAA). Niezależnie od tego cały czas trwały prace nad jeszcze cięższymi pojazdami wykorzystującymi podwozia o większej nośności.
W latach 1930-1931 w Fabryce Iżorskiej zespół N.I. Dyrenkowa skonstruował ciężki samochód pancerny D-9 wykorzystujący podwozie samochodu ciężarowego Moreland. Prototyp nie przeszedł jednak prób wojskowych. Kolejną próbę podjęto w 1935 roku. Tym razem wykorzystano podwozie produkowanej od 1934 roku ciężarówki ZiS-6. Efektem prac zespołu konstruktorów Fabryki Iżorskiej był samochód BA-5. Także on nie przeszedł prób wojskowych. Za jego główne wady uznano zbyt duża masę przy niewystarczającym opancerzeniu (zbliżonym do zastosowanego w średnich samochodach pancernych BA-6/BA-10), oraz małą zdolność pokonywania przeszkód terenowych limitowaną niewystarczającą mocą silnika i dużą, większą niż w średnich samochodach pancernych, bazą podwozia. Za zbyt dużą uznano także pięcioosobową załogę (BA-5 miał stanowiska kierowców na obu końcach pojazdu).
Odrzucenie BA-5 przez RKKA nie zakończyło prac nad rozwojem samochodu pancernego wykorzystującego podwozie ZiSa-6. W latach 1936-1937 opracowano zmodyfikowaną, skróconą wersję tego podwozia oznaczoną jako ZiS-6K. Miała ona silnik o większej mocy i zachowało mechanizm podwojonego kierowania pochodzący z BA-5. Wykorzystując to podwozie zbudowano makietę samochodu pancernego o masie ponad 8000 kg. Wykorzystując doświadczenia z prac nad podwoziem ZiS-6K zaprojektowano kolejne podwozie oznaczone jako ZiS-34, które wykorzystano budując prototypy wozu oznaczonego jako BA-11. Zanim rozpoczęto ich budowę, w sierpniu 1938 roku, przedstawicielom Komitetu Naukowo-Technicznego Zarządu Mechanizacji i Motoryzacji Armii przedstawiono do akceptacji makietę pojazdu. Dwa prototypowe podwozia były gotowe pod koniec tego samego roku. Montaż pancernych nadwozi i wyposażenia na prototypach BA-11 zakończono na początku 1939 roku.
Podwozie ZiS-34 było zmodyfikowanym podwoziem samochodu ZiS-6. Było to podwozie trójosiowe. W jego przedniej części zamocowany był silnik ZiS-16. Był to 6-cylindrowy silnik gaźnikowy o mocy 93 KM (wersja z aluminiową głowica miała moc 96 KM). Napęd z silnika był przenoszony na koła przy pomocy mechanicznej skrzyni biegów demultiplikatorem pozwalającej uzyskać 9 biegów do przodu i 3 do tyły. Koła z oponami 34.00-7.00, na przedniej osi pojedyncze, na tylnych podwójne. Na koła tylnych mostów można było założyć gąsienice Overoll. Baza podwozia 3,55 m. Dwa koła zapasowe były zamocowane do boków kadłuba, za przednią osią i podobnie jak w innych sowieckich samochodach pancernych dzięki zamocowaniu na obrotowych osiach ułatwiały pokonywanie przeszkód terenowych. Na podwoziu osadzony był kadłub z płyt pancernych. Grubość pancerza przedniego była równa 13 mm, bocznego 10-13 mm, stropu 8 mm, podłogi 4 mm. Kadłub był ukształtowany podobnie jak w samochodach pancernych BA-10, ale jego płyty były mocno pochylone co zwiększało szanse na rykoszetowanie pocisków. Przednia część kadłuba pełniła funkcję pancernej osłony silnika. Dalej znajdowały się stanowiska kierowcy i strzelca-radiotelegrafisty obsługującego czkm DT i radiostację 71-TK-1. Za stanowiskiem kierowcy i strzelca kadłub obniżał się, a na jego stropie była zamocowana obrotowa wieża wykonana z blach stalowych. Grubość pancerza czołowego wieży była równa 13 (według niektórych źródeł 18) mm, bocznego 13 mm. Dwuosobowa załoga wieży obsługiwała armatę czołgową ob. 1934 kalibru 45 mm i sprzężony z nią czkm DT. Jednostka ognia do armaty była równa 114, a do karabinów maszynowych 3087 naboi.
Próby prototypów prowadzono od marca do sierpnia 1939 roku. Planowano także testy bojowe w jednostkach uczestniczących w wojnie zimowej, ale ostatecznie do nich nie doszło. Po zakończeniu prób wojskowych decyzją Komitetu Obrony Nr 43 wydaną 19 grudnia 1939 roku BA-11 został oficjalnie przyjęty na uzbrojenie RKKA. Według planów w 1940 roku miała powstać pierwsza seria BA-11 licząca 15 pojazdów. Wozy seryjne miały inną osłonę wlotu powietrza do chłodnicy (zamiast dwóch przykrytych klapami otworów zastosowano prostokątny otwór z pancernymi żaluzjami) i opony o odmiennym bieżniku. Seryjne BA-11 skierowano do Kijowskiego Specjalnego Okręgu Wojskowego. Tam od 1 lipca do 1 września 1940 roku trzy egzemplarze seryjne przejechały łącznie 4800 km uczestnicząc w różnych próbach.
Jednocześnie z produkcją seryjnych BA-11 trwały prace nad ich zmodernizowanymi wersjami. W 1940 roku powstał BA-11D. Wykorzystywał on eksperymentalne podwozie ZiS-34D napędzane 6-cylindrowym silnikiem wysokoprężnym SiS-D-7 o mocy 96-98 KM przy 2200 obr/min. Wersja ta miała masę 8,65 t. Zastosowanie nowego silnika spowodowało zmniejszenie prędkości maksymalnej do 49 km/h, ale wzrosłą jednocześnie uzyskiwana prędkość średnia, oraz zasięg (do ok. 420 km). Testy BA-11D przeprowadzono na Kubince pomiędzy październikiem a grudniem 1940 roku. Wykazały one że skrzynia biegów ma charakterystyki nie pasujące do silnika, ale pozytywnie oceniono wzrost prędkości średniej, a nowy napęd uznano za stwarzający mniejsze zagrożenie pożarowe. Dalsze losy tej wersji nie są dokładnie znane. Część źródeł twierdzi że powstało sześć egzemplarzy seryjnych wykorzystywanych podczas obrony Leningradu, według innych powstał tylko prototyp. Równolegle do prac nad BA-11D powstawało podwozie ZiS-36 z napędzanymi wszystkimi osiami. Nie zostało ono jednak skompletowane przed czerwcem 1941 roku.
Do 22 czerwca 1941 roku zbudowano zaledwie 16 seryjnych BA-11. Po ataku niemieckim zostały one skierowane do jednostek walczących na Froncie Północno-Zachodnim i zostały utracone podczas walk. Po okrążeniu Leningradu i częściowej ewakuacji Fabryki Iżorskiej produkcję BA-11 w tym mieście przerwano, a próba uruchomienia produkcji w Fabryce im. Baranowa w Podolsku zakończyła się niepowodzeniem. W związku z tym po 1941 roku nie zachował się prawdopodobnie ani jeden sprawny BA-11.

</doc>
<doc id="1197822" url="https://pl.wikipedia.org/wiki?curid=1197822" title="Jebusyci">
Jebusyci

Jebusyci (także Jebuzyci, Jebusejczycy, Jebuzejczycy), – plemię zamieszkujące niegdyś okolice Jerozolimy (dawniej Jebus). Zostało ono podbite przez króla Dawida około roku 1003 p.n.e.

</doc>
<doc id="1197829" url="https://pl.wikipedia.org/wiki?curid=1197829" title="Benoît Costil">
Benoît Costil

Benoît Costil (ur. 3 lipca 1987 w Caen) – francuski piłkarz występujący na pozycji bramkarza we francuskim klubie Lille.
Kariera klubowa.
Od 1994 szkolił się w szkółce piłkarskiej SM Caen. 12 sierpnia 2005 zadebiutował w drużynie zawodowej SM Caen na szczeblu Ligue 2. W 2007 roku jego klub wywalczył awans do Ligue 1, jednak Costil nie miał stałego miejsca w pierwszej drużynie i na sezon 2008/2009 był wypożyczony do Vannes OC. W 2009 roku przeszedł do CS Sedan, w którym wybił się na najlepszego bramkarza Ligue 2. 14 czerwca 2011 roku podpisał 3–letni kontrakt z pierwszoligowym Stade Rennais FC.
24 maja 2017 roku podpisał 4–letni kontrakt z pierwszoligowym Girondins Bordeaux.
Kariera reprezentacja.
Costil grał w młodzieżowych reprezentacjach Francji w wielu kategoriach wiekowych. Nie zdołał jednak jeszcze zadebiutować w dorosłej kadrze.
W dniu 15 listopada 2016 roku honoruje swój pierwszy korek do Francji, mianowanych twarzy Wybrzeże Kości Słoniowej w towarzyskim meczu.

</doc>
<doc id="1197830" url="https://pl.wikipedia.org/wiki?curid=1197830" title="Carta Blanca">
Carta Blanca

Carta Blanca Sp. z o.o. – polskie wydawnictwo z siedzibą w Warszawie, wchodzące w skład Grupy Wydawniczej PWN.
Historia wydawnictwa.
Carta Blanca została założona w 2000 jako przedsiębiorstwo świadczące usługi dla innych wydawnictw. Działalność wydawniczą rozpoczęła w 2004.
W październiku 2006 pakiet kontrolny wydawnictwa nabyła Grupa Wydawnicza PWN. Carta Blanca jest pierwszym wydawnictwem turystycznym w strukturach PWN.
Prezesem zarządu jest Jacek Sztolcman, a dyrektorem finansowym (z ramienia Wydawnictwa Szkolnego PWN) – Piotr Ostaszewski.
10 września 2007 wydawnictwo Carta Blanca i Wydawnictwo Kartograficzne Kompas – wydawca map i atlasów samochodowych – zawarły umowę o przeniesieniu autorskich praw majątkowych przysługujących Wydawnictwu Kompas na rzecz Carta Blanca. Carta Blanca nabyła także prawa do nazwy, znaku graficznego i domeny internetowej Kompasu. Transakcja objęła pełną ofertę Kompasu, a Carta Blanca kontynuuje jej wydawanie i przy współpracy z obecnym zespołem Kompasu, rozbudowuje ofertę.
Carta Blanca zajmuje się głównie wydawaniem:
Działalność wydawnicza.
Ważniejsze pozycje wydawnicze wydane przez Carta Blanca:

</doc>
<doc id="1197831" url="https://pl.wikipedia.org/wiki?curid=1197831" title="Patagona gigas">
Patagona gigas



</doc>
<doc id="1197833" url="https://pl.wikipedia.org/wiki?curid=1197833" title="Trochilus polytmus">
Trochilus polytmus



</doc>
<doc id="1197834" url="https://pl.wikipedia.org/wiki?curid=1197834" title="Plan Dawesa">
Plan Dawesa

Plan Dawesa (od nazwiska laureata Pokojowej Nagrody Nobla za rok 1925 Charlesa Gatesa Dawesa) – historyczny plan gospodarczy rozłożenia na wiele lat niemieckich reparacji wojennych po I wojnie światowej oraz udzielenia Niemcom pożyczek w wysokości 200 mln dolarów na ich spłatę. Opracowany został w celu stabilizacji niemieckiej gospodarki powojennej, przez zespół ekspertów pod kierownictwem amerykańskiego bankiera Charlesa Dawesa, przyjęty 16 sierpnia 1924 podczas obrad tzw. konferencji londyńskiej i uchwalony jako obowiązujący przez Reichstag 30 sierpnia 1924.
Przebieg.
Kiedy po dotkliwej hiperinflacji w Niemczech, we wrześniu 1923 roku doszło w końcu do względnej stabilizacji walutowej świat postanowił wspólnymi siłami podjąć próbę uregulowania kwestii reparacji powojennych. Dojście do władzy Partii Pracy w Wielkiej Brytanii i Kartelu Lewicy we Francji dodatkowo sprzyjało kompromisowi. Powołany w tej kwestii z inicjatywy USA międzynarodowy komitet ekspertów określił raty, które Niemcy miały spłacać przez najbliższe 5 lat. Wzrastały one stopniowo od 200 do 600 mln dolarów rocznie. Tym samym, całość niemieckich zobowiązań zostałaby spłacona w ciągu czterdziestu kilku lat. Planowano poddać niemieckie finanse kontroli, a spłaty reparacji zabezpieczyć m.in. dochodami z kolei, które przekształcono w tym celu w spółkę akcyjną ("Deutsche Reichsbahn-Gesellschaft (DRG)"). Ponadto Bank Rzeszy został uniezależniony od rządu Niemiec. Niemcy otrzymały dostęp do kredytów oraz pożyczkę na poczet stabilizacji walutowej w wysokości 200 mln USD. Wycofawszy się z Zagłębia Ruhry, Francja i Belgia ewakuowały ok. 1/3 okupowanych dotychczas stref w Nadrenii.
Skutki.
Zgoda na przyjęcie Planu Dawesa zapadła podczas konferencji w Londynie, która odbyła się w dniach 16 lipca – 30 sierpnia 1924 r. z udziałem m.in. Wielkiej Brytanii i Francji. Plan Dawesa wszedł w życie dnia 30 sierpnia 1924 r.
Polityczna sytuacja powojennych Niemiec została ostatecznie znormalizowana już w roku 1925, co potwierdzał traktat z Locarno. Skutkiem stabilizacji był jednak krótki kryzys poinflacyjny w tym kraju. Przyniósł on między innymi bankructwo największego spekulacyjnego przedsięwzięcia z czasów hiperinflacji – koncernu Hugona Stinnesa.
Plan Dawesa, jako wieloletnia strategia prowadzenia polityki gospodarczej wobec Niemiec, przyczynił się do czasowego zmniejszenia napięcia politycznego i gospodarczego w Europie. W rezultacie jego realizacji jednakże, Niemcy pożyczyły więcej pieniędzy (20 mld marek), aniżeli spłaciły (10,3 mld marek). To między innymi dlatego, w roku 1929 Plan Dawesa zastąpiony został przez kolejny plan dotyczący reparacji – Plan Younga.
30 stycznia 1937 Adolf Hitler oświadczył w Reichstagu, że pozbawia koleje niemieckie i Bank Rzeszy ich dotychczasowego charakteru, przywracając im pełną podległość Rzeszy Niemieckiej. Oznaczało to w istocie wypowiedzenie układu londyńskiego z 16 sierpnia 1924.

</doc>
<doc id="1197836" url="https://pl.wikipedia.org/wiki?curid=1197836" title="From Within">
From Within

From Within – album szwedzkiej grupy rocka progresywnego Anekdoten wydany w 1999.
Muzycy.
Gościnnie:

</doc>
<doc id="1197837" url="https://pl.wikipedia.org/wiki?curid=1197837" title="Artur Tomaszewski">
Artur Tomaszewski

Artur Tomaszewski (ur. 9 września 1949 w Pruszkowie, zm. 21 grudnia 2007 w Pekinie) – polski dyplomata, wieloletni pracownik Ministerstwa Spraw Zagranicznych.
Życiorys.
Absolwent Akademii Wychowania Fizycznego w Warszawie z 1973 i podyplomowych studiów z zakresu międzynarodowych stosunków ekonomicznych w Szkole Głównej Planowania i Statystyki oraz studium podyplomowego w Polskim Instytucie Spraw Międzynarodowych. 
Od 1979 w służbie dyplomatycznej. Pracował w ambasadzie w Dżakarcie (1979–1982). W latach 1982–1987 był pracownikiem Towarzystwa Łączności z Polonią Zagraniczną „Polonia”. Od 1987 do 1992 w ambasadzie w Ankarze. W latach 1997–1999 pełnił funkcję chargé d’affaires w ambasadzie polskiej w Albanii.
16 lipca 2002 otrzymał pozytywną rekomendację Komisji Spraw Zagranicznych Sejmu na stanowisko ambasadora RP w Albanii. Rozpoczął misję 2 października 2002 i kontynuował ją do swojej śmierci. 
Jego zasługą było ożywienie kontaktów polsko-albańskich, zwłaszcza wymiany kulturalnej. Był jednym z organizatorów Towarzystwa Szopenowskiego, które patronowało odbywającym się w Tiranie konkursom pianistycznym. W 2003 Albanię odwiedził prezydent RP, Aleksander Kwaśniewski, w grudniu 2004 do Tirany przyjechał premier Marek Belka. W listopadzie 2006 do Polski przyjechał prezydent Albanii Alfred Moisiu.
Artur Tomaszewski został pochowany 11 stycznia 2008, na Wojskowych Powązkach w Warszawie (kwatera B43-4-7). 13 marca 2008 został odznaczony pośmiertnie przez prezydenta Republiki Albanii Medalem Wdzięczności (alb. Medalja e Mirenjohjes) za zasługi dla współpracy polsko-albańskiej.

</doc>
<doc id="1197840" url="https://pl.wikipedia.org/wiki?curid=1197840" title="Clone Your Lover">
Clone Your Lover

Clone Your Lover - pierwsza płyta norweskiego zespołu Zeromancer wydana w roku 2000.

</doc>
<doc id="1197842" url="https://pl.wikipedia.org/wiki?curid=1197842" title="Eurotrash">
Eurotrash

Eurotrash – drugi album studyjny norweskiego zespołu Zeromancer wydany w 2001 roku.

</doc>
<doc id="1197845" url="https://pl.wikipedia.org/wiki?curid=1197845" title="ZZYZX">
ZZYZX

ZZYZX – trzeci album studyjny norweskiego zespołu Zeromancer, wydany 1 września 2003 roku.

</doc>
<doc id="1197846" url="https://pl.wikipedia.org/wiki?curid=1197846" title="Archilochus alexandri">
Archilochus alexandri



</doc>
<doc id="1197850" url="https://pl.wikipedia.org/wiki?curid=1197850" title="Safety EP">
Safety EP

Safety EP to pierwsze EP rockowej grupy Coldplay, wydane w 1998 roku. Koszt nagrania wyniósł 200£ i został pokryty przez zespół oraz jego menedżera Phila Harveya. Album miał być pierwotnie rozesłany do różnych wytwórni płytowych, jednak ludzie zaangażowani w pracę nad nim, postanowili zapłacić za 500 egzemplarzy, które następnie miały trafić do londyńskich sklepów. Okazało się jednak, że płyta rozeszła się w ilości zaledwie 50 kopii. Pozostałe 450 albumów zostało rozesłanych do wytwórni oraz rozdanych członkom rodzin i przyjaciołom grupy. Obecnie oryginalny egzemplarz jest dla fanów prawdziwym rarytasem. Na jednej z aukcji internetowych płyta została sprzedana za 2000£. Okładkę albumu stanowi zdjęcie wokalisty Chrisa Martina, którego autorem był John Hilton, przyjaciel zespołu.

</doc>
<doc id="1197854" url="https://pl.wikipedia.org/wiki?curid=1197854" title="System socjalistyczny częściowo zreformowany">
System socjalistyczny częściowo zreformowany

System socjalistyczny częściowo zreformowany – inaczej hybrydowy, powstał z systemu nakazowo–rozdzielczego. Jego źródeł należy szukać na Węgrzech, a także w Polsce oraz w Chinach w latach osiemdziesiątych. Przyczyną powstania tego systemu była próba reform rynkowych, które jednak nie zostały przeprowadzone do końca ze względu na ograniczenia administracyjnej regulacji centralnej. Cechą naczelną systemu jest nadal utrzymująca się własność państwowa.
Istotne zmiany dotyczą położenia przedsiębiorców. Pojawia się możliwość przekształcenia przedsiębiorstw państwowych w spółki z ograniczoną odpowiedzialnością lub akcyjne. Do udziału w gospodarce zostaje dopuszczony kapitał zagraniczny, dlatego w systemie socjalistycznym częściowo zreformowanym powstają przedsiębiorstwa z kapitałem mieszanym. Dominującą tendencją jest obsadzanie na stanowiskach prezesów osób pochodzących z aparatu władzy. Równocześnie rozwija się sektor przedsiębiorstw prywatnych. Z kolei przedsiębiorstwa państwowe otrzymują samodzielność w dziedzinie planowania działalności bieżącej. Rząd nadal ustala wieloletni plan gospodarczy, ale zatwierdzenie planu należy do prezesów oraz dyrektorów przedsiębiorstw. Władza w zamian żąda jednak przedstawienia dodatnich wyników w postaci zysku. Przedsiębiorstwa państwowe wzrost własnego funduszu płac próbują osiągnąć najczęściej przez podnoszenie cen swoich produktów. Dla kontrastu przedsiębiorstwa prywatne opierają się na zasadzie 3S: samodzielność, samorządność, samofinansowanie.
Podział dochodu cały czas zależy od regulacji centralnej, ale coraz częściej do głosu zaczynają dochodzi różne grupy nacisku i środowiska domagające się podwyżek bądź lepszego traktowania.
Ceny określane są za pomocą formuły kosztowej. Cena części podstawowych środków konsumpcyjnych ustalana jest wciąż administracyjnie. Cena towaru stanowi sumę kosztów produkcji powiększoną o z góry narzucone podatki, marżę zysku oraz marże organizacji handlowych zajmujących się sprzedażą. Jeśli na rynku brak konkurentów, to do ceny można doliczyć koszty wynikające z marnotrawstwa i złej organizacji pracy. W przypadku gdy cena produktu nie pokrywa tych kosztów, producent domaga się dotacji z budżetu, co zapoczątkowuje spiralę wzrostu płac, cen, dotacji budżetowych, deficytu budżetowego, a w konsekwencji tempa inflacji. W wyniku braku równowagi i łatwego do osiągnięcia statusu monopolisty mechanizm rynkowy nie działa prawidłowo.
Utrzymująca się reglamentacja znaczącej części obrotu zawęża funkcje pieniądza. Rynek jest w dalszym ciągu niezrównoważony.
Ze względu na brak wykształconego rynku kapitałowego, stopy procentowe oraz kursy walut ustala się administracyjnie. W wyniku tego stopa procentowa oraz kurs walutowy nie spełniają odpowiednio swoich zadań.
W systemie hybrydowym pojawiają się również nowe partie polityczne oraz związki zawodowe. Ze względu na polityczne i gospodarcze niespójności systemu rząd państwa przestaje panować nad sytuacją ekonomiczną. Nie może sobie poradzić z gasnącą produkcją, rosnącą inflacją oraz żądaniami pracowników. Jest to jedna z przyczyn kształtowania się nowego systemu społeczno-ekonomicznego. Jednym z największych problemów pozostających do rozwiązania jest kwestia własności i prywatyzacja.

</doc>
<doc id="1197858" url="https://pl.wikipedia.org/wiki?curid=1197858" title="Conquest (album)">
Conquest (album)

Conquest – trzynasty album brytyjskiej rockowej grupy Uriah Heep wydany w 1980 r. Ostatni album z udziałem Ken Hensleya.

</doc>
<doc id="1197859" url="https://pl.wikipedia.org/wiki?curid=1197859" title="Physalis alkekengi">
Physalis alkekengi



</doc>
<doc id="1197860" url="https://pl.wikipedia.org/wiki?curid=1197860" title="Nowy Międzynarodowy Ład Ekonomiczny">
Nowy Międzynarodowy Ład Ekonomiczny

Nowy Międzynarodowy Ład Ekonomiczny (ang. "New International Economic Order") – zbiór propozycji przedstawionych w latach 70. przez kraje słabo rozwinięte oraz rozwijające się podczas konferencji Organizacji Narodów Zjednoczonych na temat handlu i rozwoju. Miały one na celu zachęcenie do współpracy międzynarodowej na rzecz zmniejszenia luki pomiędzy krajami rozwiniętymi i rozwijającymi się. Postulaty te miały poddać rewizji międzynarodowy system ekonomiczny (z korzyściami dla krajów trzeciego świata), zastępując system z Bretton Woods, który przyniósł korzyści krajom, które go uchwaliły, a przede wszystkim Stanom Zjednoczonym.
Historia.
Nazwa Nowy Międzynarodowy Ład Ekonomiczny pochodzi z Deklaracji na rzecz Stworzenia Nowego Międzynarodowego Ładu Ekonomicznego, którą przyjęło Zgromadzenie Ogólne Organizacji Narodów Zjednoczonych w maju 1974 r. Deklaracja ta odnosiła się do szeroko rozumianych dziedzin gospodarczych takich jak handel, finanse, towarów i spraw związanych z kredytami (1 maja 1974, A/RES/S-6/3201). Następstwem ogłoszenia tej deklaracji było stworzenie planu rozmów pomiędzy uprzemysłowionymi i rozwijającymi się krajami (znanych pod nazwą Dialog Północ-Południe). W rozmowach kładziono nacisk na przebudowę gospodarki światowej w ten sposób, aby umożliwić rozwijającym się większy udział w handlu i korzyściach. Wraz z deklaracją uchwalono plan działań oraz Statut Praw i Obowiązków Ekonomicznych Państw – Rezolucja 3281 (XXIX) Zgromadzenia Ogólnego oraz Karta ekonomicznych praw i obowiązków państw podpisane w Nowym Jorku 14 grudnia 1974 r. (statutu tego jednak nigdy nie przyjęto).
W latach 70. i 80. kraje słabo rozwinięte i rozwijające się forsowały przyjęcie Nowego Międzynarodowego Ładu Ekonomicznego oraz towarzyszącego mu pakietu innych dokumentów przez Zgromadzenie Narodowe Organizacji Narodów Zjednoczonych. Postulaty te zyskały jednak tylko wartość polityczną, poza kilkoma, które rokowały częściowe powodzenie, np. Kodeks Ograniczonych Praktyk Biznesowych przyjęty w 1980 r. oraz Wspólny Fundusz Towarowy, który wszedł w życie w 1989 r.
Postulaty NMŁE są często odbierane jako przejaw różnic między krajami Północy i Południa ("bogata Północ" i "biednie Południe"). Mieszkańcy Południa domagają się większego udziału w dochodzie światowym, kierując swe roszczenia pod adresem bogatych krajów Północy. Główną siłą napędową koncepcji NMŁE było połączenie olbrzymich rozpiętości między dochodami a powolnym postępem (bądź nawet jego brakiem) w zmniejszaniu dystansu rozwojowego między krajami o niskich dochodach i pozostałymi grupami krajów.
Postulaty.
Główne postulaty Nowego Międzynarodowego Ładu Ekonomicznego to:
1. Kraje rozwijające się są uprawnione do regulowania i kontrolowania aktywności międzynarodowych korporacji działających na terenie kraju.
2. Kraje rozwijające się muszą mieć swobodę w nacjonalizacji lub wywłaszczaniu zagranicznych aktywów na warunkach dla nich korzystnych.
3. Kraje rozwijające się muszą mieć swobodę w tworzeniu związków producentów kluczowych towarów (na wzór OPEC), wszystkie inne kraje muszą uznać to prawo i nie podejmować żadnych ekonomicznych, militarnych bądź politycznych restrykcji.
4. Handel międzynarodowy powinien opierać się na potrzebie zapewnienia stabilizacji, równości i rentowności cen surowców, ogólnych niewzajemnych i niedyskryminujących preferencjach taryfowych, jak również transferze technologii do krajów rozwijających się, powinien również zapewniać pomoc ekonomiczną i techniczną bez żadnych zobowiązań.
5. Kraje rozwinięte powinny zwiększyć import wyrobów przemysłowych z krajów rozwijających się.

</doc>
<doc id="1197861" url="https://pl.wikipedia.org/wiki?curid=1197861" title="Polecenie służbowe">
Polecenie służbowe

Polecenie służbowe – ustne lub pisemne zlecanie pracownikowi konkretnych obowiązków lub czynności do wykonania. Wykonywanie poleceń służbowych dotyczących pracy jest jednym z podstawowych obowiązków pracowniczych, a nieusprawiedliwiona odmowa wykonania polecenia jest uznawana za ciężkie naruszenie tych obowiązków.
W polskiej służbie cywilnej członek korpusu służby cywilnej, który jest przekonany, że otrzymane polecenie jest niezgodne z prawem albo zawiera znamiona pomyłki, jest – zgodnie z ustawą z dnia 21 listopada 2008 r. o służbie cywilnej () – obowiązany na piśmie poinformować o tym swojego przełożonego. W razie pisemnego potwierdzenia polecenia jest obowiązany je wykonać, z wyjątkiem sytuacji w której wykonanie polecenia prowadziłoby do popełnienia przestępstwa lub wykroczenia.

</doc>
<doc id="1197863" url="https://pl.wikipedia.org/wiki?curid=1197863" title="Oberżyna">
Oberżyna



</doc>
<doc id="1197864" url="https://pl.wikipedia.org/wiki?curid=1197864" title="Gravity (album Anekdoten)">
Gravity (album Anekdoten)

Gravity – album szwedzkiej grupy rocka progresywnego Anekdoten wydany w 2003 roku.
Lista utworów.
Pierwsze japońskie wydanie zawierało dodatkowo materiał live nagrany podczas NEARfest w 2000 roku. Na ów minialbum składały się następujące piosenki:

</doc>
<doc id="1197866" url="https://pl.wikipedia.org/wiki?curid=1197866" title="Środki antysubsydyjne">
Środki antysubsydyjne

Środki antysubsydyjne Unii Europejskiej są obok środków antydumpingowych oraz środków ochronnych przed nadmiernym przywozem środkami ochronnymi stosowanymi przez Unię Europejską.
Środki antysubsydyjne stosuje się wtedy, gdy eksporter towarów na rynek Unii Europejskiej korzysta z finansowego wsparcia swojego rządu polegającego, na przykład na umożliwieniu nabycia określonych usług lub dóbr poniżej cen rynkowych, umorzeniu długów lub też uzyskania dotacji, przy czym pod uwagę brane są tylko subsydia specyficzne, czyli takie, które dotyczą tylko części przedsiębiorstw, w szczególności tych związanych z eksportem.
Użycie środków antysubsydyjnych jest bardzo podobne do procedury zastosowania środków antydumpingowych. Postępowanie wszczynane jest na wniosek przemysłu Unii Europejskiej przez Komisję Europejską. Pewną różnicą jest fakt, że przed wszczęciem postępowania Komisja Europejska musi zwrócić się do oskarżonego o subsydiowanie rządu o wyjaśnienie sytuacji i ewentualnie spróbować osiągnąć porozumienie. Jeżeli porozumienie nie zostanie osiągnięte, Komisja Europejska wszczyna postępowanie, które powinno zakończyć się w ciągu dwunastu miesięcy. Stwierdzenie subsydium wymaga zaistnienia dwóch przesłanek:
1) udzielenia przez rząd albo inna instytucję publiczną wkładu finansowego lub wsparcia dochodowego bądź cenowego.
2) uzyskania korzyści przez adresata pomocy.
W przypadku jednak stwierdzenia, że dane subsydium nie ma dużego wpływu na rynek Unii Europejskiej (na przykład wielkość subsydium jest mniejsza, niż 1% ad valorem i import z danego kraju wynosi mniej, niż 1% konsumpcji Unii Europejskiej) postępowanie jest umarzane.
Środkom antysubsydyjnym nie podlegają też subsydia zielone, czyli związane na przykład z ochroną środowiska, rozwojem obszarów zacofanych, badaniami naukowymi czy pewnymi formami wsparcia rolnictwa. 
Cło wyrównawcze ustalane jest na okres pięciu lat z opcją przedłużenia podczas głosowania Unii Europejskiej. Wysokość cła wyrównawczego ustalana jest zgodnie z zasadą mniejszego cła, czyli może być mniejsze, niż wartość subsydium, o ile to mniejsze cło wystarczy, by nie szkodzić przemysłowi unijnemu.
Tak jak i przy antydumpingu możliwe jest zastosowanie alternatywnie do cła wyrównawczego porozumienia pomiędzy Unią Europejską a oskarżonym o subsydiowanie rządem lub też samym eksporterem. W przypadku porozumienia z rządem, rząd zobowiązuje się do wyeliminowania lub zmniejszenia subsydium. W przypadku porozumienia z eksporterem, eksporter zobowiązuje się do podniesienia ceny tak, aby zneutralizować subsydium lub też do wycofania się z rynku Unii Europejskiej na okres otrzymywania subsydium.
Możliwe jest zastosowanie tymczasowego cła wyrównawczego w okresie trwania postępowania na okres maksymalnie czterech miesięcy, jeżeli konieczne jest nagłe działanie.

</doc>
<doc id="1197868" url="https://pl.wikipedia.org/wiki?curid=1197868" title="Medibank International 2008 (kobiety)">
Medibank International 2008 (kobiety)

Tenisowy turniej WTA Sydney International 2008 odbył się w dniach 4 - 11 stycznia w australijskim Sydney na kortach twardych. Pula nagród wyniosła 600 tysięcy dolarów amerykańskich.

</doc>
<doc id="1197870" url="https://pl.wikipedia.org/wiki?curid=1197870" title="I podróż apostolska Benedykta XVI do Polski">
I podróż apostolska Benedykta XVI do Polski



</doc>
<doc id="1197874" url="https://pl.wikipedia.org/wiki?curid=1197874" title="Środki ochrony przed nadmiernym przywozem">
Środki ochrony przed nadmiernym przywozem

Środki ochronne przed nadmiernym przywozem Unii Europejskiej są obok środków antysubsydyjnych oraz środki antydumpingowe UE środków antydumpingowych środkami ochronnymi stosowanymi przez Unię Europejską.
Środki ochronne przed nadmiernym przywozem są najmłodszym środkiem ochrony rynku stosowanym przez Unię Europejską uregulowanym przepisami unijnymi z 1994 roku.
Środki ochronne przed nadmiernym przywozem stosowane są wówczas, gdy szybki wzrost importu staje się bardzo niebezpieczny dla producentów Unii Europejskiej produkujących towary takie same lub podobne. Środki ochrony przed nadmiernym przywozem mają zapewnić czasową, ale bardzo szybką ochronę unijnych producentów. Wszczęcia postępowania może domagać się tylko państwo postępowania. Postępowanie prowadzone jest przez Komisję Europejską przy współpracy z państwami członkowskimi. Muszą być spełnione łącznie cztery przesłanki:
Decyzję o wprowadzeniu środków ochronnych przed nadmiernym przywozem podejmuje Rada Unii Europejskiej większością kwalifikowaną.
Środki ochronne przed nadmiernym przywozem mogą mieć dwojaką postać. Albo stosowane są dodatkowe opłaty celne, albo też ograniczenia ilościowe (w ramach określonego kontyngentu import następuje bez dodatkowych opłat, ale powyżej limitu jest całkowity zakaz importu). Środki ochronne przed nadmiernym przywozem wprowadza się do momentu, gdy sytuacja się ustabilizuje.

</doc>
<doc id="1197876" url="https://pl.wikipedia.org/wiki?curid=1197876" title="Matheo">
Matheo

Matheo, właśc. Mateusz Paweł Schmidt (ur. 9 stycznia 1985 w Stargardzie) – polski raper i producent muzyczny. Muzyką zajmuje się od 1998. Pierwszym składem, w którym rapował był AFP (Art Future Projekt). Później w 2001 nawiązał współpracę z Holim. Efektem był ich nielegal „Manifest”, który spotkał się z dużym zainteresowaniem oraz przyczynił do kooperacji z łódzkim składem Familia HP.
Współpraca przyniosła EP-kę, która ukazała się w 2004 w Magazynie Hip-Hop. Matheo, poza rapowaniem, zaczął tworzyć muzykę. Jego pracę pierwszy raz można było usłyszeć na nielegalu z Maciejem „Hajdim” Hajdukiem (jednym z członków tworzących formację ZT Zasięg) pt. "Czas Nastał". Przełomem w jego karierze był rok 2004. Wtedy został wyłoniony z konkursu dla producentów, organizowanym przez wytwórnię Wielkie Joł, dzięki czemu wyprodukował jeden utwór na płytę Tedego "Notes". Wtedy już producent nawiązał bliską współpracę z wytwórnią.
Już na początku 2005, Matheo został członkiem ekipy Wielkie Joł. Jego twórczość znajduje się na drugiej płycie duetu WSZ &amp; CNE – "Jeszcze Raz". Matheo jest odpowiedzialny za płytę Tedego – "Esende Mylffon". Ponadto jego dziełem jest na soundtrack do "12 ławek". W 2007 wydał wspólny mixtape z Donguralesko pt. "Manewry mixtape. Z cyklu janczarskie opowieści". 1 lipca 2009 ukazał się ich drugi mixtape zatytułowany "Inwazja porywaczy ciał".
30 października 2009 ukazał się album rapera o pseudonimie Sobota zatytułowany "Sobotaż", który został wyprodukowany przez Matheo. 13 listopada 2009 ukazał się album rapera o pseudonimie Wall-E pt. "13". Muzyka na nim jest dziełem Matheo. W lutym 2010 Matheo został wyróżniony tytułem producenta roku w plebiscycie Podsumowanie 2009 serwisu Poznanskirap.com. W 2012 uczestniczył w produkcji płyty Popka pt. "Monster".
Pełni funkcję kompozytora oprawy muzycznej na galach Konfrontacji Sztuk Walki.
Matheo został sklasyfikowany na 3. miejscu w rankingu 20 najlepszych polskich producentów hip-hopowych według czasopisma Machina.

</doc>
<doc id="1197878" url="https://pl.wikipedia.org/wiki?curid=1197878" title="Willy Olschewsky">
Willy Olschewsky



</doc>
<doc id="1197880" url="https://pl.wikipedia.org/wiki?curid=1197880" title="Ślina (dopływ Narwi)">
Ślina (dopływ Narwi)

Ślina – rzeka, lewobrzeżny dopływ Narwi o długości 39,26 km i powierzchni zlewni 359,5 km².
Rzeka płynie w województwie podlaskim. Jej źródła znajdują się w miejscowości Mazury. Przepływa przez powiat wysokomazowiecki (gminy Wysokie Mazowieckie, Sokoły, Kobylin-Borzymy) i białostocki (gmina Zawady). Po wypłynięciu z Mazur płynie przez miejscowości, Bujny-Biszewo, [Nowa Ruś], Stara Ruś, Bruszewo, Jamiołki-Piotrowięta, Jamiołki-Godzieby, Leśniewo-Niedźwiedź, Kłoski-Młynowięta, Stypułki-Święchy, Kurzyny, Kobylin-Borzymy, Kobylin-Kruszewo, Milewo Zabielne, Zawady, Łopuchowo i Targonie Wielkie, gdzie uchodzi do Narwi w 270 km jej biegu. Zlewnia leży na terenie Wysoczyzny Wysokomazowieckiej. Na trasie swego biegu rzeka przecina drogę krajową nr 8, drogę krajową nr 64, drogę wojewódzką nr 678 i linię kolejową nr 36.
Ślina jest rzeką nizinną o spokojnym nurcie, płynącą płytką doliną. Szerokość koryta waha się od 1,5 m do 5 metrów, a głębokość od 0,3 m do 1 m. Dno na większości biegu rzeki jest piaszczysto–muliste, zdarzają się również partie żwirowo–kamieniste. Brzeg z rzadka porośnięty drzewami, w otoczeniu przeważają łąki i pastwiska. Rzeka zasilana jest głównie opadami atmosferycznymi oraz dopływami, w mniejszym stopniu wodami gruntowymi. Mała ilość opadów oraz niski poziom wód gruntowych sprawiają, że w górnym biegu przepływ rzeki jest tak mały, że jest ona ciekiem okresowym. Dopływem Śliny jest Rokietnica.
Ślina w dziejach mazowiecko-jaćwieskich.
Przed osiedleniem się Mazowszan nad Śliną mieszkało jaćwieskie plemię "Zlinów". Prawdopodobnie rzeka nazywała się także "Zlina". Osadnicy mazurscy spolszczyli nazwę do postaci "Slina", później również "Szlina". Palatalizacja nagłoskowego "sl-" doprowadziła do współcześnie używanej nazwy "Ślina". Od wczesnego średniowiecza rzeka stanowiła umowną granicę między osadnictwem mazowieckim i napływającym ze wschodu osadnictwem, określonym później jako podlaskie.

</doc>
<doc id="1197881" url="https://pl.wikipedia.org/wiki?curid=1197881" title="Środki ochronne rynku Unii Europejskiej">
Środki ochronne rynku Unii Europejskiej

Środki ochrony rynku Unii Europejskiej mają na celu ochronę rynku Unii Europejskiej, a także unijnych producentów. Środki ochronne można najogólniej podzielić na środki antydumpingowe, środki antysubsydyjne oraz środki ochrony przed nadmiernym przywozem. Środki ochronne wprowadzane są na podstawie postępowania przeprowadzonego przez Komisję Europejską. Wyróżniane są cztery rodzaje postępowań:
Wszystkie środki ochronne stosowane są dodatkowo oprócz obowiązującej taryfy celnej.
Środki antydumpingowe mają zastosowanie, gdy kraj spoza Unii Europejskiej stosuje dyskryminację cenową (dumping), a przemysł unijny zwróci się z taką prośbą do Komisji Europejskiej.
Środki antysubsydyjne mają zastosowanie, gdy kraj spoza Unii Europejskiej stosuje cła specyficzne, które szkodzą interesowi unijnych producentów.
Środki ochrony przed nadmiernym przywozem mają zastosowanie, gdy nagły wzrost importu staje się niebezpieczny dla któregoś z państw Unii Europejskiej.

</doc>
<doc id="1197884" url="https://pl.wikipedia.org/wiki?curid=1197884" title="Evergreen United Football Club">
Evergreen United Football Club



</doc>
<doc id="1197886" url="https://pl.wikipedia.org/wiki?curid=1197886" title="Evergreen United F.C.">
Evergreen United F.C.



</doc>
<doc id="1197888" url="https://pl.wikipedia.org/wiki?curid=1197888" title="Ara żółtoszyja">
Ara żółtoszyja

Ara żółtoszyja ("Primolius auricollis") – gatunek średniej wielkości ptaka z rodziny papugowatych (Psittacidae), zamieszkujący Amerykę Południową. Nie wyróżnia się podgatunków. Nie jest zagrożony.
Zasięg występowania.
Występuje w centralnej części Ameryki Południowej – w skrajnie północnej Argentynie, Boliwii, środkowej i południowo-zachodniej Brazylii oraz w północnym Paragwaju.
Status.
Międzynarodowa Unia Ochrony Przyrody (IUCN) uznaje arę żółtoszyją za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. BirdLife International uznaje trend liczebności populacji za wzrostowy, gdyż degradacja środowiska przez człowieka powoduje powstanie nowych, dogodnych dla tego gatunku siedlisk. Gatunek ten jest ujęty w II załączniku konwencji waszyngtońskiej (CITES).

</doc>
<doc id="1197889" url="https://pl.wikipedia.org/wiki?curid=1197889" title="Abominog">
Abominog

Abominog – czternasty album brytyjskiej rockowej grupy Uriah Heep wydany w 1982. 
Lista utworów.
UK/European version
North American version

</doc>
<doc id="1197890" url="https://pl.wikipedia.org/wiki?curid=1197890" title="Kazimierz Rogoyski">
Kazimierz Rogoyski

Kazimierz Rogoyski (ur. 12 marca 1870 w Bidzinach, zm. 10 maja 1940 w Kuropatach) – polski ziemianin, chemik rolny, teoretyk i praktyk rolnictwa, profesor Uniwersytetu Jagiellońskiego i Uniwersytetu Stefana Batorego w Wilnie, ofiara zbrodni katyńskiej.
Życiorys.
Kazimierz Rogoyski urodził się w 1870 r. w Bidzinach (obecne województwo świętokrzyskie, powiat opatowski), zginął w 1940 rozstrzelany przez NKWD w Kuropatach koło Mińska.
Okres przed zakończeniem I wojny światowej.
Był profesorem Uniwersytetu Jagiellońskiego i Uniwersytetu Stefana Batorego w Wilnie. Ukończył studia na Wydziale Chemicznym Uniwersytetu w Dorpacie i na Wydziale Rolniczym Uniwersytetu w Lipsku. W latach 1911–1914 sprawował funkcję kierownika Stacji Doświadczalnej w Chojnowie, od 1902 roku kierował Katedrą Uprawy Roli i Roślin na Uniwersytecie Jagiellońskim.
W roku 1924 objął Katedrę Uprawy Roli i Roślin na Wydziale Matematyczno-Przyrodniczym Uniwersytetu w Wilnie, gdzie zakładał Studium Rolnicze. W swej pracy naukowo-doświadczalnej zwieńczonej wyhodowaniem nowych odmian pszenicy skupiał się głównie nad badaniem fizjologii, uprawy i hodowli roślin. Nie ograniczał się tylko do działalności naukowej – w latach 1914–1917 badał stan zniszczeń wojennych na ziemiach polskich, przyczyniając się do obsiewu opuszczonych ziem i inicjował przedsięwzięcia gospodarcze, m.in. uruchamiając stare cukrownie. Poruszając się wraz z Wojskiem Polskim na wschód, wygłaszał wykłady i analizował skalę zniszczeń dokonanych przez wroga, które to materiały stały się podstawą do wysunięcia roszczeń odszkodowawczych strony polskiej od Niemiec na Kongresie Wersalskim w 1919 r. W czasie działań wojennych dotarł do opuszczonych przez Rosjan Puław, gdzie podjął natychmiastowe starania o sprowadzenie tam profesorów krakowskich, przez co przyczynił się do rozpoczęcia działania Państwowego Instytutu Naukowego Gospodarstwa Wiejskiego.
W czasie wojny polsko-rosyjskiej 1920 roku minister spraw wewnętrznych RP Leopold Skulski powierzył mu opiekę nad ludnością ewakuowaną z terenów objętych zawieruchą wojenną, w tym też czasie brał aktywny udział w pracach Centralnej Komisji Ewakuacyjnej. Był współautorem głównego planu ewakuacyjnego. Udało mu się łączyć działalność naukową i społeczną z pracą publicystyczną. Od roku 1900 stale współpracował z „Gazetą Rolniczą”, której łamy stały się jego kolejną katedrą.
W wolnej Polsce był prezesem Wydziału Rolniczo-Melioracyjnego Centralnego Towarzystwa Rolniczego w Warszawie, przewodniczył Komisji Uprawy Łąk i Pastwisk Rady Wydziału Melioracyjnego CTR. W 1933 r. został mianowany radcą w Białostockiej Izbie Rolniczej.
Prof. Kazimierz Rogoyski w czasie pracy na Uniwersytecie Stefana Batorego w Wilnie współpracował z Rozgłośnią Wileńską Polskiego Radia, pełniąc funkcję kierownika redakcji gospodarczej.
Okres międzywojenny.
W roku 1920 Rogoyski poślubił Halinę Marię Kierznowską i osiadł na majątku Szepietowo Podleśne. To właśnie na dobrach szepietowskich wdrażał najnowsze osiągnięcia agronaukowe. Był inicjatorem licznych spółek wodnych, propagując pożytki płynące z melioracji pól. Od 1936 r. gospodarował również w majątku Szepietowo-Wawrzyńce, gdzie obecnie znajduje się siedziba Podlaskiego Ośrodka Doradztwa Rolniczego w Szepietowie. Jednocześnie w swym majątku corocznie organizował pokazy i wystawy rolnicze, na które licznie przybywali nie tylko rolnicy z okolicznych miejscowości, ale i mieszkańcy odległych zakątków Grodzieńszczyzny i Wileńszczyzny, chcący podziwiać efekty pracy profesora i podpatrzyć stosowane przez niego metody. Pola szepietowskie podziwiali wówczas także inni naukowcy, wyżsi urzędnicy wojewódzcy i powiatowi ciekawi wyników doświadczeń polowych. Podczas takich imprez prezentował działania maszyn rolniczych w polu, pokazywał sposoby drenowania, zachęcając do zakładania spółek wodnych i spółdzielni rolniczych. Odbywały się także pokazy hodowlane bydła polskiego czerwonego, z którego Szepietowo było przed wojną powszechnie znane.
Mimo licznych zajęć gospodarskich w prowadzonym przez siebie majątku profesor prowadził rozległą działalność społeczno-gospodarczą aktywizując społeczność lokalną. Jego wizje miały jednak znaczenie ponadlokalne. Wystąpił ze śmiałym projektem budowy kolejki wąskotorowej Siemiatycze – Ciechanowiec – Szepietowo – Zambrów – Łomża, do której w czasie referatu wygłaszanego na Zamku Królewskim w Warszawie w 1929 roku namawiał największe osobistości Rzeczypospolitej, w tym Prezydenta Ignacego Mościckiego. Prężnie działający komitet organizacyjny pod przewodnictwem profesora musiał jednak odstąpić od zamierzonego planu, ponieważ kryzys gospodarczy lat 30. uniemożliwił wprowadzenie tej idei w życie. Jednak profesor niezrażony tym niepowodzeniem, które traktował jako przejściowe, wyszedł z kolejną inicjatywą- budowy cukrowni w Szepietowie, która miała działać w formie spółdzielni rolniczej i opierać się na najnowocześniejszym fińskim sposobie produkcji. Wizji powołania cukrowni poświęcił wiele lat, podczas których nie szczędząc swych prywatnych środków i sił, zabiegał na wszelkie sposoby o jej urzeczywistnienie. Wojna w 1939 roku przekreśliła te plany.
Więzienie i śmierć.
Po odmowie podjęcia wykładów na moskiewskiej uczelni w 1940 r. został aresztowany przez sowieckie organy bezpieczeństwa i na kilka miesięcy uwięziony w Białymstoku. Nawet w więziennej celi, w której stłoczono ponad 60 osób, dalej wykładał rolnictwo swoim współwięźniom. 8 maja 1940 r. wywieziono go z więzienia białostockiego do Mińska, dwa dni później 10 maja został rozstrzelany w Kuropatach. Dokładne miejsce jego pochówku pozostaje nieznane. Rodzinę deportowano w kwietniu 1940 do Kazachstanu.
24 maja 2008 r. Ośrodkowi Szkoleniowemu Podlaskiego Ośrodka Doradztwa Rolniczego w Szepietowie nadano imię Profesora Kazimierza Rogoyskiego i odsłonięto pamiątkową tablicę upamiętniającą postać i dorobek Profesora.

</doc>
<doc id="1197891" url="https://pl.wikipedia.org/wiki?curid=1197891" title="Evergreen United FC">
Evergreen United FC



</doc>
<doc id="1197896" url="https://pl.wikipedia.org/wiki?curid=1197896" title="Fonometr">
Fonometr

Fonometr – przyrząd pomiarowy służący do pomiaru natężenia dźwięku. Fonometr jest złożony z mikrofonu oraz z wskazującego bądź rejestrującego układu pomiarowego.

</doc>
<doc id="1197898" url="https://pl.wikipedia.org/wiki?curid=1197898" title="Szlak Renesansu w Małopolsce">
Szlak Renesansu w Małopolsce

Szlak Renesansu w Małopolsce - nazwa projektu organizowanego przez Stowarzyszenie Willa Decjusza, a docelowo (w 2009 r.) szlak turystyczny, który obejmować będzie obiekty renesansowe w Małopolsce.
W etapie I udział biorą:
Linki zewnętrzne.
Strona Szlaku Renesansu w Małopolsce

</doc>
<doc id="1197899" url="https://pl.wikipedia.org/wiki?curid=1197899" title="Prawo brzegowe">
Prawo brzegowe



</doc>
<doc id="1197900" url="https://pl.wikipedia.org/wiki?curid=1197900" title="Stosunek zastąpienia">
Stosunek zastąpienia

Stosunek zastąpienia – stosunek potencjalnej wysokości otrzymywanych płatności transferowych do wysokości płacy w poprzednim (ostatnim) miejscu pracy. Obliczanie go w postaci uśrednionej i w skali całego społeczeństwa, jest zatem jednym ze sposobów mierzenia rozmiarów wielkości świadczeń socjalnych, głównych składowych tzw. państwa opiekuńczego (ang. welfare state).
Przykłady.
Jeżeli założymy, że zasiłek dla bezrobotnych jest jedynym składnikiem dochodu, który uzyskuje osoba nie pracująca, to stosunek jego wysokości do wysokości ostatniej płacy rozważanej osoby będzie właśnie przykładem takiego stosunku zastąpienia. Od II wojny światowej stosunek przeciętnej tygodniowej wypłaty z tytułu ubezpieczenia na wypadek bezrobocia do średnich zarobków w USA dla ogółu pracujących poza rolnictwem wzrósł z 39% w 1947 r. do 48% w 1991 r. W okresie tym, główne zmiany w systemie ubezpieczenia na wypadek bezrobocia polegały na rozszerzeniu zakresu jego obowiązywania (zwłaszcza na małe firmy i pracowników zatrudnionych przez władze stanowe i lokalne) oraz przedłużeniu okresu uprawnienia do pobierania zasiłków.
Podobnie analizować można na przykład wielkości przeciętnych potencjalnych świadczeń emerytalnych do średnich dochodów (płac) uzyskiwanych przez otrzymujące je osoby bezpośrednio przed przejściem na emeryturę.
W 1983 r. w USA stosunek ten wynosił 48%, podczas gdy w 1965 r. już zaledwie 31%.

</doc>
<doc id="1197901" url="https://pl.wikipedia.org/wiki?curid=1197901" title="Archiwum zakładowe">
Archiwum zakładowe

Archiwum zakładowe – komórka organizacyjna w urzędzie, instytucji, przedsiębiorstwie lub organizacji społecznej zajmująca się przejmowaniem materiałów archiwalnych (kat. A) oraz dokumentacji niearchiwalnej (kat. B, BE, Bc) niepotrzebnej do bieżącego urzędowania (działalności) i czasowym ich przechowywaniem, ewidencjonowaniem, udostępnianiem, brakowaniem oraz przekazywaniem materiałów zasługujących na trwałe przechowywanie do właściwego archiwum państwowego.
Historia.
Pojęcie archiwum zakładowego po raz pierwszy pojawiło się w latach sześćdziesiątych XX wieku dla zastąpienia innego terminu archiwalnego – składnicy akt (znajduje to swoje potwierdzenie w „Polskim Słowniku Archiwalnym”, gdzie przy haśle „archiwum zakładowe” widnieje dopisek „dawniej składnica akt”).
Dopiero ustawa z dnia 14 lipca 1983 r. o narodowym zasobie archiwalnym i archiwach wprowadziła rozróżnienie dwóch wyżej wspomnianych terminów. Odtąd archiwa zakładowe zostały włączone do państwowej sieci archiwalnej i prowadziły działalność archiwalną w zakresie państwowego zasobu archiwalnego.
Jednostki takie utworzono w państwowych jednostkach organizacyjnych oraz na podstawie późniejszych ustaleń, także w samorządowych jednostkach organizacyjnych. Lista instytucji, które zobowiązane są utworzyć archiwum zakładowe, jest ustalana przez Naczelnego Dyrektora Archiwum Państwowego, jak również dyrektorów poszczególnych archiwów państwowych, którzy na mocy przydzielonego im prawa mogą uznać pewne instytucje regionalne za szczególnie ważne dla losów państwa i tym samym uznać ich dokumentację za wartą trwałego przechowania. 
Ustawa archiwalna określiła także obowiązki archiwum zakładowego, które są ujęte w definicji na początku niniejszego artykułu. Termin, po którym dokumentacja kat. A przekazywana jest do właściwego terytorialnie archiwum państwowego, wynosi 25 lat.
Zasadniczo archiwa zakładowe nie mogą posiadać na trwałe historycznego (wieczystego) zasobu archiwalnego, uczyniono jednak wyjątek w tym względzie dla archiwów szkół wyższych.
Charakterystyczną cechą archiwum zakładowego jest, że podlega kontroli ze strony właściwych terytorialnie archiwów państwowych – kontrola taka ma na celu głównie zapoznanie się ze stanem materiałów archiwalnych i powinna być przeprowadzana co najmniej raz na dwa lata.
Cele i zasady organizacji archiwum zakładowego.
Zgodnie z przepisami ustawy z dnia 14 lipca 1983 r. o narodowym zasobie archiwalnym i archiwach, archiwa zakładowe powoływane są jedynie w tych jednostkach organizacyjnych, które wytwarzają materiały archiwalne (akta kat. A). Z mocy tej ustawy jednostki takie są objęte nadzorem archiwalnym właściwych terenowo archiwów państwowych.
W jednostkach organizacyjnych, które nie wytwarzają materiałów archiwalnych dokumentację niearchiwalną przechowują składnice akt. Zasady prowadzenia składnic akt różnią się jednak od zasad stosowanych w przypadku archiwów zakładowych. Archiwa zakładowe w jednostkach i instytucjach centralnych powołuje Naczelny Dyrektor Archiwów Państwowych natomiast w innych jednostkach powoływane są przez dyrektorów właściwych archiwów państwowych.
Archiwum zakładowe ma na celu gromadzenie całości dokumentacji w instytucji (po upływie określonego w instrukcji kancelaryjnej czasu jej przechowywania we właściwej komórce organizacyjnej), bez względu na to, do jakiej kategorii archiwalnej została zakwalifikowana. 
Archiwum zakładowe spełnia dwie funkcje: odciąża poszczególne komórki organizacyjne od dokumentacji, która jest już zbędna do bieżącego urzędowania, ale której okres obligatoryjnego przechowywania jeszcze nie upłynął oraz zabezpiecza i przechowuje, a w razie potrzeby porządkuje, materiały archiwalne, które po 25 lub więcej latach mają trafić do archiwum państwowego.
W podmiotach, które przechowują dokumenty elektroniczne ewidencjonowane, system teleinformatyczny o którym mowa w § 6 Rozporządzenia Ministra Spraw Wewnętrznych i Administracji z 30 października 2006 r. w sprawie szczegółowego sposobu postępowania z dokumentami elektronicznymi spełnia dla tych dokumentów funkcję archiwum zakładowego lub składnicy akt. 
Do sprawnego funkcjonowania każdego archiwum zakładowego niezbędne są określone działania kierownictwa zakładu pracy, do których należy:
Do zadań personelu archiwum należy:
Sprawozdawczość archiwum zakładowego.
Co roku pracownik archiwum zakładowego składa sprawozdanie z wykonania rocznego planu pracy. Powinno ono zawierać część statystyczną oraz opisową. Pierwsza powinna zawierać takie informacje jak ilość i stan jednostek archiwalnych z podziałem na materiały archiwalne i dokumentację niearchiwalną, ilość przejętych jednostek archiwalnych w rozbiciu na komórki organizacyjne, ilość wybrakowanej dokumentacji niearchiwalnej, ilość udostępnionych oraz wypożyczonych akt a także wykaz komórek organizacyjnych, które w danym roku nie przekazały akt. Część opisowa natomiast powinna określać współpracę z poszczególnymi komórkami organizacyjnymi oraz przedstawiać ewentualne problemy w relacjach zachodzących pomiędzy nimi a archiwum zakładowym.
Układ akt w archiwum.
Odpowiednie ułożenie akt w archiwum ma duży wpływ na sprawność i szybkość pracy archiwisty. Do najczęściej stosowanych należy:
Akta można także układać według różnych systemów:
Przy układaniu akt należy zachować porządek teczek oraz o zabezpieczyć materiały archiwalne. Akt kat.A dodatkowo wkłada się w pudła archiwalne lub zamykane regały lub szafy.
Środki ewidencyjne archiwum zakładowego.
Pozwalają one na określenie ilości, stanu oraz kategorii przechowywanych akt oraz umożliwiają odszukanie materiałów w razie potrzeby, udostępnienia, wypożyczenia lub wybrakowania. Na ewidencję akt przechowywanych w archiwum zakładowym składają się: spisy zdawczo-odbiorcze akt, oddzielnie dla materiałów archiwalnych (kat. A) oraz dokumentacji niearchiwalnej (kat. B), wykaz spisów zdawczo-odbiorczych służący do rejestracji napływających do archiwum spisów zdawczo-odbiorczych, spisy materiałów archiwalnych przekazanych do archiwum państwowego, spisy zdawczo-odbiorcze materiałów archiwalnych przekazanych do archiwum państwowego, kartoteka udostępniania akt, protokoły o braku lub zniszczeniu akt, spisy dokumentacji niearchiwalnej (aktowej) przeznaczonej na makulaturę lub zniszczenie, inwentarz kartkowy dla materiałów archiwalnych. 
Wszystkie powyższe ewidencje należy przechowywać w archiwum.
Przekazanie akt do archiwum państwowego.
Zasady przekazania akt do archiwum określa Zarządzenie Naczelnego Dyrektora Archiwów Państwowych z dnia 25 lutego 1986 r. w sprawie szczegółowych zasad porządkowania oraz trybu przekazywania materiałów archiwalnych do archiwów państwowych. Archiwa zakładowe są zobowiązane do przekazania po 25 latach materiałów archiwalnych do właściwego terytorialnie archiwum państwowego. Zebrane akta muszą być zewidencjonowane w spisach zdawczo-odbiorczych w podziale na komórki organizacyjne. Według §3.1. przekazanie materiałów archiwalnych odbywa się na podstawie protokołu zdawczo-odbiorczego.

</doc>
<doc id="1197902" url="https://pl.wikipedia.org/wiki?curid=1197902" title="The Blue Room EP">
The Blue Room EP

The Blue Room EP – trzecie EP rockowej grupy Coldplay, a zarazem jej pierwszy album po podpisaniu kontraktu z wytwórnią Parlophone, co miało miejsce w kwietniu 1998 roku.
Wersja "Don't Panic" zamieszczona na wydaniu singla była bardziej nastrojowa niż ta, pochodząca z debiutanckiego albumu grupy, "Parachutes". Na singlu znalazły się również dwie piosenki z "Safety EP": "Bigger Stronger" oraz krótsza wersja "Such A Rush" – nie zawierała ona fragmentu muzyki, który poprzedzał wokal Chrisa Martina. Czwarty utwór, "High Speed", również pochodził z płyty "Parachutes".
Oryginalne wydanie EP wynosiło zaledwie 5000 egzemplarzy. Obecnie album jest dostępny w większym nakładzie, po ponownym wydaniu w 2001 roku.

</doc>
