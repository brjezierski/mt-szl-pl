<doc id="1203178" url="https://pl.wikipedia.org/wiki?curid=1203178" title="Junus al-Ajnawi">
Junus al-Ajnawi

Junus al-Ajnawi, Younes El Aynaoui (arab.: يونس العيناوي, "Yūnus al-ʿAynāwī"; ur. 12 września 1971 w Rabacie) – marokański tenisista, olimpijczyk, reprezentant w Pucharze Davisa.
Kariera tenisowa.
Jako osiemnastolatek pojechał do Bradenton na Florydzie, a w latach 1990–1992 szkolił się tam w akademii Nick Bollettieri Tennis Academy prowadzonej przez Nicka Bollettieriego.
W 1990 roku Marokańczyk rozpoczął karierę zawodową, którą z przerwami kontynuował do 2010 roku. W grze pojedynczej wygrał pięć turniejów kategorii ATP World Tour i jedenaście razy był uczestnikiem finałów. Startując w turniejach wielkoszlemowych najdalej dochodził do ćwierćfinałów, w 2000 i 2003 roku podczas Australian Open i w 2002 i 2003 roku na US Open. W rankingu singlowym najwyżej był na 14. miejscu 11 marca 2003 roku.
Reprezentując Maroko w Pucharze Davisa al-Ajnawi zagrał łącznie w trzydziestu siedmiu pojedynkach singlowych, z których w dwudziestu sześciu wygrał, a w deblu na dziesięć rozegranych meczów w dwóch triumfował.
Marokańczyk dwukrotnie wystąpił na igrzyskach olimpijskich. W 1992 roku zagrał w Barcelonie i w 2004 roku w Atenach. W Barcelonie dotarł do 2 rundy rywalizacji singlowej, natomiast w stolicy Grecji odpadł w 1 rundzie.
W rankingu gry pojedynczej najwyżej był na 14. miejscu (11 marca 2003), a w klasyfikacji gry podwójnej na 85. pozycji (14 lipca 2003).

</doc>
<doc id="1203179" url="https://pl.wikipedia.org/wiki?curid=1203179" title="Santo Amaro (ujednoznacznienie)">
Santo Amaro (ujednoznacznienie)



</doc>
<doc id="1203180" url="https://pl.wikipedia.org/wiki?curid=1203180" title="Trampolín de Saltos Valle de Astún">
Trampolín de Saltos Valle de Astún

Trampolín de Saltos Valle de Astún – normalna skocznia narciarska o punkcie konstrukcyjnym umieszczonym na 90 metrze położona w hiszpańskiej miejscowości Astún.
Skocznia normalna powstała w 1980 roku, a do 2000 roku posiadała homologację FIS. Została wybudowana z myślą o organizacji Zimowej Uniwersjady 1981. Otworzono ją w 1981 roku, a pierwszymi rozegranymi na niej zawodami były zmagania o mistrzostwo Hiszpanii. Była jedną z aren Zimowej Uniwersjady 1981 (konkurs skoczków narciarskich wygrał Władimir Bojarincew) i Zimowej Uniwersjady 1995 (konkursy skoczków narciarskich wygrali: indywidualny Yukitaka Fukita, a drużynowy Japonia). Rozgrywano na niej także konkursy międzynarodowe w skokach narciarskich (w 1995 w takiej rywalizacji zwyciężył Francuz Ruddy Jardiné). Na początku lat 80. XX wieku proponowano aby Trampolín de Saltos Valle de Astún została areną Zimowych Igrzysk Olimpijskich 1992. Skocznia była wykorzystywana do około 1996 roku, gdy, ze względu na niewielkie zainteresowanie skokami narciarskimi, zaprzestano dalszego jej użytkowania. Od tego czasu pozostaje niewykorzystana. Według planów lokalnych władz z 2009 roku skocznia Trampolín de Saltos Valle de Astún ma zostać wyburzona.
Oprócz obiektu K90 istniały również skocznie K40 i K20. Z kompleksu korzystał klub Astún Club Deportivo.
Trampolín de Saltos Valle de Astún K90 była największą skocznią narciarską jaka kiedykolwiek funkcjonowała w Hiszpanii.

</doc>
<doc id="1203183" url="https://pl.wikipedia.org/wiki?curid=1203183" title="Erfurt Hauptbahnhof">
Erfurt Hauptbahnhof

Erfurt Hauptbahnhof – stacja kolejowa w Erfurcie, w kraju związkowym Turyngia, w Niemczech. Ma 6 peronów.

</doc>
<doc id="1203189" url="https://pl.wikipedia.org/wiki?curid=1203189" title="Park Archeologiczny Doliny Coa">
Park Archeologiczny Doliny Coa



</doc>
<doc id="1203190" url="https://pl.wikipedia.org/wiki?curid=1203190" title="Andreas Aigner">
Andreas Aigner

Andreas Aigner (ur. 24 września 1984 w Loeben) – austriacki kierowca rajdowy startujący w Rajdowych Mistrzostwach Świata. Jego pilotem jest Niemiec Klaus Wicha. 
Aigner uczył się jako mechanik samochodowy. W 2004 roku w Austrii i Niemczech odbył się casting na kierowcę rajdowego organizowany przez Red Bulla - Red Bull Driver Search. Tam młody Austriak przekonał jury i został wybrany do nowego zespołu pokonując ponad 400 konkurentów. 
W swoim pierwszym sezonie Aigner szlifował rzemiosło rajdowe pod okiem Armina Schwarza i Raimunda Baumschlagera. Austriak w latach 2004-2005 brał udział w kilku europejskich rajdach zaliczanych do narodowych mistrzostw. W mistrzostwach świata zadebiutował podczas Rajdu Cypru 2005, gdzie jadąc Mitsubishi Lancerem zdobył 6. miejsce w swojej klasie.
W sezonie 2006 awansował do zespołu Red Bull Škoda Team. Wystartował w dziesięciu eliminacjach mistrzostw świata w Škodzie Fabii WRC. Najlepszy wynik osiągnął podczas Rajdu Niemiec, gdzie zanotował 6. miejsce.
Po tym sezonie Škoda zakończyła działalność zespołu, jednak Aignerowi pozostało wsparcie Red Bulla i Austriak startował w mistrzostwach świata samochodów produkcyjnych (Production WRC) samochodem Mitsubishi Lancer Evolution. Ten program startów kontynuował również w sezonie 2008 co zaowocowało zdobyciem przez niego mistrzostwa świata kategorii PWRC.

</doc>
<doc id="1203191" url="https://pl.wikipedia.org/wiki?curid=1203191" title="Welcome to Hell">
Welcome to Hell

Welcome to Hell – debiutancki album studyjny angielskiej grupy Venom. Charakterystyczne dla płyty jest to, że porusza ona temat okultyzmu. "Welcome to Hell" to również pierwsze wydawnictwo w historii muzyki, zajmujące się tematem satanizmu.
Norweski zespół Mayhem wziął nazwę od jednej z piosenek, która nosi tytuł „Mayhem With Mercy” oraz zagrali piosenkę „Witching Hour” na minialbumie "Deathcrush".
Grupa High on Fire również zagrała cover „Witching Hour”, jako utwór zamykający limitowaną wersję albumu koncertowego "Live a the Relapse Contamination Festival".

</doc>
<doc id="1203196" url="https://pl.wikipedia.org/wiki?curid=1203196" title="Piramida Carstensza">
Piramida Carstensza



</doc>
<doc id="1203197" url="https://pl.wikipedia.org/wiki?curid=1203197" title="19 Pułk Artylerii Przeciwpancernej">
19 Pułk Artylerii Przeciwpancernej

19 Pułk Artylerii Przeciwpancernej (19 pappanc) – oddział artylerii przeciwpancernej ludowego Wojska Polskiego.
Formowanie i walki.
Pułk sformowany został we wsi Czerwone, w rejonie m. Sumy, na podstawie rozkazu nr 05/OU dowódcy 1 Armii Polskiej w ZSRR z 7 maja 1944. Był jednym z trzech pułków wchodzących w skład 4 Brygady Artylerii Przeciwpancernej. Walczył na Wale Pomorskim pod Szwecją, Jastrowiem. Pod Gryficami żołnierze pułku wzięli do niewoli cały sztab faszystowskiej francuskiej dywizji. Nad Odrą wspierał ogniem piechotę pod Alt Reetz, Wriezen i Altwriezen. Szlak bojowy pułk zakończył 8 maja 1945 pod Nauen. 28 maja 1945 Rada Najwyższa ZSRR odznaczyła pułk Orderem Aleksandra Newskiego. 12 lipca 1945 pułk przybył do pokojowego garnizonu Pszczyna.
żołnierze pułku.
Dowódcy 1 baterii
Dowódcy 2 baterii
Dowódcy 3 baterii
Dowódcy 4 baterii
Dowódcy 5 baterii
Dowódcy 6 baterii
Źródło Lista oficerów 4 brygady.

</doc>
<doc id="1203198" url="https://pl.wikipedia.org/wiki?curid=1203198" title="Imperium Maurjów">
Imperium Maurjów



</doc>
<doc id="1203200" url="https://pl.wikipedia.org/wiki?curid=1203200" title="Jaime Camil">
Jaime Camil

Jaime Camil, właśc. Jaime Federico Said Camil de Saldaña da Gama (ur. 22 lipca 1973 w Meksyku) – meksykański aktor, piosenkarz i dziennikarz radiowy.
Polscy widzowie znają go m.in. z roli chirurga plastycznego Santiago Lópeza Carmony w telenoweli "Idiotki nie idą do nieba" ("Las tontas no van al cielo", 2008).
Życiorys.
Syn meksykańskiego przedsiębiorcy pochodzenia egipskiego i brazylijskiej piosenkarki, rozpoczął swoją pracę jako boy hotelowy, sprzedawca lodów oraz radiowy komentator Radioactivo 98.5. Był gospodarzem programów telewizyjnych: "El show de Jaime Camil" (1995), TV Azteca "Qué nochecita con Jaime Camil" (1996) i Televisa "Operación Triunfo" (2002). Debiutował na ekranie w filmie "Delfiny" ("Delfines", 1997). W 1999 roku zrealizował pierwszy album „Para Estar Contigo”, który cieszył się powodzeniem w Meksyku, Ameryce Południowej i Stanach Zjednoczonych.
Pojawił się w telenoweli "Potęga miłości" ("Mi destino eres tú", 2000) jako Mauricio Rodríguez Calderón. Uczestniczył podczas nagrywanego utworu "Tributo a las Víctimas del 9/11" na rzecz ofiar Zamachu na World Trade Center i Pentagon, nagrał płytę „Una Vez Más” (2001). W telenoweli "Serce z kamienia" ("Mujer de Madera", 2004–2005) zagrał postać Césara Linaresa Ruíza. W 2005 roku wystąpił w sztuce "Królowie Mambo" ("Los reyes del mambo"). Za rolę Eugenio Zapaty w biograficznym dramacie wojennym fantasy "Zapata" ("Zapata – El sueño del héroe", 2004) zdobył nominację do nagrody MTV Movie. Kreacja Tony’ego Zamacony w czarnej komedii "7 dni" ("7 días", 2005) przyniosła mu nagrodę meksykańskich krytyków filmowych oraz nominację do nagrody Ariela. Za postać Fernando Mendioli w telenoweli meksykańskiej Televisa "Śliczna brzydota" ("La Fea más bella", 2006/2007) z Jacqueline Bracamontes był nominowany do nagrody Premios TvyNovelas. W 2013 roku pojawił się gościnnie w serialu "Pokojówki z Beverly Hills" jako Oscar Valdez, były mąż jednej z głównych bohaterek
Ma córkę Elenę.
Wybrana filmografia.
2017 Jane, The Virgin jako Rogelio de la Vega, aktor, ojciec Jane

</doc>
<doc id="1203203" url="https://pl.wikipedia.org/wiki?curid=1203203" title="Imperium Kuszanów">
Imperium Kuszanów



</doc>
<doc id="1203207" url="https://pl.wikipedia.org/wiki?curid=1203207" title="Zespół Filmowy Dom">
Zespół Filmowy Dom

Zespół Producentów Filmowych Dom – jedno z istniejących w przeszłości polskich studiów filmowych zwanych Zespołami Filmowymi.
Kierownikami tego studia byli między innymi Janusz Zaorski i Filip Bajon.

</doc>
<doc id="1203209" url="https://pl.wikipedia.org/wiki?curid=1203209" title="Parque Arqueológico do Vale do Côa">
Parque Arqueológico do Vale do Côa



</doc>
<doc id="1203213" url="https://pl.wikipedia.org/wiki?curid=1203213" title="Parque Arqueologico do Vale do Coa">
Parque Arqueologico do Vale do Coa



</doc>
<doc id="1203215" url="https://pl.wikipedia.org/wiki?curid=1203215" title="Kompleks skoczni narciarskich w La Molinie">
Kompleks skoczni narciarskich w La Molinie

Kompleks skoczni narciarskich w La Molinie – kompleks skoczni narciarskich w hiszpańskiej miejscowości La Molina. W jego skład wchodzą skocznia "Trampolín Albert Bofill Mosella" o punkcie konstrukcyjnym K75, a także dwa obiekty znane jako "Font Canaleta" (K54, K25).
Pierwsze skocznie w La Molinie powstały w 1912. Kompleks Font Canaleta wybudowano w 1934, a skocznię Trampolín Albert Bofill Mosella w 1979. Na obiekcie tym rozgrywano w latach 1979-1992 Puchar Króla w skokach narciarskich. Odbywały się tu też mistrzostwa Hiszpanii w skokach narciarskich.

</doc>
<doc id="1203216" url="https://pl.wikipedia.org/wiki?curid=1203216" title="Pavia (stacja kolejowa)">
Pavia (stacja kolejowa)

Pavia (włoski: "Stazione di Pavia") – stacja kolejowa w Pawii, w regionie Lombardia, we Włoszech. Stacja posiada 3 perony.

</doc>
<doc id="1203217" url="https://pl.wikipedia.org/wiki?curid=1203217" title="At War with Satan">
At War with Satan

At War with Satan – trzeci album studyjny grupy Venom wydany w kwietniu 1984.

</doc>
<doc id="1203219" url="https://pl.wikipedia.org/wiki?curid=1203219" title="20 Pułk Artylerii Przeciwpancernej (LWP)">
20 Pułk Artylerii Przeciwpancernej (LWP)

20 Pułk Artylerii Przeciwpancernej (20 pappanc) – oddział artylerii przeciwpancernej ludowego Wojska Polskiego.
Formowanie i zmiany organizacyjne.
20 pułk artylerii przeciwpancernej sformowany został we wsi Czerwone k. Sum na Ukrainie na podstawie rozkazu nr 05/OU dowódcy 1 Armii Polskiej w ZSRR z 7 maja 1944, w składzie 4 Brygady Artylerii Przeciwpancernej.
Działania bojowe rozpoczął na przyczółku warecko-magnuszewskim. Walczył na Wale Pomorskim pod Mirosławcem i Nadarzycami. Nad Odrą wspierał ogniem piechotę pod Dannenbergiem i Trampo. Szlak bojowy pułk zakończył 8 maja 1945 pod Nauen na północ od Berlina&lt;.
Postanowieniem Rady Najwyższej ZSRR został odznaczony Orderem Aleksandra Newskiego.
20 lipca 1945 r. oddział przybył do garnizonu Pszczyna. 18 października tego roku został rozformowany.
30 września 1967 stacjonujący w Pleszewie 156 pułk artylerii przeciwpancernej przyjął dziedzictwo tradycji i historyczną nazwę „20 pułk artylerii przeciwpancernej”, a dzień 15 sierpnia ustanowiony został świętem pułku.

</doc>
<doc id="1203229" url="https://pl.wikipedia.org/wiki?curid=1203229" title="Salzburg Hauptbahnhof">
Salzburg Hauptbahnhof

Salzburg Hauptbahnhof – stacja kolejowa w Salzburgu, w kraju związkowym Salzburg, w Austrii. Stacja posiada 5 peronów.

</doc>
<doc id="1203230" url="https://pl.wikipedia.org/wiki?curid=1203230" title="Płamen Panajotow">
Płamen Panajotow

Płamen Aleksandrow Panajotow. bułg. Пламен Александров Панайотов (ur. 20 stycznia 1958 w Sliwenie) – bułgarski prawnik, nauczyciel akademicki i polityk, jeden z liderów Narodowego Ruchu Symeona Drugiego, poseł do Zgromadzenia Narodowego 39. i 40. kadencji, wicepremier w rządzie Symeona Sakskoburggotskiego (2003–2005).
Życiorys.
W 1983 ukończył studia prawnicze na Uniwersytecie Sofijskim im. św. Klemensa z Ochrydy. Od 1985 pracował na macierzystej uczelni, w 1993 doktoryzował się w zakresie prawa karnego. W 1998 objął stanowisko docenta. W 1995 zaczął prowadzić także prywatną praktykę adwokacką w ramach stołecznej palestry.
W 2001 był jednym z założycieli i liderów Narodowego Ruchu Symeona Drugiego, został sekretarzem jego rady, a następnie pierwszym wiceprzewodniczącym. W wyborach parlamentarnych w 2001 uzyskał z jej ramienia mandat posła do Zgromadzenia Narodowego. Został następnie przewodniczącym klubu parlamentarnego partii. 17 czerwca 2003 wszedł do rządu Symeona Sakskoburggotskiego, obejmując stanowisko wicepremiera i koordynatora ds. wstąpienia Bułgarii do Unii Europejskiej. Zakończył urzędowanie 16 sierpnia 2005. W wyborach w tym samym roku uzyskał poselską reelekcję na 40. kadencję.
W 2007 został wykluczony z szeregów partii, współtworzył frakcję i partię polityczną pod nazwą Bułgarska Nowa Demokracja. W 2009, po zakończeniu kadencji parlamentu, zrezygnował z aktywności politycznej. Objął na macierzystej uczelni stanowisko profesora prawa karnego, zajął się również działalnością ekspercką

</doc>
<doc id="1203233" url="https://pl.wikipedia.org/wiki?curid=1203233" title="Agnethe Davidsen">
Agnethe Davidsen

Agnethe Davidsen (ur. 29 sierpnia 1947, zm. 25 listopada 2007) - polityk grenlandzka. Członkini grenlandzkiego Landstigu, pierwsza kobieta - minister grenlandzkiego rządu. W latach 1993 - 2007 burmistrz Nuuk.

</doc>
<doc id="1203234" url="https://pl.wikipedia.org/wiki?curid=1203234" title="Maska Zdrajcy">
Maska Zdrajcy



</doc>
<doc id="1203236" url="https://pl.wikipedia.org/wiki?curid=1203236" title="Côa">
Côa

Côa – rzeka w Portugalii, dopływ Douro. W jej dolinie położone jest jedno z najbogatszych skupisk sztuki naskalnej. Dla jego ochrony utworzono Park Archeologiczny Doliny Côa.

</doc>
<doc id="1203238" url="https://pl.wikipedia.org/wiki?curid=1203238" title="Filomela (imię)">
Filomela (imię)

Filomela — imię żeńskie pochodzenia greckiego ("Φιλομηλα"), złożone z członów "φιλος" ("filos") — "przyjaciółka" i "μελος" ("melos") — "pieśń", a oznaczające "przyjaciółka pieśni". Imię to nosiła jedna z postaci w mitologii greckiej.

</doc>
<doc id="1203239" url="https://pl.wikipedia.org/wiki?curid=1203239" title="29 Pułk Artylerii Przeciwpancernej">
29 Pułk Artylerii Przeciwpancernej

29 Pułk Artylerii Przeciwpancernej – pułk artylerii polskiej ludowego Wojska Polskiego.
Sformowany pod Krasnymstawem na podstawie rozkazu Naczelnego Dowództwa Wojska Polskiego nr 30 z 10 października 1944.
Działania.
Pułk wchodził w skład 11 Brygady Artylerii Przeciwpancernej.
Szkolenie bojowe kontynuował do 12 marca 1945. Następnie przeszedł do Tomaszowa Mazowieckiego. 6 maja wraz z pozostałymi oddziałami brygady został podporządkowany dowódcy 2 Armii WP ześrodkowanej w Czechosłowacji. Rejon koncentracji osiągnął po zakończeniu wojny.
Po powrocie do kraju zakwaterował się w Grodzisku Mazowieckim. 19 lipca 1945 został rozformowany.

</doc>
<doc id="1203243" url="https://pl.wikipedia.org/wiki?curid=1203243" title="Bratislava-Nové Mesto">
Bratislava-Nové Mesto

Bratislava-Nové Mesto – stacja kolejowa w Bratysławie, na Słowacji, w dzielnicy Nové Mesto. Stacja ma 3 perony.

</doc>
<doc id="1203244" url="https://pl.wikipedia.org/wiki?curid=1203244" title="Coa">
Coa



</doc>
<doc id="1203249" url="https://pl.wikipedia.org/wiki?curid=1203249" title="30 Pułk Artylerii Przeciwpancernej">
30 Pułk Artylerii Przeciwpancernej

30 Pułk Artylerii Przeciwpancernej (30 pappanc) – oddział artylerii przeciwpancernej ludowego Wojska Polskiego.
Formowanie i zmiany organizacyjne.
Sformowany pod Krasnymstawem na podstawie rozkazu Naczelnego Dowództwa Wojska Polskiego nr 30 z 10 października 1944.
&lt;br&gt;Po powrocie do kraju zakwaterował się w Grodzisku Mazowieckim. 13 lipca 1945 został rozformowany.
Działania.
Pułk wchodził w skład 11 Brygady Artylerii Przeciwpancernej.
Szkolenie bojowe kontynuował do 12 marca 1945. Następnie przeszedł do Tomaszowa Mazowieckiego. 6 maja wraz z pozostałymi oddziałami brygady został podporządkowany dowódcy 2 Armii WP ześrodkowanej w Czechosłowacji. Rejon koncentracji osiągnął po zakończeniu wojny.

</doc>
<doc id="1203252" url="https://pl.wikipedia.org/wiki?curid=1203252" title="8 Pułk Bersalierów">
8 Pułk Bersalierów

8 Pułk Bersalierów (wł. "8° Reggimento Bersaglieri") – włoski pułk lekkiej piechoty zmechanizowanej, zwanej we Włoszech "Bersaglieri".
8 Pułk Bersalierów został założony 1 stycznia 1871. Stacjonuje w miejscowości Caserta w regionie Kampania. Jest przyporządkowany Brygadzie Bersalierów "Garibaldi" – z dowództwem i sztabem również w Caserta.
Działania zbrojne.
8 Pułk Bersalierów był zaangażowany w wiele konfliktów zbrojnych, m.in. w wojnę przeciw Turcji w 1912 i 1913, w działania zbrojne I i II wojny światowej.
Był wysyłany do Libanu, na Bałkany oraz do udziału w misji stabilizacyjnej w Iraku.

</doc>
<doc id="1203254" url="https://pl.wikipedia.org/wiki?curid=1203254" title="31 Pułk Artylerii Przeciwpancernej">
31 Pułk Artylerii Przeciwpancernej

31 Pułk Artylerii Przeciwpancernej (31 pappanc) – oddział artylerii przeciwpancernej ludowego Wojska Polskiego.
Sformowany pod Krasnymstawem na podstawie rozkazu Naczelnego Dowództwa Wojska Polskiego nr 30 z 10 października 1944.
Działania.
Pułk wchodził w skład 11 Brygady Artylerii Przeciwpancernej.
Szkolenie bojowe kontynuował do 12 marca 1945. Następnie przeszedł do Tomaszowa Mazowieckiego. 6 maja wraz z pozostałymi oddziałami brygady został podporządkowany dowódcy 2 Armii WP ześrodkowanej w Czechosłowacji. Rejon koncentracji osiągnął po zakończeniu wojny.
Po powrocie do kraju zakwaterował się w Grodzisku Mazowieckim. 13 lipca 1945 został rozformowany.

</doc>
<doc id="1203255" url="https://pl.wikipedia.org/wiki?curid=1203255" title="Marek Jan Chodakiewicz">
Marek Jan Chodakiewicz

Marek Jan Chodakiewicz (ur. 15 lipca 1962 w Warszawie) – polonijny historyk amerykański, profesor w The Institute of World Politics w Waszyngtonie, specjalizujący się w badaniu stosunków polsko-żydowskich, tematyki Szoa oraz historii Europy Środkowej i Wschodniej XIX wieku i XX wieku.
Życiorys.
Syn Witolda oraz krewny Chrisa Cieszewskiego. Do USA wyjechał w 1982 na studia. Bakalaureat uzyskał na San Francisco State University w 1988, tytuł zawodowy magistra zdobył na Columbia University. Stopień doktora uzyskał broniąc na Columbia University w 2001 dysertacji: "Accommodation and Resistance: A Polish County Krasnik during the Second World War and its Aftermath, 1939–1947". W latach 2001–2003 był adiunktem ("assistant professor of history") na University of Virginia w Charlottesville. Był także profesorem wizytującym na Loyola Marymount University. Od 2003 jest profesorem historii w The Institute of World Politics w Waszyngtonie. W kwietniu 2005 został przez prezydenta G.W. Busha powołany do amerykańskiej Rady Pamięci Holokaustu, a od 2008 jest kierownikiem Katedry Studiów Polskich im. Tadeusza Kościuszki ("The Kosciuszko Chair of Polish Studies"). Od 2018 do 2022 członek Rady przy Muzeum II Wojny Światowej w Gdańsku.
W Polsce jest w radzie programowej naukowego czasopisma społeczno-historycznego „Glaukopis”, publikuje w Przeglądzie Historyczno-Wojskowym, „Zeszytach Historycznych WiN-u” i „Arcanach”, współpracuje z wydawnictwem „Fronda”, tygodnikiem „W sieci”, „Tygodnikiem Solidarność” oraz tygodnikiem „Najwyższy CZAS!”. Publikuje też w dzienniku „Rzeczpospolita”, na blogu Salon24.pl.
Specjalizuje się w historii Europy Środkowo-Wschodniej w XIX i XX wieku, w tym w historii Polski, Austro-Węgier (Historia Austro-Węgier) i Imperium Rosyjskiego (Historia Rosji), stosunkach polsko-żydowskich, myśli konserwatywnej i w problematyce nazizmu, faszyzmu oraz komunizmu.
Wystąpił w filmach dokumentalnych "Towarzysz generał" (2009), "New Poland" (2010) oraz w trzeciej części serii Transformacja (2012).
Zasiada w radzie historycznej Związku Żołnierzy Narodowych Sił Zbrojnych.
Poglądy i kontrowersje.
Poglądy polityczne: prawica i lewica.
Naukowiec o poglądach prawicowych i konserwatywnych.
Zdaniem Chodakiewicza pierwsze elementy struktur określanych z czasem jako lewicowe można dostrzec w gnozie. Ich podstawą jest więc przekonanie o możliwości posiadania tajemnej (a więc niedostępnej ogółowi społeczeństwa) wiedzy o rzeczywistości, dzięki której staje się możliwa radykalna przemiana świata. Stąd, jak twierdzi Chodakiewicz, obecne w rozmaitych ruchach lewicowych dążenia rewolucyjne oraz utopijność. W cywilizacji chrześcijańskiej przejawiały się one w wierze w dokonanie przewrotu społecznego ustanawiającego Królestwo Boże na ziemi, a więc w wymiarze doczesnym. W ramach laicyzacji świata zachodniego ta sama wiara utraciła religijną nomenklaturę, przyjmując postać oczekiwania idealnego, pozbawionego przemocy i niesprawiedliwości społeczeństwa oraz powszechnego dobrobytu. Koncepcję tę niejednokrotnie wspiera przekonanie o tym, że człowiek, pozostając w stanie natury, jest istotą wolną i równą, a nabywa niewłaściwych przekonań w wyniku niekorzystnych i opresyjnych warunków społecznych. Ich zmiana może dokonywać się drogą rewolucji lub wdrażania stopniowych zmian struktury społeczeństwa.
Innymi, obok gnozy i utopijności, wyznacznikami myśli lewicowej są według Chodakiewicza:
Należy do zdecydowanych krytyków Jana Tomasza Grossa.
Stosunek do teorii gender.
Kontrowersje wzbudził wykład dotyczący cywilizacji śmierci, który Marek Chodakiewicz wygłosił 29 lipca 2019 w Centrum Edukacyjnym IPN im. Janusza Kurtyki. Został on uznany przez część mediów za homofobiczny. 
Chodakiewicz wyprowadza zasadnicze punkty teorii gender z idei gnostyckich, które powracały w historii kultury zachodniej pod postacią kolejnych ruchów progresywnych, anarchicznych czy radykalnie emancypacyjnych. „Podczas gdy w chrześcijaństwie ciało i dusza to jedno”, pisał, „w gnozie są one traktowane oddzielnie. Ta starożytna herezja jest właśnie źródłem ideologii gender, szczególnie twierdzenia o rzekomej płynności płci (...). Sekty oparte na takich propozycjach pojawiają się w dziejach cyklicznie (...). Po XVII w. nastąpiła sekularyzacja gnostycyzmu. Tzw. oświecenie zdetronizowało Boga na rzecz nauki, która stała się bogiem. I zdeifikowała człowieka. W tym kontekście w XVIII w. miała miejsce nowa rewolucja seksualna”.

</doc>
<doc id="1203257" url="https://pl.wikipedia.org/wiki?curid=1203257" title="Ulica Orląt Lwowskich w Zamościu">
Ulica Orląt Lwowskich w Zamościu

Ulica Orląt Lwowskich – jedna z głównych ulic Zamościa, która jest na całej długości jednojezdniowa.
Historia.
Ulica ta została zbudowana w 1991 roku, jednak już wcześniej istniał jej długi fragment na północ od skrzyżowania z ul. Lipską (jej przedłużenie na północ) po ulicę Zakamarek.
Nazwa.
Obecną nazwę wprowadzono w 1991 roku, kiedy dobudowano krótki odcinek na północ, do ul. Partyzantów (wyłączono spod nazwy ul. Lipskiej).
Obecnie.
Ulica Orląt Lwowskich stanowi przedłużenie ul. Lipskiej na północ, łącząc ją z ul. Partyzantów; przebiega nią także DW849. Po obu jej stronach jest głównie zabudowa jednorodzinna, którą burzy jedynie budynek II Liceum Ogólnokształcącego po wschodniej stronie (przy skrzyżowaniu z ul. Partyzantów). W kierunku południowym ma tu miejsce wyraźny, kilkumetrowy spadek wysokości.

</doc>
<doc id="1203258" url="https://pl.wikipedia.org/wiki?curid=1203258" title="Bremen-Neustadt (stacja kolejowa)">
Bremen-Neustadt (stacja kolejowa)

Bremen-Neustadt – stacja kolejowa w Bremie, w dzielnicy Neustadt, w Niemczech. Stacja posiada 1 peron.

</doc>
<doc id="1203259" url="https://pl.wikipedia.org/wiki?curid=1203259" title="Zbyszko Trzeciakowski">
Zbyszko Trzeciakowski

Zbyszko Trzeciakowski (ur. 1957 w Poznaniu, zm. w 2006) – polski twórca multimediów, performer, fotograf, akcjonista i happener z grupy tzw. "artystów radykalnych".
Życiorys.
Syn Marii i Lecha Trzeciakowskich.
Absolwent Akademii Sztuk Pięknych w Poznaniu. Był wykładowcą tej uczelni w Pracowni Fotografii Komputerowej. Współtworzył w Łodzi w stanie wojennym festiwale sztuki niezależnej: Strych i Nieme Kino. Związany z wieloma nurtami kultury alternatywnej lat 60., 70. i 90.
W czasie stanu wojennego był działaczem tajnych struktur zdelegalizowanej „Solidarności”. 
W latach 80. w Poznaniu jednoosobowo tworzył radykalne akcje artystyczne, które zagrażały jego życiu. Dokonywał ich rejestracji na taśmie wideo (jedne z pierwszych w Polsce). Od 1981 roku tworzył instalacje z udziałem planet i gwiazd. W 1981 roku rozpoczął rejestrowanie fotograficzne rysunków przestrzennych światłem. Od 1985 roku pracuje nad konstrukcjami optycznymi i mechanicznymi aparatów do zdjęć anamorficznych, jak i nad anamorfozami. Od połowy lat 80. opracowuje fotograficzne anaglify i rozmaite stereogramy. W latach 90. opracował abstrakcyjne przestrzenne modele kolorystyczne. W 1993 roku zaprezentował jeden z nich, oparty na graniastosłupie foremnym o podstawie trójkąta.
Rzadko prezentował swe prace i to z reguły z dala od oficjalnych centrów wystawienniczych. Wyjątki stanowiły prezentacje m.in. w CSW Inner Spaces (1995) i na Festiwalach Fotografii w Poznaniu - gdzie pełnił też rolę kuratora.

</doc>
<doc id="1203263" url="https://pl.wikipedia.org/wiki?curid=1203263" title="Calm Before the Storm">
Calm Before the Storm

Calm Before the Storm – piąty album studyjny angielskiego zespołu Venom. W porównaniu z poprzednim albumem (Possessed), w grupie zaszły spore zmiany, m.in. ze składu odszedł Mantas, którego zastąpili Mike Hickey i James Clare. Wiązało się to ze zmianą stylu grania (skłonienie się ku lżejszym gitarowym riffom), co spowodowało, że wielu fanów Venom opuściło zespół. Po wydaniu tego krążka na osiem lat zespół opuścił Cronos.
Album spotkał się z negatywnymi opiniami krytyków i nie odniósł takiego sukcesu jak poprzednie.

</doc>
<doc id="1203271" url="https://pl.wikipedia.org/wiki?curid=1203271" title="What’s Really Good">
What’s Really Good

What’s Really Good – bootleg amerykańskiego rapera, Cam’rona, wydany w 2004 roku. Był dostępny na stronie internetowej www.deathrowrecords.com, która już nie istnieje. Wystąpili na nim między innymi DMX, The Diplomats i Master P.

</doc>
<doc id="1203273" url="https://pl.wikipedia.org/wiki?curid=1203273" title="Gluony">
Gluony



</doc>
<doc id="1203274" url="https://pl.wikipedia.org/wiki?curid=1203274" title="Firenze Campo di Marte">
Firenze Campo di Marte

Firenze Campo di Marte (włoski: "Stazione di Firenze Campo di Marte") – stacja kolejowa we Florencji, w regionie Toskania, we Włoszech. Stacja posiada 5 peronów. Stacja kolejowa znajduje się na linii Florencja-Rzym, a więc na trasie wszystkich pociągów łączących Florencję z południem i północą Włoch.

</doc>
<doc id="1203282" url="https://pl.wikipedia.org/wiki?curid=1203282" title="Koniugacja sprzężnic">
Koniugacja sprzężnic

Koniugacja – typ rozmnażania płciowego charakteryzujący sprzężnice (stąd jedna z ich nazw – "Conjugatae"). Jest to rodzaj syngamii, w której rolę gamet odgrywają całe protoplasty amebowato wypełzające w tym celu z obrębu ściany komórkowej. Zlanie się protoplastów-gamet odbywa się wewnątrz specjalnego kanału kopulacyjnego, na zewnątrz w galaretowatej otoczce lub po przepełznięciu jednej gamety do gametangium drugiej.
Ze względu na rolę kopulujących gamet można wyróżnić dwa typy koniugacji:
U sprzężnic tworzących kolonijne nici ("Zygnematales") koniugacja najczęściej przyjmuje postać koniugacji drabinkowej. W jej trakcie dwie nici układają się równolegle, sklejają za pomocą śluzu, a z wypustek wytworzonych przez komórki różnych nici powstają kanały kopulacyjne. W przypadku heterogamicznej koniugacji drabinkowej (u większości skrętnic i niektórych zrostnic) po zetknięciu się gamet w kanale, żeńska kurczy się i cofa, a męska przelewa się za nią do jej gametangium, gdzie kończy się zapłodnienie. W przypadku izogamicznej koniugacji drabinkowej (u większości mużocji i niektórych zrostnic) do zapłodnienia dochodzi w obrębie kanału kopulacyjnego, który może potem się rozpuścić.
Koniugacja może zachodzić także między komórkami tej samej nici. Jeżeli gamety łączą się przy pomocy kanału wytworzonego przez boczne ściany komórkowe, to koniugacja boczna (heterogamiczna koniugacja boczna, np. u skrętnicy, gdy gameta męska przechodzi do komórki żeńskiej lub izogamiczna koniugacja boczna, np. u mużocji i zrostnicy, gdy w kanale łączą się obie gamety), podczas gdy w koniugacji terminalnej kanał wytwarzany jest przez poprzeczne ściany komórkowe, między sąsiadującymi komórkami (heterogamiczna koniugacja terminalna, gdy gameta męska przechodzi do gametangium żeńskiego lub izogamiczna koniugacja terminalna, gdy obydwie gamety wpełzają do kanału, który po zapłodnieniu może ulec rozpuszczeniu.
U niektórych gatunków mogą zachodzić pewne modyfikacje (np. przepełzanie gamet bez wytwarzania kanału).
Po zapłodnieniu powstaje zygota zwana tu zygosporą. Najczęściej otoczona jest trzema błonami. Podczas kiełkowania zygospory zachodzi mejoza. U zrostnicowatych z czterech potomnych jąder zwykle przeżywa tylko jedno, rzadziej komórka dzieli się na cztery komórki potomne. W obydwu wypadkach nowe osobniki są haploidalne. Degeneracji ulegają chloroplasty pochodzące z gamety męskiej.
Koniugacja międzygatunkowa zachodzi rzadko.

</doc>
<doc id="1203311" url="https://pl.wikipedia.org/wiki?curid=1203311" title="Gare de Calais-Ville">
Gare de Calais-Ville

Gare de Calais-Ville – stacja kolejowa w Calais, w regionie Hauts-de-France, we Francji. Stacja posiada 4 perony.

</doc>
<doc id="1203317" url="https://pl.wikipedia.org/wiki?curid=1203317" title="Psylofit">
Psylofit



</doc>
<doc id="1203324" url="https://pl.wikipedia.org/wiki?curid=1203324" title="3 Pułk Bersalierów">
3 Pułk Bersalierów

3 Pułk Bersalierów (wł. "3° Reggimento Bersaglieri") – włoski pułk lekkiej piechoty zmechanizowanej, należący do formacji bersalierów (wł. "bersaglieri").
3 Pułk Bersalierów został sformowany 31 grudnia 1861. Brał udział m.in. w działaniach zbrojnych I i II wojny światowej oraz w misjach pokojowych w Libanie (1982–1983) i w Somalii (1994).
Od 2009 wchodzi w skład Brygady Zmechanizowanej „Sassari” stacjonującej na Sardynii. 3 Pułk Bersalierów jest dyslokowany w Capo Teulada, dokąd w 2009 został przeniesiony z Mediolanu (w latach 2002–2009 wchodził w skład Brygady Pancernej „Ariete”).

</doc>
<doc id="1203327" url="https://pl.wikipedia.org/wiki?curid=1203327" title="Rostock Kassebohm">
Rostock Kassebohm

Rostock Kassebohm – przystanek kolejowy w Rostocku, w kraju związkowym Meklemburgia-Pomorze Przednie, w Niemczech. Przystanek posiada 1 peron.

</doc>
<doc id="1203330" url="https://pl.wikipedia.org/wiki?curid=1203330" title="LOVE LETTER">
LOVE LETTER



</doc>
<doc id="1203336" url="https://pl.wikipedia.org/wiki?curid=1203336" title="Iwan Wasiunyk">
Iwan Wasiunyk

Iwan Wasylowycz Wasiunyk, ukr. Іван Васильович Васюник (ur. 7 lipca 1959 w miejscowości Lubień Wielki w obwodzie lwowskim) – ukraiński polityk, wicepremier, kandydat nauk ekonomicznych.
Absolwent Uniwersytetu Iwana Franki we Lwowie. Pracował w biznesie, pod koniec lat 90. został doradcą premiera Wiktora Juszczenki. Od 2002 do 2005 sprawował mandat deputowanego (z listy Bloku Nasza Ukraina). Odszedł z parlamentu, obejmując stanowisko pierwszego zastępcy szefa sekretariatu prezydenta. W 2014 został działaczem Frontu Ludowego.
W grudniu 2007 został wicepremierem w rządzie Julii Tymoszenko. Funkcję tę pełnił do marca 2010.

</doc>
<doc id="1203338" url="https://pl.wikipedia.org/wiki?curid=1203338" title="Gabriel Soto">
Gabriel Soto

Gabriel Soto, właściwie Gabriel Soto Borja-Díaz (ur. 17 kwietnia 1975 w Meksyku) – meksykański aktor i model, były członek boysbandu Kairo.
Życiorys.
Wczesne lata.
Urodził się w Meksyku. W okresie jego dzieciństwa, matka Elisa Díaz Lombardo popełniała samobójstwo, a jego ojciec Francisco Soto-Borja Anda wciągnięty był do kilku nieprawych interesów. Mimo to najlepszy przyjaciel matki dbał o niego, lecz zmarł. Po ukończeniu prestiżowej brytyjskiej szkoły Edron Academy w Meksyku, podjął studia na wydziale ekonomii na Uniwersytecie Harvarda w Cambridge.
Kariera.
Dorabiał jako model (186 cm wzrostu) reklamujący wyroby takich światowej sławy projektantów mody jak Hugo Boss, Armani, Tommy Hilfiger, Versace.
W 1996 roku otrzymał tytuł El Modelo Mexico i reprezentował swoje miasto na wyborach Mister World. Rok potem rozpoczął karierę aktorską na małym ekranie w telenoweli "Moja młoda Isabel" ("Mi Querida Isabel", 1997) oraz przyłączył się do boysbandu Kairo, w którym początkowo występował Eduardo Verástegui (porzucił grupę dla kariery aktorskiej), Jean Paul Forat Morales, Francisco Carlos Zorrilla González (były członek zespołu Tierra Cero), Paulo César Quevedo de la Vega i Roberto Assad Martínez. W 1998 roku Kairo wydał album „Pasiones”, który odniósł sukces w Ameryce Łacińskiej.
Uczestniczył w kampaniach reklamowych gumy do żucia "Trident", produktach "Air Toner" i katalogu "Kazzan And Terra". Pojawił się na okładkach "Men’s Health" i "People En Español", a także był nową twarzą produktów "Definite" i "NeoSkin". Popularność przyniosły mu role w telenowelach produkcji Televisa: "Ścieżki miłości" ("Las Vías del amor", 2002), "Przyjaciółki i rywalki" ("Amigas y Rivales", 2001), "Serce z kamienia" ("Mujer de Madera", 2004), "Potęga miłości" ("Mi destino eres tú", 2004), "Zaklęta miłość" ("Sortilegio" 2009) oraz najnowsza pierwszoplanowa rola Rodriga w telenoweli "Ukryta miłość" ("Un Refugio para el amor", 2012).
W 2004 roku wziął udział w reality show "Big Brother VIP: México". W 2005 roku wystąpił w hiszpańskim programie "Bailando Por Un Sueño" ("Taniec z gwiazdami"), gdzie zajął 5. miejsce. W duecie z Zurią Vegą był prezenterem gali wręczenia nagród Latin Grammy Awards 2012.
W maju 2008 związał się z aktorką Géraldine Bazán, z którą się ożenił 13 lutego 2016. Mają dwie córki: Elisę Marie (ur. 17 lutego 2009) i Alexę Mirandę (ur. 19 lutego 2014).

</doc>
<doc id="1203340" url="https://pl.wikipedia.org/wiki?curid=1203340" title="53 Pułk Artylerii Przeciwpancernej">
53 Pułk Artylerii Przeciwpancernej

53 Pułk Artylerii Przeciwpancernej – pułk artylerii polskiej ludowego Wojska Polskiego.
Formowanie i zmiany organizacyjne.
Sformowany pod Chełmem na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli 31 października 1944 w Chełmie.
Działania bojowe.
Pułk wchodził w skład 9 Brygady Artylerii Przeciwpancernej z 2 Armii WP.
Działania bojowe rozpoczął podczas forsowania Nysy Łużyckiej wspierając 36 pułk piechoty.
Walczył pod Diehsą i Neu-Särichen.
Szlak bojowy pułk zakończył 10 maja 1945 pod Rumburgiem.
Stan i wyposażenie.
Stan liczebny według meldunku o stanie bojowym jednostek artylerii 2 AWP z 10 kwietnia :
Razem 501.
Wyposażenie
Działa 76mm (ZiS-3): 24,

</doc>
<doc id="1203343" url="https://pl.wikipedia.org/wiki?curid=1203343" title="Kolegium jezuitów w Pułtusku">
Kolegium jezuitów w Pułtusku

Kolegium jezuitów w Pułtusku – kolegium prowadzone przez jezuitów w Pułtusku w latach 1566–1773, jedna z największych uczelni ówczesnej Polski.
Założone w 1565 przez biskupa płockiego Andrzeja Noskowskiego, w murowanym budynku z 1555 r. należącym dotąd do szkoły kolegiackiej przy kolegiacie Zwiastowania NMP. Fundację tę biskup uposażył dobrami Boszewo, Przekory i Szelkowo i przyznał mu dziesięcinę ze wsi Borek, Miedzielisz i Strochowka, w następnych dekadach stan posiadania kolegium zwielokrotnił się dzięki darowiznom.
Pierwsi jezuici przybyli do Pułtuska w 1566 z Braniewa i w lipcu tego roku rozpoczęto nauczanie w kolegium, początkowo tylko dla najniższych klas (klasa gramatyki), a w 1567 i 1568 uruchomiono nauczanie wyższych klas (kolejno: poetyki i retoryki) (organizacja nauczania w szkołach jezuickich patrz: Szkolnictwo jezuickie w Polsce). W 1594 powołano seminarium duchowne i rozszerzono nauczanie dla kleryków i świeckich o grekę, filozofię, teologię i matematykę, w rezultacie czego oprócz kształcenia na poziomie szkoły średniej zaczęto prowadzić edukację o charakterze uczelni wyższej. Przy szkole działał teatr czynny od początku jej działalności wystawiający nie tylko przedstawienia religijne, ale także świeckie, w tym sztuki antyczne. Szkoła okazał się bardzo popularna i liczba uczniów szybko przyrastała: 361 w 1573 r., 600 w 1592 r., 800 w 1610 r., by osiągnąć około 900 (w okresie 1696 do 1773), co spowodowało, że stała się trzecią pod względem liczebności uczniów szkołą ówczesnego Królestwa Polskiego. Do szkoły przyjmowano chłopców ze stanów szlacheckich i mieszczańskich. Wzrost liczby uczniów wymagał rozbudowy szkoły. Od 1571 do 1583 dotychczasowy budynek przebudowano i dobudowano do niego trzy skrzydła tworząc czworoboczny gmach wokół dziedzińca. Architektem tej rozbudowy był Massimo Milanesi. W 1594 wzniesiono w innym miejscu gmach dla klas programu szkoły wyższej. W 1613 i w 1646-1653 prowadzone też spore prace budowlane likwidujące skutki dwóch pożarów, a od 1659 r. do 1677 r. prace remontowe po zniszczeniach dokonanych przez Szwedów w czasie najazdu szwedzkiego. Integralną częścią kolegium była świątynia. Pierwszą ukończono około 1570 r., na jej miejscu postawiono kolejną na przełomie XVI/XVII w., a po jej zniszczeniu w pożarze roku 1646 wzniesiono w innym miejscu trzecią, większą, pod wezwaniem św. Piotra i Pawła, budowaną z przerwami aż do 1702 r. Po kasacie zakonu i likwidacji kolegium w 1773 r. budynki kompleksu spłonęły w pożarze w roku 1798 i w pierwszej ćwierci XIX w. wybudowano w obrębie dawnego zespołu jezuickiego staraniem benedyktynów – ówczesnych właścicieli kompleksu – nową szkołę, zachowaną do dziś.
Nowo utworzone kolegium skupiało czołowe postacie kontrreformacji w Polsce. Nauczali tu m.in. Jakub Wujek, autor polskiego przekładu Biblii, matematyk Oswald Krüger, Piotr Skarga, Andrzej Bobola, Wojciech Slaski.
Jego absolwentami byli m.in. kardynał Andrzej Batory, bratanek króla Stefana Batorego, poeta i nadworny kaznodzieja Władysława IV Maciej Kazimierz Sarbiewski, poeta Stanisław Grochowski, kanclerz wielki koronny Jerzy Ossoliński, Jan Chrzciciel Albertrandi.
W 1773, po kasacie zakonu jezuitów, szkołę przejęła powołana przez Sejm Rozbiorowy Komisja Edukacji Narodowej. Prowadzona przez ex-jezuitów do 1781 była czwartą w skali kraju pod względem liczby uczniów szkołą KEN. Przejęta została później przez benedyktynów.

</doc>
<doc id="1203344" url="https://pl.wikipedia.org/wiki?curid=1203344" title="56 Pułk Artylerii Przeciwpancernej">
56 Pułk Artylerii Przeciwpancernej

56 Pułk Artylerii Przeciwpancernej (56 pappanc) – oddział artylerii przeciwpancernej ludowego Wojska Polskiego.
Formowanie i zmiany organizacyjne.
Pułk został sformowany pod Chełmem na podstawie rozkazu nr 8 Naczelnego Dowództwa Wojska Polskiego z 20 sierpnia 1944 roku, w składzie 9 Brygady Artylerii Przeciwpancernej, według sowieckiego etatu nr 08/597. 31 października 1944 roku, w Chełmie, żołnierze pułku złożyli przysięgę.
Działania bojowe.
Wiosną 1945 roku pułk wziął udział w operacji łużyckiej, a następnie w operacji praskiej. Działania bojowe rozpoczął podczas forsowania Nysy Łużyckiej wspierając 34 pułk piechoty. Walczył pod Odernitz, Diehsą oraz Grosseohrsdorfem. Szlak bojowy pułk zakończył 10 maja 1945 roku pod Rumburgiem.

</doc>
<doc id="1203350" url="https://pl.wikipedia.org/wiki?curid=1203350" title="72 Pułk Artylerii Przeciwpancernej">
72 Pułk Artylerii Przeciwpancernej

72 Pułk Artylerii Przeciwpancernej – pułk artylerii ludowego Wojska Polskiego.
Formowanie i zmiany organizacyjne.
Sformowany pod Chełmem na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli 31 października 1944 w Chełmie.
Działania bojowe.
Pułk wchodził w skład 9 Brygady Artylerii Przeciwpancernej z 2 Armii Wojska Polskiego.
Działania bojowe rozpoczął podczas forsowania Nysy Łużyckiej wspierając 38 pułk piechoty.
Walczył pod Odernitz oraz w okrążeniu pod Diehsą i Grosseohrsdorfem.
Szlak bojowy pułk zakończył 10 maja 1945 pod Rumburgiem.

</doc>
<doc id="1203359" url="https://pl.wikipedia.org/wiki?curid=1203359" title="Friedrich Karl von Moser">
Friedrich Karl von Moser

Friedrich Karl von Moser (ur. 18 grudnia 1723 w Stuttgarcie, zm. 11 listopada 1798 w Ludwigsburgu) – niemiecki polityk i pisarz.
Pochodził w wirtemberskiej rodziny.
W latach 1751–1767 mieszkał we Frankfurcie, gdzie reprezentował interesy langrafstw Hesja-Darmstadt i Hesja-Kassel przed Nadreńskim Okręgiem Rzeszy Niemieckiej ("Oberrheinische Kreis").
W roku 1772 Ludwik IX, landgraf Hesji-Darmstadt powołał go na pierwszego ministra langrafstwa Hesja-Darmstadt. Udało mu się polepszyć stan finansów państwa.
W 1780 zwolniony z urzędu. W latach 1783–1790 żył w Mannheim.
Do jego dzieł należą: "Der Hof in Fabeln" (1761), "Von dem deutschen Nationalgeist" (1765), "Patriotische Briefe" (1767) i "Über den Diensthandel deutscher Fürsten" (1786).

</doc>
<doc id="1203363" url="https://pl.wikipedia.org/wiki?curid=1203363" title="The North Sea Cup">
The North Sea Cup

The North Sea Cup (ang. "Puchar Morza Północnego") – turniej szachowy rozgrywany od roku 1976 w duńskim mieście Esbjerg. Zawody odbywały corocznie do roku 1985 (w 1983 były jednocześnie mistrzostwami krajów nordyckich), w następnych dwóch latach zorganizowano dogrywkę o tytuł indywidualnego mistrza Danii oraz mistrzostwa Danii juniorów (z zachowaniem kolejnej numeracji). W 1988 r. rozegrano XIII edycję turnieju, a następne dwie w odstępach kilkuletnich (1996 i 2000). Od 2001 r. turnieje odbywając się cyklicznie. Do 2003 r. wszystkie edycje rozegrano systemem kołowym z udziałem od 10 do 14 zawodników, a od kolejnego roku stosuje się system szwajcarski (na dystansie 9 lub 10 rund). W niektórych latach, oprócz turnieju głównego, organizowano również poboczny ("turniej B"), w którym w 1988 r. triumfował Zbigniew Jaśnikowski.
Od 2009 r. turniej nie jest rozgrywany.

</doc>
<doc id="1203364" url="https://pl.wikipedia.org/wiki?curid=1203364" title="Erkki Raappana">
Erkki Raappana

Erkki Raappanan (ur. 2 czerwca 1893 w Oulujoki, zm. 14 września 1962 w Joensuu) – fiński generał major, w czasie wojny zimowej dowódca 14 Dywizji, kawaler Krzyża Mannerheima (najwyższego fińskiego odznaczenia wojskowego).

</doc>
<doc id="1203366" url="https://pl.wikipedia.org/wiki?curid=1203366" title="58 Pułk Artylerii Przeciwpancernej">
58 Pułk Artylerii Przeciwpancernej

58 Pułk Artylerii Przeciwpancernej – pułk artylerii polskiej ludowego Wojska Polskiego.
Formowanie i zmiany organizacyjne.
Sformowany w Rejowcu na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli w październiku 1944 w Józefowie.
Dowódcy pułku.
Dowódcami pułku w okresie wojny byli:
Działania bojowe.
Pułk wchodził w skład 14 Brygady Artylerii Przeciwpancernej z 2 Armii WP.
Uczestniczył w walkach o Budziszyn, pod Ratwitz, Luppa i Neubrahną. Największe straty poniósł pod Dauban.
W operacji praskiej działał w ramach odwodu przeciwpancernego armii.
Szlak bojowy pułk zakończył 10 maja 1945 na terenie Czechosłowacji pod Litomericami.

</doc>
<doc id="1203367" url="https://pl.wikipedia.org/wiki?curid=1203367" title="Siergiej Juran">
Siergiej Juran

Siergiej Nikołajewicz Juran, ros. Сергей Николаевич Юран, ukr. Сергій Миколайович Юран, "Serhij Mykołajowicz Juran" (ur. 11 czerwca 1969 w Ługańsku, Ukraińska SRR) – rosyjski piłkarz pochodzenia ukraińskiego, grający na pozycji napastnika. Ma obywatelstwo rosyjskie i portugalskie.
Kariera piłkarska.
Kariera klubowa.
Wychowanek internatu sportowego w Ługańsku, skąd w 1985 trafił do młodzieżowej drużyny Zorii Woroszyłowgrad, występującej we Wtoroj lidze ZSRR. W 1986 klub zdobył awans do Pierwoj Ligi, a utalentowanym napastnikiem zainteresowało się wiele klubów. Na propozycję Dynama Kijów poprosił o jeszcze rok występów w Zorii. Po zakończeniu sezonu 1987 przyjechał jak umawiał się do Kijowa. W pierwszym sezonie strzelił 10 bramek w drużynie rezerwowej Dynama. W wejściu do podstawowej jedenastki przeszkodziła niebezpieczna kontuzja nogi. Przez swój ciężki charakter nie raz był karany. W ramach kary Walery Łobanowski odesłał go do jednostki wojskowej, w której przez 2 miesiące obierał ziemniaki. Od 1990 był podstawowym piłkarzem Dynama i zdobył z nim w tymże roku Mistrzostwo ZSRR oraz puchar ZSRR. W 1991 Sven-Göran Eriksson zaprosił go do Benfiki Lizbona. W pierwszym meczu w składzie Benfiki strzelił 4 bramki i został idolem portugalskich fanów. W 1993 zdobył puchar Portugalii, a 1994 Mistrzostwo Portugalii. Kiedy odszedł z Benfiki Sven-Göran Eriksson Juran też przeszedł do rywala FC Porto, kierowanego przez Bobby Robsona. Z Porto został Mistrzem Portugalii w 1995. Po zakończeniu sezonu zdecydował przyjąć propozycję Olega Romancewa i przeszedł do Spartaka Moskwa. Jednak przez konflikt z trenerami i nową miłość mieszkającą w Anglii w 1996 wyjechał do Londynu, gdzie występował w Millwall. Częste imprezy i dyskoteki doprowadziły do spadku sportowej formy, przez co został przez pewien czas bez klubu. Dopiero niemiecki klub Fortuna Düsseldorf wypożyczył go na rok. W Niemczech został zauważony przez trenera Klausa Toppmöllera i podpisał 4-letni kontrakt z VfL Bochum. Ale częste afery i wyjazdy do Rosji zmusiło kierownictwo zerwać umowę. Dlatego w 1999 powrócił do Spartaka Moskwa. Jednak 30-letni piłkarz był zbyt wolny dla Spartaka i latem został zwolniony z klubu. Dopiero zimą sprzedany do Sturmu Graz. W jednym z meczów złamał kość policzkową i przez 8 miesięcy się leczył. Już nie mógł grać na poprzednim wysokim poziomie i w 2001 postanowił zakończyć karierę piłkarską.
Kariera reprezentacyjna.
W latach 1990–1991 występował w reprezentacji ZSRR. Po rozpadzie ZSRR wybrał reprezentacje WNP, aby uczestniczyć w finałowym turnieju Mistrzostw Europy w 1992. W latach 1992–1999 reprezentant Rosji, w której zaliczył 25 występów, strzelił 5 bramek.
Kariera trenerska.
Po zakończeniu kariery piłkarskiej w 2004 pracował na stanowisku trenera Dinamo Stawropol. W 2006 trenował najpierw Ditton Daugavpils, a następnie FC TVMK Tallinn. W latach 2007–2008 prowadził Szynnik Jarosławl. Od lata 2008 do końca sezonu ratował FK Chimki przed spadkiem z Premier Ligi. Od marca 2009 pracował na stanowisku głównego trenera Łokomotiwu Astana. W lipcu 2011 podpisał kontrakt z azerskim Simurq Zaqatala, w którym pracował do lutego 2012. W maju 2012 objął stanowisko głównego trenera Sibiru Nowosybirsk.

</doc>
<doc id="1203371" url="https://pl.wikipedia.org/wiki?curid=1203371" title="Anna Dąb">
Anna Dąb

Anna Dąb (ur. 3 czerwca 1976) – polska piłkarka.
Zawodniczka drużyn Piastunki Gliwice (mistrzostwo Polski 1993 i 1994), Savena Warszawa, Cisy Nałęczów.
W reprezentacji Polski debiutowała 3 października 1993. Uczestniczka eliminacji do Mistrzostw Europy 1995 (równocześnie kwalifikacje do Mistrzostw Świata 1995). Łącznie w kadrze A w latach 1993-2005 rozegrała 10 spotkań.

</doc>
<doc id="1203373" url="https://pl.wikipedia.org/wiki?curid=1203373" title="63 Pułk Artylerii Przeciwpancernej">
63 Pułk Artylerii Przeciwpancernej

63 Pułk Artylerii Przeciwpancernej – pułk artylerii polskiej ludowego Wojska Polskiego.
Formowanie i zmiany organizacyjne.
Sformowany w rejonie Krasnego na podstawie rozkazu Naczelnego Dowództwa Wojska Polskiego nr 8 z 20 sierpnia 1944. Przysięgę żołnierze pułku złożyli w październiku 1944 w Józefowie.
Działania bojowe.
Pułk wchodził w skład 14 Brygady Artylerii Przeciwpancernej z 2 Armii WP.
Uczestniczył w walkach o Nesky. Największe straty poniósł pod Leipgen i Niedergurig.
W operacji praskiej działał w ramach odwodu przeciwpancernego armii.
Szlak bojowy pułk zakończył 10 maja 1945 na terenie Czechosłowacji pod Litomericami.

</doc>
<doc id="1203374" url="https://pl.wikipedia.org/wiki?curid=1203374" title="The Dirtiest Thirstiest">
The Dirtiest Thirstiest

"The Dirtiest Thirstiest" – debiutancki album amerykańskiego rapera Yung Wuna. Prace nad nim trwały około ośmiu lat. Album zawiera największy hit Yung Wuna, „Tear It Up”. Jako że singel ten jest jedynym sukcesem rapera, został nazwany One-Hit Wonder (Artysta jednego przeboju).
Album zadebiutował na miejscu 50 listy Top R&amp;B/Hip-Hop i na 11 listy Top Heatseekers.
Promowany również przez single: „Yung Wun Anthem”. „Walk It Talk It”. „I Tried To Tell Ya”. Klipy powstały do utworów: „Tear It Up”. „Walk It Talk It” i „I Tried To Tell Ya”.

</doc>
<doc id="1203379" url="https://pl.wikipedia.org/wiki?curid=1203379" title="Gerda Christian">
Gerda Christian

Gerda Christian z d. Daranowski; znana także jako „Dara” (ur. 13 grudnia 1913 w Berlinie, zm. 14 kwietnia 1997 w Düsseldorfie) – jedna z sekretarek w Osobistej Adiutanturze Führera ("Persönlichen Adjutantur des Führers").
Życiorys.
Po ukończeniu szkoły, ze względu na urodę, została zatrudniona jako biuralistka w perfumerii Elizabeth Arden w Berlinie. Od 1934 pracowała w prywatnej kancelarii Hitlera. Od 1937 była sekretarką (trzecią z kolei po Wolf i Schroeder) w Osobistej Adiutanturze Hitlera, towarzyszącą mu z przerwami od 1937 do 1 maja 1945 we wszystkich Głównych Kwaterach Wodza. W 1943 czasowo została zastąpiona przez Traudl Junge.
Istnieją niepotwierdzone informacje o wcześniejszym (lata 30.) małżeństwie „Dary” z kierowcą Hitlera – Erichem Kempką i romansie (w latach 1941–1943) z adiutantem Hitlera Richardem Schulze-Kossensem. Od 2 lutego 1943 do 1946 była żoną generała majora Eckharda Christiana – adiutanta Szefa Sztabu Oberkommando der Wehrmacht, Alfreda Jodla – przy FHQ. W 1946 rozwiodła się z nim.
Nocą 1 maja podjęła udaną ucieczkę z bunkra Hitlera w Berlinie w tzw. I grupie uciekinierów pod dowództwem Wilhelma Mohnkego. Złapana przez żołnierzy radzieckich, została wielokrotnie zgwałcona.
Po wojnie osiadła w Düsseldorfie, gdzie pracowała w hotelu „Eden”. Została przyjaciółką Wernera Naumanna – byłego sekretarza stanu w Ministerstwie Propagandy Josepha Goebbelsa, a po wojnie jednego z liderów ruchu neonazistowskiego w Niemczech.

</doc>
<doc id="1203382" url="https://pl.wikipedia.org/wiki?curid=1203382" title="78 Pułk Artylerii Przeciwpancernej">
78 Pułk Artylerii Przeciwpancernej

78 Pułk Artylerii Przeciwpancernej (78 pappanc) – oddział artylerii przeciwpancernej ludowego Wojska Polskiego.
Formowanie i zmiany organizacyjne.
Pułk został sformowany w Józefowie na podstawie rozkazu nr 8 Naczelnego Dowództwa Wojska Polskiego z 20 sierpnia 1944 roku, w składzie 14 Brygady Artylerii Przeciwpancernej, według sowieckiego etatu nr 08/597. W październiku 1944 roku, w Józefowie, żołnierze pułku złożyli przysięgę.
Obsada personalna.
Obsada okresu wojny:
Działania bojowe.
Wiosną 1945 roku, w ramach operacji łużyckiej, uczestniczył w walkach pod Ober i Nider Elsa, ponosząc tu największe straty. Osłaniał odejście piechoty z rejony: Quatitz, Luttowitz, Lomske.
W operacji praskiej działał w ramach odwodu przeciwpancernego armii. Szlak bojowy pułk zakończył 10 maja 1945 roku na terytorium Czechosłowacji pod Litomerzycami.

</doc>
<doc id="1203383" url="https://pl.wikipedia.org/wiki?curid=1203383" title="The Best of Judas Priest">
The Best of Judas Priest

The Best of Judas Priest – kompilacja składająca się z utworów z pierwszych dwóch albumów brytyjskiego zespołu heavymetalowego Judas Priest, "Rocka Rolla" i "Sad Wings of Destiny". Wydana została ona w lutym 1978 roku przez wytwórnię Gull Records.
Opis albumu.
Zrywając w grudniu 1976 kontrakt ze swoją oryginalną wytwórnią płytową, Gull Records, Judas Priest utracił prawa do wszystkich swoich nagrań zarejestrowanych w czasie nagrywania swoich pierwszych dwóch albumów, "Rocka Rolla" i "Sad Wings of Destiny". Wytwórnia, wykorzystując ten fakt, wydała niewiele ponad rok po odejściu zespołu "The Best of Judas Priest", na co grupa nie miała żadnego wpływu.
Wśród krytyków przeważają negatywne opinie o tej kompilacji. Steve Huey widzi w tej kompilacji tylko jeden cel, na dodatek nie najlepiej przemyślany:
Greg Prato następująco opisał zachowanie wytwórni Gull:
Na tej kompilacji debiutuje oryginalna wersja coveru kompozycji Joan Baez, "Diamonds and Rust," zarejestrowana przez Judas Priest w czasie sesji nagraniowej płyty "Sad Wings of Destiny" i spotykana głównie na reedycjach albumu "Rocka Rolla" na CD.
Okładka.
Prezes wytwórni Gull, David Howells, był odpowiedzialny za wygląd okładki, do której stworzenia wybrał młodego absolwenta szkoły dla grafików, Paula Monteagle'a, który głównie zajmował się rysowaniem okładek albumów czy książek. Podobnie jak utwór z "Sad Wings of Destiny" (niezamieszczony tutaj), obrazek na okładce prawdopodobnie ma tytuł "Tyrant" ["Tyran"]. Przypuszczalnie, opancerzona metaliczna figura będąca na pierwszym planie przedstawia tyrana, gdy figura na dalszym planie przedstawia jego "prawą rękę."
Reedycje na CD.
W 1987 roku, wytwórnia Gull jako pierwsza wydała "The Best of Judas Priest" na płycie kompaktowej (czego w ogóle nie dokonała z dwoma albumami, z których utwory tutaj się znajdują), przy okazji dodając dwa dodatkowe piosenki, "Epitaph" i "One for the Road."
Specjalna rozszerzona edycja nazwana "The Best of Judas Priest: Insight Series" została wydana na CD w 1995 r. przez wytwórnię Transluxe Records. Edycja ta zawiera dodatek w postaci wywiadu z byłym perkusistą Judas Priest, Johnem Hinchem (który grał na albumie "Rocka Rolla"), zamiast nowych utworów.
Samo Judas Priest oficjalnie zaznaczyło, że ten wywiad powinien zostać pominięty, gdyż zawiera:

</doc>
<doc id="1203389" url="https://pl.wikipedia.org/wiki?curid=1203389" title="Ulica Odrodzenia w Zamościu">
Ulica Odrodzenia w Zamościu

Ulica Odrodzenia – jedna z głównych ulic Zamościa, która od 2021 roku jest już na całej swojej długości dwujezdniowa po 2 i 3 pasy w obie strony.
Historia.
Ulica ta powstała w 2 ćw. XIX wieku, początkowo jako droga do cegielni. Później była drogą prowadzącą do cmentarza prawosławnego, jednak od 1990 roku omija ten obiekt, kiedy została przebudowana.
Ulica ta obecną nazwę otrzymała w 1927 roku, która nawiązuje do Kościoła Polskokatolickiego (wydającego niegdyś "Polskę Odrodzoną"), wcześniej ulica była pod nazwą ul. Cmentarnej (również nieoficjalnie jako ul. Narodowa).
Obecnie.
Obecnie ulica stanowi przedłużenie ul. Orląt Lwowskich, łącząc ul. Partyzantów z ul. S. Wyszyńskiego (przez rondo). Po zachodniej stronie ulicy mieści się obecnie Getin Bank oraz Centrum Kultury Filmowej "Stylowy", zastępujące dotychczasowe kino o tej samej nazwie w gmachu Klubu Garnizonowego przy ul. J. Piłsudskiego. Natomiast po wschodniej stronie ciągnie się odnoga ulicy (jej dawny przebieg), przy której są zabudowania jednorodzinne i wspomniany kościół polskokatolicki.

</doc>
<doc id="1203390" url="https://pl.wikipedia.org/wiki?curid=1203390" title="Lauri Malmberg">
Lauri Malmberg

Kaarlo Lauri Torvald Malmberg (ur. 8 maja 1888, zm. 14 marca 1948) – fiński generał porucznik.
Został odznaczony m.in. estońskim Orderem Krzyża Orła I i II klasy (1935 i 1930).

</doc>
<doc id="1203399" url="https://pl.wikipedia.org/wiki?curid=1203399" title="Postać dokonana i niedokonana">
Postać dokonana i niedokonana



</doc>
<doc id="1203402" url="https://pl.wikipedia.org/wiki?curid=1203402" title="Bierkäse">
Bierkäse

Bierkäse – rodzaj niemieckiego sera, który produkowany jest z krowiego mleka. Ten ser jest wyrabiany w zalewie piwnej. Ser bierkäse charakteryzuje się specyficznym smakiem.

</doc>
<doc id="1203404" url="https://pl.wikipedia.org/wiki?curid=1203404" title="Barborka">
Barborka



</doc>
<doc id="1203405" url="https://pl.wikipedia.org/wiki?curid=1203405" title="Patrik Rafling">
Patrik Rafling



</doc>
<doc id="1203406" url="https://pl.wikipedia.org/wiki?curid=1203406" title="Dorota Jamróz">
Dorota Jamróz

Dorota Jamróz (ur. 5 czerwca 1983 roku) – reprezentantka Polski w piłce nożnej.
W reprezentacji Polski rozegrała 2 niepełne mecze z reprezentacją Ukrainy, które odbyły się 22 i 24 lipca 2005 roku w Łęcznej oraz Stężycy. W pierwszym spotkaniu wybiegła na boisko w 72. minucie, a w drugim w 80. Powołana do kadry A z drużyny Cisy Nałęczów.

</doc>
<doc id="1203407" url="https://pl.wikipedia.org/wiki?curid=1203407" title="9 Pułk Piechoty (USA)">
9 Pułk Piechoty (USA)

9 Pułk Piechoty Stanów Zjednoczonych (ang. "9th Infantry Regiment") – pułk piechoty armii amerykańskiej, jeden z najstarszych i najczęściej odznaczanych w historii sił zbrojnych USA.
Został sformowany 26 marca 1855 i istnieje do dziś.
Jego żołnierze walczyli podczas wojny z Meksykiem, wojen z Indianami, wojny hiszpańsko-amerykańskiej, Brali udział w działaniach zbrojnych obu wojen światowych, wojnach w Korei i Wietnamie.
Motto 9 Pułku Piechoty Stanów Zjednoczonych brzmi: "Keep Up The Fire!". Barwy pułku: niebiesko-białe.

</doc>
<doc id="1203416" url="https://pl.wikipedia.org/wiki?curid=1203416" title="Roberto Pazzi">
Roberto Pazzi

Roberto Pazzi (ur. 1946) – włoski pisarz, poeta, prozaik, dziennikarz, wielokrotnie odznaczany włoskimi nagrodami. 
Życiorys.
Przez kilkanaście lat był redaktorem działu kulturalnego "Corriere della Sera". Jego książki okazywały się dziełami - jeszcze w tym samym roku wielokrotnie były nagradzane różnymi mianami: "La princessa e il drago" (Garzanti 1986, Premio Strega), "La malattia del tempo" (Marietti 1987, Garzanti 1991), "Vangelo di Giuda" (Garzanti 1989, Baldini &amp; Castoldi 1999, Superpremo Grinzane Cavour), "La stanza sull'acqua" (Garzanti 1991), "Le citta del dottor Malaguti" (nagroda Garzanti 1993), "Incerti di viaggio" (Longanesi 1996, Premio Selezione Campiello, Superpremio Penne-Mosca), "Domani saro re" (Longanesi 1997), "La citta volante" (Baldini &amp; Castoldi 1999, Premio Strega), "Conclave" (Frassinelli 2002).
29 maja 2007 roku pisarz odwiedził Warszawę w ramach wieczoru autorskiego "Apetyt na literaturę", rozmowę z nim prowadził Adam Szostkiewicz. 

</doc>
<doc id="1203421" url="https://pl.wikipedia.org/wiki?curid=1203421" title="Mirosław Graf">
Mirosław Graf

Mirosław Graf (ur. 5 czerwca 1959) – polski skoczek narciarski, trener, działacz, burmistrz Szklarskiej Poręby. Jeden z pierwszych skoczków na świecie stosujących styl V.
Życiorys.
Kariera sportowa.
Miroslaw Graf karierę skoczka rozpoczął w 1969 w klubie Julia Szklarska Poręba. Jego trenerem był Franciszek Szczyrbak. Od 1974 występował w Śnieżce Karpacz (trenerem był Ryszard Witke), potem w Legii Zakopane (prowadził go Jan Furman).
W 1969 doznał (w wyniku upadku na skoczni) skręcenia stawu skokowego, co było w konsekwencji przyczyną zmiany sposobu prowadzenia nart podczas lotu, polegającym na prowadzeniu nart, układając je na kształt litery V. Trenerzy starali się oduczyć go tego „błędu”, polecali mu chodzić ze stopami do środka i montowali szczęki wiązań skierowane do środka wiązania. Styl Grafa dawał jednak dłuższe odległości i bezpieczniejsze skoki. Mimo to, sędziowie oceniający styl dawali mu niskie noty, po 15–16 pkt. Podobny styl kilka lat później stosował Szwed Jan Boklöv. W zawodach o Puchar Polski w Karpaczu Mirosław Graf skakał najdalej, jednak zajął dopiero 4. miejsce. Ustanawiał rekordy skoczni w Miłkowie, Kottmar, Karpaczu (73,5 m) i Lubawce (75,5 m).
Karierę zakończył w 1982, lecz jeszcze po ukończeniu studiów na AWF we Wrocławiu w 1989 startował w zawodach w Szklarskiej Porębie, gdzie wygrał konkurs, ustanawiając rekord skoczni.
Dalsza działalność.
Przez wiele lat pracował w Szklarskiej Porębie jako trener skoczków i kombinatorów, prezes klubów, a następnie jako działacz sportowy i samorządowy. Był też nauczycielem wychowania fizycznego. Obecnie jest działaczem w Dolnośląskim Okręgowym Związku Narciarskim w Jeleniej Górze oraz przewodniczącym komisji skoków i kombinacji norweskiej w Polskim Związku Narciarskim. Prowadził w Szklarskiej Porębie UKS GRAF-ski w skokach i kombinacji norweskiej. Jego syn, Adrian Graf, reprezentował Polskę na Zimowej Uniwersjadzie 2007 w Turynie w kombinacji norweskiej.
Przystąpił do Platformy Obywatelskiej, stanął na czele struktur tej partii w Szklarskiej Porębie. W 2009 został dyrektorem szpitala „Zespół Profilaktyki i Rehabilitacji” w Janowicach Wielkich. W wyborach samorządowych w 2014, startując z ramienia KWW Gospodarni dla Miasta, został wybrany na urząd burmistrza Szklarskiej Poręby. Uzyskał największe poparcie w I turze głosowania (36,83%), a następnie pokonał dotychczasowego włodarza miasta Grzegorza Sokolińskiego, zdobywając 51,54% głosów (ustąpił wówczas z funkcji dyrektora szpitala). W wyborach cztery lata później uzyskał reelekcję, zdobywając w I turze 46,51% głosów, a w II turze 64,20% głosów (wygrywając z Ryszardem Rzepczyńskim). W wyborach parlamentarnych w 2019 z listy Koalicji Obywatelskiej bez powodzenia kandydował do Sejmu.

</doc>
<doc id="1203422" url="https://pl.wikipedia.org/wiki?curid=1203422" title="Mała Księżniczka">
Mała Księżniczka



</doc>
<doc id="1203425" url="https://pl.wikipedia.org/wiki?curid=1203425" title="Roberto Assad">
Roberto Assad

Roberto Assad, właściwie Roberto Assad Martínez (ur. 30 grudnia 1975 roku w Monterrey, w stanie Nuevo León) - meksykański aktor i model, były członek boysbandu Kairo.
Studiował aktorstwo w Centro de Educacion Artistica (CEA) przy Televisa San Ángel w Meksyku. Rozpoczął pracę jako striptizer, model i aktor. W 1998 roku występował w boysbandzie Kairo wraz z Paulo Quevedo i Gabrielem Soto. Grupa nagrała album "Pasiones" (1998), który odniósł sukces w Ameryce Łacińskiej. Pojawił się w telenowelach: "Soñadoras" (1998) z Eduardo Verástegui, "Alma rebelde" (1999) u boku Paulo Césara Quevedo i Eduardo Verástegui, "Przyjaciółki i rywalki" ("Amigas y rivales", 2001) i "Klasa 406" ("Clase 406", 2002).

</doc>
<doc id="1203436" url="https://pl.wikipedia.org/wiki?curid=1203436" title="Małgorzata Ewa Muc-Wierzgoń">
Małgorzata Ewa Muc-Wierzgoń

Małgorzata Ewa Muc-Wierzgoń (ur. 17 sierpnia 1959 w Stąporkowie) – polska lekarka, prof. dr hab. n. med. o specjalności chorób wewnętrznych i diabetologii. 
Życiorys.
Świadectwo dojrzałości uzyskała w 1977 w Liceum Ogólnokształcącym w Wodzisławiu Śląskim. Następnie podjęła studia medyczne na Wydziale Medycznym Śląskiej Akademii Medycznej w Zabrzu, które ukończyła z wyróżnieniem w 1983. W 1999 uzyskała stopień naukowy doktora nauk medycznych na podstawie przedstawionego dorobku naukowego oraz rozprawy "Modelowanie aktywności biologicznej czynnika martwicy nowotworów (TNF alfa) i jego rozpuszczalnych receptorów w wybranych schorzeniach o przebiegu ostrym i przewlekłym". Tytuł naukowy profesora nauk medycznych uzyskała w 2005. Mieszka w Gliwicach.

</doc>
<doc id="1203443" url="https://pl.wikipedia.org/wiki?curid=1203443" title="Leonard Turkowski">
Leonard Turkowski

Leonard Turkowski (ur. 23 września 1914 w Poznaniu, zm. 19 stycznia 1985 w Olsztynie) – nauczyciel, poeta, prozaik, dziennikarz, bibliofil. Autor siedmiu tomików wierszy, dziesięciu książek prozatorskich (opowiadań i powieści), nawiązujących do historii Warmii i Mazur oraz trzech tomów wspomnień, prezes olsztyńskiego oddziału Związku Literatów Polskich.
Życiorys.
Urodził się w Poznaniu przy ulicy Głogowskiej 69 jako najmłodszy z pięciorga rodzeństwa w rodzinie tramwajarza Stanisława Turkowskiego i Magdaleny z domu Skorupskiej. W 1932 ukończył poznańskie Seminarium Nauczycielskie im. Ewarysta Estkowskiego przy ul. Ratajczaka. W następnym roku rozpoczął pracę w redakcji „Nowego Kuriera”. Dwa lata potem debiutował tomem poezji „Krzyż na rozdrożu”. W 1937 ukazał się jego drugi tomik poezji „Krew ziemi”, a młody poeta został przyjęty do Związku Literatów Polskich, zaś w następnym – trzeci tomik, „Gdy Środa rym poda”. Przez cały czas współpracował z „Wiciami Wielkopolskimi”, wydawnictwem Ostoja (Katolicki Związek Młodzieży Polskiej) i innymi wydawnictwami oraz publikował wiersze, (m.in. w „Ilustracji Polskiej”), nowele i utwory sceniczne. Lata wojny spędził w Poznaniu, Krakowie, Warszawie, Garwolinie, Dęblinie, gdzie w 1941 ożenił się z Kunegundą z domu Molencką. Potem młodzi małżonkowie mieszkali w Białej Podlaskiej, Piszczacu, Opatowie, Szydłowcu. 
W marcu 1945 Turkowski podjął pracę jako nauczyciel w szkole podstawowej w Dominowie, powiat Środa Wielkopolska. Po dwóch latach przeniesiono go do szkoły podstawowej w Pławcach Powiat średzki (województwo wielkopolskie), gdzie m.in. prowadził kursy dla analfabetów, chór przy wiejskiej kaplicy. W tym czasie rozpoczął też studia w Wyższej Szkole Pedagogicznej w Warszawie. W 1948 r. był członkiem PPR, od 1948 należał do PZPR. Od września 1951 r. był nauczycielem w Liceum Pedagogicznym w Leśnej Podlaskiej powiat Biała Podlaska, a trzy lata później rozpoczął pracę w Liceum Pedagogicznym w Bartoszycach. Tam też zaczął publikować wiersze i artykuły w „Wiadomościach Bartoszyckich”, „Głosie Nauczycielskim”, w miesięczniku „Warmia i Mazury” i w „Głosie Olsztyńskim”. W 1959 wydał pierwszy powojenny tomik wierszy „Na progu doby” (Wydawnictwo Poznańskie). Od 1962 był etatowym publicystą „Głosu Olsztyńskiego”, by po siedmiu latach przejść na stanowisko dyrektora Wojewódzkiej Biblioteki Pedagogicznej w Olsztynie, skąd odszedł na emeryturę w 1974.
Przez ostatnich jedenaście lat życia Leonard Turkowski napisał około 180 felietonów z cyklu „Nowości z dawnych lat” (w „Expressie Poznańskim”) oraz prawie sto felietonów z cyklu „Książka retro” (w mies. „Warmia i Mazury”). Przygotował również trylogię autobiograficzną („Księga mojego domu”, Wydawnictwo Pojezierze, Olsztyn 1979; „Księga mojego miasta”; „Księga Warmii i Mazur”, Olsztyn 1983). Zmarł 19 stycznia 1985 w Olsztynie i spoczął na tamtejszym Cmentarzu Komunalnym przy ul. Poprzecznej.
Był odznaczony m.in.: Krzyżem Komandorskim i Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej i odznaką Zasłużony Działacz Kultury.

</doc>
<doc id="1203447" url="https://pl.wikipedia.org/wiki?curid=1203447" title="Agnieszka Karcz">
Agnieszka Karcz

Agnieszka Karcz (ur. 11 września 1981) – polska piłkarka.
Z drużyną Czarnych Sosnowiec wywalczyła mistrzostwo Polski (1999) oraz trzykrotnie Puchar Polski (1998/1999, 2000/2001, 2001/2002), była też jego finalistką (2004/2005). Następnie zawodniczka Sparty Lubliniec.
W reprezentacji Polski debiutowała 15 czerwca 2001. Łącznie do 2005 roku rozegrała w kadrze A 7 spotkań. Ma za sobą także występy w zespole narodowym U-18.

</doc>
<doc id="1203448" url="https://pl.wikipedia.org/wiki?curid=1203448" title="Gmina Hamilton (hrabstwo Warren)">
Gmina Hamilton (hrabstwo Warren)

Gmina Hamilton (ang. "Hamilton Township") - gmina w USA, w stanie Ohio, w hrabstwie Warren. Według danych z 2000 roku gmina miała 9630 mieszkańców.

</doc>
<doc id="1203449" url="https://pl.wikipedia.org/wiki?curid=1203449" title="Eino Iisakki Järvinen">
Eino Iisakki Järvinen

Eino Iisakki Järvinen (ur. 1896, zm. 1955) – kontradmirał marynarki wojennej Finlandii.
Linki zewnętrzne.
Eino Iisakki Järvinen w bazie www.generals.dk

</doc>
<doc id="1203450" url="https://pl.wikipedia.org/wiki?curid=1203450" title="Raw to the Bone">
Raw to the Bone

Raw to the Bone – trzynasty album studyjny Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1203452" url="https://pl.wikipedia.org/wiki?curid=1203452" title="Król i bóg">
Król i bóg

Król i bóg (rēḱs deiwos-kʷe, łac. "rex deusque") – tytuł krótkiego opowiadania w zrekonstruowanym języku praindoeuropejskim. Jest luźno oparty na tekście „Król Hariszkandra”, części Aitareya Brahmana. S. K. Sen poprosił kilku badaczy zajmujących się językiem praindoeuropejskim (Y. E. Arbeitman, Eric P. Hamp, M. Mayrhofer, Jaan Puhvel i W. Winter), by zrekonstruowali PIE „ojca” tego tekstu.
Wersje opowiadania.
Wersja Hampa/Sena, która pojawiła się w Encyclopedia of Indo-European Culture (S. K. Sen zmienił imię boga z Lughus, użytego w oryginalne przez Hampa, na Werunos):
Wersja Lehmanna:
Tłumaczenie na polski:

</doc>
<doc id="1203458" url="https://pl.wikipedia.org/wiki?curid=1203458" title="Abugida">
Abugida



</doc>
<doc id="1203459" url="https://pl.wikipedia.org/wiki?curid=1203459" title="Parafia św. Jana Chrzciciela w Dąbrowicy">
Parafia św. Jana Chrzciciela w Dąbrowicy

Parafia św. Jana Chrzciciela w Dąbrowicy – parafia rzymskokatolicka w Dąbrowicy, należy do dekanatu Równe w diecezji łuckiej.

</doc>
<doc id="1203464" url="https://pl.wikipedia.org/wiki?curid=1203464" title="Samsung SGH-L760">
Samsung SGH-L760

Samsung SGH-L760 – telefon zaliczany do pełni multimedialnych, wyprodukowany przez firmę Samsung. Działa w sieciach UMTS, GSM 900, 1800, 1900. Został wprowadzony na rynek w 2007 r. W Polsce jest oferowany w sieci Play (od września 2007 r.) i Orange (Polska). Jest telefonem 3G wyposażonym w dwa aparaty fotograficzne: pierwszy (główny) o rozdzielczości 2 Mpx i drugi do wideorozmów VGA, odbiornik radiowy UKF z obsługą RDS, odtwarzacz mp3, AAC, AAC+, WMA. Ma wmontowaną pamięć wewnętrzną 40 MB oraz jest wyposażony w slot na karty pamięci microSD z możliwością rozszerzenia do 2 GB. Telefon ten ma też (jako pierwsze tego typu urządzenie na świecie) bezpośrednie przesyłanie wideoklipów do serwisu YouTube.

</doc>
<doc id="1203466" url="https://pl.wikipedia.org/wiki?curid=1203466" title="І">
І

І і – litera alfabetu cyrylickiego używana do zapisu głoski [] w języku białoruskim, ukraińskim i rusińskim oraz niektórych językach niesłowiańskich, takich jak kazachski, komi czy chakaski. Dawniej stosowana była także w języku rosyjskim, ale została całkowicie zastąpiona przez literę "И и." Jest oparta na greckiej literze "Ι ι".
W systemie liczbowym cyrylicy ma wartość 10.
Nie należy jej mylić z literą "I i" alfabetu łacińskiego, bo choć wyglądają one identycznie, to mają inne oznaczenie w systemie Unikod.

</doc>
<doc id="1203474" url="https://pl.wikipedia.org/wiki?curid=1203474" title="Prywatna firma wojskowa">
Prywatna firma wojskowa

Prywatna firma wojskowa (ang. "private military company" – "PMC") – typ firmy zajmującej się świadczeniem specjalistycznych usług ochroniarskich i militarnych. Takie przedsiębiorstwa są nazywane także firmami najemnymi.
Nazwa.
Prywatne firmy wojskowe nazywane są w różny sposób. Niektóre angielskie nazwy to: "Private Security Contractors" (PSC), "Private Military Corporations", "Private Military Firms", "Military Service Providers" i "Private Military Industry".
Nazwa – prywatne firmy wojskowe – jest dosyć myląca, ponieważ zakres usług PMC rzadko jest związany z użyciem siły i działaniami zbrojnymi. Jednak fakt, że te przedsiębiorstwa posiadają tak uzbrojonych pracowników jak regularne siły zbrojne, zatrudnianie byłych żołnierzy (często zaprawionych w boju) wykonują zadania, które jeszcze kilka lat temu należały wyłącznie do obowiązków sił zbrojnych państw, usprawiedliwia tę nazwę.
Legalność.
1 Protokół Dodatkowy z 1977 do Konwencji Genewskiej z 12 sierpnia 1949 r. definiuje najemników. W jego rozumieniu najemnik jest osobą spełniającą następujące kryteria:
Definicja ta odnosi się przede wszystkim do wojsk walczących w okresie dekolonizacji w latach 60. i 70. dlatego trudno odnieść ją do dzisiejszych firm wojskowych. W większości państw świata praca dla takich służb (biorąc pod uwagę militarny charakter) jest uważana za niezgodną z prawem, a nawet za zdradę stanu.
Zakres działalności.
Asortyment usług oferowanych przez te firmy jest bardzo zróżnicowany. Począwszy od pomocy humanitarnej, transportu, aż do specjalistycznych działań np. rozminowywania, świadczenia usług lotniczych itp. Wiele z tych firm posiada dobrze rozbudowane zaplecze wywiadowcze, logistyczne, sprzętowe, analityczne. Większość z tych przedsiębiorstw świadczy także usługi z poziomu inżynierii wojskowej.
W firmach zatrudnieni są przede wszystkim byli członkowie elitarnych formacji wojskowych typu Delta Force, GROM itp. ze względu na ich doświadczenie.
Przykładem działania jednej ze znanych firm – Blackwater Worldwide, był transport helikopterem polskiego ambasadora Edwarda Pietrzyka po ataku terrorystów w Iraku.

</doc>
<doc id="1203476" url="https://pl.wikipedia.org/wiki?curid=1203476" title="Aby do świtu...">
Aby do świtu...

Aby do świtu... – polski serial obyczajowy z roku 1992 w reżyserii Radosława Piwowarskiego i Krzysztofa Grubera.
Fabuła.
Bohaterami serialu są pracownicy nocnej zmiany w sortowni prasy, którzy podczas lektury dzienników komentują bieżące wydarzenia polityczne, gospodarcze czy kulturalne w Polsce.

</doc>
<doc id="1203479" url="https://pl.wikipedia.org/wiki?curid=1203479" title="Florian Grabczyński">
Florian Grabczyński

Florian Grabczyński (ur. 23 lutego 1892 w Szakaliszkach nad Dźwiną, zm. 4 kwietnia 1963 w Warszawie) – inżynier, generał brygady Wojska Polskiego.
Przebieg służby wojskowej.
Syn Ludwika (1848–1937), właściciela majątku ziemskiego i Eleonory z Sielickich (1861–1940), zamordowanej przez Niemców. W latach 1915–1917, po ukończeniu Oficerskiej Szkoły Artylerii w Kijowie, pełnił służbę w Armii Imperium Rosyjskiego. Następnie służył w 5 Dywizji Strzelców Polskich na Syberii.
Po powrocie do kraju służył w 16 pułku artylerii polowej w Grudziądzu. W 1924 roku był dowódcą 8 dywizjonu szkolnego podchorążych rezerwy we Włodzimierzu Wołyńskim. Z dniem 1 marca 1925 roku przeniesiony został do 8 pułku artylerii ciężkiej w Toruniu na stanowisko dowódcy nowo powstałego III dywizjonu. 17 listopada 1926 roku został przeniesiony z dywizjonu szkolnego artylerii Okręgu Korpusu Nr II do Szkoły Podchorążych Rezerwy Artylerii we Włodzimierzu Wołyńskim na stanowisko dowódcy II dywizjonu szkolnego. W 1930 roku został przeniesiony do 29 pułku artylerii lekkiej w Grodnie na stanowisko zastępcy dowódcy pułku. Na podpułkownika awansował ze starszeństwem z dniem 1 stycznia 1931 roku i 20. lokatą w korpusie oficerów artylerii. W 1936 roku został dowódcą 8 pułku artylerii ciężkiej w Toruniu. Na pułkownika awansował ze starszeństwem z dniem 19 marca 1939 roku i 5. lokatą w korpusie oficerów artylerii. 28 sierpnia 1939 roku zgodnie z przydziałem mobilizacyjnym objął obowiązki dowódcy 61 pułku artylerii lekkiej. Na tym stanowisku walczył w kampanii wrześniowej. W latach 1939–1945 przebywał w niemieckiej niewoli, w tym w Oflagu VII A Murnau.
Po uwolnieniu z niewoli został przyjęty do Wojska Polskiego i mianowany dowódcą artylerii 18 Dywizji Piechoty. W 1946 roku został dowódcą artylerii Poznańskiego Okręgu Wojskowego. W tym samym roku został przeniesiony do Ministerstwa Obrony Narodowej w Warszawie na stanowisko szefa Departamentu Uzbrojenia. W lipcu 1947 roku został awansowany na generała brygady. W 1947 roku został dyrektorem Biura Wojskowego w Ministerstwie Przemysłu i Handlu, a w następnym roku szefem Zarządu Technicznego Sztabu Generalnego WP. Od 1949 roku pełnił jednocześnie funkcję przewodniczącego komisji powołanej do organizacji wyższej uczelni wojskowej. W 1950 roku objął stanowisko szefa Oddziału VIII Sztabu Generalnego. 7 kwietnia 1950 roku został komendantem Grupy Organizacyjno-Przygotowawczej Wojskowej Akademii Technicznej. W czerwcu 1951 roku został komendantem Wojskowej Akademii Technicznej.
29 listopada 1951 roku został aresztowany, bezpodstawnie oskarżony o szpiegostwo, skazany i pozbawiony wolności. 9 lipca 1953 roku został zwolniony z więzienia, a w 1956 roku zrehabilitowany. Spoczywa na cmentarzu Powązkowskim w Warszawie (kwatera 275-3-23).
Awanse.
W trakcie wieloletniej służby w Armii Carskiej, w Wojsku Polskim oraz ludowym WP otrzymywał awanse na kolejne stopnie wojskowe:
Życie prywatne.
Mieszkał w Podkowie Leśnej. Od 1919 był żonaty z Łucją z domu Woszczerowicz (1898–1981). Małżeństwo miało dwóch synów.

</doc>
<doc id="1203480" url="https://pl.wikipedia.org/wiki?curid=1203480" title="Fanni Luukkonen">
Fanni Luukkonen

Fanni Maria Luukkonen, (ur. 13 marca 1882 w Oulu, zm. 27 października 1947 w Helsinkach) − pułkownik wojsk fińskich, w czasie wojny zimowej dowódca paramilitarnej organizacji wojskowej Pomocniczej Służby Kobiet „Lotta” (Lotta Svärd). 
Życiorys.
Urodziła się w 1882 w Oulu, jej ojcem był pracownik tamtejszej elektrowni Olli Luukkonen, a matką Katariina Sofia. Miała dwójkę braci. W młodości pracowała jako nauczycielka w Oulu. W 1912 została dyrektorką szkoły dla dziewcząt w Sortavala. W czasie wojny domowej w Finlandii szkoła została przejęta przez wojsko, a ona wraz z wychowankami zaangażowała się w pomoc stacjonującym tam żołnierzom. Wkrótce potem dołączyła do organizacji Lotta Svärd, a w 1921 została sekretarzem okręgu tej organizacji w Sortavali. 
W 1925 została członkiem zarządu głównego organizacji, a w 1929 została wybrana na lidera Lotta Svärd. Podczas jej rządów organizacja rozrosła się do liczby 232 000 członków, co uczyniło ją największą organizacją kobiecą w Finlandii. Podczas wojny zimowej i kontynuacyjnej w fińskiej armii służyło ponad 90 tysięcy kobiet z organizacji Lotta Svärd, w czasie działań wojennych zginęło ponad 300 z nich. W 1940 ukończyła szkołę oficerską w Tuusula, a na ceremonii ukończenia szkoły została udekorowana Orderem Krzyża Wolności I klasy z mieczami przez marszałka Carla Gustafa Mannerheima, stając się pierwszą kobietą, która otrzymała to odznaczenie. 
W 1943 Adolf Hitler odznaczył ją Orderen Zasługi Orła Niemieckiego, Luukkonen była jedyną nie-Niemką, która otrzymała to odznaczenie. Po zawieszeniu broni w 1944 Lotta Svärd została rozwiązana. Po rozwiązaniu organizacji mieszkała w Helsinkach, utrzymując się ze skromnej renty oraz pracy jako tłumacz. Zmarła z powodu zawału serca w październiku 1947. 

</doc>
<doc id="1203481" url="https://pl.wikipedia.org/wiki?curid=1203481" title="Stefan Çapaliku">
Stefan Çapaliku

Stefan Çapaliku (ur. 10 marca 1965 roku w Szkodrze) – albański pisarz, dramaturg i reżyser filmów dokumentalnych.
Życiorys.
W latach 1984–1988 odbył studia z zakresu języka i literatury albańskiej na Uniwersytecie Tirańskim. Studia podyplomowe odbył w Czechosłowacji i we Włoszech. W 1995 roku uzyskał doktorat z literatury albańskiej.
Po ukończeniu studiów podjął pracę w muzeum w Szkodrze, zajmując się badaniem rzemiosła ludowego. W latach 1993–1998 kierował katedrą języka albańskiego na uniwersytecie w Szkodrze. Obecnie pracuje w ministerstwie kultury, jest także wykładowcą estetyki na Wydziale Dramatu Uniwersytetu Tirańskiego. Współpracuje z Teatrem Migjeni w Szkodrze.
Pierwszy tomik poezji opublikował w roku 1993. Oprócz poezji pisze także powieści, opowiadania, jak również eseje i prace z historii literatury. W 1995 r. powstał pierwszy dramat Çapaliku – "Ftesë për darkë" (Zaproszenie na kolację)
Kilka utworów Çapaliku zostało przetłumaczonych na język polski przez Dorotę Horodyską. Był wśród nich także dramat "Buty" – pierwszy dramat albański przetłumaczony na język polski. Dramat ten był prezentowany polskiej publiczności, na XXXV Ogólnopolskich Spotkaniach Amatorskich Teatrów Jednego Aktora w Zgorzelcu, w inscenizacji Sandry Staniszewskiej.
W latach 2010–2012 zrealizował pięć filmów dokumentalnych. W 2020 był jednym z sygnatariuszy protestu artystów przeciwko zburzeniu Teatru Narodowego w Tiranie.

</doc>
<doc id="1203482" url="https://pl.wikipedia.org/wiki?curid=1203482" title="Sōta Okamura">
Sōta Okamura

 – japoński skoczek narciarski, medalista mistrzostw świata juniorów.
Jego najwyższym miejscem w klasyfikacji generalnej Pucharze Świata była 67. pozycja w 2001. Największe osiągnięcie Okamury w pojedynczych zawodach PŚ to 19. miejsce w Sapporo w 2001.

</doc>
<doc id="1203483" url="https://pl.wikipedia.org/wiki?curid=1203483" title="Lista postaci serii Bleach">
Lista postaci serii Bleach

To jest lista postaci występujących w mandze oraz anime Bleach.

</doc>
<doc id="1203486" url="https://pl.wikipedia.org/wiki?curid=1203486" title="Aechmophorus occidentalis">
Aechmophorus occidentalis



</doc>
<doc id="1203487" url="https://pl.wikipedia.org/wiki?curid=1203487" title="Wąsy czepne">
Wąsy czepne



</doc>
<doc id="1203490" url="https://pl.wikipedia.org/wiki?curid=1203490" title="Teppei Takano">
Teppei Takano

 – japoński skoczek narciarski. Jego najwyższym miejscem w klasyfikacji generalnej Pucharze Świata była 47. pozycja w sezonie 2002/2003. Największe osiągnięcie Takano w pojedynczych zawodach PŚ to 9. miejsce w Willingen w 2003.
W Mistrzostwach Świata w Val di Fiemme w 2003 zajął 26. miejsce na normalnej skoczni.

</doc>
<doc id="1203495" url="https://pl.wikipedia.org/wiki?curid=1203495" title="Teodora z Kosmowskich Krajewska">
Teodora z Kosmowskich Krajewska



</doc>
<doc id="1203497" url="https://pl.wikipedia.org/wiki?curid=1203497" title="Parafia Przemienienia Pańskiego w Sarnach">
Parafia Przemienienia Pańskiego w Sarnach

Parafia Przemienienia Pańskiego w Sarnach - parafia rzymskokatolicka w Sarnach, należy do dekanatu Równe w diecezji łuckiej.

</doc>
<doc id="1203499" url="https://pl.wikipedia.org/wiki?curid=1203499" title="Brzeziny (powiat kościański)">
Brzeziny (powiat kościański)

Brzeziny – część wsi Stara Przysieka Druga w Polsce, położona w województwie wielkopolskim, w powiecie kościańskim, w gminie Śmigiel.
Niegdyś Brzeziny były folwarkiem i weszły potem w skład Przysieki.
W latach 1975–1998 część wsi należała administracyjnie do województwa leszczyńskiego.

</doc>
<doc id="1203500" url="https://pl.wikipedia.org/wiki?curid=1203500" title="D.M. Dassanayake">
D.M. Dassanayake

Dassanayake Mudiyanselage Dassanayake (ur. 29 kwietnia 1953, zm. 8 stycznia 2008) – lankijski minister ds. integracji narodowej.
Zginął w wyniku zamachu do którego doszło 8 stycznia 2008 r., w okolicach miejscowości Ja-Ela na drodze łączącej stolicę kraju Kolombo ze stołecznym lotniskiem międzynarodowym. Sprawcami zamachu byli prawdopodobnie członkowie separatystycznej organizacji Tamilskie Tygrysy. Minister zmarł w szpitalu w wyniku odniesionych ran, poza nim w zamachu zostało rannych 5 osób. Tego samego dnia doszło do zamachu bombowego w Kolombo, bomba wybuchła w pobliżu siedziby głównej Sił Powietrznych Sri Lanki oraz firmy Lake House Group.

</doc>
<doc id="1203507" url="https://pl.wikipedia.org/wiki?curid=1203507" title="Franz Ziehm">
Franz Ziehm

Franz Ziehm (ur. 9 stycznia 1866 na Wielkich Żuławach, zm. 12 maja 1933 w Gdańsku) – niemiecki polityk narodowy, poseł do gdańskiego Volkstagu (1920–1924).
Życiorys.
W latach 1920–1924 sprawował mandat posła do Volkstagu I kadencji z listy DNVP (Deutsch-Nationale Volkspartei in Danzig), gdzie zajmował się sprawami rolnictwa, lasów i rybołówstwa. Po zakończeniu działalności politycznej był członkiem rad nadzorczych niemieckich banków w Gdańsku. 
Był bratem Ernsta. 

</doc>
<doc id="1203508" url="https://pl.wikipedia.org/wiki?curid=1203508" title="Taniec z gwiazdami (VII edycja)">
Taniec z gwiazdami (VII edycja)



</doc>
<doc id="1203509" url="https://pl.wikipedia.org/wiki?curid=1203509" title="Wyższa Szkoła Zarządzania i Finansów">
Wyższa Szkoła Zarządzania i Finansów



</doc>
<doc id="1203510" url="https://pl.wikipedia.org/wiki?curid=1203510" title="Sergio Mayer">
Sergio Mayer

Sergio Mayer, właściwie Sergio Alexander Mayer Bretón Izturiz Pinilla (ur. 21 maja 1966 roku w Meksyku) - meksykański aktor, tancerz, piosenkarz, model i producent telewizyjny.
Życiorys.
Swoją karierę rozpoczął w 1982 roku z grupą Chévere Internacional, z którą występował przez kolejne cztery lata w Ameryce Łacińskiej i Stanach Zjednoczonych. Następnie powrócił do Meksyku, gdzie studiował administrację na prywatnej uczelni rzymskokatolickiej Universidad Iberoamericana.
Pojawił się na dużym ekranie z meksykańską grupą popową Garibaldi w komedii muzycznej "Dónde quedó la bolita" (1993). Występował w reklamach, zebrał nagrody Heraldo jako tancerz. Był producentem programów "Papá Soltero" i "La edad de oro". Uczył się aktorstwa z Sergio Jiménez. Zagrał postać Daniela w telenoweli "Tak jak w kinie" ("Como en el cine", 2001-2002) z udziałem Juana A. Baptisty i Pablo Azara. Wystąpił jako Luigi Lombardi w dwóch odcinkach telenoweli meksykańskiej "Śliczna brzydota" ("La Fea más bella", 2006/2007), wyprodukowanej przez Televisa S.A. de C.V. (z Jaqueline Bracamontes, Jaime Camilem i Eduardo Santamarina w rolach głównych).
Był żonaty z Luisą Fernandą. Ze związku z Bárbarą Mori ma syna Sergio jr. (ur. 7 lutego 1998). Jego obecną żoną jest Issabela Camil, córka meksykańskiego milionera Jaime Camil Garza i New Yorker Tony Star. Mają dwie córki: Camilę Antonię (ur. 2006) i Victorię.

</doc>
<doc id="1203512" url="https://pl.wikipedia.org/wiki?curid=1203512" title="Ahmes-Meritamon">
Ahmes-Meritamon

Ahmes-Meritamon, Ahmose-Meritamon – królowa egipska. Była córką Ahmose I i królowej Ahmes-Nefertari. Wielka Małżonka Królewska (egip. "Hemet Nesu Ueret"), żona Amenhotepa I. Nosiła tytuły: "Córki Króla", "Siostry Króla", "Wielkiej Małżonki Królewskiej" i "Boskiej Małżonki Amona". Prawdopodobnie nie miała żadnego potomstwa, a jedynym dzieckiem Amenhotepa I był książę Amenemhat urodzony przez Ahhotep II.

</doc>
<doc id="1203513" url="https://pl.wikipedia.org/wiki?curid=1203513" title="Maria Kunegunda Wettyn">
Maria Kunegunda Wettyn

Maria Kunegunda Wettyn, pełne imię: Maria Kunigunde Dorothea Hedwig Franziska Xaveria Florentina Prinzessin von Polen, Litauen und zu Sachsen, (ur. 10 listopada 1740 w Warszawie, zm. 8 kwietnia 1826 w Dreźnie) – królewna polska i księżniczka saska, kanoniczka w opactwie Bilzen, opatka w Essen i Thorn w Limburgii, odznaczona orderami Gwiaździstego Krzyża i Królowej Marii Luizy.
Życiorys.
Młodość.
Maria Kunegunda była 15. (najmłodszym) dzieckiem elektora saskiego i króla Polski Augusta III i jego żony Marii Józefy, jedynym dzieckiem tej pary, które przyszło na świat na terenie Polski (pozostałe rodziły się w Saksonii).
Rodzice przywiązywali dużą wagę do edukacji swoich dzieci, w tym córek; Maria Kunegunda uczyła się łaciny, francuskiego, polskiego, filozofii, geografii, religii, rysunków, muzyki i tańca. Jako młoda dziewczyna grała w wystawianych na dworze operach i operetkach, m.in. śpiewała główną rolę w operze "Leucippo" Johanna Adolfa Hassego.
Plany małżeńskie.
Arcyksiążę Józef, późniejszy cesarz Józef II, po śmierci swojej żony Izabeli Marii Burbon-Parmeńskiej w 1763, nie zamierzał się powtórnie żenić. Następca tronu nie miał jednak męskiego potomka. Z tego powodu jego matka cesarzowa Maria Teresa naciskała na zawarcie nowego małżeństwa. Józef myślał początkowo o młodszej siostrze zmarłej żony Marii Ludwice, która jednak wkrótce zaręczyła się z infantem Karolem, późniejszym królem Hiszpanii Karolem IV Burbonem. Pragnienie Józefa zniweczyła odmowa Karola III zerwania zaręczyn syna.
W tej sytuacji cesarzowa i kancelaria dworska zaproponowały księżniczkę saską lub bawarską. W 1764 następca tronu wyjechał z Wiednia, aby zobaczyć narzeczoną. Dwór saski popierał tę koncepcję, gdyż była dla niego korzystna finansowo. Zorganizowano przyjęcie w Cieplicach. Jednak 15-letnia Maria Kunegunda nie wypowiedziała wówczas ani jednego rozsądnego słowa. Zniechęcony wstydliwością księżniczki arcyksiążę odjechał i wziął sobie za narzeczoną Marię Józefę, kuzynkę Marii Kunegundy, która w jego mniemaniu nie była piękna, ale pewna siebie.
Wiadomość o zachowaniu się księżniczki na spotkaniu w Czechach szybko rozeszła się po Europie i uniemożliwiła jej zawarcie małżeństwa.
Wybór na opatkę.
Celem Wettynów było zwiększenie swoich wpływów w północno-zachodniej części Świętego Cesarstwa Rzymskiego. Po zakończonych niepowodzeniem planach małżeńskich Marii Kunegundy, dwór drezdeński oczekiwał, że Wiedeń przyzna jej, jako odszkodowanie, godność opatki.
Problemem okazało się znalezienie odpowiedniego klasztoru. Maria Teresa zaproponowała godność koadiutora z prawem następstwa w klasztorze na Hradczanach. Dwór saski odrzucił tę propozycję, gdyż opactwo było podporządkowane Koronie Czeskiej, a nie bezpośrednio Cesarstwu i objęcie w nim urzędu przez saską księżniczkę byłoby dla niej ujmą. Już w 1766 Drezno skierowało swoją uwagę na opactwa Bilzen, Essen i Thorn.
W 1766 dwór saski usiłował uzyskać dla Marii Kunegundy opactwo w Bilzen. Dotychczasowa opatka Antoinetta von Eltz-Kempenich złożyła rezygnację, ale kapituła przeciwstawiła się żądaniom dworów saskiego i wiedeńskiego, stojąc na straży reguły. W imieniu kapituły Sofia von Stadion-Tannhaussen zażądała od Marii Kunegundy, oprócz wniosku, także wywodu przodków potwierdzonego przez dwóch elektorów, książąt lub hrabiów Rzeszy, przestrzegania obowiązku rezydencji i miejscowej reguły.
Dwór saski nie chciał zaakceptować tych warunków, mimo że nie wykraczały one poza przepisy stosowane w innych zakonach kanoniczek. Szczególnie żądanie dostarczenia wywodu przodków potraktowano jako afront. Ze starań jednak nie zrezygnowano. Udało się uzyskać papieską dyspensę od obowiązku rezydencji. Z pomocą przyszedł także cesarz Józef II, który zajął dobra zgromadzenia. W tej sytuacji kapituła zgodziła się przyjąć Marię Kunegundę w poczet kanoniczek.
W 1775 Maria Kunegunda została wybrana koadiutorką, z prawem następstwa opatki w Essen i Thorn – Franciszki Krystyny von Pfalz-Sulzbach (1696-1776). Wybór był jednogłośny, albowiem wcześniej dwory w Wiedniu i Dreźnie wypłaciły 45 000 guldenów głosującym kanoniczkom i kanonikom z Essen i Thorn.
Po śmierci starej i chorej Franciszki Krystyny von Pfalz-Sulzbach, Maria Kunegunda objęła 16 lipca 1776 urząd opatki w Essen i Thorn. Jako opatka zasiadała w Reichstagu z prawem głosu; przysługiwał jej także status księcia Rzeszy.
Działalność.
Opactwo w Essen na początku rządów Marii Kunegundy było instytucją bardzo szacowną, ale niedostosowaną do życia dworskiego wzorowanego na Dreźnie, bądź na dworze brata opatki - Klemensa Wacława w Koblencji, gdzie Maria Kunegunda głównie mieszkała od 1769. Budynki opactwa były tak wilgotne, że wysłannik Wettynów, który nadzorował wybór opatki, nie chciał w nim nocować, a miasto opisywał jako bardzo małe i prowincjonalne, praktycznie bez życia kulturalnego, z drogami w katastrofalnym stanie. Maria Kunegunda uroczyście wjechała do Essen dopiero 8 października 1777, ale już następnego dnia wyjechała.
Maria Kunegunda była wpływową osobą na dworze swojego brata. Klemens Wacław niemal żadnej decyzji nie podejmował bez zasięgnięcia opinii siostry. Opatka miała wielki wpływ na politykę wewnętrzną. Rzadko bywała w opactwie, ale z oddali interesowała się swoimi posiadłościami. Z tego powodu, podobnie jak poprzedniczka, kilkakrotnie popadła w konflikt z kapitułą, ponieważ nie znała praw zwyczajowych opactwa, a jej doradca - Johann Jakob Schmitz, miał poglądy absolutystyczne, które kolidowały z prawami kapituły, stanów i miasta.
Reforma prawa w 1781 została wprowadzona bez przeszkód. Konflikt nasilił się w 1786, gdy stany pod przewodnictwem pierwszego z nich, czyli kanoniczek, wystąpiły do Sądu Rzeszy przeciw dekretowi opatki w sprawie lasów i polowań. Obie strony były świadome, że proces nie przyniesie trwałego rozwiązania. W 1792 Schmitz uzyskał profesurę na uniwersytecie w Bonn i opuścił Essen. W tym też roku Maria Kunegunda po raz ostatni odwiedziła Essen. W 1793 przedstawiciele opatki i stanów rozpoczęli rozmowy. Po długich rokowaniach, 17 września 1794 uzgodniono treść pierwszej, pisanej konstytucji opactwa, określającej prawa opatki i stanów oraz podzielono posiadłości klasztoru.
Maria Kunegunda wydała także zakaz spędzania płodu, zarządzenie regulujące działalność chirurgów i akuszerek. Ponadto opatka założyła szkołę dla dziewcząt i ograniczyła liczbę dni świątecznych. Jej poprzedniczka marnotrawiła majątek klasztoru i z tego powodu Maria Kunegunda spotkała się z opozycją kapituły wobec swoich planów budowlanych. Jej projekt przebudowy pałacu Borbeck nie został zrealizowany z powodu oporu stanów. Taki sam los spotkał plan budowy drogi pomiędzy pruskim hrabstwem Mark a miastem Wesel, która miała biec przez tereny należące do opactwa i poprawić komunikację na jego terenie. Maria Kunegunda wybudowała drogę z własnych środków.
Wraz z pruską okupacją, 3 sierpnia 1802 rozpoczęła się sekularyzacja opactwa. Maria Kunegunda straciła świeckie prawa polityczne, zachowując zwierzchnictwo duchowe. Na mocy układu z Królestwem Pruskim otrzymywała aż do śmierci 6500 talarów z dóbr opactwa w Essen.
Kobieta interesu.
Maria Kunegunda dobrze radziła sobie w interesach. Gdy stany odmówiły przyznania funduszy na budowę drogi z Mark do Wesel opatka zaciągnęła pożyczkę i sama sfinansowała inwestycję, a następnie pobierała opłaty za korzystanie z drogi, które przynosiły jej 1700 talarów rocznego dochodu. Droga jako własność prywatna nie podlegała sekularyzacji. W 1803 sprzedała drogę za 45000 talarów Królestwu Pruskiemu, które chciało mieć do drogi wszelkie prawa, albowiem droga z Mark do Wesel stanowiła najważniejsze połączenie na nowo przyłączonych terenach.
Maria Kunegunda była pionierką przemysłu ciężkiego w Zagłębiu Ruhry. W XVIII w. powstały tam pierwsze huty wykorzystujące rudę darniową. Opatka zainwestowała w kilka z nich własne środki. Kamera dworska założyła w 1789 stowarzyszenie, które 23 stycznia 1791 uzyskało zgodę na uruchomienie huty "Neu-Essen". Już w 1787 Maria Kunegunda była udziałowcem huty "Gute Hoffnung", natomiast w 1796 zakupiła hutę "St. Antony". Sprowadziła z Koblencji mistrza hutniczego - Gottloba Jacobi, który od 1799 był również współudziałowcem. Maria Kunegunda sprzedała swoje udziały w hutach 24 maja 1805 za 23 800 talarów braciom Haniel.
Śmierć, pogrzeb i testament.
Po sekularyzacji opactwa w Essen (opactwo Thorn zostało zlikwidowane już w 1795) Maria Kunegunda mieszkała u brata Klemensa Wacława, głównie w bawarskim Oberdorf. Gdy w 1812 zmarł Klemens Wacław, jeszcze przed pogrzebem opuściła Oberdorf i zamieszkała u swojego bratanka Fryderyka Augusta I.
Zmarła 8 kwietnia 1826 w Dreźnie i trzy dni później została pochowana w nowej krypcie w Kościele Dworskim.
W 1821 napisała testament, który został ponownie odkryty w "Sächsisches Staatsarchiv" w Dreźnie dopiero w 2001. Z testamentu wynika, że była opatka interesowała się swoimi dawnymi włościami. Poczyniła zapisy dla wielu osób, od najwyższego hofmistrza von Asbecka, poprzez jego sekretarza, kucharkę, zarządzającą ubraniami, kucharza dworskiego, lekarza Georga Brüninga, aż do stangreta. Legaty miał wypłacić główny spadkobierca, którym był jeden z bratanków Marii Kunegundy.

</doc>
<doc id="1203517" url="https://pl.wikipedia.org/wiki?curid=1203517" title="Parafia Wniebowzięcia Najświętszej Maryi Panny w Kuzniecowsku">
Parafia Wniebowzięcia Najświętszej Maryi Panny w Kuzniecowsku

Parafia Wniebowzięcia Najświętszej Maryi Panny w Kuzniecowsku - parafia rzymskokatolicka w Kuźniecowsku, należy do dekanatu Równe w diecezji łuckiej.

</doc>
<doc id="1203518" url="https://pl.wikipedia.org/wiki?curid=1203518" title="Wyższa Szkoła Zarządzania i Finansów we Wrocławiu">
Wyższa Szkoła Zarządzania i Finansów we Wrocławiu

Wyższa Szkoła Zarządzania i Finansów we Wrocławiu – nieistniejąca już uczelnia, która została założona w 1995 roku jako pierwsza uczelnia niepubliczna na Dolnym Śląsku. Kształciła studentów na kierunkach: "Zarządzanie", "Finanse i Rachunkowość", "Politologia" oraz "Filologia Angielska" w trybie dziennym lub zaocznym. Studia kończyły się uzyskaniem tytułu licencjata. Wcześniej również uprawnienia do prowadzenia studiów magisterskich na kierunku "Finanse i Rachunkowość", zawieszone przez Ministerstwo Nauki i Szkolnictwa Wyższego. Uczelnia dysponowała trzema budynkami: przy ul. Łąkowej, Sieradzkiej i Pabianickiej (siedziba uczelni). W dniu 1 października 2012 roku została wcielona do Wyższej Szkoły Bankowej we Wrocławiu, która przejęła majątek Szkoły oraz kształcenie studentów.
Kierunki.
W ostatnim roku działalności Uczelnia kształciła studentów na czterech kierunkach I stopnia:

</doc>
<doc id="1203519" url="https://pl.wikipedia.org/wiki?curid=1203519" title="Kazimierz Karol Białłozor">
Kazimierz Karol Białłozor



</doc>
<doc id="1203520" url="https://pl.wikipedia.org/wiki?curid=1203520" title="Antoni Zawadzki (ksiądz)">
Antoni Zawadzki (ksiądz)

Antoni Stefan Zawadzki von przydomku Büthner vel Bytner znany także jako Anton Stephanus Sawatzki herbu Zawadzki (ur. 23 grudnia 1873 w Polnicy, zm. 12 października 1934 w Gdańsku) – duchowny i polityk. Proboszcz parafii św. Józefa w Gdańsku, tajny szambelan papieski, prałat Dworu Papieskiego, poseł do Landtagu i przewodniczący Niemieckiej Partii Centrum.
Życiorys.
Dzieciństwo i młodość.
Potomek rdzennej szlachty kaszubskiej wywodzącej się z Zawady koło Człuchowa. Wyrastał jako syn rodziny ziemiańskiej. Egzamin dojrzałości zdawał w 1885 w gimnazjum w Chojnicach. Następnie podjął studia filozofii i teologii na seminarium duchownym w Pelplinie, zajmując się jednocześnie naukami politycznymi.
Działalność kościelna.
Po święceniach kapłańskich 1 kwietnia 1899, objął wikariat w Złotowie, potem w Tczewie. 19 marca 1901 objął plebanię w rodzinnej Polnicy, gdzie starał się o rozbudowanie nowej parafii. Do ważniejszych etapów jego duchownej działalności należała m.in. parafia św. Józefa w Gdańsku, gdzie został 2 lipca 1906 instalowany. W drugiej pod względem wielkości parafii gdańskiej (11 361 parafian) starał się o rozwój działalności organizacyjnej i związkowej, objął m.in. kierownictwo organizacji robotniczej. Wniósł ogromny wysiłek w działalność Caritasu, gdzie poprzez reorganizacje sekretariatu w grudniu 1920 zapoczątkował nowe kierunki działalności organizacji. Zawadzki był założycielem i przewodniczącym Związku Młodzieży Katolickiej. W 1920 został mianowany dziekanem chełmińskiego dziekanatu w Gdańsku, za jego niepodważalny autorytet wśród gdańskiego kleru. Od 1 września 1919 działał w sprawie oddzielenia terenu utworzonego w 1920 Wolnego Miasta Gdańska od diecezji chełmińskiej, co przyczyniło się do utworzenia Administratury Apostolskiej przez Watykan. Zawadzki miał z polecenia Ministerstwa Spraw Zagranicznych zostać kandydatem na ten urząd. Papież obsadził jednak urząd osobą byłego biskupa Rygi, Edwardem hrabia O’Rourke, który włączył Zawadzkiego do grona zaufanych współpracowników, obsadzając go w 1926 na urzędzie generalnego wikariusza nowo utworzonego Biskupstwa Gdańskiego. Za jego zasługi dla kościoła i diecezji otrzymał 20 maja 1924 tytuł tajnego papieskiego szambelana, a 18 sierpnia 1926 prałata dworu papieskiego.
Działalność polityczna.
Z racji swoich zdolności politycznych, związanych z polityką komunalną Gdańska, otrzymał m.in. mandat do pruskiego landtagu w 1919. Przyczynił się do konsolidacji partii Centrum poprzez nadanie jej jednolitej struktury. Od 1908 do 1918 był regularnie wybierany na przewodniczącego prowincji Prusy Zachodnie, jak i przedstawiciela Centrum do parlamentu miasta Gdańska. W okresie rewolucji listopadowej 1918 stanął przeciw lewicowym tendencjom pruskiego landtagu. Od 1920 do śmierci był kluczową postacią Centrum, będąc członkiem senatu. 21 września 1933, po wejściu NSDAP do parlamentu gdańskiego złożył swoje funkcje parlamentarne.
Śmierć.
Zmarł 12 października 1934 w wyniku ciężkiej choroby w wieku 60 lat. Podstawy jego działalności politycznej wynikały z podstaw chrześcijaństwa w opozycji do starej pruskiej i nowej socjalno-demokratycznej polityki kulturowej.
Całokształt jego kościelnej i państwowej działalności ograniczał się do rodzimych terenów.
Genealogia.
TABLICA II
TABLICA III
TABLICA IV

</doc>
<doc id="1203521" url="https://pl.wikipedia.org/wiki?curid=1203521" title="EPBC">
EPBC



</doc>
<doc id="1203523" url="https://pl.wikipedia.org/wiki?curid=1203523" title="Bitwa pod Bogucinem">
Bitwa pod Bogucinem

Bitwa pod Bogucinem – bitwa rozegrana 2 czerwca 1273 w okolicach miejscowości Bogucin Mały leżącej obecnie w powiecie olkuskim w województwie małopolskim.
W 1273 najprawdopodobniej z inspiracji czeskiej doszło do buntu możnych krakowskich przeciwko Bolesławowi Wstydliwemu. Książęta krakowscy byli wówczas stronnikami Węgrów i wspierali południowych sąsiadów w walce z królem czeskim Przemysłem Ottokarem. Usunięcie z tronu krakowskiego Bolesława Wstydliwego i zastąpienie go księciem opolskim Władysławem opolskim było bardzo na rękę królowi czeskiemu. Według Długosza przywódcą buntu w Krakowie był biskup krakowski Paweł z Przemankowa, a za przyczynę podaje rozczarowanie srogą władzą sądowniczą księcia oraz niechęć panów krakowskich do następcy Bolesława Wstydliwego, Leszka Czarnego. Inne źródła przyczyny spisku upatrywały w myśliwskiej pasji księcia krakowskiego, pociągającej za sobą szkody w zasiewach i zmuszaniu i poddanych do udziału w łowach. Buntownicy wysunęli na tron Władysława Opolskiego, który z rycerstwem opolsko-raciborskim wkroczył do Małopolski. 
Bolesław Wstydliwy nie dał się zaskoczyć i zebrawszy wierne sobie wojsko pokonał 2 czerwca 1273 oddziały śląskie w krwawej bitwie pod Bogucinem, nieopodal Olkusza. Jeszcze w październiku tegoż roku książę krakowski podjął wyprawę odwetową. W 1274 Władysław i Bolesław Wstydliwy zawarli pokój w imię postanowień którego książę opolsko-raciborski zrzekł się pretensji do tronu krakowskiego, natomiast Bolesław Wstydliwy wyraził zgodę na korektę granic, tj. na zamianę ziemi chrzanowskiej, na tereny pomiędzy Skawą a Skawinką.

</doc>
<doc id="1203524" url="https://pl.wikipedia.org/wiki?curid=1203524" title="Sztuka nowoczesna">
Sztuka nowoczesna



</doc>
<doc id="1203525" url="https://pl.wikipedia.org/wiki?curid=1203525" title="WSZIF">
WSZIF



</doc>
<doc id="1203527" url="https://pl.wikipedia.org/wiki?curid=1203527" title="EPBK">
EPBK



</doc>
<doc id="1203528" url="https://pl.wikipedia.org/wiki?curid=1203528" title="EPOK">
EPOK



</doc>
<doc id="1203531" url="https://pl.wikipedia.org/wiki?curid=1203531" title="EPKO">
EPKO



</doc>
<doc id="1203534" url="https://pl.wikipedia.org/wiki?curid=1203534" title="EPKM">
EPKM



</doc>
<doc id="1203539" url="https://pl.wikipedia.org/wiki?curid=1203539" title="Okresy, style i kierunki w sztuce">
Okresy, style i kierunki w sztuce



</doc>
<doc id="1203541" url="https://pl.wikipedia.org/wiki?curid=1203541" title="Parafia św. Michała Archanioła w Kupielu">
Parafia św. Michała Archanioła w Kupielu

Parafia św. Michała Archanioła w Kupieli - parafia rzymskokatolicka w Kupieli, należy do dekanatu Równe w diecezji łuckiej.
Duszpasterze.
Proboszcz.
ks. z Rokitna

</doc>
<doc id="1203542" url="https://pl.wikipedia.org/wiki?curid=1203542" title="EPML">
EPML



</doc>
<doc id="1203544" url="https://pl.wikipedia.org/wiki?curid=1203544" title="EPKN">
EPKN



</doc>
<doc id="1203545" url="https://pl.wikipedia.org/wiki?curid=1203545" title="Richard Stachnik">
Richard Stachnik

Richard Stachnik (ur. 7 lipca 1894 w Schneidemühl, zm. 28 lutego 1982 w Coesfeld w Westfalii) – gdański ksiądz katolicki, działacz Partii Centrum i jej prezes (1933–1937), poseł do Volkstagu (1933–1939), przedstawiciel gdańskiej opozycji antyhitlerowskiej.
Życiorys.
Był synem Richarda Stachnika i jego żony Kathariny z domu Talaskiej. W latach 1913–1917 studiował teologię i filozofię w seminarium w Pelplinie. 11 lutego 1917 otrzymał święcenia kapłańskie. W 1923 roku został doktorem teologii. W latach 1923–1928 pełnił posługę wikarego w gdańskim kościele Św. Mikołaja. Po 1928 zajmował się nauczaniem religii w lokalnych gimnazjach. W 1930 przejął zwierzchnictwo nad gdańskim duszpasterstwem studenckim.
Sprawował mandat posła do Volkstagu V i VI kadencji (1933–1939). W marcu 1933 wybrano go prezesem gdańskiej Partii Centrum, którym pozostał aż do rozwiązania przez Senat opozycjnych partii politycznych w październiku 1937. Negatywnie nastawiony do rządów NSDAP w Wolnym Mieście zdecydował o zerwaniu koalicji centrystów z nazistami w gdańskim Senacie jesienią 1933.
Jako kapłan i polityk cieszący się autorytetem był obiektem szczególnej nienawiści gdańskich władz NSDAP. W 1937 padł ofiarą brutalnego pobicia przez tzw. nieznanych sprawców, a na przełomie 1937 i 1938 spędził sześć miesięcy w więzieniu za działalność antynazistowską.
W 1937 roku otrzymał zakaz pracy duszpasterskiej na terenie Wolnego Miasta Gdańsk.

</doc>
<doc id="1203552" url="https://pl.wikipedia.org/wiki?curid=1203552" title="Ludwik I (wielki książę Hesji)">
Ludwik I (wielki książę Hesji)

Ludwik I (ur. 14 czerwca 1753 w Prenzlau, zm. 6 kwietnia 1830 w Darmstadt) – landgraf Hesji-Darmstadt w latach 1790-1806 jako Ludwik X, a następnie wielki książę Hesji-Darmstadt.
Życiorys.
Jego ojcem był Ludwik IX, landgraf Hesji-Darmstadt, a matką Karolina von Zweibrücken-Birkenfeld. Ludwik urodził się w Prenzlau, gdzie jego ojciec stacjonował w służbie armii pruskiej. Wczesne dzieciństwo spędził w Bouxwiller, dawnej rezydencji hrabiów Hanau-Lichtenberg. Studiował na Uniwersytecie w Lejdzie. W 1769 udał się w swoją pierwszą podróż do Londynu i Paryża. Podczas pobytu we Francji poznał d’Alemberta i Denisa Diderota. W 1773 odwiedził dwór pruski króla Fryderyka II, gdzie jego siostra Fryderyka była żoną następcy tronu Prus Fryderyka Wilhelma. W następnych latach odwiedził Rosję. W 1774 jako rosyjski generał wziął udział w wojnie rosyjsko-tureckiej. 
Panowanie jako Landgraf Hesji-Darmstadt rozpoczął po śmierci ojca w 1790. Jego rządy to czas stopniowego przechodzenia od rządów absolutnych do monarchii konstytucyjnej. Jego pierwsze decyzje dotyczyły poszerzenia swobód dla katolików i Żydów. Po wybuchu Rewolucji francuskiej utracił część swego majątku. Po zajęciu Moguncji i Darmstadt jego władza została zagrożona. Dzięki staraniom Napoleona I, Ludwik X został w 1806 wielkim księciem Ludwikiem I. Był związany z Bonapartem, pomagając mu militarnie i gospodarczo. Współtworzył Związek Reński – probonapartystowski związek państw niemieckich. Dzięki temu już od 1803 dostawał nowe terytoria, głównie westfalskie. Na kongresie wiedeńskim postanowiono, że musi je oddać, ale jako rekompensatę dano mu tereny tzw. Hesji Nadreńskiej ("Rheinhessen"), z miastem Moguncja.
Odznaczenia.
Potomstwo.
19 lutego 1777 Ludwik poślubił swoją kuzynkę Luizę z Hesji-Darmstadt (ur. 15 lutego 1761, zm. 24 października 1829). Miał z nią sześcioro dzieci:

</doc>
<doc id="1203557" url="https://pl.wikipedia.org/wiki?curid=1203557" title="Karabin CAR-15">
Karabin CAR-15

CAR-15 / XM177E2 – zmodyfikowana wersja amerykańskiego karabinu szturmowego M16.
CAR-15 Colt Commando – odmiana karabinu M16 (jego krótka wersja ze składaną kolbą). Zasadnicza zmiana to zastąpienie kolby stałej kolbą rurową. Jest ona wsuwana teleskopowo. Posiada również wydłużony tłumik płomienia. Odmiana ta była używana przez Armię Stanów Zjednoczonych w czasie konfliktu w Wietnamie.

</doc>
<doc id="1203559" url="https://pl.wikipedia.org/wiki?curid=1203559" title="Droga krajowa SS27 (Włochy)">
Droga krajowa SS27 (Włochy)

Droga krajowa SS27 (wł. "Strada Statale 27 del Gran San Bernardo"; fr. "Route nationale 27 du Grand-Saint-Bernard") - droga krajowa w północnych Włoszech w regionie Dolina Aosty. Trasa jest jedną z najważniejszych włoskich dróg krajowych - prowadzi do tunelu pod Wielką Przełęczą Świętego Bernarda i znacząco skraca drogę z północno-zachodnich Włoch do zachodniej Szwajcarii. Drogą biegnie międzynarodowy szlak komunikacyjny E27. Końcowy odcinek - tuż przed granicą - jest dwujezdniową drogą o parametrach autostrady - przejazd tym fragmentem oraz tunelem pod Wielką Przełęczą Świętego Bernarda jest płatny.

</doc>
<doc id="1203560" url="https://pl.wikipedia.org/wiki?curid=1203560" title="EPOM">
EPOM



</doc>
<doc id="1203562" url="https://pl.wikipedia.org/wiki?curid=1203562" title="Bolesław Winiarski">
Bolesław Winiarski

Bolesław Marian Winiarski (ur. 8 sierpnia 1925 w Stanisławowie, zm. 6 stycznia 2008) – polski ekonomista, specjalista w zakresie planowania regionalnego i przestrzennego (ekspert ONZ), profesor zwyczajny doktor habilitowany, wykładowca akademicki.
Życiorys.
Wieloletni ekspert w Zespole Rządowym do spraw Planu Przestrzennego Zagospodarowania Kraju. Autor licznych publikacji naukowych.
Profesor zwyczajny oraz kierownik Katedry Polityki Ekonomicznej i Europejskich Studiów Regionalnych na Wydziale Nauk Ekonomicznych Akademii Ekonomicznej im. Oskara Langego we Wrocławiu, a w latach 1981–1987 piastował funkcję prorektora uczelni. Był również wieloletnim członkiem Zarządu Krajowego Polskiego Towarzystwa Ekonomicznego oraz Sekretarzem Naukowym Komisji Ekonomicznej Wrocławskiego Oddziału PAN.

</doc>
<doc id="1203565" url="https://pl.wikipedia.org/wiki?curid=1203565" title="EPPI">
EPPI



</doc>
<doc id="1203566" url="https://pl.wikipedia.org/wiki?curid=1203566" title="EPRA">
EPRA



</doc>
<doc id="1203567" url="https://pl.wikipedia.org/wiki?curid=1203567" title="EPMO">
EPMO



</doc>
<doc id="1203568" url="https://pl.wikipedia.org/wiki?curid=1203568" title="EPBA">
EPBA



</doc>
<doc id="1203570" url="https://pl.wikipedia.org/wiki?curid=1203570" title="EPBD">
EPBD



</doc>
<doc id="1203571" url="https://pl.wikipedia.org/wiki?curid=1203571" title="Syncom 2">
Syncom 2

Syncom 2 (ang. "synchronous communication satellite") – eksperymentalny satelita telekomunikacyjny zawieszony nad południkiem 55° W; pierwszy satelita geosynchroniczny. Okres jego orbity wynosił 24 godziny – statek znajdował się mniej więcej nad tym samym południkiem geograficznym przez cały czas – jednak była ona nachylona pod kątem 33° do równika, więc nie był rzeczywistym satelitą geostacjonarnym. Pracę rozpoczął 16 sierpnia. Zademonstrował możliwość komunikacji poprzez satelity geosynchroniczne – transmitował połączenia głosowe, teleksowe i faksowe między stacją naziemną Lakehurst, a okrętem USNS „Kingsport” znajdującym się u wybrzeży Nigerii. Ponadto przesyłał sygnał telewizyjny między Lakehurst a stacją naziemną w Andover. 
Opis misji.
Syncom 2 został wystrzelony rakietą na orbitę przejściową o parametrach: perygeum 215 km, apogeum 36 500 km. Po 4,5 godzinach silnik dodatkowy umieścił go na orbicie niemal kołowej o parametrach 34 100 × 36 440 km. Na skutek niezupełnie kołowej orbity satelita posuwał się z dryfem 7,5°/dobę w kierunku wschodnim. Następnie 27 lipca, w 24 godziny po poprzedniej korekcie znowu podwyższono orbitę i zmieniono dryf na 4,5°/dobę w kierunku zachodnim, w stronę pożądanego południka 55°. Trzecia korekta przeprowadzona 31 lipca obróciła satelitę w ten sposób, by antena stale była zwrócona w stronę Ziemi i by ruch w kierunku zachodnim wobec powierzchni Ziemi zwiększył się do 7° dziennie. Dwa tygodnie później, 16 sierpnia, silniczki azotowe zniwelowały dryf orbitalny i nadały statkowi odpowiednie położenie. 1 stycznia 1965 kontrola nad satelitą została przekazana Departamentowi Obrony USA.
Ostatnia znana pozycja (19 lipca 1995): 68,47°E, dryf 0,089°W/dobę.
Budowa i działanie.
Skonstruowany przez Hughes Space and Communications Syncom 1 miał kształt walca o wymiarach 71 x 39 cm (64 cm wraz z dyszą). Ze spodu cylindra wystawała dysza silnika satelity (ciąg 1000 funtów). Ze szczytu zaś wystawała antena do łączności z Ziemią. Cała boczna powierzchnia satelity pokryta była przez 3840 krzemowych ogniw słonecznych, dających moc 29 W. Ogniwa te ładowały akumulatory niklowo-kadmowe. Centralną część kadłuba zajmował silnik i zbiorniki paliwa; wokół nich rozmieszczono dwa zbiorniki nadtlenku wodoru (dla 2 silniczków kontrolujących pozycję satelity) i dwa zbiornik azotu (dla 2 silniczków kontrolujących ruch obrotowy statku).
Syncom 2 posiadał podwójny aktywny przekaźnik zaprojektowany do przekazu pojedynczej dwukierunkowej rozmowy telefonicznej lub 16 jednokierunkowych kanałów teleksowych. Podwójny nadajnik miał moc 2 W. Wybór nadajnika i odbiornika dokonywany był poleceniem z Ziemi. Jeden z odbiorników posiadał pasmo o szerokości 13 MHz (do transmisji sygnału TV), a drugi 5 MHz. Dipolowa antena odbiornika miała zysk 2 dB. Sygnały były odbierane na dwóch częstotliwościach w pobliżu częstotliwości 7,36 GHz i retransmitowane na częstotliwości 1,815 GHz, poprzez kierunkową antenę dipolową. Cztery anteny biczowe służyły nadawaniu telemetrii i odbieraniu komend z Ziemi.

</doc>
<doc id="1203573" url="https://pl.wikipedia.org/wiki?curid=1203573" title="EPEL">
EPEL



</doc>
<doc id="1203574" url="https://pl.wikipedia.org/wiki?curid=1203574" title="EPGO">
EPGO



</doc>
<doc id="1203575" url="https://pl.wikipedia.org/wiki?curid=1203575" title="Zbojská">
Zbojská

Zbojská (726 m n.p.m.) – przełęcz w Rudawach Weporskich (Słowacja), oddzielająca grupę Fabowej Hali od grupy Balockich Wierchów (słow. Balocké vrchy). Stanowi jedną z najważniejszych przełęczy w głównym grzbiecie wododziałowym łańcucha Rudaw Słowackich, oddzielającym dorzecze Hronu na północy od dorzeczy Ipoli i Rimawy (Sajó) na południu. Spod przełęczy na północny zachód spływa potok Rohozná (dopływ Hronu), natomiast na południowy wschód – potok Furmanec, dopływ Rimawy.
Przez przełęcz biegnie droga krajowa I kategorii nr I/72 (do 2008 roku droga II kategorii nr 530) z miejscowości Tisovec (na południu) do Brezna w dolinie Hronu (na północy), poprowadzona w linii dawnego traktu handlowego łączącego Gemer z Pohroniem. Wzdłuż drogi biegnie również normalnotorowa linia kolejowa nr 174, łącząca te dwa miasta. Jest ona interesująca m.in. z tego względu, że najstromsze odcinki pod przełęczą są wyposażone w trzecią szynę zębatą tzw. systemu Abta. Była to jedna z nielicznych w tej części Europy kolei zębatych (kursujące obecnie lekkie składy motorowe nie korzystają z trzeciej szyny).
Stoki wokół przełęczy już w XVII – XVIII w. zostały w znacznej części wylesione na skutek działalności człowieka (pasterstwo). Romantyczne otoczenie i interesujące widoki już w latach międzywojennych przyciągały tu wielu turystów. W letnie niedziele spotykali się tu często przedstawiciele inteligencji z niedalekiego Tisovca.
Okolice przełęczy należały do ulubionych miejsc pochodzącego z Tisovca słowackiego prawnika, publicysty i komunistycznego polityka Vladimira Clementisa (1902-1952), który często spotykał się tu ze swoimi słowackimi i czeskimi przyjaciółmi.
Obecnie znajduje się tu przystanek autobusów oraz przystanek na wspomnianej linii kolejowej. Wokół przełęczy znajduje się kilka niewielkich pensjonacików i sporo prywatnych domków letniskowych. Około 15 min marszu na północ od przełęczy znajduje się schronisko turystyczne chata Zbojská.
Szlaki turystyczne.
Wspomniany przystanek kolejowy (tuż poniżej przełęczy, po jej stronie północno-zachodniej) jest punktem wyjścia szlaków turystycznych:
Wymienione wyżej odcinki szlaków czerwonych są częścią dalekobieżnego, czerwono znakowanego szlaku turystycznego, tzw. Rudnej magistrali.

</doc>
<doc id="1203576" url="https://pl.wikipedia.org/wiki?curid=1203576" title="EPJA">
EPJA



</doc>
<doc id="1203578" url="https://pl.wikipedia.org/wiki?curid=1203578" title="Zbojska">
Zbojska



</doc>
<doc id="1203580" url="https://pl.wikipedia.org/wiki?curid=1203580" title="Anna Bikont">
Anna Bikont

Anna Krystyna Bikont z domu Kruczkowska (ur. 17 lipca 1954 w Warszawie) – polska dziennikarka, reporterka i pisarka.
Życiorys.
Jest absolwentką biologii i psychologii. Pracowała jako asystentka na Wydziale Psychologii Uniwersytetu Warszawskiego. Po wprowadzeniu stanu wojennego weszła w skład zespołu redakcyjnego drugoobiegowego „Tygodnika Mazowsze”, największego pisma podziemnej „Solidarności”. Współtworzyła „TM” do 1989, to jest do czasu zakończenia jego działalności. Od czasu powstania „Gazety Wyborczej” w 1989 pozostaje związana z tym dziennikiem.
Jest autorką i współautorką książek oraz zbiorów reportaży. Jej publikacja "My z Jedwabnego" została nagrodzona Europejską Nagrodą Książkową i była finalistką Nagrody Literackiej „Nike” 2005. Wspólnie z Joanną Szczęsną napisała m.in. "Pamiątkowe Rupiecie, Biografia Wisławy Szymborskiej" oraz "Lawina i kamienie. Pisarze wobec komunizmu", za którą autorki uhonorowano Nagrodą Wielką Fundacji Kultury. W 2018 była nominowana do Nagrody Literackiej „Nike”, została laureatką Nagrody Literackiej m.st. Warszawy (w kategorii edycja warszawska) za książkę "Sendlerowa. W ukryciu", a także laureatką poznańskiej Nagrody im. Adama Mickiewicza. Za książkę o Irenie Sendlerowej w 2018 otrzymała również Nagrodę im. Ryszarda Kapuścińskiego za Reportaż Literacki.
Życie prywatne.
Jest córką Wilhelminy Skulskiej. Jej mężem był Piotr Bikont, z którym ma córki Maniuchę i Aleksandrę.

</doc>
<doc id="1203581" url="https://pl.wikipedia.org/wiki?curid=1203581" title="EPKA">
EPKA



</doc>
<doc id="1203582" url="https://pl.wikipedia.org/wiki?curid=1203582" title="Tryskacz (ujednoznacznienie)">
Tryskacz (ujednoznacznienie)



</doc>
<doc id="1203583" url="https://pl.wikipedia.org/wiki?curid=1203583" title="EPKB">
EPKB



</doc>
<doc id="1203584" url="https://pl.wikipedia.org/wiki?curid=1203584" title="EPKP">
EPKP



</doc>
<doc id="1203585" url="https://pl.wikipedia.org/wiki?curid=1203585" title="EPKR">
EPKR



</doc>
<doc id="1203586" url="https://pl.wikipedia.org/wiki?curid=1203586" title="Butla gazowa">
Butla gazowa

Butle gazowe – pojemniki do przechowywania gazów pod dużym ciśnieniem. Są wykonywane ze stali wysokowęglowej, stali nierdzewnej, aluminium lub materiałów kompozytowych.
Podział butli.
Butle gazowe można podzielić na cztery rodzaje, ze względu na stan skupienia materii wewnątrz butli. Znajdująca się w nich substancja jest:
Grupa 1.
W tych butlach gaz jest nadal w stanie gazowym w normalnej temperaturze i podwyższonym ciśnieniu, na przykład:
Grupa 2.
W tych butlach gaz jest skroplony w normalnej temperaturze i podwyższonym ciśnieniu, na przykład:
Grupa 3.
W tych butlach gaz jest rozpuszczony w obojętnym rozpuszczalniku w normalnej temperaturze i podwyższonym ciśnieniu, na przykład:
Uwaga: Butle z acetylenem zawierają obojętny wypełniacz, a acetylen jest rozpuszczony w acetonie lub dimetyloformamidzie. Acetylen jest wpompowywany do butli i rozpuszcza się w sorbencie. Kiedy butla z acetylenem jest otwierana, acetylen powraca z roztworu w formie dużych bąbelków niczym gaz z otwieranego szampana.
Grupa 4.
W tych butlach gaz jest skroplony w obniżonej temperaturze i podwyższonym ciśnieniu. Butle te są kriogeniczne, na przykład:
Parowanie i objętość.
Przyjmuje się, że substancja w postaci gazowej ma objętość 800 razy większą niż w stanie cieczy w standardowej temperaturze i ciśnieniu z dokładnością do pewnych odchyleń spowodowanych różnymi oddziaływaniami międzycząsteczkowymi w różnych substancjach. Standardowo ciśnienie w butli gazowej jest utrzymywane w granicach 200–400 atmosfer. 
Wymogi dotyczące obsługi.
Ponieważ zawartość butli jest pod wysokim ciśnieniem i bywa również niebezpieczna, butla wyposażona jest w specjalne uchwyty i łańcuchy uniemożliwiające upadek i zbicie, ma odpowiednią wentylację zabezpieczoną przed uszkodzeniem uniemożliwiającą wydostanie się potencjalnie niebezpiecznej zawartości.
Kolory.
Różne kraje stosują różne oznaczenia butli, ale trwają próby ustandaryzowania ich kodowania kolorystycznego.
Z powodu tych niejednoznaczności dobrze jest sprawdzać etykietę butli i nie polegać tylko na jej kolorze.
Oznaczenia butli europejskich.
Sposób oznaczania butli gazowych według normy EN 1089-3 stosowany w Europie (nie dotyczy butli z gazem LPG). Oznaczenie kolorystyczne umieszczane jest na czaszy butli, część cylindryczna w zasadzie może być malowana dowolnie. W Polsce producenci gazów technicznych przyjęli jednak następujące zasady malowania cylindrycznych części butli gazowych:
Kolory oznakowania butli (czasza butli) według normy EN 1089-3 są następujące (w nawiasie oznaczenie koloru według RAL):
Podstawowe właściwości gazu.
przykłady:

</doc>
<doc id="1203587" url="https://pl.wikipedia.org/wiki?curid=1203587" title="EPLU">
EPLU



</doc>
<doc id="1203589" url="https://pl.wikipedia.org/wiki?curid=1203589" title="EPOD">
EPOD



</doc>
<doc id="1203590" url="https://pl.wikipedia.org/wiki?curid=1203590" title="Parafia Najświętszego Serca Pana Jezusa w Kostopolu">
Parafia Najświętszego Serca Pana Jezusa w Kostopolu

Parafia Najświętszego Serca Pana Jezusa w Kostopolu - parafia rzymskokatolicka w Kostopolu, należy do dekanatu Równe w diecezji łuckiej.

</doc>
<doc id="1203591" url="https://pl.wikipedia.org/wiki?curid=1203591" title="EPOP">
EPOP



</doc>
<doc id="1203592" url="https://pl.wikipedia.org/wiki?curid=1203592" title="Arthur F. Burns">
Arthur F. Burns



</doc>
<doc id="1203593" url="https://pl.wikipedia.org/wiki?curid=1203593" title="EPPL">
EPPL



</doc>
<doc id="1203595" url="https://pl.wikipedia.org/wiki?curid=1203595" title="EPPT">
EPPT



</doc>
<doc id="1203598" url="https://pl.wikipedia.org/wiki?curid=1203598" title="EPPK">
EPPK



</doc>
<doc id="1203599" url="https://pl.wikipedia.org/wiki?curid=1203599" title="EPRP">
EPRP



</doc>
<doc id="1203601" url="https://pl.wikipedia.org/wiki?curid=1203601" title="EPRG">
EPRG



</doc>
<doc id="1203602" url="https://pl.wikipedia.org/wiki?curid=1203602" title="EPSR">
EPSR



</doc>
<doc id="1203603" url="https://pl.wikipedia.org/wiki?curid=1203603" title="Brahma Sahampati">
Brahma Sahampati

Brahma Sahampati – uważany jest za najwyższe bóstwo wśród mahabrahmów, będąc niewidzialnym towarzyszył Buddzie, gdy ten osiągał oświecenie. Później, kiedy Budda medytował w Uruveli, Brahma Sahampati dodawał mu odwagi potrzebnej do przekazywania Dharmy ludziom.
Zgodnie z niektórymi komentarzami był on jednym z bóstw Suddhavasa. Był inkarnacją mnicha o imieniu Sahaka, praktykującego wcześniej w sandze tradycji Buddy Kaśyapy.
Pewnego razu przekonał kobietę, której syn był mnichem, żeby zamiast składać dary Brahmie, dała jałmużnę swojemu synowi (który przypadkowo nazywał się Brahmadeva).
"Saṃyutta Nikāya" zawiera wersy uważane za wypowiedziane przez Brahmę Sahampatiego, kiedy ten razem z Śakrą towarzyszył Buddzie. Brahma Sahampati był przy Buddzie przy jego śmierci. Przypisywane mu wersy zebrane są w "Mahāparinibbāna-sutta".
Ze wszystkich Brahmów był prawdopodobnie najbliższym Buddzie.

</doc>
<doc id="1203604" url="https://pl.wikipedia.org/wiki?curid=1203604" title="EPSD">
EPSD



</doc>
<doc id="1203605" url="https://pl.wikipedia.org/wiki?curid=1203605" title="EPWS">
EPWS



</doc>
<doc id="1203609" url="https://pl.wikipedia.org/wiki?curid=1203609" title="Mohamed Cisse">
Mohamed Cisse

Mohamed Cisse (ur. 10 lutego 1982 w Konakry), gwinejski piłkarz, występuje na pozycji pomocnika.
Kariera.
Swoją karierę zaczynał w klubie o nazwie Horoya AC. W sezonie 2003/2004 przeniósł się do Belgii, by reprezentować barwy Royalu Antwerp. Początek nie był zbyt udany, bo podopieczni René Desaeyere spadli z ligi, zajmując ostatnią pozycję. Mimo degradacji klubu, Cisse nadal był podstawowym graczem pierwszego zespołu. Przez pewien czas jego klubowym kolegą był inny Gwinejczyk, Naby-Moussa Yattara. W sezonie 2012/2013 Cisse był graczem belgijskiego RFC Tournai, w którym zakończył karierę sportową.

</doc>
<doc id="1203611" url="https://pl.wikipedia.org/wiki?curid=1203611" title="Ann Taylor">
Ann Taylor

Winifred Ann Taylor, baronowa Taylor of Bolton (ur. 2 lipca 1947) – brytyjska polityk, członkini Partii Pracy, minister w pierwszym rządzie Tony’ego Blaira.
Od 1974 r. zasiadała w Izbie Gmin jako reprezentantka okręgu Bolton West. W latach 1975–1977 była parlamentarnym prywatnym sekretarzem Freda Mulleya, ministra edukacji i nauki, później ministra obrony. Kiedy premierem był James Callaghan Taylor pełniła funkcję rządowego whipa. Była nim do wyborczej porażki laburzystów w 1979 r. W 1983 r. przegrała wybory parlamentarne w okręgu Bolton North East i na jedną kadencję znalazła się poza Izbą Gmin. Powróciła do niej w 1987 r. wygrywając wybory w okręgu Dewsbury.
Taylor pełniła różne funkcje w laburzystowskim gabinecie cieni. Była ministrem edukacji w latach 1992–1994, Kanclerzem Księstwa Lancaster w latach 1994–1995, przewodniczącym Izby Gmin w latach 1994–1997. Po zwycięstwie Partii Pracy w wyborach 1997 r. Taylor została członkiem gabinetu jako przewodniczący Izby Gmin i Lord Przewodniczący Rady. Na tych stanowiskach pozostała do 1998 r., kiedy to została Głównym Whipem i parlamentarnym sekretarzem skarbu. W 2001 r. przestała być członkiem rządu. Objęła wówczas przewodnictwo komisji wywiadu i bezpieczeństwa. Popierała zaangażowanie Wielkiej Brytanii w Iraku, równouprawnienie homoseksualistów oraz tworzenia szpitali.
Taylor zrezygnowała ze startu w wyborach 2005 r. 13 czerwca 2005 r. otrzymała dożywotni tytuł parowski baronowej Taylor of Bolton i zasiadła w Izbie Lordów. 7 listopada 2007 r. została ministrem stanu ds. zaopatrzenia armii w ministerstwie obrony. W październiku 2008 r. została przeniesiona na nowo utworzone stanowisko ministra stanu ds. międzynarodowej obrony i bezpieczeństwa.

</doc>
<doc id="1203613" url="https://pl.wikipedia.org/wiki?curid=1203613" title="Sammy Traoré">
Sammy Traoré

Sammy Traoré (ur. 25 lutego 1976 w Créteil) – malijski piłkarz grający na pozycji środkowego obrońcy.
Kariera klubowa.
Traoré urodził się w leżącym na przedmieściach Paryża mieście Créteil w rodzinie malijskich emigrantów. Piłkarską karierę rozpoczął w tamtejszym klubie US Créteil. W wieku 20 lat zadebiutował w trzeciej lidze. W 1999 roku awansował z tym klubem do Ligue 2 i grał tam przez kolejne trzy sezony. W 2002 roku przeszedł do OGC Nice. 28 września zadebiutował w Ligue 1 w przegranym 0:1 wyjazdowym spotkaniu z FC Sochaux. Natomiast 16 listopada strzelił swojego pierwszego gola w pierwszej lidze, a Nice pokonało 2:0 na wyjeździe AJ Auxerre. W klubie z Nicei grał przez cztery lata w podstawowym składzie. Najbardziej udany dla niego był sezon 2005/2006, w którym zdobył 5 goli, a Nice zajęło 8. miejsce w Ligue 1.
Latem 2006 za 1,5 miliona euro Sammy przeszedł do Paris Saint-Germain i tym samym wrócił w rodzinne strony. W PSG zadebiutował 26 sierpnia w przegranym 2:3 wyjazdowym meczu z Sochaux. W paryskim zespole Traoré rozegrał 22 spotkania, a także 5 w Pucharze UEFA (zdobył m.in. gola w wygranym 2:0 meczu z AEK Ateny). W lidze zajął z PSG 15. pozycję. W 2007 roku został wypożyczony do AJ Auxerre, a po sezonie 2007/2008 wrócił do Paryża.
Kariera reprezentacyjna.
W reprezentacji Mali Traoré zadebiutował 5 lipca 2003 w wygranym 2:0 wyjazdowym meczu z Seszele. W 2004 roku był w składzie drużyny narodowej na Puchar Narodów Afryki 2004 – Mali zajęło na nim 4. miejsce. W 2008 roku został powołany przez Jeana-François Jodara na Puchar Narodów Afryki 2008.

</doc>
<doc id="1203618" url="https://pl.wikipedia.org/wiki?curid=1203618" title="Strzelanina w Tuusula">
Strzelanina w Tuusula

Strzelanina w Tuusula – strzelanina, do której doszło 7 listopada 2007 roku w liceum na osiedlu Jokela w mieście Tuusula w Finlandii (ok. 50 km na północ od Helsinek). Podczas strzelaniny zginęło 9 osób, a 13 zostało rannych. Zamachowiec popełnił samobójstwo i zmarł w szpitalu z powodu obrażeń mózgu. 
Przebieg zdarzeń.
Sprawca, 18-letni Pekka-Eric Auvinen, wszedł do szkoły ok. godz. 11:40 rano czasu lokalnego. Chłopak zastrzelił 8 osób: pięciu chłopców, jedną dziewczynę, pielęgniarkę i dyrektorkę szkoły, po czym sam się postrzelił, raniąc przy tym również 13 innych osób, z czego większość niegroźnie rannych osób odniosła rany od szkła. Pierwszą ofiarę, ucznia szkoły, sprawca zastrzelił o godz. 11:42 na korytarzu. Następnie sprawca wszedł do szkolnej toalety, gdzie zastrzelił dwóch kolejnych uczniów, którzy w nich przebywali. W tym momencie inni uczniowie odnaleźli ciało pierwszej ofiary na korytarzu, a inni uczniowie, którzy byli w klasach, najprawdopodobniej słyszeli dźwięki strzałów, ale myśleli, że pochodzą one od czego innego, a nie z broni palnej. Sprawca wyszedł z toalety i zastrzelił ucznia stojącego na korytarzu przed toaletą. Chwilę później zauważył szkolną pielęgniarkę wraz z jednym z uczniów. Auvinen pobiegł za nimi, dogonił ich, i zastrzelił zarówno pielęgniarkę jak i ucznia. Wówczas była godzina 11:46 rano. Minutę później dyrektorka szkoły Helena Kalmi została ostrzeżona o sytuacji z aktywnym strzelcem przez jednego z nauczycieli i nadała alarm przez szkolny system domofonowy, żeby uczniowie i nauczyciele zabarykadowali się w klasach. Auvinen zaczął chwilę później strzelać do przedmiotów na szkolnym korytarzu, oddając do nich aż 53 strzały. Chwilę później zauważył matkę jednego z uczniów, wchodzącą do szkoły, ale ją oszczędził, po czym kobieta uciekła. Następnie próbował wejść do klasy, strzelając trzy razy przez zabarykadowane drzwi, z czego jeden strzał przebił drzwi i trafił w palec u nogi ucznia przebywającego w klasie. Auvinen udał się później na drugie piętro, gdzie napotkał dwóch uczniów siedzących na ławce na korytarzu. Jeden z uczniów uciekł napastnikowi, ale drugi został zastrzelony na miejscu zdarzenia. Auvinen zaczął następnie wylewać na podłogę i ściany na korytarzu benzynę, w celu wywołania pożaru, ale zdał sobie sprawę, że nie miał jej czym podpalić. Sprawca udał się więc na stołówkę, w której w momencie ataku przebywali niektórzy uczniowie, ale jej drzwi były zabarykadowane. Sprawca oddał kilka strzałów przez szklaną szybę w drzwiach, trafiając jedynie kilka krzeseł w lokalu. Dyrektorka szkoły ewakuowała się z jej budynku o godz. 11:54, kiedy sprawca przebywał w pobliżu stołówki. Auvinen zauważył ją jednak i wyszedł ze szkoły, przeklinając, i chwilę później napotkał dyrektorkę Kalmi, która próbowała go namówić do poddania się. Sprawca jednak zignorował te prośby i zabił dyrektorkę, oddając do niej siedem strzałów. Auvinen wszedł ponownie do szkoły i zaczął pukać do klas. Udało mu się wejść do jednej z nich. Po wejściu sprawca nie był agresywny wobec uczniów, zaczął natomiast wykładać swoisty wywód, w którym ogłosił rewolucję i wezwał uczniów do "zniszczenia szkolnej własności". Po wygłoszeniu swojego manifestu, oddał strzały w znajdujący się w klasie telewizor i okno, po czym opuścił klasę. Kilka minut później dostrzegł, że przed szkołę przybyły pierwsze radiowozy policyjne. Strzelił w ich kierunku przez okno, ale kula nie przebiła szyby. O godz. 12:03 zajął pozycję przy głównym wejściu i zaczął oddawać strzały do policjantów, nie trafiając żadnego z nich. Kiedy funkcjonariusze chcieli odpowiedzieć ogniem, sprawca wszedł do szkoły. Auvinen poszedł w okolicę stołówki, gdzie popełnił samobójstwo, strzelając sobie w głowę z pistoletu. Został znaleziony dopiero dwie godziny później przez policję, będąc w stanie agonalnym i został natychmiast zabrany do szpitala, ale jego życia nie udało się uratować; sprawca zmarł w szpitalu w Helsinkach o godz. 22:15 czasu miejscowego. Wszystkie ofiary sprawcy zostały zabite strzałami oddanymi w górną część ciała lub głowy. 
Wcześniej, przed masakrą, o 11:30 czasu lokalnego na portalu YouTube ukazało się nagranie wideo zapowiadające „szkolną masakrę”. W ciągu kilku godzin portal zanotował około 175 tysięcy wejść na stronę. Właściciele serwisu zablokowali wszystkie materiały tego użytkownika. 
Fińskie media, powołując się na źródła policyjne, podały, że napastnik zafascynowany był przemocą, wyrażał podziw dla Hitlera i Stalina. Sam nazywał siebie „socjaldarwinistą”, który „wyeliminuje wszystkich, którzy mu nie pasują”.
Sprawca.
Sprawcą strzelaniny był 18-letni Pekka-Eric Auvinen (ur. 4 czerwca 1989 w Tuusula), który był uczniem szkoły średniej, w której dokonał masakry. Na przełomie lat 2006 i 2007 zaczął brać przepisane mu wcześniej leki przeciwdepresyjne z powodu jego pogarszającego się stanu psychicznego. Auvinen był zastraszany w szkole przez rówieśników. W internecie miał przyjaciółkę Vaulę Kuuluvainen, której zwierzał się ze swoich osobistych przemyśleń. Na niedługo przed masakrą uczniowie zauważyli, że jego zachowanie zaczęło się gwałtownie zmieniać. Jedna z osób raz usłyszała, że Auvinen groził swoim kolegom, że "zginą w białej rewolucji". Jeden z nauczycieli powiedział w wywiadzie dla mediów po masakrze, że Auvinen był zafascynowany zarówno ruchami skrajnie prawicowymi jak i skrajnie lewicowymi. Auvinen miał dwa konta na YouTube pod nazwami "Sturmgeist89" i "NaturalSelector89", na których wstawiał filmy związane z brutalnymi zdarzeniami z historii, między innymi o masakrze w Columbine High School, oblężeniu Waco, ataku sarinem w tokijskim metrze i wojnie z terroryzmem prowadzonej przez USA. Napastnik przed atakiem napisał na swoim komputerze esej, który nazwał "Manifestem Naturalnego Selektora", w którym zawarł swoje poglądy na temat społeczeństwa i racjonalizował swoją masakrę, przedstawiając ją jako słuszne wybicie słabej umysłowo części ludzkości. Stwierdził, że chce żeby jego atak nie był traktowany jako zwykła strzelanina szkolna, ale jako akt politycznego terroryzmu. W manifeście sprawcy widoczne są nawiązania do myśli prezentowanych przez Platona, Friedricha Nietzschego i Teda "Unabombera" Kaczynskiego, ponadto sprawca w internecie miał kontakt z osobami zafascynowanymi masakrą w Columbine High School z 1999 roku, które wyrażały chęć dokonania podobnych zamachów. Broń z której strzelał, pistolet SIG Mosquito, został przez sprawcę nabyty legalnie.
Reakcje na tragedię.
W Finlandii po strzelaninie w Tuusula ogłoszono żałobę narodową. Kraj ten jest w czołówce najbezpieczniejszych państw świata, ale również trzecim pod względem łatwości zdobycia broni (po Stanach Zjednoczonych i Jemenie). W efekcie tego wydarzenia władze fińskie zdecydowały się zaostrzyć prawo do posiadania broni, które obecnie pozwala samodzielnie posługiwać się bronią palną już piętnastolatkom. Pekka Auvinen uzyskał pozwolenie na broń miesiąc przed strzelaniną. Rząd fiński nie uległ jednak naciskom Unii Europejskiej, aby prawo do broni przysługiwało tylko pełnoletnim obywatelom.

</doc>
<doc id="1203619" url="https://pl.wikipedia.org/wiki?curid=1203619" title="Wanda Kaczmarczyk-Fukała">
Wanda Kaczmarczyk-Fukała

Wanda Kaczmarczyk-Fukała (ur. 2 września 1935 w Katowicach) – polska florecistka.
Kariera.
Sześciokrotna brązowa medalistka mistrzostw Polski indywidualnie, dwunastokrotnie drużynowo (z Górnikiem 1920 Katowice i GKS Katowice). Olimpijka, brała udział w igrzyskach w Rzymie w 1960 (indywidualnie bez zwycięstwa, drużynowo 2 wygrane walki, Polki zajęły miejsce 5-8) i w Meksyku w 1968 (walczyła tylko w jednym meczu drużynowym, bez zwycięstw). Zasłużony Mistrz Sportu.

</doc>
<doc id="1203620" url="https://pl.wikipedia.org/wiki?curid=1203620" title="Sammy Traore">
Sammy Traore



</doc>
<doc id="1203624" url="https://pl.wikipedia.org/wiki?curid=1203624" title="Melyssa Ade">
Melyssa Ade

Melyssa Ade (ur. 7 października 1976 w Yellowknife) – kanadyjska aktorka filmowa i telewizyjna. Aktorstwo studiowała w Earl Haig High School w Toronto.

</doc>
<doc id="1203625" url="https://pl.wikipedia.org/wiki?curid=1203625" title="Okręg wyborczy Dewsbury">
Okręg wyborczy Dewsbury

Okręg wyborczy Dewsbury powstał w 1868 r. i wysyła do brytyjskiej Izby Gmin jednego deputowanego. Okręg obejmuje miasto Dewsbury.

</doc>
<doc id="1203627" url="https://pl.wikipedia.org/wiki?curid=1203627" title="Fall to Pieces">
Fall to Pieces

Fall to Pieces – utwór kanadyjskiej piosenkarki, Avril Lavigne, który jest również piątym i ostatnim singlem promującym jej drugi album, "Under My Skin"; w USA piosenka była wydana jako czwarty singel. Utwór został napisany i wydany przez Lavigne oraz wokalistę zespołu Our Lady Peace, kanadyjskiego muzyka, Raine Maida. Był to najchłodniej przyjęty utwór piosenkarki w Stanach Zjednoczonych, lecz odniósł on wielki sukces w Kanadzie. Nagranie teledysku do piosenki zostało odwołane.
Piosenka nie została wydana w Wielkiej Brytanii. W Kanadzie dostała się na 7. miejsce na liście „BDS Airplay Chart” – wtedy była trzecim najwyżej notowanym na tej liście singlem z albumu, po „Don’t Tell Me oraz „Nobody’s Home”. Brak promocji utworu w Stanach Zjednoczonych sprawił, iż nie zdołała się ona przebić na listę Hot 100 magazynu "Billboard" i skończyła na zapleczu tej listy, Bubbling Under Hot 100 Singles, na 6. miejscu, oraz na miejscu 55. na liście "Billboard" Pop 100.
Sukcesy na listach przebojów.
1 Porównywalnie do miejsca 106. na liście "Billboard" Hot 100.

</doc>
<doc id="1203632" url="https://pl.wikipedia.org/wiki?curid=1203632" title="10% dla mnie">
10% dla mnie

10% dla mnie (tytuł alternatywny Dziesięć procent dla mnie) – polski film fabularny, komedia obyczajowa z 1933 roku w reżyserii Juliusza Gardana, produkcja firmy Leo-Film.
Film został zrealizowany w czasie wielkiego kryzysu, do którego odniesienia znalazły się w filmie.
Fabuła.
Ubogi urzędnik notarialny, Janek (Tadeusz Wesołowski), jest zakochany w Zosi Grzybek (Tola Mankiewiczówna) z małego miasteczka Budy, lecz jej rodzice nie są zbyt przychylni związkowi młodych. Kiedy państwo Grzybkowie otrzymują w spadku z Ameryki pokaźną sumę, wyjeżdżają do Warszawy, żeby się zabawić, a córkę wprowadzić w „wielki świat”. Zatrzymują się w eleganckim Palace Hotelu. W ślad za ukochaną podąża i Janek. W stolicy poznaje Lopka (Kazimierz Krukowski), bywalca warszawskich salonów. Janek robi wszystko, by otrzymać rękę Zosi. W staraniach tych pomaga mu Lopek, który od każdego przedsięwzięcia, w którym uczestniczy pobiera 10%.
Obsada.
oraz: Stanisław Sielański, Ludwik Fritsche, Michał Halicz, Henryk Rzętkowski, Alina Żeliska, Halina Rapacka, Edmund Minowicz, Wincenty Rapacki

</doc>
<doc id="1203633" url="https://pl.wikipedia.org/wiki?curid=1203633" title="Agata Tarczyńska">
Agata Tarczyńska

Agata Tarczyńska (ur. 27 czerwca 1988) – polska piłkarka.
Kariera.
Karierę piłkarską rozpoczęła w drużynach chłopców w KS Lechia Piechowice. Następnie zawodniczka AZS Wrocław, z którym trzykrotnie wywalczyła mistrzostwo Polski (2002, 2003, 2004) i dwa razy Puchar Polski (2003, 2004). W sezonie 2004/2005 występowała w niemieckim FC Saarbrücken. W 2005 roku wróciła do Polski i zasiliła szeregi Medyka Konin. W ciągu trzech sezonów gry z wielkopolskim klubem zdobyła dwa razy Puchar Polski (2006, 2008). W latach 2008-2011 ponownie zawodniczka AZS Wrocław, z którym zdobyła Puchar Polski (2009). Od lipca 2011 do grudnia 2012 roku występowała w RTP Unii Racibórz. W Raciborzu dwukrotnie zdobyła mistrzostwo (w sezonie 2012/2013 grając tylko jesienią) i raz Puchar Polski. W przerwie zimowej sezonu 2012/2013 ponownie wyjechała do Niemiec, gdzie najpierw brała udział w rozgrywkach 2. Frauen Bundesligi. Kolejno w SV Bardenbach i Blau-Weiß Hohen Neuendorf. W rundzie wiosennej sezonu 2013/2014 występowała we Frauen Bundeslidze w zespole MSV Duisburg, gdzie rozegrała 12 spotkań i zdobyła 1 bramkę. Od sierpnia 2014 ponownie grała w polskiej Ekstralidze Kobiet, w barwach Zagłębia Lubin. W sezonie 2014/2015 z 41 zdobytymi bramkami zdobyła tytuł królowej strzelczyń Ekstraligi. W sezonie 2015/2016 grała w barwach Medyka Konin. Od początku sezonu 2016/17 do lutego 2018 była zawodniczką VFL Wolfsburg. 12 czerwca 2020 roku związała się rocznym kontraktem z Werderem Brema. Tarczyńska w zestawieniu przygotowany przez portal soccerdonna.de została wyceniona na 20.000 euro.
Była reprezentantką Polski U-16, U-17, U-19. Z drużyną U-19 brała udział w finałach Mistrzostw Europy U-19 w Islandii w 2007 roku. Obecnie gra w seniorskiej reprezentacji Polski.
Sukcesy.
7x Puchar Polski (2003, 2004, 2006, 2008, 2009, 2012, 2016)
6x Mistrzostwo Polski (2002, 2003, 2004, 2012, 2013, 2016)
1x Królowa strzelczyń Ekstraligi (2015)

</doc>
<doc id="1203634" url="https://pl.wikipedia.org/wiki?curid=1203634" title="Fototoksyczność">
Fototoksyczność

Fototoksyczność, właściwości fotouczulające – cecha niektórych substancji chemicznych polegająca na powodowaniu zwiększonej wrażliwości komórek na promieniowanie świetlne. Reakcja toksyczna występuje, gdy skóra zostanie poddana ekspozycji na promieniowanie UV lub światło widzialne po uprzednim miejscowym lub ogólnoustrojowym podaniu substancji chemicznej o właściwościach fototoksycznych. Fototoksyczność może być efektem ubocznym działania niektórych leków. Niekiedy cecha ta jest wykorzystywana w celach leczniczych lub kosmetycznych.
Negatywny aspekt fototoksyczności.
Fototoksyczność leków może być istotnym powikłaniem terapii. Właściwości fotouczulające mają na przykład niektóre zioła (m.in. drzewo sandałowe, dziurawiec zwyczajny), trójcykliczne leki przeciwdepresyjne (np. imipramina, amitryptylina, dezipramina), niektóre leki przeciwarytmiczne (np. chinidyna oraz amiodaron), cytostatyki, pochodne fenotiazyny, niesteroidowe leki przeciwzapalne (ketoprofen, piroksykam), leki przeciwmalaryczne (chlorochina, hydroksychlorochina) i niektóre grupy antybiotyków (m.in. tetracykliny, chinolony). Pod wpływem tych leków, z powodu dużego wzrostu wrażliwości skóry na słońce, może dochodzić do silnych oparzeń. W związku z tym w trakcie terapii lekami fotouczulającymi należy używać odpowiednich filtrów przeciwsłonecznych i unikać słońca. Wrażliwość na słońce utrzymuje się do kilku dni po zaprzestaniu terapii.
Pozytywny aspekt fototoksyczności.
Fototoksyczność wykorzystuje się do leczenia niektórych schorzeń skóry np. bielactwa oraz w nowoczesnej terapii przeciwnowotworowej (w terapii fotodynamicznej). W leczeniu bielactwa wykorzystuje się furanokumaryny obecne między innymi w owocach aminka większego. Poddana działaniu aminka skóra produkuje większe ilości melaniny.
Przeciwnowotworowa terapia fotodynamiczna polega na uczulaniu komórek rakowych substancjami fototoksycznymi, a następnie naświetlaniu ciała promieniowaniem podczerwonym, bezpiecznym dla zdrowych tkanek, a toksycznym dla komórek rakowych, uczulonych substancją fototoksyczną.

</doc>
<doc id="1203636" url="https://pl.wikipedia.org/wiki?curid=1203636" title="VI Liceum Ogólnokształcące im. Hugona Kołłątaja w Lublinie">
VI Liceum Ogólnokształcące im. Hugona Kołłątaja w Lublinie

VI Liceum Ogólnokształcące im. Hugona Kołłątaja w Lublinie – liceum ogólnokształcące, mieszczące się przy ul. Adama Mickiewicza 36 w Lublinie.
Historia VI Liceum Ogólnokształcącego im. Hugona Kołłątaja w Lublinie.
VI Liceum Ogólnokształcące im. Hugona Kołłątaja w Lublinie jest to szkoła integralnie związana z rozwojem dzielnicy Dziesiąta, o dużym znaczeniu dla całego Lublina i okolic. Jej początki sięgają 23 czerwca 1948 roku, kiedy to pan Andrzej Misiuk kierownik Publicznej Szkoły Powszechnej nr 14 w Lublinie (mieszczącej się wówczas przy ulicy Bychawskiej 116) został upoważniony przez Kuratorium Okręgu Szkolnego Lubelskiego do organizacji Publicznej Szkoły Ogólnokształcącej stopnia licealnego jako szkoły rozwojowej. Przewidywano utworzenie w roku szkolnym 1948/49 jednej klasy VIII-ej i ewentualnie jednej IX-ej. Zapotrzebowanie okazało się większe od pierwotnych zamiarów władz oświatowych. W tej peryferyjnej wówczas dzielnicy Lublina nie było, bowiem szkoły średniej. Powstające liceum wzbudziło więc żywe zainteresowanie rodziców i młodzieży nie tylko z tej części Lublina, ale również mieszkańców okolicznych wsi i osad. Tak pozostało do dzisiaj. Bazą dla tworzonego Liceum były Publiczne Szkoły Powszechne nr 14 i nr 16, a nowa placówka nosiła nazwę Publicznej Szkoły Ogólnokształcącej Stopnia Podstawowego i Licealnego. Organizatorski wysiłek pana Andrzeja Misiuka okazał się owocny, 1 września 1948 r. 116 uczniów rozpoczęło naukę w trzech klasach licealnych (dwie VIII-e i jedna IX). W maju 1951 r. odbył się pierwszy egzamin maturalny. Przystąpiło do niego 53 abiturientów z dwóch klas(tej pierwszej rozpoczynającej w 1948 r. działalność szkoły i utworzonej w międzyczasie klasy pedagogizującej, w której znalazła się m.in. młodzież z rozwiązywanych wówczas szkół prywatnych).
Pierwszym dyrektorem Liceum został Władysław Łyszczarz. Od 1961 do 1968 szkołą kierował pan Bronisław Krzysik, od 1968 do 1990 pani Apolonia Weinper a od 1990 roku pan Eugeniusz Molas. Liceum rozwijało się powoli ale systematycznie mimo trudnych warunków lokalowych, zajmując wraz z innymi placówkami gmach szkolny przy ul. Kunickiego 116. W październiku 1962 r. otrzymało własny budynek przy ul. Mickiewicza 36, w którym mieści się do dziś.
Rozwój szkoły ilustrują następujące liczby:
w roku:
1948 3 oddziały 116 uczniów
1958 8 oddziałów 310 uczniów
1968 11 oddziałów 350 uczniów
1978 20 oddziałów 570 uczniów
1988 25 oddziałów 830 uczniów
1998 24 oddziały 804 uczniów
2001 24 oddziały 806 uczniów
Zmieniła się nazwa szkoły:
W 1948 to Państwowa Szkoła Ogólnokształcąca Stopnia Podstawowego i Licealnego (rozwojowa)
od 1953 – Szkoła Podstawowa nr 14 i IV Liceum Ogólnokształcące
od 1960 – Szkoła Podstawowa i Liceum Ogólnokształcące nr. 4
od 1965 – Szkoła Podstawowa i Liceum Ogólnokształcące nr 4 im A. Zawadzkiego
W 1970 nastąpił formalny rozdział szkoły podstawowej i licealnej na Szkołę Podstawową nr.40, którą później przeniesiono do nowego gmachu na osiedlu Kruczkowskiego i VI Liceum Ogólnokształcące im. Aleksandra Zawadzkiego, które pozostało w budynku przy ul. Mickiewicza.
od 1990 – VI Liceum Ogólnokształcące
od 16 grudnia 1994 roku – VI Liceum Ogólnokształcące im. Hugona Kołłatają.
W pierwszych latach istnienia szkoła nie miała swojego patrona. W roku szk. 1951/52 pojawia się wprawdzie imię Mariana Buczka jako patrona, brakuje jednak formalnej decyzji władz oświatowych o nadaniu szkole tego imienia, które wkrótce znika z dokumentacji szkolnej. Dopiero w 1965 dla uczczenia pamięci (zmarłego w 1964 r.) działacza partyjno państwowego Aleksandra Zawadzkiego, nadano szkole jego imię. Trudności w identyfikowaniu się społeczności szkolnej z osobą patrona były przyczyną podjętych w styczniu 1989 r. starań o zmianę imienia szkoły. W kwietniu 1990 r. władze oświatowe wyraziły zgodę na zaprzestanie używania przez szkołę imienia Aleksandra Zawadzkiego, a 16 grudnia 1994 roku nastąpiło uroczyste nadanie VI Liceum Ogólnokształcącemu imienia Hugona Kołłątaja – wybitnej postaci polskiego oświecenia.
Profile klas.
Oddziały klas pierwszych w roku szkolnym 2021/2022:
Klasa 1A 
Przedmioty rozszerzone: geografia, język angielski
Przedmiot dodatkowy: turystyka
Nauczane języki: j. angielski, do wyboru j. hiszpański, j. niemiecki, j. rosyjski
Zajęcia dodatkowe: język francuski, język chiński
Klasa 1B
Przedmioty rozszerzone: język polski, historia, wiedza o społeczeństwie
Przedmiot dodatkowy: ​dziennikarstwo
Nauczane języki obce: język angielski, do wyboru język niemiecki, język hiszpański lub język rosyjski
Zajęcia dodatkowe: język francuski, język chiński
Klasa 1C
Przedmioty rozszerzone: geografia, wiedza o społeczeństwie
Przedmiot dodatkowy: ekonomia w praktyce
Nauczane języki obce: język angielski, do wyboru język niemiecki, język hiszpański lub język rosyjski
Zajęcia dodatkowe: język francuski, język chiński
Klasa 1D
Przedmioty rozszerzone: biologia, chemia
Przedmiot dodatkowy: edukacja prozdrowotna
Nauczane języki obce: język angielski, do wyboru język niemiecki, język hiszpański lub język rosyjski
Zajęcia dodatkowe: język francuski, język chiński
Klasa 1E
Przedmioty rozszerzone: język polski, język angielski, biologia
Przedmiot dodatkowy: podstawy psychologii i pedagogiki
Nauczane języki obce: język angielski, do wyboru język niemiecki, język hiszpański lub język rosyjski
Zajęcia dodatkowe: język francuski, język chiński

</doc>
<doc id="1203638" url="https://pl.wikipedia.org/wiki?curid=1203638" title="Witold Erazm Rybczyński">
Witold Erazm Rybczyński



</doc>
<doc id="1203639" url="https://pl.wikipedia.org/wiki?curid=1203639" title="Peter Mensah">
Peter Mensah

Peter Mensah (ur. 27 sierpnia 1959 w Akra) – amerykański aktor filmowy i telewizyjny urodzony w Ghanie.
Wystąpił w popularnych filmach kinowych: "Avatar" (2009), "300" (2006), "Łzy słońca" (2003), "Próba sił" (2000), "Jason X" (2001), "Hidalgo – ocean ognia" (2004), "Człowiek Harvardu" (2001). Znany jest także z występów telewizyjnych; zagrał m.in. w serialach: ', "Witchblade: Piętno mocy", "Oblicza zbrodni", ', ' oraz '.

</doc>
<doc id="1203641" url="https://pl.wikipedia.org/wiki?curid=1203641" title="Parafia Wniebowzięcia Najświętszej Maryi Panny i św. Antoniego w Korcu">
Parafia Wniebowzięcia Najświętszej Maryi Panny i św. Antoniego w Korcu

Parafia Wniebowzięcia Najświętszej Maryi Panny i św. Antoniego w Korcu – parafia rzymskokatolicka z siedzibą w Korcu, należy do dekanatu Równe w diecezji łuckiej.
Historia.
Murowany kościół parafialny św. Antoniego (pierwotnie Wniebowzięcia NMP) w Korcu wybudowano na miejscu drewnianego w 1706 roku. W tym samym roku erygowano parafię katolicką. Świątynia została zdewastowana w czasach sowieckich. Zwrócona wiernym w 1990 roku po odzyskaniu niepodległości przez Ukrainę. Kościół został konsekrowany po generalnym remoncie 19 listopada 1994 roku przez arcybiskupa Mariana Jaworskiego. W świątyni funkcjonuje Parafia Wniebowzięcia NMP i św. Antoniego.

</doc>
<doc id="1203643" url="https://pl.wikipedia.org/wiki?curid=1203643" title="Čierťiaž">
Čierťiaž

Čierťiaž:

</doc>
<doc id="1203644" url="https://pl.wikipedia.org/wiki?curid=1203644" title="Karolina Bochra">
Karolina Bochra

Karolina Bochra (ur. 31 sierpnia 1988) – polska piłkarka.
Zawodniczka Gola Częstochowa, następnie w AZS Wrocław. Z drużyną akademiczek dwukrotnie zdobyła mistrzostwo Polski (2006, 2007), wywalczyła Puchar Polski (2006/2007) i była finalistką tych rozgrywek (2005/2006). Dwa razy wystąpiła w szóstej edycji Pucharu UEFA kobiet strzelając jedną bramkę.
Reprezentantka Polski z jednym występem dla biało-czerwonych 30 września 2007. W kadrze U-19 9 gier i 7 goli, w U-17 4 mecze i jedna bramka.

</doc>
<doc id="1203645" url="https://pl.wikipedia.org/wiki?curid=1203645" title="Gondomar (ujednoznacznienie)">
Gondomar (ujednoznacznienie)



</doc>
<doc id="1203646" url="https://pl.wikipedia.org/wiki?curid=1203646" title="Derwin Jordan">
Derwin Jordan

Derwin Jordan – kanadyjski aktor filmowy i telewizyjny. Przed rozpoczęciem kariery filmowej, występował na deskach teatrów w Toronto.

</doc>
<doc id="1203647" url="https://pl.wikipedia.org/wiki?curid=1203647" title="Paulina Krawczak">
Paulina Krawczak

Paulina Krawczak (ur. 24 marca 1985) - polska piłkarka.
W reprezentacji Polski 2 niepełne mecze (2 i 24 lipca 2005). Powołana do kadry A z drużyny AZS Biała Podlaska. Obecnie jako nawigator w Centrum Operacji Sił Powietrznych

</doc>
<doc id="1203648" url="https://pl.wikipedia.org/wiki?curid=1203648" title="Bersalierzy">
Bersalierzy

Bersalierzy (wł. "Bersaglieri") – formacja włoskiej lekkiej piechoty zmechanizowanej, której początki sięgają 1836 roku. Pomysłodawcą i twórcą bersalierów był generał Alessandro La Marmora.
Historia bersalierów.
Pierwowzorem tej formacji byli strzelcy z Piemontu (wł. "Cacciatori") oraz pierwsze jednostki francuskich strzelców alpejskich.
W 1831 r. Alessandro La Marmora wysunął pierwszy pomysł stworzenia lekkich, mobilnych oddziałów wojska, mogących działać w trudnych i nietypowych warunkach wojennych. Rozwijając ten projekt, w 1835 r. przedstawił królowi Karolowi Albertowi projekt sformowania pierwszej kompanii bersalierów jako jednostki wysoce autonomicznej, przeznaczonej do działania głównie w terenach górskich. 18 czerwca 1836 r. powstał pierwszy korpus bersalierów w armii Królestwa Sardynii. Pierwsza prezentacja publiczna nowej jednostki miała miejsce 1 lipca tegoż roku: kompania bersalierów wzięła udział w defiladzie w Turynie, zadziwiając widzów tempem marszu (130 kroków na minutę). Regulamin i instrukcje dla korpusu bersalierów La Marmora opracował podczas rekonwalescencji, w czasie której leczył ranę odniesioną w 1848 r. w bitwie pod Goito.
Bersalierzy brali udział w wojnie krymskiej oraz w obu wojnach światowych. Do 1883 sformowano 12 pułków bersalierów. Podczas I wojny światowej ich liczba wzrosła do 21.
W czasie II wojny światowej pułki te zasilały zarówno dywizje piechoty, dywizje pancerne jak i brygady pancerne.
W latach 1975-1991 istniały samodzielne bataliony bersalierów. Później przywrócono strukturę pułkową, jednak pułki te mają teraz faktycznie siłę batalionową.
Bersalierzy nadal są wysyłani w "zapalne miejsca" – na Bałkany, do Somalii a nawet do Iraku. Aktualnie w armii włoskiej istnieje 6 pułków tej formacji:

</doc>
<doc id="1203650" url="https://pl.wikipedia.org/wiki?curid=1203650" title="Bersalier">
Bersalier



</doc>
<doc id="1203652" url="https://pl.wikipedia.org/wiki?curid=1203652" title="Bersaglieri">
Bersaglieri



</doc>
<doc id="1203653" url="https://pl.wikipedia.org/wiki?curid=1203653" title="Gajcy">
Gajcy



</doc>
<doc id="1203654" url="https://pl.wikipedia.org/wiki?curid=1203654" title="Paweł Maliński">
Paweł Maliński

Paweł Maliński (ur. 14 lipca 1790 w Bernau (Czechy), zm. 7 listopada 1853 w Warszawie) – czeski rzeźbiarz, tworzący w Polsce.
Życiorys.
Był z pochodzenia Czechem. W roku 1804 rozpoczął naukę w Akademii Sztuk Pięknych w Pradze. W latach 1810–1816 kształcił się w Saskiej Akademii Sztuki w Dreźnie pod kierunkiem Franza Pettricha. 
W 1816 roku przybył do Warszawy na zaproszenie Stanisława Zamoyskiego, który powierzył mu wykonanie dekoracji rzeźbiarskiej dla przebudowywanego Pałacu Błękitnego. W 1817 został mianowany na profesora rzeźby Królewskiego Uniwersytetu Warszawskiego. Funkcję tę pełnił aż do zamknięcia Oddziału Sztuk Pięknych po upadku powstania listopadowego. W latach 1820–1822 wyjechał na stypendium rządowe do Włoch, gdzie przez dwa lata (1820–1822) pracował pod kierunkiem Bertela Thorvaldsena. 
Paweł Maliński wykształcił między innymi takich uczniów jak Konstanty Hegel, Władysław Oleszczyński, Tomasz Oskar Sosnowski i Jakub Tatarkiewicz.
Był wolnomularzem.
Został pochowany na cmentarzu Powązkowskim (kwatera 12-6-17).
Ważniejsze prace.
Paweł Maliński tworzył rzeźby architektoniczne zdobiące fasady i wnętrza gmachów i kościołów, posągi, nagrobki i portrety utrzymane na ogół w stylu neoklasycznym.

</doc>
<doc id="1203655" url="https://pl.wikipedia.org/wiki?curid=1203655" title="Costa">
Costa

Miejscowości:
W anatomii termin "costa" używany jest dla różnych wyniesionych listewek, żeberek i krawędzi, w szczególności:
Ludzie o nazwisku Costa:

</doc>
<doc id="1203658" url="https://pl.wikipedia.org/wiki?curid=1203658" title="Przed deszczem">
Przed deszczem

Przed deszczem (oryg. "Пред дождот"; w polskiej telewizji wyświetlany także pod tytułem "Zanim spadnie deszcz") – macedońsko-francusko-brytyjski film fabularny z 1994 roku w reżyserii Miłczo Manczewskiego. Obraz zdobył główną nagrodę Złotego Lwa na 51. MFF w Wenecji; był także nominowany do Oscara za najlepszy film nieanglojęzyczny.
Fabuła.
Film składa się z trzech powiązanych ze sobą historii zatytułowanych: "Słowa", "Osoby" oraz "Obrazy".
Opowieść pierwsza rozgrywa się w prawosławnym klasztorze męskim, w którym szuka schronienia młoda Albanka Zamira, uciekająca przed macedońską zbrojną grupą szukającą zemsty. Schronienie znajduje w celi jednego z mnichów - Cyryla - dzięki czemu nie zostaje odnaleziona przez przeszukujących klasztor macedoński oddział. Obecność Zamiry odkrywają wieczorem przełożeni klasztoru, co powoduje, że Cyryl musi opuścić zakon i wraz z Zamirą uciekają z zajętego nadal przez bojówkarzy klasztoru. Rodzące się uczucie dwojga młodych ludzi przerywają krewni Albanki, nie zgadzający się na jej związek z obcym. Postrzelona przez swojego brata dziewczyna umiera na rękach Cyryla.
Opowieść „Osoby” rozgrywa się w Londynie. Macedoński fotograf, powracający z wojny w Bośni, poznaje Annę. Namiętność, która rodzi się pomiędzy nimi, przerywają tragiczne w skutkach porachunki pomiędzy bałkańskimi emigrantami w jednej z kawiarni.
Opowieść trzecia - "Obrazy" - rozgrywa się w Macedonii. Do pustego i zrujnowanego domu powraca z Londynu Aleksander Kirkow. Powrót ma charakter podróży sentymentalnej, gdyż Aleksander na emigracji osiągnął wysoką pozycję zawodową (jest fotoreporterem, laureatem Nagrodą Pulitzera), a także stabilizację w życiu osobistym. Odnawia kontakty ze znajomymi z lat dziecięcych zabaw, ze szkoły, z rodziną ze strony stryja. Rodzice Aleksandra nie żyją, jego bratem jest mnich Cyryl. W tym czasie skrywane w czasach Jugosławii animozje narodowościowe przybierają formę krwawych wendett (wsie pilnowane są przez uzbrojone bojówki). Aleksander próbuje odświeżyć też młodzieńczą znajomość z Albanką Haną Chalili. Córka Hany - Zamira - w samoobronie śmiertelnie rani jednego z prawosławnych mieszkańców wsi, przez co zostaje uwięziona i oczekuje na zemstę. Aleksander, poproszony przez Hanę o pomoc, uwalnia Zamirę, ale zostaje przypadkiem trafiony przez swojego kuzyna strzelającego do dziewczyny.
Powyższe trzy nowele stanowią odrębne, samodzielne opowieści, które można powiązać ze sobą narracją i występującycmi osobami, ale powiązanie to nie jest dosłowne, nie ma między nimi pełnej łączności narracyjnej. Ostatnia scena trzeciej opowieści - tragiczna śmierć Aleksandra Kirkowa - to też początek pierwszej historii. Takim narracyjnym rondem jest też filozoficzna sentencja "Czas nie umiera, a koło nigdy nie jest okrągłe", która pojawia się na początku i na końcu filmu.

</doc>
<doc id="1203661" url="https://pl.wikipedia.org/wiki?curid=1203661" title="Wielkopolski System Szlaków Rowerowych">
Wielkopolski System Szlaków Rowerowych

Wielkopolski System Szlaków Rowerowych – sieć szlaków rowerowych w województwie wielkopolskim ujednolicona i oznakowana przez Departament Sportu i Turystyki Urzędu Marszałkowskiego Województwa Wielkopolskiego. Zawiera szlaki o randze regionalnej, z których każdy przekracza 100 km długości. Część szlaków ma swój początek na Poznańskim Węźle Rowerowym u zbiegu ulic abpa Baraniaka i Jana Pawła II.
Lista szlaków:

</doc>
<doc id="1203662" url="https://pl.wikipedia.org/wiki?curid=1203662" title="Wilhelm Ludwig von Maskowsky">
Wilhelm Ludwig von Maskowsky

Wilhelm Ludwig von Maskowsky (ur. 1675, zm. 1731) - heski polityk i wysoki urzędnik państwowy, a także uczony jurysta.
Studiował w Halle i Tybindze. 
W Halle jego nauczycielem był Christian Thomasius, pod którego kierunkiem Maskowsky napisał: "Theses ex institutionibus" (1694).
W Tybindze jego nauczycielem był Christoph Harpprecht, pod którego kierunkiem napisał: "De pignore in pactis dotalibus consitutuo" (1696).
Gdy już był sławnym prawnikiem zatrudnił go Ernest Ludwik, landgraf Hesji-Darmstadt i mianował kanclerzem swojego państwa. Nie była to najłatwiejsza praca, ponieważ landgraf miał szeroko zakrojone plany budowlane, co wiązało się z kosztami. Maskowsky musiał wielokrotnie hamować finansowe zapędy władcy.

</doc>
<doc id="1203666" url="https://pl.wikipedia.org/wiki?curid=1203666" title="Kévin Constant">
Kévin Constant

Kévin Constant (ur. 10 maja 1987 we Fréjus) – gwinejski piłkarz francuskiego pochodzenia występujący na pozycji obrońcy. Reprezentant Gwinei oraz były reprezentant Francji do lat 17.
Kariera.
Kevin Constant jest wychowankiem szkółki piłkarskiej Toulouse FC. Od roku 2004 jest zawodnikiem rezerw "Fioletowych". Rozegrał tam 3 sezony i powoli pojawia się w pierwszej drużynie klubu z Tuluzy. Debiut w Ligue 1 zaliczył 20 sierpnia, w wygranym 1:0 meczu 3. kolejki z OGC Nice. Constant wszedł na boisko w 90 minucie spotkania.
W 2008 roku trafił do LB Châteauroux, gdzie rozegrał 79 spotkań i strzelając 15 bramek. W 2010 został wypożyczony do Chievo, gdzie zagrał pełny sezon strzelając 2 gole. Od 2011 zawodnik Genoa CFC. 20 czerwca 2012 został wypożyczony do A.C. Milan.
Constant otrzymał powołanie do reprezentacji Gwinei na Puchar Narodów Afryki 2008, jednak ostatecznie na turniej w Ghanie nie pojechał. Urodzony we Francji piłkarz wyraził chęć reprezentowania kraju, z którego pochodzi jego matka, a Gwinejska Federacja przesłała dokumenty, jednak FIFA nie zdążyła wydać zgody przed rozpoczęciem turnieju. Constanta zastąpił Mamadou Bah.

</doc>
<doc id="1203667" url="https://pl.wikipedia.org/wiki?curid=1203667" title="Nieświccy">
Nieświccy

Nieświccy herbu własnego – ród kniaziowski (książęcy) najprawdopodobniej pochodzenia ruskiego, który wziął swoje nazwisko od Nieświcza vel Neswicza, miejscowości położonej w dawnym powiecie łuckim na Wołyniu, pieczętujący się herbem własnym (zwanym w późniejszych czasach: Korybut) i podzielony na kilka linii, które od posiadanych dóbr przyjęły nowe, następujące nazwiska: Wiśniowieccy, Zbarascy, Woronieccy, Poryccy.
Historia.
Kasper Niesiecki w swoim dziele "Herbarz Polski" wspomina niejakiego Grzegorza Nieświckiego, który w 1387 roku był posłem od księcia Korybuta Dymitra do króla Władysława Jagiełły, a jako pełniący takie poselstwo wyposażony był w pełnomocnictwa i stosowną pieczęć z herbem książęcym. Interpretacja dokumentów sygnowanych ową pieczęcią mogła spowodować przypisanie przez heraldyków posłowi książęcemu herbu jego pana. Stąd co do pochodzenia kniaziów Nieświckich przez wiele lat trwała i chyba wciąż jeszcze trwa zacięta dyskusja. Część znawców tematu widzi w nich potomków litewskiej dynastii Giedyminowiczów, z kolei inni naukowcy uważają, że ich pochodzenie należy wywieść z jednej z bocznych linii ruskiej dynastii Rurykowiczów.
Historykiem, który najbardziej bronił pierwszego poglądu, był Józef Puzyna. Jego argumentami uznał się przekonany Antoni Prochaska, co miało zapewne swój wpływ na stanowisko Oskara Haleckiego. Ostatnio pogląd o pochodzeniu kniaziów Wiśniowieckich od Giedyminowiczów wyraziła Ilona Czamańska w opracowaniu dotyczącym tych pierwszych. Z kolei przedstawicielami nauki, którzy go negowali, byli m.in. Kazimierz Stadnicki i Józef Wolff a obecnie - Jan Tęgowski, który poświęcił kilka publikacji tylko tej sprawie.
Zasadniczym problemem w opisanym wyżej sporze jest kwestia tożsamości (lub jej braku) kniaziów Fiodora i Iwana Nieświckich z kniaziami Fiodorem i Iwanem Korybutowiczami (synami Korybuta Dymitra Olgierdowicza).
Podstawowymi argumentami zwolenników pochodzenia wspomnianych kniaziów Nieświckich z dynastii Giedymina jest zbieżność ich imion z imionami synów Korybuta Dymitra Olgierdowicza oraz fakt, że nie ma dokumentu, na którym pojawiliby się razem, co by wykluczyło ewentualną tożsamość tych osób. 
Argument, iż dobra kniaziów Nieświckich (piszących się również jako Zbarascy i Winniccy od Zbaraża, Winnicy i Chmielnika) leżały na pograniczu wołyńsko-podolskim, zaś Korybutowicze byli związani z Księstwem Siewierskim, starano się tłumaczyć w ten sposób, że po odebraniu księciu Korybutowi Dymitrowi Olgierdowiczowi władztwa nad Nowogrodem Siewierskim przeniesiono go na Podole, na co nie ma dowodów. Mało kto brał pod uwagę fakt, iż po nieudanym buncie Korybuta przeciwko Jagielle przebywał on w niewoli Witolda, z której został zwolniony dopiero po złożeniu poręczenia przez swojego teścia, kniazia Olega Riazańskeigo.
Inne argumenty, przemawiające na rzecz rozdzielności kniaziów Fiodora i Iwana Nieświckich z kniaziami Fiodorem i Iwanem Korybutowiczami, są następujące:
Wprawdzie nie zachowały się żadne dokumenty, na podstawie których można by powiedzieć coś pewnego na temat imion przodków kniazia Fiodora Nieświckiego-Winnickiego-Zbaraskiego i kniazia Iwana Nieświckiego-Bybelskiego-Przedzielnickiego, jednak Władysław Semkowicz na podstawie notat Jana Zamoyskiego dowiódł, że herb na pieczęci Iwana Nieświckiego, która wisiała przy dokumentach z 1387 roku był bardzo podobny do znaku na pieczęci kniazia Fiodora Nieświckiego z 1434 roku, przy czym wspomniany Iwan Nieświcki mając przynajmniej 20 lat w 1387 roku z pewnością był starszy o jedną generację od Iwana Nieświckiego-Bybelskiego-Przedzielnickiego, który dożył 1467 roku. Z kolei Kazimierz Sochaniewicz stwierdził, że godło używane o wiele później przez przedstawicieli rodu Zbaraskich jako piętno własnościowe do znaczenia koni niewiele różniło się od znaków napieczętnych zaprezentowanych przez Władysława Semkowicza. 
Powyższe świadczy o niewątpliwym pokrewieństwie kniazia Fiodora Nieświckiego-Winnickiego-Zbaraskiego (przodka kniaziów Wiśniowieckich, Zbaraskich, Woronieckich i Poryckich) oraz kniazia Iwana Nieświckiego-Bybelskiego-Przedzielnickiego z występującymi w XIV-wiecznych dokumentach kniaziami Wasylem, Jurijem, Grigorijem i Iwanem Nieświckimi (być może synami Michała), z których na podstawie kryterium majątkowego oraz imionowego Jan Tęgowski uznał kniazia Wasyla (piszącego się także Winnickim i Boskim) za możliwego ojca kniazia Fiodora Nieświckiego-Winnickiego-Zbaraskiego.
Legitymowanie się kniaziów Wiśniowieckich i spokrewnionych z nimi domów książęcych pochodzeniem od litewskiego księcia Korybuta Dymitra - brata króla Władysława Jagiełły, co uznawali XVII- i XVIII-wieczni heraldycy, jest współcześnie kwestionowane przez znaczną część środowiska historyków. Już w 1895 roku Józef Wolff odniósł się sceptycznie co do wiarygodności legend rodowych książąt Wiśniowieckich, Zbaraskich, Woronieckich i Poryckich. Poświęcając osobny artykuł kniaziom Nieświckim w swoim dziele "Kniaziowie litewsko-ruscy od końca czternastego wieku", uznał ich na równi z Ostrogskimi oraz Czetwertyńskimi za jeden z najstarszych rodów wołyńskich, prawdopodobnie potomków kniaziów pińsko-turowskich. Podobnie Jan Jakubowski w publikacji "Czy istnieli kniaziowie Nieświescy" genealogię ich wywiódł od pińsko-turowskiej gałęzi dynastii Rurykowiczów. Takoż Jan Tęgowski na podstawie gruntownej analizy źródeł historycznych uznał ich za ród autochtonicznie związany z pograniczem wołyńsko-podolskim.
Seweryn Uruski w swoim dziele "Rodzina Herbarz Szlachty Polskiej", określił Nieświckich, jako jeden z najstarszych rodów wołyńskich, wiodących swoją genealogię od kniaziów: Jurija i Hryhora, których imiona występowały na dokumentach z 1387 i którzy z pewnością nie byli spokrewnieni z księciem Korybutem Dymitrem Olgierdowiczem.
Badania genetyczne.
Pochodzenie Nieświckich od Ruryka zostało ostatnio potwierdzone badaniami genetycznymi, na co zwrócił uwagę Mariusz Kowalski w książce "Księstwa Rzeczpospolitej" (2013). Badaniom haplogrupy y-dna poddał się żyjący współcześnie przedstawiciel rodu Woronieckich, wywodzący się w linii męskiej, podobnie jak Zbarascy, Wiśniowieccy i Poryccy, od Nieświckich. Układ markerów zawartych w chromosomie Y Woronieckich okazał się identyczny z układem, jaki posiadają żyjący współcześnie przedstawiciele rodów wywodzących się niewątpliwie od Ruryka: Puzynowie, Massalscy, Gagarinowie, Kropotkinowie, Putiatynowie.

</doc>
<doc id="1203669" url="https://pl.wikipedia.org/wiki?curid=1203669" title="Klenovský vepor">
Klenovský vepor

Klenovský Vepor (1338 m n.p.m.) – charakterystyczny, wybitny szczyt w słowackich Rudawach Weporskich, najwyższy w grupie tzw. Balockich Wierchów (słow. "Balocké vrchy").
Klenovský Vepor stanowi centrum wielkiego rozrogu górskiego, rozgałęziającego się długimi, mocno rozczłonkowanymi grzbietami górskimi we wszystkie strony świata. Grzbiety te są porozdzielane głębokimi, krętymi dolinami. Płynące nimi potoki w części południowo-wschodniej masywu spływają do Klenowskiej Rymawy, zaś w części północno-zachodniej – do Czarnego Hronu.
Masyw zbudowany jest ze skał andezytowych, które w wielu miejscach (na szczycie oraz w południowej i zachodniej części masywu) wychodzą na powierzchnię w formie ścian i wychodni skalnych, nadając tej górze charakterystyczne rysy. Cały masyw, mniej więcej powyżej poziomicy 1150 m n.p.m., obejmuje rezerwat przyrody "Klenovský vepor".
Z wierzchołka, wyniesionego ponad otaczające go lasy, roztacza się szeroka panorama.
Szlaki turystyczne.
Szczyt jest dostępny wiodącym przezeń dalekobieżnym, czerwono znakowanym szlakiem turystycznym, tzw. Rudną Magistralą:

</doc>
<doc id="1203671" url="https://pl.wikipedia.org/wiki?curid=1203671" title="O.G. Style">
O.G. Style

O.G. Style, właściwie Eric Woods (ur. 5 lipca 1970 w Houston, w stanie Teksas, zm. 3 stycznia 2008 tamże) – amerykański raper.
Działalność artystyczna.
Pochodził z Teksasu. Karierę muzyczną rozpoczął w 1986 r. pod pseudonimem "Prince Ezzy-E". Trzy lata później Woods występując już jako "Original E" spotkał DJ-a Big Bossa z którym założył zespół muzyczny O.G. Style. Raper był jednym z pierwszych muzyków, którzy podpisali kontrakt z wytwórnią Rap-a-Lot Records. Jako zespół O.G. Style w 1991 r., wydał płytę pt. "I Know How To Play 'Em", która uplasowała się na 69. miejscu listy sprzedaży Top R&amp;B/Hip-Hop Albums tygodnika "Billboard". Na płycie znalazł się między innymi przebój pt. „Catch 'Em Slippin“. Po rozstaniu z Big Bossem, Woods wykorzystał nazwę zespołu jako swój nowy pseudonim. Woods wydał dwa solowe albumy zatytułowane "Still Know How To Play Em" (2000) oraz "Return of Da Game" (2005).

</doc>
<doc id="1203673" url="https://pl.wikipedia.org/wiki?curid=1203673" title="Paula Shaw">
Paula Shaw

Paula Shaw (ur. 17 lipca 1941 w Nowym Jorku) – amerykańska aktorka filmowa i telewizyjna.
Karierę rozpoczęła w 1969 roku rolą w zachodnioniemieckim filmie pt. "Freiheit für die Liebe". Do dziś wystąpiła w ponad siedemdziesięciu filmach i serialach telewizyjnych.

</doc>
<doc id="1203679" url="https://pl.wikipedia.org/wiki?curid=1203679" title="Miejski Zakład Komunikacji w Lesznie">
Miejski Zakład Komunikacji w Lesznie

Miejski Zakład Komunikacji w Lesznie – działający od 1 marca 1976 roku zakład budżetowy miasta Leszna. Zajmuje się realizacją transportu zbiorowego na terenie miasta oraz sąsiednich gmin powiatu leszczyńskiego. Obecnie obsługuje 13 linii autobusowych.
Historia.
Miejski Zakład Komunikacji rozpoczął swoją działalność 1 marca 1976 roku, otrzymując na siedzibę posesję przy ulicy Kanałowej 12, gdzie zorganizowano zaplecze administracyjno-techniczne. W styczniu 1976 roku odebrano z Sanockiej Fabryki Autobusów 10 sztuk autobusów miejskich marki Autosan H9-35.
Początkowo MZK obsługiwał 5 linii autobusowych: 0, 1, 2, 3, 4. Długość linii w 1976 roku wynosiła 39 km.
Kolejną siedzibą MZK była baza przy ulicy Lipowej 78, która służyła w latach 1978 – 1991. Od 1 stycznia 1992 r. przeprowadził się do nowej siedziby na ulicę Leśną 4.
MZK działa na terenie miasta i gmin ościennych. Od 1983 r. autobusy kursują do Święciechowy, od 1987 roku do Rydzyny, a od 1997 roku do Wilkowic. Świadczy także usługi przewozu osób niepełnosprawnych minibusami (VW Transporter) oraz produkuje wiaty przystankowe.
W 2009 r. autobusy dziennie pokonywały 3400 km, co stanowiło w sumie 269 kursów i zużyły 1100 litrów oleju napędowego.
Leszczyńska Karta Miejska.
Leszczyńska Karta Miejska (LKM) jest to bezkontaktowa, elektroniczna karta o formacie karty płatniczej, będąca nośnikiem biletów elektronicznych, obowiązujących w komunikacji miejskiej w Lesznie. Każda LKM występuje w formie karty spersonalizowanej (imiennej), tak więc zawiera nadrukowane informacje o właścicielu (imię / nazwisko / zdjęcie) oraz ewentualne uprawnienia do przejazdów ulgowych bądź bezpłatnych razem z okresem ich dat obowiązywania. Karta imienna może być użytkowana wyłącznie przez osobę, której dane zostały zapisane na karcie.
Aby korzystać z Leszczyńskiej Karty Miejskiej, należy uprzednio zakodować na niej elektroniczny bilet okresowy lub doładować środki w elektronicznej portmonetce. W przypadku posiadania ważnego (w danym dniu oraz na danym kursie) elektronicznego biletu okresowego, podczas wsiadania do pojazdu, należy zbliżyć kartę do czytnika jednego z kasowników, w celu rejestracji przejazdu. Po prawidłowej rejestracji przejazdu, kasownik potwierdzi operację za pomocą sygnału dźwiękowego oraz odpowiedniej informacji na wyświetlaczu (m.in. data ważności elektronicznego biletu okresowego). W przypadku korzystania z elektronicznej portmonetki, po zbliżeniu karty do czytnika, pobrana zostanie automatycznie opłata za przejazd zgodnie z taryfą domyślną przypisaną do karty (uwzględniając ewentualne uprawnienia do przejazdów ulgowych bądź bezpłatnych). Po prawidłowym skasowaniu biletu jednorazowego z elektronicznej portmonetki (rejestracji przejazdu), kasownik potwierdzi operację za pomocą sygnału dźwiękowego oraz odpowiedniej informacji na wyświetlaczu (m.in. pobrana kwota oraz pozostałe środki w elektronicznej portmonetce).
Bilety.
Ceny biletów komunikacji miejskiej w Lesznie ustalone są Uchwałą Nr X/151/2019 Rady Miejskiej Leszna z dnia 25 czerwca 2019 roku w sprawie: taryfy opłat za przewóz osób, bagażu i zwierząt środkami komunikacji miejskiej w granicach administracyjnych miasta Leszna oraz komunikacji podmiejskiej na terenie gmin Lipno, Rydzyna, Święciechowa.
Tabor.
Uwagi:

</doc>
<doc id="1203681" url="https://pl.wikipedia.org/wiki?curid=1203681" title="Herpochoria">
Herpochoria

Herpochoria – rozsiewanie się diaspor na skutek wykonywania ruchów pełzających; zjawisko to występuje rzadko i nie ma większego znaczenia. Zwykle diaspory wyposażone są w ości lub włoski, wykonujące ruchy pod wpływem zmian wilgotności i w ten sposób przesuwające diasporę po podłożu. Rozsiewają się w ten sposób m.in. szczotlicha "Corynephorus" i jęczmień "Hordeum". Diaspory niektórych roślin (np. iglicy "Erodium" i ostnicy "Stipa") mają zgięte ości, skręcone śrubowato pod zgięciem. Wykonując ruchy higroskopijne skręcają się i rozkręcają (a więc skracają i wydłużają) w zależności od zmian wilgotności środowiska. Jeśli trafią na podporę, mogą wkręcać część diaspory w podłoże.

</doc>
<doc id="1203682" url="https://pl.wikipedia.org/wiki?curid=1203682" title="Naby-Moussa Yattara">
Naby-Moussa Yattara

Naby-Moussa Yattara (ur. 12 stycznia 1984 w Konakry) – gwinejski piłkarz występujący na pozycji bramkarza.
Kariera klubowa.
Swoją karierę rozpoczynał w Atletico de Coleah Conakry. Stamtąd w 2003 roku trafił do Royalu Antwerp, gdzie zastał swojego rodaka, Mohameda Cisse. W Antwerpii grał przez trzy sezony, a następnie przeniósł się do trzecioligowego RACS Couillet, gdzie grał do 2008 roku. Następnie występował w AC Arles-Avignon, a w 2016 roku został graczem klubu ÉS Paulhan-Pézenas.

</doc>
<doc id="1203683" url="https://pl.wikipedia.org/wiki?curid=1203683" title="Iwona Okrasa">
Iwona Okrasa

Iwona Okrasa (ur. 13 lutego 1984) – polska piłkarka.
Zawodniczka AZS Wrocław, z którym w latach 2001–2007 siedmiokrotnie wywalczyła Mistrzostwo Polski, dwukrotnie Puchar Polski (2002/2003, 2003/2004) i jego finał (2001/2002 i 2005/2006). Rozegrała 19 spotkań w sześciu pierwszych edycjach Pucharu UEFA kobiet, zdobywając 1 gola.
W reprezentacji Polski debiutowała 17 marca 2005, rozegrała 3 mecze. Uczestniczka eliminacji do Mistrzostw Świata 2007. W kadrze U-18 14 gier.

</doc>
<doc id="1203685" url="https://pl.wikipedia.org/wiki?curid=1203685" title="Papieska elekcja 1268–1271">
Papieska elekcja 1268–1271

Papieska elekcja 29 listopada 1268 – 1 września 1271 – najdłuższa papieska elekcja w historii, zakończona wyborem Grzegorza X na następcę Klemensa IV.
Śmierć Klemensa IV.
Klemens IV zmarł 28 listopada 1268 roku w Viterbo. W ciągu swojego krótkiego pontyfikatu oddał koronę królestwa Sycylii Karolowi I Andegaweńskiemu, młodszemu bratu króla Francji Ludwika IX, i z jego pomocą doprowadził do końca konflikt z Hohenstaufami. Konradyn, ostatni przedstawiciel tej dynastii, po przegranej bitwie pod Tagliacozzo dostał się do niewoli i na rozkaz Karola I został ścięty na miesiąc przed śmiercią papieża. Święte Cesarstwo Rzymskie, które w ciągu poprzednich dwustu lat stanowiło permanentne zagrożenie dla niezależności Kościoła, de facto przestało istnieć. Upadek Hohenstaufów oznaczał jednak istotne naruszenie równowagi sił we Włoszech. Karol I został niekwestionowanym władcą Półwyspu Apenińskiego i z obrońcy i wybawcy Kościoła stawał się jego coraz bardziej kłopotliwym i potencjalnie niebezpiecznym opiekunem.
Lista uczestników.
W chwili śmierci Klemensa IV było 20 kardynałów w Świętym Kolegium, jednak tylko 19 brało udział w elekcji, gdyż kardynał Raoul Grosparmi działał jako legat przy VII krucjacie i zmarł pod murami Tunisu 11 sierpnia 1270 roku. Spośród 19 kardynałów uczestniczących w elekcji dwóch zmarło w trakcie sediswakancji, wobec czego jedynie siedemnastu żyło w chwili wyboru nowego papieża. Członkowie komisji, która ostatecznie dokonała wyboru, są pogrubieni:
Dwunastu elektorów mianował Urban IV, sześciu Innocenty IV, a jednego Grzegorz IX.
Podziały wśród kardynałów.
Wśród kardynałów nie było zgody co do tego, jaką postawę przyjąć w zaistniałej sytuacji politycznej. Według współczesnych "Roczników z Piacenzy" (" Annales Piacentines"), kardynałowie podzielili się na dwie frakcje: andegaweńską ("pars Caroli"), opowiadającą się za kontynuacją sojuszu z Karolem I i składającą się rzekomo z 6-7 członków, oraz procesarską ("pars Imperii") liczącą podobno około dziesięciu kardynałów, dążąca do odbudowy Cesarstwa celem zrównoważenia dominacji Andegawenów. "Andegaweńczycy" mieli dążyć do wyboru kardynała z rodu Orsini, natomiast liderami drugiej frakcji mieli być Ubaldini i Riccardo Annibaldi. Ocena precyzji przekazów dotyczących podziałów wśród elektorów jest trudna. Stosunek do Andegawenów wyznaczał główną, ale nie jedyną linię podziału. Dodatkowo dochodziły pomniejsze kwestie, takie jak upadek Cesarstwa Łacińskiego, rozmaite problemy lokalne we Włoszech (zwłaszcza spory wśród rzymskiej arystokracji), a także wewnętrzne problemy Kościoła, w którym coraz częściej domagano się reform i odnowy duchowej. Na to wszystko nakładały się jeszcze osobiste ambicje kardynałów. Niemiecki historyk Richard Sternfeld uznał, że w rzeczywistości w ówczesnym Kolegium Kardynalskim da się wyróżnić nie dwa, lecz aż cztery stronnictwa:
Faktem jest, że te cztery frakcje najwyraźniej zgrupowały się w dwa bloki: Orsini sprzymierzyli się z frakcją andegaweńską, natomiast Annibaldi z frakcją gibelińską i w tym sensie przekaz "Annales Piacentines" jest poprawny, z pewnością jednak źródło to nie jest precyzyjne, jeśli chodzi o rozmiar tych dwóch bloków.
Przebieg elekcji.
19 kardynałów zebrało się w sali pałacu papieskiego w Viterbo nazajutrz po śmierci Klemensa IV. Po kilku tygodniach bezowocnych dyskusji i głosowań podjęli oni decyzję o dobrowolnej klauzurze i zawarli z władzami Viterbo umowę dotyczącą zagwarantowania spokoju i umożliwienia bezpiecznego dojazdu do kurii papieskiej, która nawet w trakcie sediswakancji kontynuowała swoją działalność. Dobrowolna klauzura nie doprowadziła jednak do szybkiego wyboru papieża. Mijały miesiące, a kardynałowie nie mogli podjąć decyzji. Spory dotyczyły zupełnie fundamentalnych kwestii politycznych, w których trudno było o kompromis, a żadna ze stron nie chciała ustąpić. Ponadto, jak wynika z późniejszych przekazów, niemal wszyscy kardynałowie aspirowali do zdobycia tiary.
W październiku 1269 zmarł kardynał Giordano Pironti, skutkiem czego liczba elektorów zmalała do 18.
Jesienią 1269 zniecierpliwiony burmistrz Viterbo Corrado di Alviano, podobno za radą Bonawentury, podjął decyzję o przymusowym uwięzieniu kardynałów w budynku pałacowym, co wywołało gniew zainteresowanych. Corrado został ekskomunikowany i pozbawiony urzędu, jednak jego następca Alberto di Montebono nie uwolnił elektorów. Wydaje się jednak, że na początku 1270 doszło do pewnego złagodzenia reżimu klauzurowego. Mimo tych kroków, elektorzy dalej nie mogli dojść do porozumienia.
Waśnie między książętami Kościoła i przedłużający się wakat na Stolicy Apostolskiej powodowały oburzenie wielu świeckich i duchownych. W ciągu blisko trzy lat Viterbo odwiedzali i próbowali naciskać na kardynałów m.in. król Sycylii Karol I Andegaweński, król Francji Filip III Śmiały, były cesarz Konstantynopola Baldwin II, książę Henryk z Kornwalii, a także generał zakonu franciszkanów Bonawentura z Bagnoregio.
W okolicach święta Zesłania Ducha Świętego 1270 (przypadało ono wtedy 1 czerwca) mieszkańcy Viterbo, zniecierpliwieni przedłużającymi się obradami, nakazali zerwanie dachu z pałacu, w którym obradowali elektorzy. Dokładne okoliczności tego zdarzenia są niejasne, wydaje się jednak, że dach zdjęto tylko z części budynku. W wyniku tej operacji uniemożliwiono jednak elektorom swobodne korzystanie z toalet, co stworzyło bardzo krępującą dla nich sytuację. Wynika tak z listu Świętego Kolegium do władz Viterbo datowanego na 6 czerwca 1270. W liście tym kardynałowie prosili o naprawienie dachu (co nastąpiło do 22 czerwca), a także o zgodę na wypuszczenie z pałacu trzech chorych kardynałów, aby mogli w lepszych warunkach poddać się leczeniu. Dwa dni później stary i schorowany biskup Ostii Enrico Segusio zrezygnował z uprawnień elektorskich i przestał brać aktywny udział w obradach, choć najprawdopodobniej nie opuścił ich na stałe. Niedługo potem zmarł kardynał István Báncsa z Palestriny.
Według późniejszych przekazów kardynałowie rozważali kandydatury generała zakonu serwitów Filippo Benizi i generała franciszkanów Bonawentury, jednak jest to raczej mało prawdopodobne z uwagi na ogólną niechęć panującą wówczas w kurii wobec zakonów żebraczych.
Wybór Grzegorza X.
Przybycie do Viterbo królów Sycylii i Francji na początku 1271 w połączeniu z zastosowaniem coraz drastyczniejszych środków nacisku przez burmistrza Montebono i prefekta miasta Rainiero Gatti, którzy nakazali ograniczanie dostaw żywności dla elektorów, przyniosło wreszcie skutek. 1 września 1271 roku kardynałowie podjęli decyzję o dokonaniu wyboru w procedurze "compromissum" tj. nie przez całe Święte Kolegium, lecz wydelegowaną specjalnie w tym celu komisję. Do składu tej komisji wyznaczono 6 kardynałów:
Jeszcze tego samego dnia komisja ta dokonała wyboru Tebaldo Visconti, archidiakona Liège. W chwili wyboru przebywał on w Akce w Ziemi Świętej, gdzie towarzyszył angielskim krzyżowcom. Dowiedziawszy się o swoim wyborze 19 listopada niezwłocznie wyruszył w drogę powrotną. Dotarł do Viterbo 12 lutego 1272 i oświadczył, że akceptuje wybór jako Grzegorz X. 13 marca uroczyście wjechał do Rzymu, gdzie sześć dni później przyjął święcenia kapłańskie i sakrę biskupią. 27 marca został uroczyście koronowany przez kardynała Giovanni Gaetano Orsini na schodach bazyliki watykańskiej.
Kardynał Jan z Toledo skomentował wybór Viscontiego w następujący sposób: „urząd papieski obejmuje jakiś archidiakon, którego papieżem uczyniły waśnie jego współbraci”.
Konstytucja "Ubi periculum".
Trzyletnia sediswakancja 1268-71 była najdłuższa w historii Kościoła. Aby uniknąć podobnej sytuacji w przyszłości papież Grzegorz X w trakcie obrad Soboru Lyońskiego II w 1274 wydał konstytucję „Ubi periculum”, regulującą wybór papieża poprzez ustanowienie instytucji konklawe. Opierała się ona w dużej mierze na doświadczeniach z Viterbo. Ustanawiała przymusową klauzurę elektorów (łac. "cum clave" = pod kluczem), zakaz kontaktu ze światem zewnętrznym, stopniowe ograniczanie dostaw żywności w razie przedłużania się obrad. Ponadto władza kardynałów doznała szeregu ograniczeń w okresie sediswakancji. Jak pokazała przyszłość, za każdym razem, gdy ściśle stosowano się do tych regulacji, papieży wybierano w bardzo krótkim czasie. Minęło jednak aż 20 lat, zanim instytucja konklawe ostatecznie utrwaliła się w Kościele.

</doc>
<doc id="1203686" url="https://pl.wikipedia.org/wiki?curid=1203686" title="Iwona Osowska">
Iwona Osowska

Iwona Osowska (ur. 8 marca 1984) - polska piłkarka.
W reprezentacji Polski zagrała 32 minuty w jednym meczu 24 lipca 2005. Powołana do kadry A z Cisy Nałęczów. Wcześniej, w barwach zespołu Checz Gdynia 1 mecz w drużynie narodowej U-16.

</doc>
<doc id="1203687" url="https://pl.wikipedia.org/wiki?curid=1203687" title="Kościół św. Trójcy w Iwanowicach">
Kościół św. Trójcy w Iwanowicach

Kościół św. Trójcy w Iwanowicach – drewniana świątynia w Iwanowicach Włościańskich (Iwanowicach) w województwie małopolskim, w diecezji kieleckiej. Jest jednym z zabytków na szlaku architektury drewnianej województwa małopolskiego.
Usytuowany jest w samym środku wsi, na niewielkim wzniesieniu. Powstał w 1745 na bazie gotyckiej świątyni z 1408, w której w XVI w. działali bracia polscy. W 1557 odbył się Synod piotrkowski. Rekatolicyzacja wsi nastąpiła po przejściu rodziny Dłuskich, właścicieli Iwanowic na katolicyzm. Wówczas kościół wcześniej zamieniony na zbór, po odrestaurowaniu ponownie został konsekrowany w 1624. 
Obecny kościół ufundował dziedzic Iwanowic August Aleksander Czartoryski.
Kościół św. Trójcy zbudowany jest w konstrukcji zrębowej o ścianach pionowo oszalowanych z listowaniem i ze stromym dachem pokrytym blachą. Posiada dwie wieże o konstrukcji słupowo-ramowej. Szczyty zwieńczone są hełmami kopulastymi z pozornymi latarniami, a pomiędzy nimi znajduje się kruchta. Do prezbiterium została dobudowana murowana zakrystia, dawniej spełniająca rolę skarbczyka, i kaplica św. Anny Samotrzeć, która pierwotnie była zakrystią.
Wewnątrz zastosowane są sklepienia pozorne. Nad wejściem do zakrystii znajduje się ostrołukowy portal gotycki będący częścią innego kościoła.
W świątyni znajdują się trzy zabytkowe rzeźby gotyckie: "Świętego Krzysztofa" z lat 1480-1490 z warsztatu Wita Stwosza, "Chrystusa Zmartwychwstałego" z pierwszej połowy XVI w. oraz rzeźba "Matki Boskiej z Dzieciątkiem" z XVI w., a także trzy ołtarze z obrazami z okresu późnego renesansu w stylu manieryzmu z pierwszej połowy XVII w. Na ołtarzu bocznym widoczny jest gotycki obraz "Matki Boskiej z Dzieciątkiem" odsłonięty w 1973 podczas przeprowadzanych prac renowacyjnych oraz na głównym ołtarzu dzieło "Adoracja Świętej Trójcy". W ołtarzu głównym znajduje się późnogotycki krucyfiks z pierwszej połowy XVI w.
Świątynia była wielokrotnie odnawiana m.in. w XIX w. i w latach 70. XX w.
Obiekt został wpisany do rejestru zabytków nieruchomych województwa małopolskiego.

</doc>
<doc id="1203688" url="https://pl.wikipedia.org/wiki?curid=1203688" title="Roślina geokarpiczna">
Roślina geokarpiczna

Roślina geokarpiczna – roślina, której owoce dojrzewają pod ziemią. 
Przykładem jest orzacha podziemna "Arachis hypogaea", której nasiona znane są jako orzeszki ziemne lub fistaszki. Po przekwitnięciu trzonkowato wydłużone dno kwiatowe orzachy wydłuża się wpychając niedojrzałe strąki pod ziemię, gdzie dojrzewają. Podobnie cymbalaria bluszczykowata "Cymbalaria muralis" wciska niedojrzałe owoce w szczeliny skał i murów, gdzie dojrzewają. Innym przykładem jest koniczyna podziemna ("Trifolium subterraneum").

</doc>
<doc id="1203692" url="https://pl.wikipedia.org/wiki?curid=1203692" title="Szczigry">
Szczigry

Szczigry () – miasto (szczególnego znaczenia dla rejonu) w Rosji, w obwodzie kurskim. Jest centrum administracyjnym szczigrowskiego rejonu, w którego skład jednak nie wchodzi, stanowiąc samodzielną jednostkę administracyjną (okręg miejski) obwodu.
Geografia.
Położona jest nad rzeką "Szczigor".
Historia.
W XVII w. istniała tu wieś. Prawa miejskie od 1779 r.
Demografia.
Populacja miejscowości wynosiła około 18 500 (2006).

</doc>
<doc id="1203693" url="https://pl.wikipedia.org/wiki?curid=1203693" title="Alicja Pawlak">
Alicja Pawlak

Alicja Pawlak (ur. 13 października 1983) – polska piłkarka.
Zawodniczka AZS Wrocław (do 2010 roku), z którym w latach 2001–2007 siedmiokrotnie wywalczyła Mistrzostwo Polski, trzykrotnie Puchar Polski (2002/2003, 2003/2004, 2006/2007) i raz wystąpiła w finale (2001/2002). Rozegrała 24 spotkania w sześciu pierwszych edycjach Pucharu UEFA kobiet, zdobywając 3 gole. Od rundy wiosennej sezonu 2010/2011 występuje w RTP Unii Racibórz.
W reprezentacji Polski debiutowała 17 marca 2005, łącznie wystąpiła w 9 meczach. Uczestniczka eliminacji do Mistrzostw Świata 2007. W kadrze U-18 25 gier.

</doc>
<doc id="1203694" url="https://pl.wikipedia.org/wiki?curid=1203694" title="Geokarpia">
Geokarpia



</doc>
<doc id="1203698" url="https://pl.wikipedia.org/wiki?curid=1203698" title="Był czas na miłość">
Był czas na miłość

Był czas na miłość (tytuł oryginalny: "Ishte koha për dashuri") – film fabularny produkcji albańskiej z roku 2004, w reżyserii Ylli Pepo.
Współczesna opowieść o problemach młodego pokolenia Albańczyków.
Opis fabuły.
Zafascynowany kulturą amerykańską Flori mieszka wraz z rodzicami w Tiranie i marzy o łatwym zarobku albo o wyjeździe z kraju. Niepowodzeniem kończą się marzenia o karierze bokserskiej, podobnie jak też o dobrze płatnej pracy.
Narastająca frustracja Floriego niszczy także jego związek z dziennikarką radiową Adą. Próba wkroczenia na drogę przestępczą kończy się dla Floriego tragicznie.
Premiera filmu odbyła się w kinie Millenium w Tiranie.

</doc>
<doc id="1203701" url="https://pl.wikipedia.org/wiki?curid=1203701" title="Losing Grip">
Losing Grip

Losing Grip – czwarty singiel kanadyjskiej piosenkarki Avril Lavigne z jej pierwszego albumu zatytułowanego "Let Go". Był to ostatni utwór promujący ten album, oprócz Australii i Nowej Zelandii, gdzie jako piąty singel został wydany utwór „Mobile”. „Losing Grip” został wydany późną wiosną 2003 roku po sukcesie ballady „I’m with You”. Piosenka została napisana i wyprodukowana przez Lavigne i C. Magnessa. Utwór ma znacznie cięższe brzmienie niż inne piosenki z krążka, które to charakteryzują się bardziej popową nutą (przypuszczalnie jest to przyczyna wątpliwego sukcesu utworu na światowych listach przebojów). Piosenka opowiada o zanikaniu więzi (ang. "losing grip") między bohaterką utworu a jej chłopakiem. Piosenka „Don’t Tell Me”, pierwszy singel z drugiego albumu Lavigne, "Under My Skin", została niemal uznana za kontynuację „Losing Grip”, gdyż jej bohaterka wyrzuca owemu chłopakowi swoją frustrację jego rozczarowującą postawą.
Nagrody.
„Losing Grip” została nominowana do Nagrody Grammy w kategorii "Największe żeńskie wokalne osiągnięcie rockowe".
Teledysk.
Teledysk pokazuje Lavigne występującą przed sporą publicznością. Ukazuje artystkę przedzierającą się przez tłum, popychając i uderzając. Jest także scena, kiedy Avril wskakuje na tłum i płynie po nim. Publiczność musiała wyćwiczyć ten moment z innymi ludźmi, zanim Lavigne pozwolono to zrobić.
Sukcesy na listach przebojów.
„Losing Grip” było drugim najsłabiej ocenionym singlem Avril Lavigne w Stanach Zjednoczonych do wydania utworu „Hot” w 2007 roku. Piosenka nie zdołała przebić się do pięćdziesiątki listy "Billboard" Hot 100 docierając na 64. miejsce. Jednak w innych krajach zajęła nieco lepsze pozycje – 22. miejsce w Wielkiej Brytanii, 18. w Irlandii oraz 20. w Australii. Została również hitem nr 1 w Hongkongu.

</doc>
<doc id="1203704" url="https://pl.wikipedia.org/wiki?curid=1203704" title="Królowie Portugalii">
Królowie Portugalii



</doc>
<doc id="1203708" url="https://pl.wikipedia.org/wiki?curid=1203708" title="Pierre-Narcisse Guérin">
Pierre-Narcisse Guérin

Pierre-Narcisse Guérin (ur. 3 maja 1774 w Paryżu, zm. 6 lipca 1833 w Rzymie) – francuski malarz i grafik, reprezentant neoklasycyzmu. 
Studiował pod kierunkiem Jeana Regnaulta, po zdobyciu Prix de Rome w 1797 wyjechał na dwa lata do Rzymu. W 1815 został wykładowcą w École des Beaux-Arts w Paryżu, a w latach 1823-1828 był dyrektorem Francuskiej Akademii w Rzymie. Malował kompozycje o tematyce współczesnej i antycznej, jego prace odznaczają się patosem i teatralnym upozowaniem.

</doc>
<doc id="1203709" url="https://pl.wikipedia.org/wiki?curid=1203709" title="T12">
T12



</doc>
<doc id="1203710" url="https://pl.wikipedia.org/wiki?curid=1203710" title="Jan Kilarski">
Jan Kilarski

Jan Kilarski (ur. 21 lutego 1882 w Komarnie, zm. 7 stycznia 1951 w Gdańsku) – polski matematyk i fizyk, pedagog, krajoznawca, redaktor "Gazety Lwowskiej", profesor Politechniki Gdańskiej, historyk Gdańska. 
Życiorys.
Uczęszczał do C. K. Gimnazjum w Sanoku, gdzie w 1901 ukończył VI klasę. Był autorem wielu przewodników turystycznych i monografii, m.in.:
Pochowany został na cmentarzu w Gdańsku-Oliwie (kwatera 13-14-9).

</doc>
<doc id="1203711" url="https://pl.wikipedia.org/wiki?curid=1203711" title="Jan Grot z Nowego Miasta">
Jan Grot z Nowego Miasta

Jan Grot z Nowego Miasta herbu Rawicz (zm. przed 1489) – wojewoda rawski od 1468, wojewoda płocki, starosta rawski w latach 1472-1474.
Był bratem Andrzeja Kretkowskiego kasztelana brzeskiego.

</doc>
<doc id="1203712" url="https://pl.wikipedia.org/wiki?curid=1203712" title="Juchnow">
Juchnow

Juchnow (ros. "Юхнов") – miasto w środkowej Rosji, w obwodzie kałuskim nad rzeką Ugrą u ujścia do niej Kunawy. Miejscowość znana od XV w. Prawa miejskie od 1770 roku. Około 7,5 tys. mieszkańców (2005).

</doc>
<doc id="1203715" url="https://pl.wikipedia.org/wiki?curid=1203715" title="What You're Made of">
What You're Made of

"What You're Made of" jest debiutanckim singlem brytyjskiej piosenkarki, Lucie Silvas. Artystka oprócz głównej wersji utworu nagrała także wersję francuską, zatytułowaną Même Si, w duecie z Grégorym Lemarchal oraz wersję w duecie z Antonio Orozco.

</doc>
<doc id="1203717" url="https://pl.wikipedia.org/wiki?curid=1203717" title="Karol I Heski">
Karol I Heski

Karl I z Hesji-Kassel (ur. 3 sierpnia 1654 w Kassel, zm. 23 marca 1730 tamże) – był władcą landgrafstwa Hesja-Kassel w latach 1670–1730.
Jego ojcem był landgraf Hesji-Kassel Wilhelm VI. Matką Karola była Jadwiga Zofia Brandenburska, córka elektora Brandenburgii. Gdy jego starszy brat landgraf Wilhelm VII przedwcześnie zmarł, Karol został następcą. Jako że był niepełnoletni, regencję sprawowała do roku 1675 Jadwiga Zofia, potem przez 55 lat Karol rządził samodzielnie.
Polityka i gospodarka.
Pod rządami Karola miasto Kassel zostało odbudowane ze zniszczeń jakie przyniosła z sobą wojna trzydziestoletnia. Zbudował 40-tysięczną ogromną (jeśli wziąć pod uwagę, ze landgrafstwo liczyło 500 000 mieszkańców), świetnie wyćwiczoną armię, którą wynajmował za ogromną opłatą. Po raz pierwszy zwrócono się do niego o to, gdy rozpoczęła się wojna o sukcesję hiszpańską (1702–1714). Do końca wieku XVIII najczęściej wynajmowali ją Brytyjczycy.
Gdy w 1685 roku król Francji Ludwik XIV odwołał Edykt nantejski, do landgrafstwa napłynęli hugenoci. Karol zagwarantował im wolność kultu i wyznania. Około 4000 hugenotów osiedliło się w Kassel. Specjalnie dla nich zbudował miasto Sieburg (dziś Bad Karlshafen) w 1699 roku. Dostali kartę 10 praw specjalnie dla nich i autonomię administracyjną.
Karol dbał o przemysł metalowy, obróbkę i wydobycie żelaza. był zwolennikiem merkantylizmu, więc popierał protekcjonizm handlowy i manufaktury. Stworzył w Kassel fabrykę przedmiotów z mosiądzu – "Messinghof". Był to pierwszy zakład metalurgiczny landgrafostwa. Interesował się też archeologią. Brał udział w wykopaliskach w 1709 roku w Mader Heide, jednych z pierwszych naukowych wykopalisk zorganizowanych w Niemczech.
Od Siegburga wytyczył kanał zwany dziś Kanałem Landgrafa Karola, który miał połączyć rozdzielone części kraju; północną i południową. Ukończono jedynie 19,6 km kanału.
W latach 1723–1734 w Kassel tworzył kompozytor szwedzki Johan Joachim Agrell.
Potomstwo.
Karol poślubił Marię Amalię kurlandzką (1653–1711), córkę Jakuba Kettlera, księcia Kurlandii. Mieli trzynaścioro dzieci, lecz tylko ośmioro dożyło wieku dorosłego:

</doc>
<doc id="1203718" url="https://pl.wikipedia.org/wiki?curid=1203718" title="Koralicowiec czerwony">
Koralicowiec czerwony

Koralicowiec czerwony ("Anthochaera carunculata") – gatunek ptaka z rodziny miodojadów (Meliphagidae), zamieszkujący południową część Australii. Nie jest zagrożony.
Systematyka.
Po raz pierwszy ptak został opisany w roku 1790 w "Dzienniku podróży do Nowej Południowej Walii" Johna White’a, choć za autora taksonomicznych opisów tego i niektórych innych gatunków w tej książce uznaje się George’a Shawa.
Wyróżnia się trzy podgatunki "A. carunculata":
Zasięg występowania.
Występuje w południowo-wschodnim Queenslandzie, Nowej Południowej Walii, Wiktorii, Australii Południowej oraz w południowej i południowo-zachodniej części Australii Zachodniej.
Morfologia.
Koralicowiec czerwony jest dużym (do 35 cm), szaro-brązowym miodojadem o czerwono-brązowych oczach, charakterystycznych czerwonych koralikach po obu stronach szyi i białych plamkach na piersi i brzuchu, przechodzących w jasnożółtą plamę w okolicach ogona. Młode osobniki są mniej okazałe, mają mniejsze koraliki i brązowe oczy.
Ekologia i zachowanie.
Gatunek ten występuje w otwartych lasach, zadrzewieniach oraz blisko siedzib ludzkich. Gniazdo zbudowane jest z patyków i liści, wyścielone włosiem i korą, umiejscowione 2 do 16 metrów nad ziemią, zwykle w rozwidleniach gałęzi drzewa lub krzewu. Ptaki składają 2–3 bladoróżowe, brązowo cętkowane jaja.
Oprócz nektaru, który jest głównym pożywieniem koralicowców, ptaki jedzą jagody oraz inne owoce, a także łapią owady.
Status.
IUCN uznaje koralicowca czerwonego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="1203719" url="https://pl.wikipedia.org/wiki?curid=1203719" title="La Marmora">
La Marmora



</doc>
<doc id="1203724" url="https://pl.wikipedia.org/wiki?curid=1203724" title="Daft Punk’s Electroma">
Daft Punk’s Electroma

Daft Punk’s Electroma – film francuskiego duetu Daft Punk. Film opowiada o pragnieniu dwóch robotów aby zostać ludźmi. Jest to pierwszy film Daft Punk nie zilustrowany ich własną muzyką.
Produkcja.
Wcześniejsze doświadczenia muzyków Daft Punk na polu reżyserii miały miejsce na planie teledysków do singli "Fresh", "Robot Rock" i "Technologic". "Daft Punk’s Electroma" początkowo miała być teledyskiem do utworu "Human After All", ale z czasem pomysł ewoluował w kierunku pełnometrażowego filmu. Według Guy-Manuela de Homem-Christo, "Daft Punk’s Electroma" była nieplanowaną kontynuacją "Robot Rock" i "Technologic". "Uzyskaliśmy dynamikę filmowania, i film powstał w naturalny sposób (...) Gdy mamy dobrą dynamikę pracy, nie musimy zadawać sobie nawzajem wielu pytań". Thomas Bangalter stwierdził:, "Mieliśmy takie podejście do tego filmu jak wtedy, gdy zaczynaliśmy tworzyć muzykę. Stworzyć coś bez zasad i standardów. Mieć świeże podejście do czegoś nowego, czego naprawdę nie znasz, i czego uczysz się od zera".
Film nakręcono na taśmie 35 mm Kodaka, za zdjęcia do filmu odpowiadał Bangalter. Muzyk pożyczył i przeczytał 200 starych numerów "American Cinematographer" by przygotować się należycie do tego zadania. Zdjęcia do "Daft Punk’s Electroma" trwały 11 dni. Większość materiału nakręcono w Kalifornii.
Podczas gdy "D.A.F.T. – A Story about Dogs, Androids, Firemen and Tomatoes" i "Interstella 5555: The 5tory of the 5ecret 5tar 5ystem" powstały jako uzupełnienie albumów "Homework" i "Discovery", ścieżka dźwiękowa "Daft Punk’s Electroma" nie zawiera muzyki Daft Punk. Według słów de Homem-Christo, "Zaczęliśmy od muzyki, ale film jest dosyć minimalistyczny". Muzyka w filmie to utwory Todda Rundgrena, Briana Eno, Sébastiena Telliera, Curtisa Mayfielda, Lindy Perhacs, Jacksona C. Franka i Mathieu Tonettiego.
Dystrybucja.
Film został po raz pierwszy pokazany 21 maja 2006 na MFF w Cannes w ramach pokazów Director's Fortnight. Pokazy o północy "Daft Punk’s Electroma" mają miejsce w paryskich kinach od marca 2007. Film został też wyświetlony na Biennale de Montréal w Kanadzie 11 maja. Obraz został zaprezentowany w Australian Centre for the Moving Image 7 czerwca i 8 czerwca w londyńskim Institute of Contemporary Arts (ICA), a także w Kino Arsenal w Berlinie 4 lipca 2007. W lipcu "Electroma" została zaprezentowana jako film konkursowy na MFF Era Nowe Horyzonty we Wrocławiu. Następnie odbyła się seria pokazów filmu w Wielkiej Brytanii, rozpoczęta w lipcu 2007 i zakończona projekcją w październiku tego roku w BBC Electric Proms. ICA zaanonsowało kilka pokazów nocnych "Electromy" na listopad 2007, ale frekwencja na seansach i zainteresowanie filmem sprawiły, że pokazy trwały do stycznia 2008. W grudniu 2007 film został wyświetlony w Seattle, Nowym Jorku, Chicago, Los Angeles, Atlancie i w Austin w ramach serii pokazów kina niezależnego sponsorowanej przez Toyotę Scion. Vice Records sponsorowało kanadyjskie nocne seanse filmu 7 grudnia w Victorii, Banff, Calgary, Winnipeg, Fort McMurray i Toronto. Kolejne pokazy odbędą się w styczniu 2008 w Toronto, Ottawie i Whitehorse.
DVD-Video "Daft Punk’s Electroma" ukazało się najpierw w Australii, 6 czerwca 2007. Dystrybutorem była firma Aztec International Entertainment, a OFLC zaliczyło obraz do klasy G. Vice Records wyda DVD w USA w styczniu 2008. DVD ukazało się w Wielkiej Brytanii 19 listopada 2007.
Fabuła.
Główni bohaterowie filmu, w napisach końcowych nazwani odpowiednio "Hero Robot No. 1" i "Hero Robot No. 2", są robotami, przypominającymi muzyków duetu w ich scenicznej stylizacji. Na głowach mają kaski, ubrani są w skórzane kombinezony z napisem "DAFT PUNK" na plecach. Otwierająca film scena ukazuje ich jadących samochodem (Ferrari 412 rocznik 87 z tablicą rejestracyjną "HUMAN"). Po podróży przez południowo-zachodni krajobraz Stanów, bohaterowie wjeżdżają do miasteczka w hrabstwie Inyo w stanie Kalifornia. Wszyscy mieszkańcy są robotami przypominającymi bohaterów, ale zróżnicowanymi pod względem wieku, ubrań i płci. Przejeżdżając przez miasto samochód mija m.in. parę nowożeńców, matkę z dzieckiem i pielęgnujących ogródek przydomowy staruszków.
Robot No. 1 i Robot No. 2 zatrzymują samochód i przybywają do zaawansowanego technicznie obiektu, gdzie zostają poddani zabiegowi oblania głów ciekłą substancją przypominającą cielisty lateks. Substancja zostaje uformowana na kształt ludzkich twarzy, przyczepione zostają do nich sztuczne fragmenty ciała (nosy, uszy) a na głowę zostają nałożone peruki. Czynności te wykonują inne roboty w białych kombinezonach. Gdy bohaterowie wychodzą z zakładu i kierują się w stronę miasta, mieszkańcy przystają i obserwują ich. W gorącym słońcu lateks zaczyna się jednak topić, a gdy mieszkańcy zaczynają gonić bohaterów, ich sztuczne twarze ulegają całkowitej deformacji i zniszczeniu. Roboty ukrywają się przed goniącymi w publicznej toalecie i zdejmują resztki zniszczonych masek.
Następnie roboty udają się w długą wędrówkę przez solną pustynię.
Drugiego dnia wędrówki Robot No. 1 zatrzymuje się, zdejmuje kurtkę i odsłania znajdujące się na plecach guziki. Robot No. 2 pomaga mu wcisnąć jeden z nich, co uruchamia odliczanie. Robot No. 1 oddala się, a gdy odliczanie kończy się, zostaje rozerwany przez eksplozję na kawałki. Robot No. 2 rusza w dalszą wędrówkę, ale po pewnym czasie też się zatrzymuje. Upada na kolana i próbuje sięgnąć swoich guzików na plecach, ale nie potrafi tego dokonać. Wtedy zdejmuje hełm odsłaniając znajdującą się za nim twarz z obwodu drukowanego. Robot No. 2 uderza hełmem o ziemię rozbijając go na drobne kawałki i używając jednego z nich jak szkła powiększającego, skupia promienie słońca na dłoni, wywołując zapłon. Ostatnia sekwencja filmu pokazuje w zwolnionym tempie robota ogarniętego płomieniami, przemierzającego w nocy pustynię.
Recenzje.
Pokaz "Electromy" na MFF w Cannes podczas Director's Fortnight wywołał mieszane reakcje. Obraz był chwalony za zdjęcia i oprawę muzyczną, z drugiej strony pomysł wędrówki przez pustynię został uznany za wtórny względem "Gerry’ego" Gusa Van Santa i "The Brown Bunny" Vincenta Gallo. Podczas tego fragmentu filmu znaczna część publiczności opuściła pokaz premierowy.
Reakcje publiczności podczas nocnych pokazów w Paryżu w marcu 2007 były oceniane jako pozytywne. Projekcje spotkały się z tak dużym zainteresowaniem, że zamiast planowanych kilku pokazów film był wyświetlany przez pół roku. Podobnie w Wielkiej Brytanii, bilety na seanse sprzedawały się dobrze.

</doc>
<doc id="1203725" url="https://pl.wikipedia.org/wiki?curid=1203725" title="Isaäc de Alais">
Isaäc de Alais



</doc>
<doc id="1203732" url="https://pl.wikipedia.org/wiki?curid=1203732" title="Aaron Abeyta">
Aaron Abeyta



</doc>
<doc id="1203739" url="https://pl.wikipedia.org/wiki?curid=1203739" title="Pęcherzyk w kształcie czapki frygijskiej">
Pęcherzyk w kształcie czapki frygijskiej

Pęcherzyk w kształcie czapki frygijskiej – wariant anatomiczny budowy pęcherzyka żółciowego występujący u 4% populacji, polegający na obecności sfałdowania dna pęcherzyka żółciowego. Nazwa pochodzi od podobieństwa wyglądu pęcherzyka, którego dno ulega sfałdowaniu, do czapki frygijskiej. Zmiana ta jest zazwyczaj bezobjawowa, rzadko daje objawy kolkowego bólu prawego górnego kwadrantu brzucha.

</doc>
<doc id="1203743" url="https://pl.wikipedia.org/wiki?curid=1203743" title="Get Up with It">
Get Up with It

Get Up with It – podwójny album złożony z utworów nagranych przez Milesa Davisa pomiędzy majem 1970 r. a październikiem 1974 r. oraz wydany przez firmę nagraniową Columbia w 1974 roku
Charakter albumu.
Wiosną 1974 r. grupa Milesa Davisa wróciła z tournée po Brazylii do USA. W tym czasie zmarł Duke Ellington, którego Davis niezwykle szanował. Utwór "He Loved Him Madly" jest hołdem Milesa dla Duke'a; tytuł utworu jest parafrazą słów, jakimi Ellington zwracał się do swojej widowni.
Podstawowe utwory albumu – "He Loved Him Madly" oraz "Calypso Frelimo" – chociaż nagrane na różnych sesjach ustalają brzmienie tej płyty; oba zostały nagrane przez oktety różniące się tylko dwoma muzykami. W nagraniu poświęconym Ellingtonowi Davis zrezygnował w ogóle z saksofonu; jego miejsce zajmuje poważnie brzmiący flet altowy. Podstawową tonacją utworu jest c-moll. Atmosfera utworu jest ciężka i tajemniczna – Davis grał podobno w utworze na organach
Utwór "Honky Tonk" pochodzi z okresu sesji sprzed albumu Live-Evil; Miles gra w tym utworze na niezelektryfikowanej trąbce.
"Rated X" został nagrany przez tych samych muzyków, którzy wzięli udział w sesjach do On the Corner. Jego charakterystyczną cechą jest bardzo gęsty szesnastkowy rytm skontrastowany z dysonansowymi organami. Atmosfera tego utworu przypomina niektóre dzieła współczesnych kompozytorów europejskich, zwłaszcza Xenakisa, Lutosławskiego i Pendereckiego.
"Calypso Frelimo" jest pokazem mistrzostwa gry Davisa na trąbce, który wykorzystuje tu prawie wszystkie techniki wydobywania dźwięku z tego instrumentu. Ma miejscami dość wyraźne latynoskie odczucie.
"Red China Blues" jest właściwie klasycznym bluesem. Miles często wykorzystuje tu staccato. Jest to najprostszy utwór na albumie, co go w pewien sposób wyróżnia.
"Maiysha" i "Mtume" są ostatnimi nagranymi utworami z całej płyty. "Maiysha" w pewien sposób zapowiada Milesa z lat 80. XX wieku, pod wyraźnym wpływem muzyki pop. Utwór ten kończy się niemal hendriksowskim solem gitarowym. "Mtume" – poświęcony perkusiście Jamesowi "Mtume" Foremanowi akcent kładzie na rytmie i rozwija się wokół akordu Eb.
"Billy Preston" – nagrany w 1972 r. w okresie, gdy brzmienie Milesa było dość funkowe, co podkreślał basista Michael Henderson.
"Get Up with It" był ostatnim studyjnym albumem Davisa przed jego kilkuletnim odosobnieniem.

</doc>
<doc id="1203744" url="https://pl.wikipedia.org/wiki?curid=1203744" title="Rozszerzadło Hegara">
Rozszerzadło Hegara

Rozszerzadło Hegara (ang. Hegar's dilator, niem. Hegar's Stifte, Hegarstifte) – narzędzie stosowane w wielu działach medycyny, mające postać okrągłego w przekroju walca ze stali nierdzewnej (wcześniej ze szkła lub twardej gumy) o określonej średnicy. Wprowadził je w ginekologii Alfred Hegar.
Rozszerzacze Hegara to zestaw metalowych prętów o coraz większych średnicach, od 0,5 – 1 milimetra do 26 milimetrów. Mają stożkową końcówkę. Niektóre zestawy mają końcówki stożkowe na obu końcach, podczas gdy inne mają jeden koniec spłaszczony dla łatwiejszej manipulacji. Rozszerzacze Hegara są zwykle oznaczone liczbą Hegar, która odpowiada ich rozmiarowi w milimetrach (np. Hegar rozmiar 8 ma grubość 8 mm). Dostępne na rynku rozszerzacze Hegara są powszechnie sprzedawane w zestawach po 8, 10 lub 14 pojedynczych pręcików.
Stosowane są w ginekologii do poszerzania średnicy kanału szyjki macicy oraz w leczeniu pochwicy, a także w chirurgii dziecięcej do poszerzania średnicy kanału odbytu po operacji jego zarośnięcia. Innym zastosowaniem jest kalibracja średnicy cewki moczowej w przypadku zwężenia jej światła po zabiegach operacyjnych, np. nadmuchiwanej protezy prącia. Stosowano je także w kardiochirurgii np. podczas przezkomorowej komisurotomii zastawki mitralnej rozszerzaczem Tubbsa.

</doc>
<doc id="1203749" url="https://pl.wikipedia.org/wiki?curid=1203749" title="Who We Be/We Right Here">
Who We Be/We Right Here

Who We Be/We Right Here – singel amerykańskiego rapera DMX-a. Promuje on album: "The Great Depression". Wydany 9 grudnia 2003 roku.
Podkład z obu utworów został skomponowany przez Black Key. Do obu również powstały klipy. W Who We Be DMX wymienia po kolei przedmioty, osoby i czynności, tworząc w ten sposób pewną historię. We Right Here to typowa piosenka klubowa – brak jakiejś określonej tematyki, DMX porusza tu wiele tematów.
Ciekawostki.
Beat z utworu We right here został wykorzystany w produkcji niezależnego, polskiego rapera z ełckiego podziemia – Atasia – w utworze Freestyle (REMIX).
Lista utworów.
Multimedia:

</doc>
<doc id="1203751" url="https://pl.wikipedia.org/wiki?curid=1203751" title="Autonomiczna Republika Góry Athos">
Autonomiczna Republika Góry Athos



</doc>
<doc id="1203752" url="https://pl.wikipedia.org/wiki?curid=1203752" title="Who We Be">
Who We Be

Who We Be – singel amerykańskiego rapera DMX-a. Promuje on album "The Great Depression". Wydany 22 stycznia 2002 roku.
Podkład utworu został skomponowany przez Black Key. Do "Who We Be" powstał również klip. W utworze DMX wymienia po kolei przedmioty, osoby i czynności, tworząc w ten sposób pewną historię.

</doc>
<doc id="1203753" url="https://pl.wikipedia.org/wiki?curid=1203753" title="Private Military Company">
Private Military Company



</doc>
<doc id="1203756" url="https://pl.wikipedia.org/wiki?curid=1203756" title="Subkarabinek AKS-74U">
Subkarabinek AKS-74U



</doc>
<doc id="1203759" url="https://pl.wikipedia.org/wiki?curid=1203759" title="Ibrahim Pirić-Pjanić">
Ibrahim Pirić-Pjanić

Ibrahim Pirić-Pjanić (ur. w 1896 r. w Soko w Bośni, zm. w 1977 r. w Monachium) – dowódca chorwacko-muzułmańskiej milicji, tzw. Ibrahima Garda, 9 batalionu Pułku Domdo „Bosanski planinci”, a następnie 25 batalionu Chorwackiej Domobrany podczas II wojny światowej, emigracyjny działacz i publicysta antykomunistyczny
Po wybuchu I wojny światowej przerwał naukę i wstąpił ochotniczo do armii austro-węgierskiej. Służył w 2 bośniackim pułku piechoty, dochodząc do rangi podoficera. W okresie międzywojennym mieszkał w Bośni należącej do Królestwa Jugosławii. Po ataku wojsk niemieckich i kapitulacji Jugosławii podjął współpracę z władzami Niepodległego Państwa Chorwackiego. Zorganizował chorwacko-muzułmańską milicję, tzw. Ibrahima Garda, liczącą ok. 1 tys. ludzi w celu opanowania miasta Gračanica i jego okolic oraz obrony przed serbskimi czetnikami. Dowodzona przez niego formacja zbrojna została przekształcona w 2 kompanię batalionu z Gračanicy milicji Domdo. Pod koniec 1941 r. został komisarzem wojskowym NDH w okręgu gračańskim. Od 1942 r. był pułkownikiem Chorwackiej Domobrany. W 1943 r. zorganizował lokalny oddział bośniackich muzułmanów, który wszedł w skład Pułku Domdo „Bosanski planinci” jako 9 batalion. W kwietniu 1944 r. objął dowództwo nowo sformowanego 25 batalionu chorwackiej armii. Pod koniec wojny znalazł się wraz z innymi uchodźcami chorwackimi na obszarze Austrii w rejonie Bleiburga. Nie trafił jednak w ręce komunistycznych partyzantów jugosłowiańskich, ale zdołał przedostać się do północnych Włoch, a następnie do Syrii. Pod koniec lat 50. zamieszkał w RFN, gdzie działał w emigracyjnej organizacji antykomunistycznej „Zjednoczeni Chorwaci”. Wydawał też pismo „Wolna Chorwacja”. Komunistyczne władze Jugosławii zapewniły mu amnestię z powodu uratowania podczas wojny pewnej liczby Żydów i Serbów, ale wolał pozostać w zachodnich Niemczech, gdzie zmarł w 1977 r.

</doc>
<doc id="1203760" url="https://pl.wikipedia.org/wiki?curid=1203760" title="Maria Tiemigriukowna">
Maria Tiemigriukowna

Maria Tiemigriukowna urodzona jako Kuczenoj "ros. Мари́я Темрюко́вна" (ur. według różnych źródeł ok. 1544–1546, zm. 6 września 1569) – caryca Rosji od 1561 r. jako druga żona Iwana IV Groźnego, córka kniazia kabardyńskiego (czerkieskiego) Tiemigriuka Ajdarowicza.
Życiorys.
Pochodzenie.
Jej ojcem był Tiemgriuk Ajdarowicz, kniaź kabardyński. Nie ma żadnych informacji o jej matce. Nosiła imię Kuczenoj. Miała sześcioro rodzeństwa, m.in. brata Michała Tiemgriukowicza-Czerkasskiego.
Małżeństwo z carem.
W 1561 r. przyjechała do Moskwy wraz z ojcem Tiemigriukiem. Car Iwan od roku był wdowcem po śmierci pierwszej żony Anastazji, a jego plany matrymonialne związane z królewną polską Katarzyną Jagiellonką nie doszły do skutku. Kuczenoj olśniła urodą cara i nakazał jej pozostanie w swoim pałacu. Aby zostać carycą, musiała przejść na prawosławie. Chrztu udzielił jej Atanazy, przyszły metropolita moskiewski, w lipcu 1561 r. r. Przyjęła imię Maria.
Do ślubu doszło w sierpniu 1561 r. Marię koronował metropolita Makary. Uczta trwała trzy dni. W tym czasie mieszkańcom stolicy oraz cudzoziemcom zakazano wychodzenia ze swoich domów: władze obawiały się, by poddani nie zakłócili weselnych uroczystości. Wraz z Marią do Rosji przybyło wielu Czerkiesów i Tatarów. Maria miała zły wpływ na męża, podjudzając go do złych czynów i skłócając z duchownymi prawosławnymi. Większość czasu spędzała na Kremlu, zaś Iwan przebywał najczęściej w swej rezydencji w Słobodzie Aleksandrowskiej.
Maria urodziła tylko jedno dziecko, syna Wasyla, który urodził się w 1563 r. i żył tylko kilka miesięcy.
W 1568 r. Marię podejrzewano o udział w spisku przeciwko carowi, zainicjowanym przez koniuszego Iwana Piotrowicza Czeladina-Fiodorowa. Przewrót pałacowy udaremniono, Czeladina zamordowano, a carycy zakazano opuszczać dwór.
Śmierć.
Przed śmiercią Maria wyjechała z mężem do Wołogdy i tam zachorowała. Nadesłane wieści o "spisku" w Nowogrodzie zmusiły Iwana do powrotu do Moskwy. Przewiezienie chorej żony powierzył car bojarowi Basmanowowi, podróż jednak była długa i uciążliwa. Chorą Marię przewieziono "według nakazu" do Słobody Aleksandrowskiej, gdzie zmarła. Iwan podejrzewał, że Marię otruli jego wrogowie, co stało się pretekstem do nasilenia carskiego terroru, którego ofiarą stali się Czerkiesi.
Dziedzictwo.
Car ożenił się jeszcze pięć lub nawet sześć razy.
W listopadzie 1571 r. po dwóch tygodniach od zawarcia małżeństwa z Iwanem zmarła Marfa Sobakina. O otrucie nowej carycy oskarżono brata Marii, Michała, który już wcześniej utracił zaufanie cara. Michał wraz z żoną i synem zostali zabici w 1571 r.

</doc>
<doc id="1203765" url="https://pl.wikipedia.org/wiki?curid=1203765" title="Europejski banan">
Europejski banan

Europejski banan, Niebieski banan lub Błękitny banan (, znany również jako "Hot Banana", "Bluemerang", "European Megalopolis" lub "European Backbone") – gęsto zaludniony obszar zurbanizowany, pas ciągnący się łagodnym łukiem od Anglii przez Belgię i Holandię, zachodnią część Niemiec (Westfalię, Nadrenię, Bawarię), Austrię po północne Włochy (Lombardię). 
Występują tam zróżnicowane, na ogół dość korzystne warunki środowiska przyrodniczego (umiarkowany klimat, żyzne gleby na równinach, różnorodne surowce mineralne na wyżynach i górach powstałych w czasie orogenezy hercyńskiej), jednak podobne warunki są w wielu innych regionach w strefie umiarkowanej. Tymczasem niemal wszędzie na obszarze "europejskiego banana" gęstość zaludnienia wynosi 300-400 os./km² (wyjątkiem są wysokogórskie tereny Alp), leżą tam też liczne milionowe miasta. 
"Europejski banan" zawdzięcza bowiem swe powstanie kilkuwiekowej historii rozwoju europejskiej nauki i techniki. Na tym terenie bądź w najbliższym jego sąsiedztwie (na zachodniej flance tego obszaru leży Paryż i miasta Szwajcarii) działała większość renomowanych europejskich uniwersytetów, powstały finansowe instytucje umożliwiające rozwój kapitalizmu (kantory i giełdy włoskie, a potem niderlandzkie), rozpoczęła się rewolucja rolna (płodozmian) i przemysłowa. Dzięki temu wyeliminowano klęski głodu, ograniczono śmiertelność ludności, a w XIX wieku region ten stał się centrum przemysłowym, finansowym i naukowym świata. W chwili obecnej jego rola w gospodarce zmalała, zwłaszcza jeśli chodzi o przemysł i finanse. Wciąż jednak pozostaje wielkim centrum usługowym i innowacyjnym.
Odpowiednikiem obszaru "Niebieskiego banana" jest "Złoty banan", rozciągający się na terenach wschodniej Hiszpanii, południowej Francji i północno-zachodnich Włoch. Czasami obydwa obszary są łączone w jeden.

</doc>
<doc id="1203766" url="https://pl.wikipedia.org/wiki?curid=1203766" title="David O’Leary">
David O’Leary

David Anthony O’Leary (irl. "Dáibhí Antóin Ó Laoghaire", ur. 2 maja 1958 roku w Stoke Newington w Londynie) – irlandzki piłkarz i trener. Były zawodnik Arsenalu oraz Leeds United.
Kariera klubowa.
Pierwszym klubem w karierze Davida O’Leary’ego był Arsenal, do którego dołączył w 1973 roku. Początkowo występował w drużynie rezerw, a w seniorskim składzie zadebiutował 16 sierpnia 1975 roku w pojedynku przeciwko Burnley. Jego pierwszym sukcesem było sięgnięcie z „Kanonierami” po Puchar Anglii. W 1979 roku, w finale tych rozgrywek, Arsenal pokonał 3:2 Manchester United. Osiągnięcie to O’Leary powtórzył jeszcze w 1993 roku. Irlandczyk dwa razy zdobywał także Puchar Ligi Angielskiej (w 1987 i 1993 roku) oraz mistrzostwo Anglii (w 1989 i 1991 roku).
Po niemal 20 latach spędzonych na Highbury i zapisaniu się w historii Arsenalu jako posiadacz największej ilości występów, O’Leary na zasadzie wolnego transferu przeniósł się do Leeds United. W klubie z Elland Road grywał regularnie do czasu, kiedy doznał kontuzji ścięgna Achillesa. Uraz okazał się na tyle poważny, że ostatecznie O’Leary zmuszony był do zakończenia swojej piłkarskiej kariery.
Kariera reprezentacyjna.
W reprezentacji Irlandii O’Leary zadebiutował 8 września 1976 roku w zremisowanym 1:1 pojedynku z Anglią. Dla drużyny narodowej rozegrał łącznie 68 spotkań i strzelił jednego gola (13 listopada 1991 roku w meczu przeciwko Turcji). Wystąpił między innymi na Mistrzostwach Świata 1990, na których Irlandczycy dotarli do ćwierćfinału.
Kariera trenerska.
O’Leary po zakończeniu kariery został trenerem. We wrześniu 1996 został asystentem szkoleniowca Leeds – George’a Grahama. Następnie Graham przyjął ofertę z Tottenhamu Hotspur, a O’Leary został pierwszym trenerem „Pawi”. Za jego kadencji Leeds nigdy nie zajmowało w końcowej tabeli ligowej gorszego miejsca niż piąte, bardzo dobrze prezentowało się także w europejskich pucharach. „The Peacocks” dotarli między innymi do półfinału Pucharu UEFA oraz Ligi Mistrzów. Irlandczyk na Elland Road sprowadził wielu młodych i perspektywicznych piłkarzy, których stopniowo wprowadzał do pierwszego zespołu. O’Leary prowadził Leeds przez pięć lat. Z klubu odszedł w 2002 roku. W 2003 roku przyjął ofertę Aston Villi. Został zwolniony trzy lata później z powodu fatalnych wyników ekipy „Lwów”. 4 lipca 2010 roku został trenerem grającego w Zjednoczonych 
Emiratach Arabskich klubu Al-Ahli Dubaj. 22 kwietnia 2011 został zwolniony z funkcji trenera klubu Al-Ahli Dubaj.

</doc>
<doc id="1203768" url="https://pl.wikipedia.org/wiki?curid=1203768" title="Rejestr głowowy">
Rejestr głowowy

Rejestr głowowy – pojęcie z techniki wokalnej służące do określenia odczuwalnego przez śpiewaka w głowie rezonansu. Odwołując się, między innymi, do książki Davida Clippingera z początku XX wieku stwierdza się, że wszystkie głosy posiadają rejestr głowowy, zarówno bas, jak i sopran. Wspomina się o nim także w metodzie śpiewu Speech Level Singing.

</doc>
<doc id="1203774" url="https://pl.wikipedia.org/wiki?curid=1203774" title="Jan Marek Matuszkiewicz">
Jan Marek Matuszkiewicz

Jan Marek Matuszkiewicz (ur. 12 grudnia 1946 we Wrocławiu) – polski botanik, biogeograf i fitosocjolog.
Edukacja i działalność naukowa.
W latach 1965–1971 studiował na Wydziale Biologii Uniwersytetu Warszawskiego. Od 1972 do 1976 był pracownikiem Instytutu Botaniki UW. Od 1976 zatrudniony w Instytucie Geografii i Przestrzennego Zagospodarowania PAN. Od 2007 pracuje także w Uniwersytecie Kazimierza Wielkiego w Bydgoszczy.
Doktorat obronił w 1977 na Uniwersytecie im Adama Mickiewicza w Poznaniu. Habilitowany w 1991 w Instytucie Geografii i Przestrzennego Zagospodarowania PAN. Od 1992 członek Rady Naukowej IGiPZ PAN, od 2002 członek Komitetu Ekologii PAN, od 2007 członek Komitetu Botaniki PAN. Od 2007 także członek Komitetu Narodowego ds. współpracy z międzynarodowym programem „Zmiany Globalne Geosfery i Biosfery” (IGBP Global Change) przy Prezydium PAN. Zatrudniony w IGiPZ PAN oraz jako profesor Uniwersytetu Kazimierza Wielkiego kieruje Zakładem Geografii Fizycznej i Ochrony Krajobrazu. Jest członkiem International Association of Vegetation Sciences oraz Polskiego Towarzystwa Botanicznego. Postanowieniem z dnia 26 lutego 2010 Prezydent Rzeczypospolitej Lech Kaczyński nadał J.M. Matuszkiewiczowi tytuł profesora.
W działalności naukowej koncentruje się na zagadnieniach typologii zbiorowisk leśnych i poznaniem ich charakterystyki siedliskowej i biogeograficznej, kartografią roślinności, typologią krajobrazu i regionalizacją geobotaniczną, dynamice, funkcjach i strukturze roślinności. Zajmuje się także zastosowaniem ekologii roślin i geobotaniki w leśnictwie, planowaniu przestrzennym i ochronie przyrody.
W 1990 został wyróżniony nagrodą Sekretarza Naukowego PAN. W 2013 otrzymał Medal im. Władysława Szafera.
Działalność polityczna.
Działacz samorządowy. Był radnym Milanówka w latach 1990–1998 z ramienia Unii Demokratycznej oraz Unii Wolności, w tym w latach 1994–1998 przewodniczącym rady. Reprezentując UW kandydował do Sejmu RP w wyborach w 1997 i 2001.
Życie prywatne.
Jest synem Władysława Matuszkiewicza i Anieli Matuszkiewicz "de domo" Sadłowskiej oraz prawnukiem Tadeusza Skałkowskiego. Żonaty, ojciec trójki dzieci.

</doc>
<doc id="1203775" url="https://pl.wikipedia.org/wiki?curid=1203775" title="OAR 22">
OAR 22

OAR 22 – seria wojskowych eksperymentalnych ładunków naukowych wystrzeliwanych na trajektorie balistyczne przez Stany Zjednoczone rakietami Blue Scout Junior (z Przylądka Canaveral, platforma LC18A).

</doc>
<doc id="1203781" url="https://pl.wikipedia.org/wiki?curid=1203781" title="Dziewięć Opowiadań">
Dziewięć Opowiadań



</doc>
<doc id="1203783" url="https://pl.wikipedia.org/wiki?curid=1203783" title="Gerard Stanisław Trefoń">
Gerard Stanisław Trefoń

Gerard Stanisław Trefoń (ur. 6 czerwca 1933 r. w Świętochłowicach ) – kolekcjoner, właściciel kolekcji prezentowanej w Galerii „Barwy Śląska” w Nakle Śląskim
Właściciel kolekcji twórczości amatorskiej. Prace zbiera od ok. 55 lat. W swej kolekcji zebrał ponad 2800 obrazów, linorytów, akwarel autorów intuicyjnych, przede wszystkich z terenu Śląska. Posiada w swej kolekcji około 250 eksponatów rzeźby w drewnie oraz unikatowy zbiór rzeźby w węglu, który liczy ok. 230 eksponatów. Porównywalną kolekcję rzeźby w węglu posiada w Polsce jedynie Muzeum Górnictwa Węglowego w Zabrzu . Prace z jego kolekcji były prezentowane w wielu miastach w Polsce oraz za granicą w: Niemczech, Szwajcarii, Francji, Japonii, Czechach, Słowacji i na Węgrzech .
Autorami prac znajdujących się w kolekcji są m.in.: Nikifor Krynicki, Teofil Ociepka, Paweł i Leopold Wróbel, Ewald Gawlik, Erwin Sówka, Władysław Luciński. Łącznie w kolekcji są dzieła ok. 280 autorów.
Część kolekcji jest prezentowana w dawnym pałacu hrabiów Henckel von Donnersmarcków w Nakle Śląskim. 
31 stycznia 2013 z rąk prezydent Rudy Śląskiej Grażyny Dziedzic otrzymał przyznany mu przez radę miasta tytuł "Zasłużony dla miasta Ruda Śląska".
20 kwietnia 2016 Związek Górnośląski uhonorował Gerarda Stanisława Trefonia Nagrodą im. Wojciecha Korfantego.
Linki zewnętrzne.
 

</doc>
<doc id="1203784" url="https://pl.wikipedia.org/wiki?curid=1203784" title="Matylda Szwabska">
Matylda Szwabska

Matylda Szwabska (ur. październik 1048 zapewne w Pöhlde; zm. 12 maja 1060 zapewne w Goslarze) – księżna szwabska.
Życiorys.
Matylda była trzecią córką cesarza Henryka III i jego drugiej żony Agnieszki z Poitou. W 1057 cesarzowa Agnieszka nadała księstwo Szwabii Rudolfowi z Rheinfelden i zapewne wówczas zaręczył się on z Matyldą. Ślub nastąpił pod koniec 1059. Już w maju 1060 Matylda zmarła, zapewne w Goslarze, i przypuszczalnie została pochowana w tamtejszej kolegiacie św. Szymona i Judy. Nie jest pewne, czy Matylda była matką księcia Bertolda z Rheinfelden.

</doc>
<doc id="1203785" url="https://pl.wikipedia.org/wiki?curid=1203785" title="Rejestr piersiowy">
Rejestr piersiowy

Rejestr piersiowy – pojęcie z techniki wokalnej służące do określenia rezonansu odczuwalnego w okolicy klatki piersiowej przez osobę śpiewającą; skala naturalnego głosu mówionego śpiewaka/śpiewaczki.

</doc>
<doc id="1203791" url="https://pl.wikipedia.org/wiki?curid=1203791" title="Stanisław Ehrlich">
Stanisław Ehrlich

Stanisław Ehrlich (ur. 27 października 1907 w Przemyślu, zm. 2 października 1997 w Warszawie) – polski prawnik, profesor nauk prawnych, nauczyciel akademicki, teoretyk państwa i prawa, profesor zwyczajny Wydziału Prawa i Administracji Uniwersytetu Warszawskiego.
Życiorys.
Pochodził z żydowskiej, spolonizowanej rodziny o poglądach lewicowych. Był synem adwokata Salomona Ehrlicha (1865–1919) i Klary z domu Ehrlich (1869–1942). Jego dziadek był właścicielem Domu Bankowego Jakub Ehrlich przy pl. Na Bramie w Przemyślu i uczestnikiem pierwszego zjazdu syjonistów w Bazylei. W 1925 zdał maturę w Gimnazjum im Kazimierza Morawskiego. W 1929 ukończył Wyższą Szkołę Nauk Politycznych w Krakowie. W 1930 uzyskał stopień naukowy doktora prawa na Uniwersytecie Jagiellońskim.
Przed wojną pracownik Prokuratorii Generalnej. Po wybuchu II wojny światowej schronił się przed Niemcami w okupowanym przez ZSRR Lwowie. Od czerwca 1940 do czerwca 1941 docent prawa cywilnego Państwowego Uniwersytetu Lwowskiego im. Iwana Franki we Lwowie. W latach 1943–1945 brał udział w działaniach bojowych jako oficer 3 Brygady Artylerii Haubic. Osiągnął stopień majora. W 1944 należał do korpusu oficerów polityczno-wychowawczych 1. Dywizji Piechoty im. Tadeusza Kościuszki. Był zastępcą dowódcy brygady do spraw politycznych. Uchwałą Prezydium KRN z 20 grudnia 1946 odznaczony Krzyżem Kawalerskim Orderu Odrodzenia Polski.
Bezpośrednio po wojnie pracownik Uniwersytetu Łódzkiego, a następnie, od 1948, pracownik naukowo-dydaktyczny Uniwersytetu Warszawskiego. Stał na czele Komitetu Uczelnianego PZPR na Uniwersytecie Warszawskim w 1950 roku. Profesor nadzwyczajny UW od 1951 r., profesor zwyczajny od 1958 r. Kierował Katedrą Teorii Państwa i Prawa oraz istniejącą przez pewien czas Katedrą Prawa Radzieckiego. Był założycielem i wieloletnim redaktorem naczelnym miesięcznika „Państwo i Prawo”.
Początkowo marksista, stopniowo odchodził od dogmatycznego podejścia do nauki prawa. Był zwolennikiem interdyscyplinarności w badaniach zjawisk społecznych. Od lat sześćdziesiątych koncentrował się na badaniach pluralizmu.
Na przełomie lat 60. i 70. prowadził na Wydziale Prawa UW seminarium doktoranckie, w którym uczestniczyli m.in. Jarosław Kaczyński, Piotr Winczorek, Wojciech Sadurski, Maciej Łętowski, Marek Ostrowski i Bogusław Wołoszański.
Wypromował wielu doktorów, w tym Jarosława Kaczyńskiego.
23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Otrzymał Złoty Krzyż Zasługi (1954).
Pochowany na Cmentarzu Wojskowym na Powązkach w Warszawie (kwatera A3 tuje-3-9).

</doc>
<doc id="1203795" url="https://pl.wikipedia.org/wiki?curid=1203795" title="Gwizd (dźwięk)">
Gwizd (dźwięk)

Gwizd – wysoki dźwięk powstający w wyniku szybkiego przepływu powietrza przez wąski otwór.
Ludzki gwizd polega na wydawaniu dźwięku poprzez stałe wydmuchiwanie lub wdmuchiwanie powietrza przez usta. Powietrze jest hamowane przez język, wargi, zęby lub palce w celu wytworzenia drgań, a jama ustna pełni rolę pudła rezonansowego zwiększając natężenie wyjściowego dźwięku. Gwizd może być wytworzony również przy pomocy rąk, instrumentu (na przykład gwizdka), a nawet przy pomocy źdźbła trawy.

</doc>
<doc id="1203800" url="https://pl.wikipedia.org/wiki?curid=1203800" title="Zygmunt Klemensiewicz">
Zygmunt Klemensiewicz



</doc>
<doc id="1203806" url="https://pl.wikipedia.org/wiki?curid=1203806" title="Alexander Beyer">
Alexander Beyer

Alexander Beyer (ur. 24 czerwca 1973 w Erfurcie) – niemiecki aktor filmowy i telewizyjny.
Życiorys.
Wczesne lata.
Urodzony w Erfurcie, dorastał w rodzinie producentów skrzypiec w Turyngii. Jako dziecko występował w rosyjskich bajkach, wystawianych przez operę w Erfurcie. Gdy ukończył szkołę średnią, przeniósł się do Berlina, gdzie studiował w Hochschule für Schauspielkunst „Ernst Busch“ Berlin. Przerwał jednak studia, by skoncentrować się na filmie.
Kariera.
Po gościnnym występie w serialu "Księżyc świeci też dla podnajemcy" ("Der Mond scheint auch für Untermieter", 1995), zadebiutował w telewizyjnej czarnej komedii "Kapitan z Köpenick" ("Der Hauptmann von Köpenick", 1997). Zwrócił na siebie uwagę w komedii romantycznej "Słoneczna aleja" ("Sonnenallee", 1999). Volker Schlöndorff zaproponował mu rolę Jochena Pettki w dramacie "Legenda Rity" ("Die Stille Nach Dem Schuss"). Film ten zdobył kilka nagród na Festiwalu w Berlinie w 2000 roku. Beyer zagrał także główną rolę w filmie krótkometrażowym Johannesa Kiefera "Gregors Grosste Erfindung", nominowanym do Nagrody Akademii Filmowej – Oscara w 2002 roku.
W sierpniu 2002 wziął udział w Festiwalu Filmowym w Locarno z dramatem "Sophiiiie!". Wystąpił też w wielu produkcjach telewizyjnych, w tym "Kobra – oddział specjalny" ("Alarm für Cobra 11 – Die Autobahnpolizei"), "Telefon 110" ("Polizeiruf 110") i "Tatort" ("Miejsce zbrodni"), a także filmie kryminalnym "Współlokator" ("Halbe Miete", 2002), wyprodukowanym przez Wima Wendersa, "Good bye, Lenin!" (2003), dramacie kryminalnym "Hierankl" (2003) u boku Barbary Sukovej, dramacie sensacyjnym Stevena Spielberga "Monachium" ("Munich", 2005) z udziałem Erica Bany, Daniela Craiga, Mathieu Kassovitza i Geoffreya Rusha, filmie wojennym Spike’a Lee "Cud w wiosce Santa Anna" ("Miracle at St. Anna", 2008) z Lazem Alonso, dramacie wojennym "Leningrad" ("Ленинград", 2009) obok Miry Sorvino i Gabriela Byrne’a oraz biograficznym filmie Billa Condona "Piąta władza" ("The Fifth Estate", 2013) z Benedictem Cumberbatchem.
W 2008 był nominowany do nagrody Bavarian TV za rolę Pierre'a Bezukowa w miniserialu "Wojna i pokój" ("War and Peace", 2007).
Zamieszkał w Zurychu i Berlinie.

</doc>
<doc id="1203807" url="https://pl.wikipedia.org/wiki?curid=1203807" title="Moussa Coulibaly">
Moussa Coulibaly

Moussa Hadj Coulibaly (ur. 19 maja 1981 w Bamako) – malijski piłkarz grający na pozycji środkowego obrońcy.
Kariera klubowa.
Coulibaly piłkarską karierę rozpoczął w klubie AS Bamako, wywodzącego się ze stolicy kraju. W 2000 roku zadebiutował w jego barwach w pierwszej lidze malijskiej. Grał tam przez 5 sezonów, zazwyczaj w wyjściowej jedenastce, ale nie osiągnął większych sukcesów. Na początku 2005 roku zawodnik wyjechał do Algierii i został zawodnikiem tamtejszego zespołu MC Algier, gdzie także wywalczył sobie miejsce w podstawowym składzie. W 2006 roku zdobył z nim Puchar Algierii, a w 2007 roku powtórzył ten sukces. W 2010 roku odszedł do libijskiego Al-Ahly Trypolis.
Kariera reprezentacyjna.
W reprezentacji Mali Coulibaly zadebiutował w 2005 roku. Rok wcześniej wystąpił na Igrzyskach Olimpijskich w Atenach, na których Mali nie wyszło z grupy. W 2008 roku został powołany przez Jeana-François Jodara do kadry na Puchar Narodów Afryki 2008.

</doc>
<doc id="1203808" url="https://pl.wikipedia.org/wiki?curid=1203808" title="Gerda Daranowski">
Gerda Daranowski



</doc>
<doc id="1203814" url="https://pl.wikipedia.org/wiki?curid=1203814" title="Turgiele">
Turgiele

Turgiele (lit. "Turgeliai") – wieś leżąca 18 km na północny wschód od Solecznik nad Mereczanką. Siedziba gminy Turgiele (118,6 km², 2866 osób). W Turgielach mieszka 670 osób, w Taboryszkach 380, a w Pasiekach 200.
Historia.
Turgiele – wyraz pochodzenia litewskiego od wyrazu turgus, czyli targ, rynek. Turgiele w przeszłości nazywane Mały Merecz albo Merecz Mongirdowski. Położone nad Mereczanką, ponad doliną tej rzeki. Dawniej Mereczankę nazywano Mereczem, a tę nazwę przyjęło wiele wsi.
Kościół pod wezwaniem Matki Bożej wzniesiony około 1511 roku, a fundatorami byli Wacław i Aleksander Mongirdowiczowie oraz Wiktor Gabriałowicz i Mikołaj Michniewicz. Nowy, murowany wybudowano w latach 1835–1837, kiedy parafią zarządzał ks. Atanazy Ihnatowicz.
W 1905 roku w Turgielach działała początkowa wiejska szkoła. W 1903 roku Turgiele uzyskały status miasteczka i liczyły 196 mieszkańców. Słynęły z dużego jarmarku w ciągu roku – w dniu 8 maja. 18 kwietnia 1919 r. podczas wojny polsko-bolszewickej, polska kawaleria pod dowództwem ppłk. Władysława Beliny-Prażmowskiego (1888-1938) wkroczyła w rejon Turgieli, by stąd dokonać uderzenia na Wilno. Za II RP siedziba wiejskiej gminy Turgiele.
Z Turgielami związany był ks. prałat Józef Obrembski. 12 czerwca 1932 roku otrzymał święcenia kapłańskie, po czym od razu zabrany został przez księdza dziekana Pawła Szepeckiego do Turgiel, gdzie bywał jeszcze jako kleryk. Ksiądz Józef Obrembski pracował w Turgielach osiemnaście lat: od 1932 do 1950 roku. Spełniał nie tylko obowiązki duszpasterskie, ale też wykonywał mnóstwo pracy społecznej. W Turgielach ks. J. Obrembski zaprzyjaźnił się z generałem Lucjanem Żeligowskim, który po przewrocie majowym (1926 r.) otrzymał ziemię w Andrzejowie koło Turgieli.
28 grudnia 1943 r. oddział (115 ludzi) Gracjana Fróga „Szczerbiec” i oddział „Tońka” przeprowadziły udany atak na posterunek policji litewskiej w Turgielach. Litwini do końca okupacji niemieckiej nie mieli posterunku w Turgielach. Okolice Turgiel zostały oczyszczone z niemieckich i litewskich okupantów i powstała słynna akowska Rzeczpospolita Turgielska. W kwietniu 1944 roku we wsi stacjonowała Kompania Szturmowa 3 Brygady Wileńskiej AK kpt. Romualda Rajsa „Burego”.
Obecnie w Turgielach istnieje polskojęzyczna szkoła średnia imienia Pawła Ksawerego Brzostowskiego, przy której działa muzeum poświęcone postaci Brzostowskiego, twórcy Rzeczypospolitej Pawłowskiej.

</doc>
<doc id="1203817" url="https://pl.wikipedia.org/wiki?curid=1203817" title="Agnieszka Szondermajer">
Agnieszka Szondermajer

Agnieszka Szondermajer (ur. 21 grudnia 1971) – polska piłkarka.
Zawodniczka Czarnych Sosnowiec, następnie Medyka Konin. Od wielu lat ponownie w Czarnych, z którymi wielokrotnie zdobyła Puchar Polski (1996/1997, 1997/1998, 1998/1999, 1999/2000, 2000/2001, 2001/2002) i Mistrzostwo Polski (1997, 1998, 1999, 2000).
W reprezentacji Polski debiutowała 2 kwietnia 1991. Łącznie rozegrała w kadrze A 90 meczów i strzeliła 33 gole.

</doc>
<doc id="1203818" url="https://pl.wikipedia.org/wiki?curid=1203818" title="Szydłówek (Kielce)">
Szydłówek (Kielce)

Szydłówek – część Kielc, nazwa pochodzi od położonych niedaleko terenów zielonych, zwanych dawniej Wzgórzami Szydłówkowskimi, znana z zaprzysiężenia I Pułku Legionów Polskich pod dowództwem Józefa Piłsudskiego 5 września 1914.
Historia.
"Nie wiadomo, czy Kielce istniały już w X stuleciu. Jak dotąd stwierdzono jedynie fakt istnienia osady na Szydłówku co najmniej od VIII w." - te słowa profesora Jana Pazdura pochodzące z 1967 roku zostały wypowiedziane na podstawie ówczesnych badań archeologicznych z lat 1957-1963, które na Szydłówku przeprowadzili J. Kuczyński i Z. Pyzik. Obiektem badań było "żwirowisko" czy też raczej miejsce wydobycia piasku w północno-wschodnim rejonie Zalewu naprzeciwko cmentarza. Znaleziono tam palenisko, fragmenty ceramiki oraz wiórki i odłupki krzemienne. Krzemień datowano na neolit. Prawdopodobnie pochodziły one ze zniszczonej osady, na miejscu której powstała później osada wczesnośredniowieczna. W oparciu o znaleziska ceramiczne stwierdzono, że istniała tu "w okresie między 800 a mniej więcej 950 rokiem n.e. mała i uboga osada wiejska typu otwartego."
Inaczej datuje ceramikę Czesław Hadamik. Na podstawie obecnej wiedzy opowiada się raczej za XI-XIII-wiecznym rodowodem osady. Mimo tego nadal jest to stanowisko wcześniejsze niż te, które odsłonięto w Kielcach i tylko odrobinę późniejsze niż najstarsze w tym regionie ślady osadnictwa wczesnośredniowiecznego znalezione na Górze Grodowej w Tumlinie.
Szydłówek istniał już, zanim powstał kościół Św. Wojciecha, a było to w roku 1084 lub 1086. Jan Pazdur w "Dziejach Kielc" tak pisze o powstaniu kościoła: Dokument fundacyjny wprawdzie zaginął i nie dostał się już nawet do rąk Długosza, znany mu był jednak pośrednio poprzez dokumenty erekcyjne kolegiaty kieleckiej, która w 1171 r. odziedziczyła spadek po starszym kieleckim kościele. Spadek ten obejmował własność gruntową 5 miejscowości – Kielc, Zagórza, Szydłówka, Mójczy oraz wsi Bardo koło Łagowa. "Trzecia prebenda kanonicka kolegiaty kieleckiej nazywała się Szydłowieczską i otrzymała uposażenie na majątku byłego kościoła parafialnego św. Wojciecha w Kielcach".
W sąsiedztwie Kielc, w obrębie Szydłówka i Dąbrowy występowały rudy żelaza w postaci syderytu, hematytu, limonitu i sforosyderytu. W rejonie wzgórz szydłowskich od strony kotliny Masłowa na terenie dzisiejszej Dąbrowy istniały bogate złoża rud żelaza, a ślady osadnictwa sięgały prawdopodobnie wczesnego średniowiecza, jednak z braku kompleksowych badań archeologicznych trudno to udowodnić.
Po sekularyzacji dóbr biskupich w 1789 r. Folwark Szydłówek stał się własnością Skarbu Państwa i był oddawany w dzierżawę. Świadczy o tym ogłoszenie z Gazety Kieleckiej zamieszczone w 1870 r. "Izba Skarbowa kielecka ogłasza, że w dniu (22) grudnia b. r. odbędzie się licytacja: (in plus) na 12-letnie wydzierżawienie folwarków poduchownych Szydłówek w kieleckim i Jeżowice w Włoszczowskim powiecie, z należącą do pierwszego propinacją. Licytacja zacznie się: na Szydłówek od sumy 591 rubli." Prawo propinacji oznaczało, że mieszkańcy mogli zaopatrywać się w alkohole tylko u dzierżawcy. Dawało to często zyski większe niż z uprawy roli.
"22 stycznia 1918 r. właścicielka Szydłówka pod Kielcami p. Katarzyna Gorbaczewiczowa sprzedała ten majątek spółce pt. Jan Rudnicki i sp. zawiązanej w celu nabywania gruntów dla urządzenia letnisk i kolonji podmiejskich. (...) Majątek Szydłówek jest (...) tzw. poduchownym majątkiem skonfiskowanym przez b. rząd rosyjski z dóbr duchownych."
W 1927 wcielony został do obszaru miasta Folwark Szydłówek o powierzchni 190 morgów 261 prętów. Grunty tego majątku położone między "Końskim Stawem", rzeką Dąbrówką i późniejszymi ulicami Jesionową oraz Marszałkowską, należały do spółki "Jan Rudnicki, Marian Grzegorzewski i inn.", która wystąpiła z inicjatywą założenia na tym obszarze dzielnicy mieszkaniowej o luźnej, ogrodowej zabudowie. Koński Staw był rozlewiskiem Dąbrówki koło dzisiejszego mostu na Piotrkowskiej.
Wynika z tego, że ówczesny Szydłówek zajmował grunty na północ od Starowarszawskiego Przedmieścia (obecna Al. IX Wieków Kielc) rozciągając się na obecny Nowy Świat, Pocieszkę i Sady. Na mapie Kielc z 1932 r. dołączonej do "Dziejów Kielc 1864-1939" Jana Pazdura, Folwark Szydłówek rozciąga się jeszcze dalej na obecne osiedla Szydłówek i Uroczysko. Północną granicą folwarku Szydłówek była rzeka Dąbrówka.
Spółka wykupiła ziemię i rozparcelowała na działki budowlane, sprzedając chętnym pod zabudowę jednorodzinną na bardzo dogodnych warunkach, aczkolwiek z zapisem w akcie notarialnym "oby ziemia tutejsza nigdy nie przeszła w obce niepolskie ręce". Wzdłuż działek posadzono rozmaite drzewa, od których nazwy wzięły ulice Szydłówka. Na Pocieszce były to: Akacjowa i Jarzębinowa, a na północ od ul. Wojewódzkiej: Jarzębinowa, Wierzbowa i Dębowa. Na uwagę zasługuje zwłaszcza ta ostatnia z piękną aleją dębów, które można podziwiać do tej pory. Przez cały Szydłówek biegnie ulica Klonowa, która stanowi przedłużenie ulicy Nowy Świat.
Okazały, drewniany dom Mariana Grzegorzewskiego stał jeszcze do niedawna przy obecnej ulicy Turystycznej, tuż przy drugiej szydłówkowskiej alei dębów. Grzegorzewski mieszkał więc dalej na północ, niż sięgały grunty jego spółki. Ulica Turystyczna stanowi przedłużenie ulicy Szydłówek Górny i nosiła przez pewien czas wśród okolicznych mieszkańców nieformalną nazwę "droga do Grzegorzewskiego".
Kolejny właściciel domu, pan Kielecki, sprzedał go w 1958 roku parafii Św. Józefa Robotnika. Przez długi czas była tam plebania. W początkach XXI wieku dom wyburzono.
W latach pięćdziesiątych XX wieku wybudowano, między ul. Jesionową i Turystyczną, bloki wielorodzinne z cegły, nazywając tę dzielnicę Szydłówkiem. Zamieszkali tu robotnicy okolicznych fabryk – głównie KZWM (dawna Huta Ludwików) oraz Chemaru. Przez pewien czas utrzymywały się zwyczajowe nazwy różnych grup bloków, w zależności od tego, w jakiej fabryce pracowali mieszkańcy: bloki ludwikowskie, chemarowskie, wojskowe, itp. Dzielnica miała "pasaż handlowy", w którym po jednej stronie były sklepy, a po drugiej okazała restauracja "Robotnik", w której serwowano głównie trunki. Dopiero w dalszej kolejności powstało przedszkole (1956), przychodnia zdrowia i plac zabaw. Na koniec wybudowano szkołę (1962). Mieszkańcy od początku nie chcieli "Robotnika". Żądali aby "zlikwidować miejsce spotkań różnego autoramentu alkoholików". Prezydium Miejskiej Rady Narodowej nawet obiecało zamienić knajpę w szkołę, albo w kino. Knajpa jednak w dobrej kondycji dotrwała do XXI wieku, gdzie w końcu poległa w starciu z realiami wolnego rynku.
Bloki Szydłówka powstawały w dwóch etapach. Najpierw Szydłówek Zachód (1956), a potem (w latach 1960-62) Szydłówek Wschód z blokami po obu stronach ul. Toporowskiego, ze szkołą podstawową i blokami przy Warszawskiej, ale bez wieżowców, które powstały później. Makietę nowej dzielnicy opublikowało Słowo Ludu. W latach pięćdziesiątych Szydłówek był wyspą wśród pól uprawnych i nawet prasa się dziwiła, "kto wysunął pomysł budowania odległego od centrum miasta osiedla".
W latach 1948-57 na Szydłówku (i na sąsiadujących przez rzekę Dąbrówkę ziemiach Folwarku Piaski) powstał Zalew Kielecki. Dolina Dąbrówki obfitowała w wodę. Według informacji W. Rutkiewicza utrzymywały się w stawach na Pocieszce jeszcze u schyłku XIX w. szczupaki, które "kaczki pożerały". Gdy w roku 1827 rozważano w Kielcach budowę wodociągu, ściągnięty z Warszawy hydraulik Pawłowski znalazł dwa źródła pod Szydłówkiem, które mogły zaopatrywać miasto. Do zagospodarowania źródeł nie doszło. Doszło jednak do przegrodzenia Dąbrówki tamą wzdłuż ulicy Jesionowej i tak powstał zbiornik wodny. Pierwsze spiętrzenie nastąpiło w 1954 r. Planowano wtedy rozegranie uroczystych regat żeglarskich, ale burza rozmyła tamę, woda wyciekła i Zalew został ostatecznie oddany do użytku dopiero po naprawie w roku 1957.
W sierpniu 1956 r. główna ulica Szydłówka - Marszałkowska, została przemianowana na ulicę Stanisława Toporowskiego. Dawną nazwę odzyskała w 2016 r..
W pierwszej połowie lat siedemdziesiątych XX wieku między ulicą Jesionową a ulicą Wojewódzką stanęło osiedle bloków z wielkiej płyty, któremu nadano nazwę Sady (obecnie pod zarządem KSM-u).
Druga połowa lat siedemdziesiątych XX wieku to również budowa osiedla z wielkiej płyty między Turystyczną a Orkana. Osiedle nazwano Uroczyskiem.

</doc>
<doc id="1203819" url="https://pl.wikipedia.org/wiki?curid=1203819" title="BUT (francuska sieć handlowa)">
BUT (francuska sieć handlowa)

But – francuska sieć handlowa specjalizująca się w sprzedaży mebli i sprzętu AGD.
Historia.
Sieć została utworzona w 1972 r. W latach 1998–2008 należała do KESA Electricals (do 2003 roku część grupy Kingfisher plc), obecnie należy do Décomeubles Partners, konsorcjum spółek Colony Capital (udziałowiec sieci Carrefour i Accor), Goldman Sachs i Merchant Equity Partners.
Zasięg.
Obejmuje swoim zasięgiem całe terytorium Francji, gdzie posiada 236 sklepów (także w terytoriach zamorskich) i trzy platformy logistyczne w Orleanie, Dijon i Lyonie.

</doc>
<doc id="1203820" url="https://pl.wikipedia.org/wiki?curid=1203820" title="Oumar Sissoko">
Oumar Sissoko

Oumar Sissoko (ur. 13 września 1987 w Montreuil) – malijski piłkarz grający na pozycji bramkarza. Posiada także obywatelstwo francuskie. Zawodnik Le Havre AC.
Kariera klubowa.
Oumar Sissoko urodził się we Francji w rodzinie malijskich emigrantów. Pierwsze piłkarskie kroki stawiał w szkółce INF Clairefontaine, a jego pierwszym piłkarskim klubem został FC Metz. W 2004 roku zaczął występować w amatorskich rezerwach klubu grających w rozgrywkach CFA. W 2006 roku włączono go do kadry pierwszej drużyny. Zadebiutował w niej 4 maja 2007, a Metz uległo 1:2 na wyjeździe AC Ajaccio. Na koniec sezonu zespół Metz awansował do Ligue 1. Natomiast w 2008 roku spadł do Ligue 2.
17 czerwca 2012 roku podpisał 3–letni kontrakt z pierwszoligowym AC Ajaccio.
Kariera reprezentacyjna.
Sissoko w swojej karierze występował w młodzieżowych reprezentacjach Mali w kategoriach U-15, U-16, U-17 i U-19. W 2008 roku został powołany do kadry seniorskiej przez Jeana-François Jodara na Puchar Narodów Afryki 2008 i w tym samym roku zadebiutował w kadrze narodowej. Był też w kadrze Mali na Puchar Narodów Afryki 2010.

</doc>
<doc id="1203821" url="https://pl.wikipedia.org/wiki?curid=1203821" title="Synagoga w Bielsku-Białej (ul. Mickiewicza 26)">
Synagoga w Bielsku-Białej (ul. Mickiewicza 26)

Synagoga w Bielsku-Białej – gminny dom modlitwy znajdujący się w Bielsku-Białej przy ulicy Adama Mickiewicza 26.
Synagoga została założona zaraz po zakończeniu II wojny światowej w ówczesnym budynku Kongregacji Wyznania Mojżeszowego, a następnie Gminy Wyznaniowej Żydowskiej w Bielsku-Białej. W latach 90. XX wieku została przeniesiona do nowego lokalu mieszczącego się w odzyskanej, przedwojennej siedzibie bielskiej gminy żydowskiej przy ulicy 3 Maja 7.

</doc>
<doc id="1203822" url="https://pl.wikipedia.org/wiki?curid=1203822" title="Ochotnicza Turkiestańska Brygada Robocza i Uzupełnieniowa">
Ochotnicza Turkiestańska Brygada Robocza i Uzupełnieniowa

Ochotnicza Turkiestańska Brygada Robocza i Uzupełnieniowa (niem. Freiwillige (Turkest.) Arbeits und Ersatz Brigade), zwana też Brygadą Bollera – ochotnicza formacja pomocnicza w służbie niemieckiej złożona z b. jeńców wojennych z Armii Czerwonej z obszaru Azji Środkowej podczas II wojny światowej.
Brygada powstała 1 lutego 1944 r. w Radomiu w Generalnym Gubernatorstwie jako "Kolonnenführungs- und Turkvölkischer und Kaukasischer Arbeits und Ersatzstab". Na jej czele stanął Oberst Boller. Składała się z czterech turkiestańskich batalionów roboczych (trzy sformowane jeszcze w lutym, zaś czwarty w listopadzie 1943 r.), "Turkvölk-u.Kauk.Ausb.-u.Ers.Btl. i z.b.V. Kompanie". Liczyła prawdopodobnie ok. 20 tys. ludzi. Dowódcami kompanii byli krajowcy z niemieckim podoficerem jako doradcą, ale na czele batalionów stali już Niemcy. 20 lipca 1944 r. przeorganizowano ją w "Freiwillige (Turk.) Arbeits und Ersatz Brigade".
25 września tego roku pod naporem nacierającej Armii Czerwonej jednostka wycofała się do Częstochowy. Jej pododdziały zostały tam użyte do budowy umocnionych pozycji A-1 i A-2 w ramach linii obronnej na obszarze centralnej Polski. Do końca stycznia 1945 r. liczebność Brygady, przebywającej nadal na obszarze okupowanej Polski, spadła do ok. 6 tys. ludzi.
Po rozpoczęciu styczniowej ofensywy Armii Czerwonej przeszła na terytorium Niemiec, gdzie jej resztki skapitulowały na pocz. maja 1945 r.

</doc>
<doc id="1203828" url="https://pl.wikipedia.org/wiki?curid=1203828" title="Pan &amp; scan">
Pan &amp; scan

Pan &amp; scan – technika polegająca na dopasowaniu obrazu panoramicznego (np. w proporcjach 16:9) na ekranie o innych proporcjach (np. 4:3) poprzez obcinanie bocznych fragmentów obrazu. Najczęściej pozostawiany jest fragment centralny, jednak czasami stosuje się ustawienie, który dokładnie fragment pozostawić w każdej scenie, a czasami również fragment porusza się w celu dopasowania dynamicznego kadrowania. Najczęściej stosuje się tę technikę przy przenoszeniu materiału przystosowanego do wyświetlania w kinie do emisji w telewizji.
Szeroko stosowana w Stanach Zjednoczonych, gdzie standard wyświetlania telewizji NTSC posiada małą rozdzielczość poziomą, rzadziej stosowana w europejskim standardzie PAL. Wzrost popularności szerokich ekranów komputerowych i telewizyjnych powoduje, że technika jest coraz rzadziej stosowana. Wielu reżyserów zabrania używania tej techniki wobec ich filmów, ponieważ poprzez usunięcie części obrazu zmienia to przekaz autora.
Inną techniką jest letterbox.

</doc>
<doc id="1203829" url="https://pl.wikipedia.org/wiki?curid=1203829" title="Koniugacja bakterii">
Koniugacja bakterii

Koniugacja – proces poziomego transferu genów u niektórych bakterii polegający na bezpośrednim przekazywaniu DNA z jednej komórki do drugiej, kiedy wchodzą one ze sobą w kontakt za pośrednictwem pilusów, czyli cienkich mostków cytoplazmatycznych. Po wymianie materiału genetycznego organizmy rozłączają się i dzielą. Koniugacja najbardziej przypomina proces płciowy występujący u "Eukaryota". Została opisana po raz pierwszy w 1946 roku przez amerykańskiego genetyka Joshua Lederberga. Dalsze badania nad koniugacją doprowadziły do zebrania znacznej ilości danych na jej temat.
Typy płciowe bakterii.
Szczep bakterii, zawierający plazmid kodujący białko, odpowiedzialne za wytwarzanie struktur komórkowych zwanych pilusami, posiada typ płciowy F+. W przeciwieństwie do niego szczep F− nie posiada takiego plazmidu. Gdy dochodzi do spotkania dwóch bakterii o odmiennych typach płciowych, pilusy wytworzone przez bakterię typu F+, przenikają przez cienką ścianę komórkową bakterii F− i następuje wymiana materiału genetycznego (DNA). Dodatkowo koniugacja może zachodzić między typem Hfr i F−. Ze względu na różnice w budowie plazmidów uznano bakterie F+ i Hfr za męskie a F− za żeńskie.
Przebieg koniugacji.
Koniugacja to proces wieloetapowy. Zaczyna się od kontaktu czubka pilusa z odpowiednim receptorem na powierzchni komórki innej bakterii. Następnie zostaje on unieruchomiony i ulega retrakcji a następnie degradacji, doprowadzając do bezpośredniego kontaktu osłon komórkowych. Umożliwia to lokalne ścisłe zespolenie błon. Pary komórek, które połączyły się w ten sposób są wystarczająco stabilne i gotowe do przekazania DNA.
Transfer genów rozpoczyna się od jednoniciowego nacięcia w odpowiednim miejscu plazmidu przez dane białko. Następnie nacięta nić jest przepychana do komórki biorcy. Po przekazaniu plazmidu jego liniowa forma ulega cyrkularyzacji. W czasie przekazywania materiału genetycznego następuje już synteza nowych genów z materiałem genetycznym naturalnie występującym u danej bakterii. Synteza nici komplementarnych w komórce dawcy przebiega w sposób ciągły a w komórce biorcy poprzez fragmenty Okazaki.
W czasie koniugacji z komórką Hfr, do biorcy przekazany zostaje zwykle fragment chromosomu, poczynając od miejsca integracji plazmidu F. Dzięki temu powstają niepełne zygoty, nazywane merezygotami. Chromosom Hfr przekazywany jest do komórki F− zwykle ze stałą prędkością a na przekazanie całości potrzeba od 100 do 110 minut. Efektem tej koniugacji jest uzyskanie rekombinatów.
Znaczenie koniugacji.
Biologiczna rola koniugacji polega prawdopodobnie na przenoszeniu plazmidów między różnymi komórkami danej populacji. Na plazmidach znajdują się często cechy selekcyjne (np. oporność na dany antybiotyk), toteż proces ten ma olbrzymie znaczenie. Prawdopodobnie dzięki koniugacji powstały w krótkim czasie lekooporne bakterie, takie jak "Shigella" oporna na różne antybiotyki lub gronkowiec złocisty ("Staphylococcus aureus") oporny na penicylinę.
Koniugację opisano w tej chwili u wielu gatunków bakterii, w tym u sinic. U większości połączenie komórek nie jest zbyt silne, w związku z czym nie może trwać długo. Dlatego w celu otrzymania rekombinatów bakterie hoduje się na odpowiednich pożywkach.
Komórki Hfr występują w przyrodzie niezwykle rzadko, toteż prawdopodobnie nie odgrywają one zbyt dużej roli w procesie przekazywania materiału genetycznego między bakteriami.

</doc>
<doc id="1203830" url="https://pl.wikipedia.org/wiki?curid=1203830" title="Komisja śledcza do zbadania sprawy zarzutu nielegalnego wywierania wpływu na funkcjonariuszy policji, służb specjalnych, prokuratorów i osoby pełniące funkcje w organach wymiaru sprawiedliwości">
Komisja śledcza do zbadania sprawy zarzutu nielegalnego wywierania wpływu na funkcjonariuszy policji, służb specjalnych, prokuratorów i osoby pełniące funkcje w organach wymiaru sprawiedliwości

Komisja śledcza ds. nielegalnego wywierania wpływu przez członków Rady Ministrów, Komendanta Głównego Policji, Szefa Centralnego Biura Antykorupcyjnego oraz Szefa Agencji Bezpieczeństwa Wewnętrznego, na funkcjonariuszy Policji, Centralnego Biura Antykorupcyjnego oraz Agencji Bezpieczeństwa Wewnętrznego, prokuratorów i osoby pełniące funkcje w organach wymiaru sprawiedliwości w celu wymuszenia przekroczenia uprawnień lub niedopełnienia obowiązków (popularnie zwana „komisją ds. nacisków na służby specjalne”) – sejmowa komisja śledcza działająca w oparciu o art. 111 Konstytucji RP, "Ustawę o sejmowej komisji śledczej" oraz powołującą ją do istnienia uchwałę Sejmu z 11 stycznia 2008 roku.
Komisja zakończyła swoją działalność 15 września 2011 roku.
Pełny tytuł uchwały.
"Uchwała Sejmu Rzeczypospolitej z dnia 11 stycznia 2008 roku o powołaniu Komisji Śledczej do zbadania sprawy zarzutu nielegalnego wywierania wpływu przez członków Rady Ministrów, Komendanta Głównego Policji, Szefa Centralnego Biura Antykorupcyjnego oraz Szefa Agencji Bezpieczeństwa Wewnętrznego, na funkcjonariuszy Policji, Centralnego Biura Antykorupcyjnego oraz Agencji Bezpieczeństwa Wewnętrznego, prokuratorów i osoby pełniące funkcje w organach wymiaru sprawiedliwości w celu wymuszenia przekroczenia uprawnień lub niedopełnienia obowiązków".
Przedmiot prac komisji.
Przedmiotem prac komisji było:
Członkowie komisji.
Dnia 7 lutego 2008 roku Sejm dokonał wyboru pierwotnego składu członków komisji. Później następowały zmiany w składzie.
Prace komisji.
Wniosek o uchwałę powołującą komisję został złożony przez grupę posłów z VI kadencji Sejmu 12 grudnia 2007 roku. 11 stycznia 2008 powołano komisję. 7 lutego 2008 został wybrany pierwszy skład komisji.
4 sierpnia 2011 ogłoszono raport końcowy w którym napisano m.in.: „Większość zarzutów wobec rządzących w latach 2005–2007 nie znalazła potwierdzenia”
Komisja zakończyła swoją pracę 15 września 2011 roku.
Krytyka i kontrowersje.
Obrady komisji, jak i zachowanie niektórych jej członków wzbudzało krytykę ze strony mediów, jak i parlamentarzystów.
Szczególne kontrowersje wzbudzał brak porozumienia pomiędzy posłami z różnych frakcji i partii politycznych, co budziło wewnętrzne konflikty w komisji i utrudniło prowadzenie obrad.

</doc>
<doc id="1203831" url="https://pl.wikipedia.org/wiki?curid=1203831" title="Valenti">
Valenti

Valenti – drugi japoński album studyjny BoA, wydany 29 stycznia 2003 roku przez Avex Trax. Osiągnął 1 pozycję w rankingu Oricon Album Chart i pozostał na liście przez 58 tygodni, sprzedał się w nakładzie egzemplarzy. Album zdobył status płyty Milion.

</doc>
<doc id="1203832" url="https://pl.wikipedia.org/wiki?curid=1203832" title="Miodnik (ptak)">
Miodnik (ptak)

Miodnik ("Notiomystis cincta") – gatunek małego ptaka należącego do niedawna do rodziny miodojadów, obecnie wydzielanego do monotypowej rodziny miodników (Notiomystidae). Gatunek endemiczny występujący w Nowej Zelandii. Narażony na wyginięcie.
Zasięg występowania.
Dawniej miodnik był szeroko rozpowszechniony na Wyspie Północnej i przylegających, przybrzeżnych wyspach. Naturalna populacja przetrwała jedynie na wyspie Little Barrier Island, prowadzony jest jednak program reintrodukcji na Wyspie Północnej oraz wyspach Kapiti i Tiritiri Matangi.
Systematyka.
Miodnik do niedawna był uznawany za przedstawiciela zamieszkujących Australazję miodojadów (Meliphagidae). Analiza genetyczna wykazała jednak, że gatunek ten nie jest blisko spokrewniony z miodojadami i ich krewnymi, a z nowozelandzką, endemiczną rodziną koralników (Callaeidae). W 2007 wydzielono go do nowej, „własnej” rodziny w rzędzie wróblowych – Notiomystidae. Od miodojadów różni miodnika także gniazdowanie w dziuplach.
Międzynarodowy Komitet Ornitologiczny (IOC) wyróżnia dwa podgatunki "N. cincta", ale np. autorzy "Handbook of the Birds of the World" uznali ten gatunek za monotypowy.
Morfologia.
Miodnik liczy blisko 18 cm długości. Samce ważą 29–42 g, samice – 26–35 g. U przedstawicieli gatunku występuje dymorfizm płciowy w upierzeniu. U samców upierzenie głowy, grzbietu i górnej części piersi jest jedwabiście czarne. Białe pióra pokryw usznych mogą być nastroszone. Na piersi czarny obszar ograniczają pióra barwy złotożółtej; również część barkówek przybiera ten kolor. Samica w większości szarobrązowa. Przez jej skrzydło przebiega biały pas. U części samic występują słabo widoczne, białe pokrywy uszne.
Ekologia.
Miodnik zamieszkuje wszystkie typy lasów, jednak do rozrodu potrzebuje dojrzałych już drzew. Żywi się nektarem, owocami i małymi stawonogami. W przypadku ptaków badanych na Little Barrier Island podczas okresu lęgowego jedno ze źródeł pożywienia stanowiły kwiaty metrosiderosa wyniosłego ("Metrosideros excelsa").
Prawdopodobnie gniazdowanie w dziuplach stanowi skuteczne zabezpieczenie przed drapieżnikami. Ptaki badane na Little Barrier Island w 1982/1983 ani razu nie padły ofiarą drapieżników czy pasożytów lęgowych.
Lęgi.
Okres lęgowy różni się między poszczególnymi populacjami; ogółem odnotowano lęgi od września do marca. Gniazdo mieści się w dziupli drzewa; jest ono platformą z patyków, na której znajdują się uwite razem w kształt kubeczka części paproci drzewiastych. U ptaków z Little Barrier Island gniazda znaleziono w dziuplach "Vitex lucens" i metrosiderosie wyniosłym. Miodnik to jedyny znany gatunek ptaka, u którego podczas kopulacji ptaki są zwrócone ku sobie. Ogółem są to ptaki monogamiczne, jednak nawet 60% potomstwa danej samicy może pochodzić od samca spoza pary. Niekiedy zdarzają się wymuszone kopulacje. U "N. cincta" liczba zniesień podczas sezonu dochodzi do 3, jednak możliwe jest odchowanie maksymalnie 2 lęgów. Zniesienie liczy 3–5 jaj, które samica wysiaduje przez około 15 dni. Młode opuszczają gniazdo po 26–28 dniach.
Status i ochrona.
Międzynarodowa Unia Ochrony Przyrody (IUCN) uznaje miodnika za gatunek narażony (VU – "Vulnerable") nieprzerwanie od 1994 roku. Liczebność populacji na Little Barrier Island szacuje się na co najmniej 3000 dorosłych osobników. Trend liczebności populacji uznawany jest za stabilny.
Do wyginięcia gatunku na Wyspie Północnej najbardziej przyczyniły się introdukcja szczura śniadego ("Rattus rattus") lub ptasie choroby, prawdopodobnie wpływ na spadki liczebności miała też utrata siedlisk leśnych w części zasięgu. Od 1980 roku ze zmiennym szczęściem prowadzony jest program reintrodukcji gatunku, populacje przetrwały jedynie na czterech z ośmiu stanowisk reintrodukcji. Żadna z reintrodukowanych populacji nie jest samopodtrzymująca się. Wzrosty liczebności osiąga się dzięki ingerencji człowieka – miejsca reintrodukcji zaopatruje się w budki lęgowe oraz dodatkowe pożywienie, prowadzona jest też kontrola drapieżników i pasożytów lęgowych. W sezonie 2011/2012 łączną liczebność populacji reintrodukowanych szacowano na około 430 dorosłych osobników.

</doc>
<doc id="1203833" url="https://pl.wikipedia.org/wiki?curid=1203833" title="Youness El Aynaoui">
Youness El Aynaoui



</doc>
<doc id="1203841" url="https://pl.wikipedia.org/wiki?curid=1203841" title="My Name (album BoA)">
My Name (album BoA)

My Name – czwarty koreański album studyjny BoA. Na całym świecie sprzedano 365 000 kopii.
Utwór "My Name" miał być dostępny do zagrania w grze "Pump It Up NX", lecz został częściowo usunięty z niej tuż przed wydaniem.

</doc>
<doc id="1203844" url="https://pl.wikipedia.org/wiki?curid=1203844" title="Ostrożeń Trzeci">
Ostrożeń Trzeci

Ostrożeń Trzeci – kolonia leżąca w województwie mazowieckim, w powiecie garwolińskim, w gminie Żelechów.
Kolonia wchodzi w skład sołectwa Władysławów.
W latach 1975−1998 kolonia administracyjnie należała do województwa siedleckiego.

</doc>
<doc id="1203846" url="https://pl.wikipedia.org/wiki?curid=1203846" title="Amineptyna">
Amineptyna

Amineptyna – organiczny związek chemiczny, trójcykliczny lek przeciwdepresyjny. 

</doc>
<doc id="1203847" url="https://pl.wikipedia.org/wiki?curid=1203847" title="Eine Hand wäscht die Andere">
Eine Hand wäscht die Andere

Eine Hand wäscht die Andere – trzeci solowy album niemieckiego rapera Sido, wydany w 2007 roku. Płyta jest podsumowaniem wybranych najlepszych featuringów artysty. Oprócz ludzi z Aggro Berlin można usłyszeć m.in. Olij Banjo, Bass Sultan Hengzt, Khia oraz polskiego rapera Donguralesko.

</doc>
<doc id="1203851" url="https://pl.wikipedia.org/wiki?curid=1203851" title="Armia Ochotnicza">
Armia Ochotnicza



</doc>
<doc id="1203852" url="https://pl.wikipedia.org/wiki?curid=1203852" title="Goniwilk-Las">
Goniwilk-Las

Goniwilk-Las – część wsi Kalinów położona w Polsce, w województwie mazowieckim, w powiecie garwolińskim, w gminie Żelechów. 
W latach 1975–1998 Goniwilk-Las administracyjnie należał do województwa siedleckiego.

</doc>
<doc id="1203861" url="https://pl.wikipedia.org/wiki?curid=1203861" title="Mein Block">
Mein Block

Mein Block – singel niemieckiego rapera Sido. Utwór promuje pierwszy solowy album, Maske. . W klipie zostały połączone utwory Mein Block i Steig Ein!

</doc>
<doc id="1203863" url="https://pl.wikipedia.org/wiki?curid=1203863" title="AdiumX">
AdiumX



</doc>
<doc id="1203865" url="https://pl.wikipedia.org/wiki?curid=1203865" title="Richard Schulze-Kossens">
Richard Schulze-Kossens

Richard Schulze-Kossens (ur. 2 października 1914 w Berlinie, zm. 3 lipca 1988 w Düsseldorfie) – były adiutant Theodora Eicke, Joachima von Ribbentropa i Adolfa Hitlera.
Życiorys.
Po maturze w 1934 wstąpił do Gwardii Przybocznej Adolfa Hitlera "Leibstandarte Adolf Hitler". W latach 1936–1939 uczył się w szkole SS-Junkerschule w Bad Tölz, a następnie służył w różnych oddziałach SS w tym Totenkopfverbänd „Elbe”, gdzie był adiutantem Theodora Eicke i Totenkopf „Thüringen”.
1 kwietnia 1938 przeniesiony do centrali SS w Berlinie, a 8 czerwca 1939 do Urzędu Spraw Zagranicznych Rzeszy jako adiutant Joachima von Ribbentropa. 24 sierpnia 1939 brał udział w podpisaniu paktu Ribbentrop-Mołotow.
Od 1940 do 1944 w "Leibstandarte Adolf Hitler" przy Głównej Kwaterze Wodza "Wolfsschanze" z przerwami jako ordynans, a od sierpnia do grudnia 1944 jako adiutant Hitlera w miejsce Friedricha Dargesa. Brał udział w niemieckiej ofensywie w Ardenach. Od stycznia 1945 ponownie w SS-Junkerschule w Bad Tölz. 
Pojmany przez aliantów 29 kwietnia 1945 w Dolnej Bawarii i internowany w 13. Obozie Jenieckim w Moosburgu do 10 stycznia 1948. Po zwolnieniu osiadł w Düsseldorfie gdzie pracował jako sprzedawca. Zajmował się także pisarstwem.

</doc>
<doc id="1203879" url="https://pl.wikipedia.org/wiki?curid=1203879" title="Etylon">
Etylon

Etylon (bk-MDEA) – organiczny związek chemiczny, empatogenna substancja psychoaktywna, syntezowany z safrolu, tak jak bk-MDMA, którego jest analogiem. 

</doc>
<doc id="1203880" url="https://pl.wikipedia.org/wiki?curid=1203880" title="Dominic Gorie">
Dominic Gorie

Dominic Lee (Pudwill) Gorie (ur. 2 maja 1957 w Lake Charles, stan Luizjana, Stany Zjednoczone) – amerykański pilot wojskowy, astronauta.
Wykształcenie oraz służba wojskowa.
Na przeszło 35 typach różnych samolotów wylatał ponad 6700 godzin i wykonał 600 lądowań na lotniskowcach.
Loty kosmiczne.
W dniach 2–12 czerwca 1998 wziął udział w locie STS-91 jako pilot wahadłowca. Razem z nim w kosmos polecieli: Charles Precourt (dowódca), Franklin Chang-Díaz (specjalista misji MS-1), Wendy Lawrence (MS-2), Janet Kavandi (MS-3) oraz Walerij Riumin (MS-4). Była to ostatnia misja amerykańskiego wahadłowca, której celem była stacja kosmiczna Mir. Po dwudniowym locie prom przycumował do kompleksu orbitalnego. Załoga wahadłowca dostarczyła na jego pokład zaopatrzenie i materiały naukowe dla stałej załogi. Podczas lotu przeprowadzono eksperyment AMS-1 (Alpha Magnetic Spectrometer) – polegający na pomiarach na orbicie strumienia cząstek naładowanych. Po blisko czterech dniach wspólnego lotu Discovery został odłączony od Mira. Wahadłowcem powrócił na Ziemię również Andrew S. W. Thomas, który w kosmosie spędził ponad 140 dni. Lądowanie nastąpiło na Przylądku Canaveral na Florydzie.
W dniach 11–22 lutego 2000 Gorie wziął udział w misji STS-99. Podobnie jak poprzednio pełnił funkcję pilota promu kosmicznego. Dowódcą wyprawy był Kevin Kregel. Specjalistami misji podczas tego lotu byli: Niemiec Gerhard Thiele (MS-1), Janet Kavandi (MS-2), Janice Voss (MS-3) oraz japoński astronauta Mamoru Mōri (MS-4). Podstawowym zadaniem załogi podczas tej wyprawy było wykonanie pomiarów w celu stworzenia radarowej mapy topograficznej o wysokiej rozdzielczości (oznaczenie misji SRTM - Shuttle Radar Topography Mission). Dane jakie astronauci zebrali podczas lotu umożliwiły wykonanie stereoskopowej mapy powierzchni Ziemi o rozdzielczości 30 m dla terenów USA i 90 m dla pozostałych obszarów. Po 11 dniach lotu załoga wylądowała pomyślnie w KSC.
Trzeci lot w kosmos Gorie odbył w dniach od 5 do 17 grudnia 2001. Był dowódcą Endeavour podczas lotu STS-108. Udział w niej wzięli również: pilot – Mark E. Kelly, specjaliści misji; Linda Godwin (MS-1), Daniel Tani (MS-2) oraz członkowie 4 stałej załogi Międzynarodowej Stacji Kosmicznej: Jurij I. Onufrijenko (MS-3), Carl E. Walz (MS-4) i Daniel W. Bursch (MS-5). Dwa dni po starcie prom dopiero w drugiej próbie połączył się z ISS. 8 grudnia moduł zaopatrzeniowy Raffaello został przyłączony przy użyciu ramienia RMS do modułu Unity, a astronauci rozpoczęli jego rozładowywanie. 10 grudnia przez ponad 4 godziny L. Godwin i D. Tani pracowali na zewnątrz ISS, instalując izolację cieplną wokół mechanizmów obrotu paneli baterii słonecznych. 14 grudnia Raffaello ponownie znalazł się w ładowni wahadłowca. Dzień później wahadłowiec odłączył się od stacji orbitalnej, zabierając na Ziemię trójkę astronautów kończących ponad 128-dniowy pobyt w kosmosie: Franka Culbertsona (MS-3), Władimira Dieżurowa (MS-4) i Michaiła Tiurina (MS-5). Endeavour jeszcze dwa dni krążył po orbicie okołoziemskiej. W tym czasie załoga umieściła w przestrzeni kosmicznej satelitę „Starshine-2”. Prom wylądował po blisko 12 dniach lotu na bieżni KSC.

</doc>
<doc id="1203884" url="https://pl.wikipedia.org/wiki?curid=1203884" title="Al-Ittihad Trypolis">
Al-Ittihad Trypolis

Al-Ittihad – libijski klub piłkarski z siedzbią w Trypolisie. Powstał 29 lipca 1944 z połączenia dwóch klubów "Al-Nahda" i "Al-Shabab"

</doc>
<doc id="1203887" url="https://pl.wikipedia.org/wiki?curid=1203887" title="Tomaszów Mazowiecki Białobrzegi">
Tomaszów Mazowiecki Białobrzegi

Tomaszów Mazowiecki Białobrzegi – przystanek kolejowy w dzielnicy Białobrzegi w Tomaszowie Mazowieckim, województwie łódzkim, w Polsce. W 2015 roku zakończył się generalny remont przystanku. Od początku 2021 roku na stacji zatrzymują się pociągi Łódzkiej Kolei Aglomeracyjnej relacji Łódź Fabryczna – Drzewica.

</doc>
<doc id="1203888" url="https://pl.wikipedia.org/wiki?curid=1203888" title="Ulica Wrocławska w Kaliszu">
Ulica Wrocławska w Kaliszu

Ulica Wrocławska – jedna z ruchliwszych ulic Kalisza. Ma 5,6 km długości, dzięki czemu jest najdłuższą ulicą w mieście, biegnie przez Dobrzec, Nosków i Szczypiorno. Dawna trasa wylotowa na Wrocław.
Przebieg.
Ulica Wrocławska zaczyna się na skrzyżowaniu z ulicami Górnośląską i Podmiejską. Po około 1,8 km dochodzi do niej ruchliwa aleja Wojska Polskiego. W Szczypiornie mija budynek Centralnego Ośrodka Szkolenia Służby Więziennej. Na tej samej wysokości po drugiej stronie ulicy znajduje się przystanek kolejowy Kalisz Szczypiorno położony przy ul. Szczypiornickiej. Ulica Wrocławska kończy się na granicy miasta. Na całej długości jest to droga jednojezdniowa czteropasmowa.
Historia.
W latach 2006–2007 na odcinku Podmiejska – Wojska Polskiego przeprowadzono gruntowny remont ulicy. Do momentu otwarcia 14 września 2009 obwodnicy Nowych Skalmierzyc była częścią drogi krajowej nr 25. Dzięki przerzuceniu tranzytu na nową trasę znacznie zmniejszył się ruch na ulicy Wrocławskiej, a także w Nowych Skalmierzycach. W planach jest modernizacja ulicy od alei Wojska Polskiego do granicy miasta, która pierwotnie miała się odbyć w 2010.
Infrastruktura.
Na ulicy Wrocławskiej działa pierwsze w Polsce tzw. inteligentne oświetlenie. Potrafi ono np. automatycznie dostosować strumień światła do pogody i warunków drogowych, czy też w razie wypadku doświetlić miejsce w którym prowadzona jest akcja ratownicza. W całej Europie jest zaledwie kilka miejsc z takim oświetleniem.
Komunikacja.
Ulicą Wrocławską kursują następujące linie autobusowe Kaliskich Linii Autobusowych:
Jeździ tutaj także ostrowska linia M. Na ulicy znajduje się 16 przystanków.

</doc>
<doc id="1203894" url="https://pl.wikipedia.org/wiki?curid=1203894" title="Reprezentacja Gwinei Bissau w piłce nożnej mężczyzn">
Reprezentacja Gwinei Bissau w piłce nożnej mężczyzn

Reprezentacja Gwinei Bissau w piłce nożnej jest narodową drużyną Gwinei Bissau i jest kontrolowana przez Federację Piłkarską Gwinei Bissau (Federação de Futebol da Guiné-Bissau) założoną w 1974. Od 1986 federacja jest członkiem CAF i FIFA. Trenerem drużyny jest Baciro Cande. Jest to jedna z najsłabszych reprezentacji afrykańskich. Nigdy nie awansowała do finałów Mistrzostw Świata. Obecnie w rankingu FIFA zajmuje 68. miejsce (stan na 12 stycznia 2017) i 45. w Afryce.
Obecnie selekcjonerem kadry Gwinei Bissau jest Baciro Cande
Rekordziści.
Najwięcej występów w kadrze.
Zaktualizowano na 13 czerwiec 2022

</doc>
<doc id="1203896" url="https://pl.wikipedia.org/wiki?curid=1203896" title="Franciszek Manthey">
Franciszek Manthey

Franciszek Manthey, ps. "Fr. Pelpliński", "Fr. Świętojański", "Fr. Borowski", ur. 19 kwietnia 1904 w Zaborowie, zm. 7 sierpnia 1971 w Hildesheim) - ksiądz, filozof, religiolog. 
W latach 1913-1921 kształcił się w gimnazjum w Brodnicy. W 1921 wstąpił do seminarium duchownego w Pelplinie, a następnie od 1924 roku studiował filozofię i germanistykę na Uniwersytecie Jana Kazimierza we Lwowie, uzyskując w 1927 doktorat filozofii. W 1928 roku przyjął święcenia kapłańskie. 
Od 1928 do 1936 roku był nauczycielem w Collegium Marianum w Pelplinie. Od 1930 do 1939 roku oraz w latach 1946-1958 prowadził wykłady z teologii fundamentalnej i filozofii w Seminarium Duchownym w Pelplinie. Brał aktywny udział w pracach Wydziału Teologicznego TNT. W okresie drugiej wojny światowej pełnił kolejno obowiązki administratora parafii w Tucholi, Nowym Mieście Lubawskim i parafii św. Jana Toruniu. W 1952 otrzymał godność kanonika honorowego kapituły katedralnej pelplińskiej. 
W 1958 wyjechał do Niemiec, gdzie przebywał jego chory ojciec. Do kraju już nie powrócił. Za granicą pracował początkowo w szkolnictwie, w Münster, a od 1962 jako profesor ekumenizmu w Wyższym Seminarium Duchownym w Hildesheim.

</doc>
<doc id="1203897" url="https://pl.wikipedia.org/wiki?curid=1203897" title="Wielka Synagoga w Lublinie">
Wielka Synagoga w Lublinie



</doc>
<doc id="1203901" url="https://pl.wikipedia.org/wiki?curid=1203901" title="Jan Boner">
Jan Boner

Jan Boner (Hans Boner, Johann Boner) herbu Bonarowa z Landau in der Pfalz (ur. w 1462, zm. 15 grudnia 1523 w Krakowie) – kupiec krakowski i bankier królewski, żupnik wielicki, wielki żupnik olkuski i dzierżawca olbory olkuskiej w latach 1508–1523, żupnik chęciński, burgrabia i wielkorządca zamku krakowskiego, w 1522 roku, starosta oświęcimski, krzeczowski, ojcowski, rabsztyński.
Ożeniony ze Szczęsną Morsztynówną, zięć Stanisława Morsztyna rajcy krakowskiego. Miał trzech braci, Fryderyka i Jakuba Andrzeja (zm. 1517) kupców i bankierów oraz Andrzeja Fabiana humanistę i poetę.
Życiorys.
Jan Boner wywodził się z Alzacji. Wraz z braćmi Jakubem i Fryderykiem w drugiej połowie XV wieku osiedlił się we Wrocławiu. 7 lutego 1483 roku Jan Boner wyemigrował do Krakowa, gdzie przed radą miejską złożył przysięgę stając się obywatelem miasta. Był założycielem polskiej gałęzi rodu Bonerów – rodziny mieszczańskiej w późnym średniowieczu osiedlonej na Śląsku i w Małopolsce, której przedstawiciele od XV wieku odgrywali ważną rolę na dworze Jagiellonów. W 1498 roku stał się członkiem rady miejskiej w Krakowie, a w 1522 wszedł w skład 6-osobowej komisji zarządzającej miejską kasą. W 1506 był posłem miasta Krakowa na elekcję króla Zygmunta Starego. W 1508 na mocy umowy z rodziną Bełzów wszedł w posiadanie kaplicy św. Ducha w Kościele Mariackim, przekształcając ją w kaplicę pw. św. Jana Chrzciciela jako mauzoleum rodzinne. Do tego kościoła ufundował również zachowane do dziś stalle przeznaczone dla członków rady miejskiej.
Mieszkając w Królestwie Polskim dorobił się w czasach panowania Aleksandra Jagiellończyka wielkiego majątku na papierniach w Balicach, Bonarce i Kamieniu, będąc równocześnie na mocy królewskiego przywileju wraz z Kacprem Berem i Janem Turzo dostawcą srebra do mennicy królewskiej. Doprowadził do rozdziału majątku państwowego od finansów prywatnych króla. Wielokrotnie powiększył majątek za czasów Zygmunta I Starego przejmując różne nieruchomości głównie za niespłacone pożyczki bankowe. Był właścicielem ogrodu za Bramą Mikołajską, kamienic w Krakowie, Lwowie i Poznaniu. W 1515 został zarządcą żup solnych w Wieliczce, rok wcześniej w 1514 roku uzyskał dla siebie polski indygenat i herb szlachecki Bonarowa. W 1522 został wielkorządcą krakowskim.
Będąc bezdzietnym, cały majątek wraz z piastowanymi urzędami przekazał bratankowi Sewerynowi Bonerowi (1486–1549).

</doc>
<doc id="1203908" url="https://pl.wikipedia.org/wiki?curid=1203908" title="Reprezentacja Gwinei Równikowej w piłce nożnej mężczyzn">
Reprezentacja Gwinei Równikowej w piłce nożnej mężczyzn

Reprezentacja Gwinei Równikowej w piłce nożnej – kadra narodowa Gwinei Równikowej w piłce nożnej.
Jest kontrolowana przez Federację Piłki Nożnej Gwinei Równikowej (Federación Ecuatoguineana de Fútbol) założoną w 1960. Od 1986 federacja jest członkiem CAF i FIFA. Przydomek reprezentacji to Nzalang Narodowy. Trenerem reprezentacji jest Brazylijczyk Antonio Dumas. Drużyna nigdy nie awansowała do finałów Mistrzostw Świata ani Pucharu Narodów Afryki. W 2012 razem z Gabonem Gwinea Równikowa była gospodarzem Pucharu Narodów Afryki. Był to zarazem pierwszy udział reprezentacji tego kraju w tej imprezie.Reprezentacja Gwinei Równikowej wystartowała do eliminacji Mistrzostw Świata 2014 w Brazylii już w I Rundzie pokonując w dwumeczu Madagaskar (2:0, 1:2). Obecnie selekcjonerami kadry Gwinei Równikowej są Franck Dumas oraz Rodolfo Bodipo.

</doc>
<doc id="1203911" url="https://pl.wikipedia.org/wiki?curid=1203911" title="Nëntori i dytë">
Nëntori i dytë

Nëntori i dytë (pol.: "Drugi listopad") – albański film fabularny z roku 1982 w reżyserii Viktora Gjiki.
Opis fabuły.
Jest to pierwszy zrealizowany przez kinematografię albańską film fabularny o drodze Albanii do niepodległości w II połowie XIX w., aż po ogłoszenie Deklaracji Niepodległości w 1912. Jego reżyser – Viktor Gjika znany jest głównie z filmów dokumentalnych, które wcześniej tworzył. Sam film powstał dla uczczenia 70 rocznicy ogłoszenia niepodległości. Gra aktorska nie jest najważniejszym atutem filmu, a język filmowych dialogów przypomina bardziej stylistykę dokumentów albańskiego ruchu narodowego. Jednak w filmie zadbano przede wszystkim o realizm i odtworzenie z dużą pieczołowitością klimatu klubów patriotycznych w Stambule czy Bukareszcie, gdzie organizował się ruch narodowy.
Do podobnej tematyki Viktor Gjika nawiązał 15 lat później, kręcąc film dokumentalny "Jestem Ismail Qemali" (Unë jam Ismail Qemali).

</doc>
<doc id="1203912" url="https://pl.wikipedia.org/wiki?curid=1203912" title="Beatrycze Szwabska">
Beatrycze Szwabska

Beatrycze (ur. 1037; zm. 13 lipca 1061) – opatka klasztorów w Bad Gandersheim od 1043 i Quedlinburgu od 1044
Beatrycze była jedyną córka cesarza Henryka III z pierwszego małżeństwa z Gunhildą duńską. 14 stycznia 1043 ojciec mianował ją opatką w Gandersheim. Stało się to z pominięciem praw wyborczych kanoniczek. 24 czerwca 1044 została opatką klasztoru w Quedlinburgu. Ponadto pełniła także funkcję opatki we Vreden.
Za rządów Adelajdy wybuchł spór w Gandersheim pomiędzy kanoniczkami a opatką. Zakonnice zarzucały przełożonej zamiar nadania w lenno dóbr, które stanowiły podstawę utrzymania klasztoru. Konflikt rozstrzygało trzech papieży. Papież Leon IX opowiedział się po stronie kanoniczek, Wiktor II po stronie opatki. Dopiero Stefan IX pod koniec 1057 wydał kompromisowy wyrok: prebendy kanoniczek nie mogły być nadawane w lenno, ale pozostałymi dobrami klasztoru i dobrami osobistymi mogła opatka swobodnie rozporządzać. Kompromis trwał tylko do śmierci Beatrycze. Za rządów jej następczyni i przyrodniej siostry Adelajdy wybuchł na nowo.
Beatrycze została pochowana w Quedlinburgu. Po pożarze kościoła w 1070 jej szczątki zostały przeniesione. Blaszana skrzynka zawierająca prawdopodobnie jej kości od ok. 1161 znajduje się w klasztorze Michaelstein. W krypcie kościoła opackiego w Quedlinburgu przypomina o niej płyta nagrobna z czasów poświęcenia nowej świątyni w 1129

</doc>
<doc id="1203917" url="https://pl.wikipedia.org/wiki?curid=1203917" title="Ciebłowice Duże (przystanek kolejowy)">
Ciebłowice Duże (przystanek kolejowy)

Ciebłowice Duże – przystanek kolejowy w Ciebłowicach Dużych w Polsce, województwie łódzkim, powiecie tomaszowskim, w gminie Tomaszów Mazowiecki.

</doc>
<doc id="1203923" url="https://pl.wikipedia.org/wiki?curid=1203923" title="Konrad II Bawarski">
Konrad II Bawarski

Konrad II także Konrad Dziecię (ur. we wrześniu lub październiku 1052 r. zapewne w Ratyzbonie; zm. 10 kwietnia 1055 r. w Ratyzbonie) – książę bawarski w latach 1054-1055.
Konrad był drugim synem cesarza Henryka III i jego drugiej żony Agnieszki z Poitou.
Jego brat cesarz Henryk IV przeniósł jego szczątki na zamek Harzburg, gdzie wiosną 1074 r. zostały sprofanowane.

</doc>
<doc id="1203924" url="https://pl.wikipedia.org/wiki?curid=1203924" title="Żabiściekowce">
Żabiściekowce



</doc>
<doc id="1203925" url="https://pl.wikipedia.org/wiki?curid=1203925" title="3 Pułk Artylerii Lekkiej (LWP)">
3 Pułk Artylerii Lekkiej (LWP)

3 Pułk Artylerii Lekkiej (3 pal) - oddział artylerii lekkiej ludowego Wojska Polskiego.
Formowanie.
6 stycznia 1944, na podstawie rozkazu dziennego Nr 95 dowódcy 1 Korpusu Polskich Sił Zbrojnych w ZSRR z 27 grudnia 1943, w obozie sieleckim, przystąpiono do formowania 3 Pułku Artylerii Lekkiej, organicznej jednostki artylerii 3 Pomorskiej Dywizji Piechoty. 4 marca 1944 dowódca korpusu nakazał przeformowanie pułku na etat Nr 04/252. 26 marca tego roku we wsi Staroletewo żołnierze pułku złożyli przysięgę.
Skład etatowy.
Stan etatowy pułku liczył 1093 żołnierzy, w tym: 150 oficerów, 299 podoficerów i 644 kanonierów. Na jego uzbrojeniu i wyposażeniu znajdowało się:
Walki pułku.
Jednostka wzięła udział w walkach pod Turzyskiem, wspierając natarcie oddziałów sowieckich oraz walkach na przyczółku warecko-magnuszewskim (VIII 1944) i czerniakowskim (16-22 IX 1944). Po wykonaniu w styczniu 1945 marszu-manewru z Warszawy na Bydgoszcz, pułk uczestniczył w walkach o przełamanie Wału Pomorskiego (II 1945) i bitwie o Kołobrzeg (III 1945). W czasie operacji berlińskiej oddział wspierał piechotę forsującą Odrę i Starą Odrę. W trakcie bitwy o Berlin pułk wziął udział w walkach na zewnętrznym pierścieniu okrążenia stolicy III Rzeszy nad Ruppiner-Kanal, pod Kremmen i Flatow. Szlak bojowy zakończył po osiągnięciu Konigsdorf i Biesenthal.
Pułk po wojnie.
W maju 1945 pułk przemianowany został na 5 pułk artylerii lekkiej. Po zakończeniu działań wojennych dowództwo oddziału i II dywizjon stacjonowały w garnizonie Chełm, II dywizjon w Majdanku, a III dywizjon w Kraśniku. 3 stycznia 1946 jednostka otrzymała nazwę wyróżniającą "Kołobrzeski".
Obsada personalna pułku.
Dowódcy:
zastępcy dowódcy ds. politycznych:
szefowie sztabu:

</doc>
<doc id="1203926" url="https://pl.wikipedia.org/wiki?curid=1203926" title="Hydrocharitales">
Hydrocharitales



</doc>
<doc id="1203931" url="https://pl.wikipedia.org/wiki?curid=1203931" title="A Hundred Days Off">
A Hundred Days Off

A Hundred Days Off – szósty album studyjny zespołu Underworld, wydany 4, 16 i 24 września 2002 roku jako CD i płyta winylowa. Jest pierwszym albumem nagranym przez zespół po odejściu Darrena Emersona.
Album doszedł do 2. miejsca na liście Top Dance/Electronic Albums tygodnika Billboard.
Album.
Historia.
Po wydaniu koncertowego albumu "Everything, Everything" (4 września 2000 roku) z zespołu odszedł Darren Emerson, by kontynuować karierę jako DJ. Swój czas spędzony z zespołem muzyk ocenił jako „genialny”, a decyzję odejścia tłumaczył zmęczeniem i chęcią kontynuowania działalności na własny rachunek. Jego pierwszym solowym dokonaniem był wydany 15 maja 2000 roku mix album "Global Underground 015: Uruguay", nagrany podczas jego ostatniego didżejskiego występu w Ameryce Południowej.
Wewnętrzne spory po wydaniu "Beaucoup Fish" i odejściu Darrena Emersona sprawiły pojawienie się domysłów, czy nie będzie to oznaczało końca Underworld. Obawiano się, czy Karl Hyde i Rick Smith będą w stanie kontynuować działalność w dwuosobowym składzie i nadal znajdowac inspiracje do kolejnego etapu swojej twórczości w ramach muzyki tanecznej. Obawy te okazały się nieuzasadnione. Podczas tworzenia albumu "A Hundred Days Off" i po odejściu Darrena Emersona, Rick Smith i Karl Hyde przyrzekli sobie „zniszczyć przeszłość”'.
Rick Smith wyraził zadowolenie z końcowego efektu stwierdzając:
Tytuł albumu, „A Hundred Days Off” („Sto dni wolnego”) nawiązywał do pragnienia dzieci Ricka Smitha, które chciały mieć wolne od szkoły.
Wydania.
Wydanie albumu promowała trasa koncertowa zespołu po Czechach (Uście nad Łabą 9 sierpnia 2002 roku), Wielkiej Brytanii (Liverpool 24 sierpnia) i Irlandii (Dublin 31 sierpnia). Na rynku płytowym zapowiedzią albumu był singiel „Two Months Off”, wydany 2 września.
Album ukazał się (jako CD) już 4 września 2002 roku, ale tylko w Japonii, nakładem Junior Boy’s Own i V2 Records.
16 września wydany został (również jako CD) w Europie nakładem tych samych wytwórni; wyszła również dwupłytowa wersja winylowa.
24 września te same wytwórnie wydały album (jako CD) w Stanach Zjednoczonych
W 2014 roku album został wznowiony przez Universal Music Catalogue jako digital download (10 plików WAV).
Lista utworów.
CD.
Lista według Discogs:
„LP.
Lista według Discogs:
A:
B:
C:
D:
Odbiór.
Opinie krytyków.
Album otrzymał powszechne pochwały na podstawie 18 recenzji krytycznych.
Zdaniem Andy’ego Pulestona z BBC od strony muzycznej „brak Emersona jest trudny do wykrycia, co z kolei prowadzi nas do przekonania, że to ogromnie niedoceniany, kreatywny geniusz Ricka Smitha był przez cały czas na miejscu kierowcy. "A Hundred Days Off" nie różni się jednak znacząco od poprzedniego albumu, coś jak kontrast pomiędzy "Dubnobasswithmyheadman" a "Second Toughest In The Infants". Najlepiej byłoby oznaczyć tę płytę jako "Beaucoup Fish", Mark Deux, choć nie świadczy to o braku postępu.
"A Hundred Days Off" to „ich najlepszy album od czasu debiutu "Dubnobasswithmyheadman"; Karl i Rick dokonali powrotu w pięknym stylu i uśpili niektóre demony” – uważa Conor McNicholas z NME dając albumowi 4 gwiazdki.
Podobnego zdania jest Alexis Petridis z dziennika The Guardian: „"A Hundred Days Off" to najbardziej zróżnicowany i intrygujący zestaw, jaki [Underworld] stworzyli od czasu przełomowego "dubnobasswithmyheadman"”. Za wyroniajace się utwory uwaza 'Dinosaur Adventure 3D' i 'Two Months Off', które, jego zdaniem „niewątpliwie będą niszczyć parkiety taneczne przez najbliższe miesiące”.
Zdaniem Erica Carra z magazynu Pitchfork „Z każdym kolejnym wydawnictwem Underworld (…) dopracowuje swoje ultra hipnotyczne beaty do najprostszych elementów, za każdym razem zbliżając się o krok do jakiegoś podstawowego wewnętrznego rytmu, tak natychmiast dostępnego, że świadomość wydaje się opcjonalna dla jego percepcji; można by niemal tańczyć do niego we śnie. A "Hundred Days Off" to tylko kolejny krok w ich procesie. Jest to najlepsza rzecz, jaką udało im się stworzyć od czasu zejścia z wyżyn "Dubnobasswithmyheadman", choć biorąc pod uwagę ich tymczasowe wydawnictwa, nie jest to zbyt wiele powiedziane. Interesujące jest jednak to, że udało im się dopracować swoje brzmienie nie zmieniając go prawie wcale” – konstatuje autor.
W ocenie redakcji magazynu PopMatters „ostatnie dzieło Underworld to efektowna mieszanka wszystkiego, co do tej pory definiowało muzykę taneczną; jest wesoło, tanecznie i zabawnie”, jednak „większości piosenek brakuje tej intensywności i głębi, która uczyniłaby ich muzykę bardziej introspektywną, a mniej radosną”.
„choć "A Hundred Days Off" jest być może pozbawiony surowej, witalnej energii "Second Toughest In The Infants", to pod wieloma względami jest bardziej uładzonym, satysfakcjonującym albumem, niż cokolwiek, co Karl Hyde i Rick Smith wyprodukowali wcześniej” – twierdzi Simon Evans z musicOMH zauważając następnie, iż „nieobecność Emersona nie wpłynęła zbytnio na zespół, co każe się zastanowić, jaki był jego wkład”. Na albumie widać, zdaniem recenzenta, „odnowę i duszę, coś, czego brakuje w dużej części dzisiejszej muzyki tanecznej”. Muzyka albumu jest „zarówno dla głowy jak i dla serca”, zaś Underworld „wydaje się być bardziej radosny niż poprzednio, z bardziej delikatnym cieniowaniem nastroju niż na poprzednich wydawnictwach”. W strukturze jednego z utworów, 'Ess Gee', autor dopatrzył się wpływu instrumentalnego fragmentu z 'Moonchild' King Crimson.
Według Johna Busha z AllMusic Rick Smith i Karl Hyde „stanęli przed dodatkowym wyzwaniem na "A Hundred Days Off" – udowodnienia koneserom muzyki dance, że są w stanie wytrzymać stratę Darrena Emersona”. Autor stwierdza następnie, że „wyniki dowodzą jedynie, iż Emerson najprawdopodobniej wniósł coś, czego teraz brakuje, do trzech albumów, które uświetnił”, zauważając jednak, że „charakterystyczne brzmienie Underworld jest jednak w większości dziełem Smitha i Hyde’a” i jest obecne już od otwierającego album 'Mo Move' poprzez punkt kulminacyjny, 'Two Months Off', aż po „minimalistyczne, punktowe techno ('Dinosaur Adventure 3D', 'Luetin')”.
„"A Hundred Days Off" nie cierpi na syndrom staruszka; produkcja jest jak zwykle ostra i aktualna, ale piosenkom brakuje energii, uczucia, a nawet melodii klasycznych płyt Underworld” – podsumowuje recenzent dając albumowi tylko dwie gwiazdki.

</doc>
<doc id="1203932" url="https://pl.wikipedia.org/wiki?curid=1203932" title="5 Kołobrzeski Pułk Artylerii Lekkiej">
5 Kołobrzeski Pułk Artylerii Lekkiej

5 Kołobrzeski Pułk Artylerii Lekkiej (5 pal) – oddział artylerii lekkiej ludowego Wojska Polskiego.
6 stycznia 1944, na podstawie rozkazu dziennego Nr 95 dowódcy 1 Korpusu Polskich Sił Zbrojnych w ZSRR z 27 grudnia 1943, w obozie sieleckim, przystąpiono do formowania 3 Pułku Artylerii Lekkiej, organicznej jednostki artylerii 3 Pomorskiej Dywizji Piechoty. 4 marca 1944 dowódca korpusu nakazał przeformowanie pułku na etat Nr 04/252. 26 marca tego roku we wsi Staroletewo żołnierze pułku złożyli przysięgę.
W maju 1945 pułk przemianowany został na 5 Pułk Artylerii Lekkiej. Po zakończeniu działań wojennych dowództwo oddziału i II dywizjon stacjonowały w garnizonie Chełm, II dywizjon w Majdanku, a III dywizjon w Kraśniku. 3 stycznia 1946 jednostka otrzymała nazwę wyróżniającą „Kołobrzeski”.
Skład etatowy.
Stan etatowy pułku liczył 1093 żołnierzy, w tym: 150 oficerów, 299 podoficerów i 644 kanonierów. Na jego uzbrojeniu i wyposażeniu znajdowało się:
Marsze i działania bojowe.
Pułk wziął udział w walkach pod Turzyskiem, wspierając natarcie oddziałów sowieckich oraz walkach na przyczółku warecko-magnuszewskim (VIII 1944) i czerniakowskim (16-22 IX 1944). Po wykonaniu w styczniu 1945 marszu-manewru z Warszawy na Bydgoszcz, pułk uczestniczył w walkach o przełamanie Wału Pomorskiego (II 1945) i bitwie o Kołobrzeg (III 1945). W czasie operacji berlińskiej oddział wspierał piechotę forsującą Odrę i Starą Odrę. W trakcie bitwy o Berlin pułk wziął udział w walkach na zewnętrznym pierścieniu okrążenia stolicy III Rzeszy nad Ruppiner-Kanal, pod Kremmen i Flatow. Szlak bojowy zakończył po osiągnięciu Konigsdorf i Biesenthal.

</doc>
<doc id="1203933" url="https://pl.wikipedia.org/wiki?curid=1203933" title="Seweryn Boner (1486–1549)">
Seweryn Boner (1486–1549)

Seweryn Boner herbu Bonarowa (ur. 1486, zm. 12 maja 1549) – bankier królewski Bony Sforzy i Zygmunta I Starego, burgrabia krakowski, starosta biecki.
Życiorys.
Był synem bankiera Jakuba Andrzeja, bratankiem Jana, po którym odziedziczył cały majątek wraz z piastowanymi przez stryja urzędami. 23 października 1515 pojął za żonę Zofię Bethmanównę – dziedziczkę Balic, które stały się podmiejską rezydencją Bonerów. Z pierwszego małżeństwa Seweryn miał trójkę dzieci: synów Jana, Stanisława (1517-1560) i córkę Zofię (zm. 1563), wydaną za mąż za marszałka koronnego Jana Firleja – dziedziczkę rodzinnej fortuny. Drugą żoną była Jadwiga Kościelecka matka dwóch młodszych synów Seweryna (kasztelana krakowskiego) i Jakuba Fryderyka (zm. 1585).
W 1520 pod zastaw Biecza i Ciężkowic udzielił kolejnej pożyczki królowi, zostając w 1535 kasztelanem bieckim, a w 1547 kasztelanem sądeckim. Prowadził rozległe interesy w całej Europie. Był mecenasem uczonych. Utrzymywał kontakty z Erazmem z Rotterdamu. W swoim dworze w Balicach założył przepiękny ogród, sprowadzając z zagranicy ozdobne rośliny, utrzymywał też własną kapelę, którą podejmował w 1543 królową Elżbietę, a w 1553 Katarzynę w Balicach. Kierował przebudową Wawelu oraz zamku w Ogrodzieńcu i zamku w Kamieńcu. W 1534 podarował górnikom z Wieliczki zachowany do dziś róg tura ozdobiony srebrem wsparty na postaci klęczącego Herkulesa.
W 1534 obalił, wykorzystując swoje rozległe wpływy, niekorzystny dla siebie testament szwagra Jana Bethmana i przejmując niemal cały majątek rodziny Bethmanów.
Z osobą Seweryna Bonera związana jest następująca anegdota: w 1530, szukając złota, w miejscowości Ropa pod górą Chełm, znalazł olej, który zalał mu kopalnię. Drwiono z niego na dworze królewskim, z powodu oblepienia się smołą, zamiast złotem, którego poszukiwał. Określano Bonera: „ten, co to złota w Ropie szukał – smołą się opłukał”.
Zmarł wracając ze ślubu swojego najstarszego syna Jana. Pochowany został w rodzinnej kaplicy św. Jana Chrzciciela w Kościele Mariackim. Znajdujące się w niej do dziś brązowe płyty nagrobne Seweryna (odlana w 1538) i Zofii Bonerów (odlana po 1532) w warsztacie Hansa Vischera w Norymberdze według projektów Stanisława Samostrzelnika uważane są za jedno z najlepszych dzieł wczesnorenesansowej rzeźby w Polsce.

</doc>
<doc id="1203934" url="https://pl.wikipedia.org/wiki?curid=1203934" title="Birds (album Big Runga)">
Birds (album Big Runga)

Birds – trzeci solowy album nowozelandzkiej wokalistki Bic Runga, wydany w 2005 roku przez Sony BMG. Album był nagrywany w studio Monte Cecilia House w Auckland.

</doc>
<doc id="1203938" url="https://pl.wikipedia.org/wiki?curid=1203938" title="Chery Automobile">
Chery Automobile

Chery Automobile (Qirui; chiń.: 奇瑞汽车, pinyin: "Qíruì Qìchē") – producent samochodów w Chińskiej Republice Ludowej. 
Przedsiębiorstwo oskarżane było m.in. o bezprawne kopiowanie konstrukcji zagranicznych modeli samochodów.

</doc>
<doc id="1203942" url="https://pl.wikipedia.org/wiki?curid=1203942" title="Witold Lesiewicz">
Witold Lesiewicz

Witold Lesiewicz (ur. 9 września 1922 w Białymstoku, zm. 23 marca 2012 w Warszawie) – polski reżyser filmów dokumentalnych i fabularnych.
Życiorys.
Absolwent PWST w Łodzi (dyplom w 1952). Po ukończeniu studiów rozpoczął pracę w WFD. W latach 50. realizował filmy dokumentalne, wiele z nich poświęcił tematyce górnośląskiej. Często współpracował wówczas ze swoim przyjacielem, Andrzejem Munkiem, w tym m.in. wspólnie zrealizowali film "Gwiazdy muszą płonąć". W 1958 zadebiutował filmem fabularnym pt. "Dezerter" z Józefem Nowakiem i Marią Ciesielską w rolach głównych. W 1963 po tragicznej śmierci Munka podjął się dokończenia realizacji jego słynnego filmu "Pasażerka". Największe uznanie zdobyły filmy Lesiewicza nawiązujące do historii Polski w pierwszych latach powojennych: "Rok pierwszy" (1960), "Kwiecień" (1961), "Nieznany" (1964). W 1979 po raz ostatni stanął za kamerą reżyserując serial "Doktor Murek" na podstawie powieści Tadeusza Dołęgi-Mostowicza.
Zmarł 23 marca 2012 na kilka miesięcy przed swymi 90. urodzinami. Pochowany w rodzinnym Białymstoku.
Nagrody filmowe.
"Źródło": Stowarzyszenie Filmowców Polskich

</doc>
<doc id="1203943" url="https://pl.wikipedia.org/wiki?curid=1203943" title="Gandhinagar">
Gandhinagar

Gandhinagar (hindi गाँधीनगर, trb.: "Gandhinagar", trl.: "Gāṁdhīnagar"; gudźarati ગાંધીનગર; ang. "Gandhinagar") – miasto w Indiach, stolica stanu Gudźarat. Jest jedną z czterech, obok Nowego Delhi, Bhubaneswaru i Czandigarhu, zaprojektowanych od podstaw indyjskich stolic. Miasto położone jest na przedmieściach Ahmadabadu, nad rzeką Sabarmati, na wysokości ok. 80 m n.p.m. i zajmuje obszar 205 km². Zamieszkane jest przez 196 000 osób (dane ze spisu powszechnego w 2001).

</doc>
<doc id="1203948" url="https://pl.wikipedia.org/wiki?curid=1203948" title="6 Pułk Artylerii Lekkiej (LWP)">
6 Pułk Artylerii Lekkiej (LWP)

6 Pułk Artylerii Lekkiej (6 pal) – oddział artylerii lekkiej ludowego Wojska Polskiego.
Formowanie i zmiany organizacyjne.
Pułk sformowany został we wsi Syrowatka, w okolicy Sum, na podstawie rozkazu dowódcy Armii Polskiej w ZSRR nr 01 z 1 kwietnia 1944. Jednostka wchodziła w skład 4 Pomorskiej Dywizji Piechoty z 1 Armii Wojska Polskiego. 10 września 1944 pod Warszawą żołnierze pułku złożyli przysięgę. Po zakończeniu działań wojennych pułk stacjonował w garnizonie Krotoszyn. Tam w 1947 otrzymał sztandar. Następnie przeniesiony do Kęszycy i podporządkowany dowódcy 5 Saskiej Dywizji Piechoty. Rozformowany razem z dywizją w 1957.
Skład etatowy.
Stan etatowy liczył 1093 żołnierzy, w tym 150 oficerów, 299 podoficerów i 644 kanonierów.
Na uzbrojeniu i wyposażeniu pułku znajdowały się:
Marsze i działania bojowe.
We wrześniu 1944 pułk wspierał 1 Pułk Piechoty, w czasie forsowanie Wisły pod Siekierkami. W lutym 1945, działając dywizjonami wspierał walkę 4 DP o Dobrzycę, Golce, Karsibór, Bobrowo i Lubno. W marcu brał udział w walkach o Kołobrzeg, a następnie bronił wybrzeża morskiego na odcinku Kołobrzeg—Mrzeżyno.

</doc>
<doc id="1203949" url="https://pl.wikipedia.org/wiki?curid=1203949" title="Henohenomoheji">
Henohenomoheji

Henohenomoheji (へのへのもへじ) lub hehenonomoheji (へへののもへじ) – twarz rysowana przez japońskie dzieci za pomocą znaków hiragany.
Słowo składa się z siedmiu znaków hiragany: trzech "he" （へ）, dwóch "no" （の）, "mo" （も） oraz "ji" （じ）. Pierwsze dwa „he” tworzą brwi, dwa „no” to oczy, „mo” – nos, a ostatnie „he” – usta. Twarz ograniczana jest znakiem „ji”, którego dakuten ma oznaczać ucho. Dzieci używają "henohenomoheji" jako twarzy "kakashi" (strachów na wróble). Kulturowo łączy się je z popularnymi z prostymi graffiti: północnoamerykańskim „Kilroyem”, brytyjskim "Chadem", kanadyjskim „Clemem”, czy australijskim "Panem Foo", które często pojawiają się w komiksach, książkach, filmach i innego rodzaju publikacjach.
Warianty.
W innych czasach i miejscach obowiązywać mogły inne wersje tej podobizny.
Brazylijczycy japońskiego pochodzenia, którzy uczyli się hiragany w latach 50. ubiegłego stulecia w stanie São Paulo twierdzą, że nie nauczono ich rysowania „ji”, dlatego kreślona twarz pozostawała otwarta, jak w henohenomohe, po prawej. 
Inni ludzie z tego samego okresu, ale z miasta, twierdzą, że nauczono ich rysowania dookoła twarzy dużego „no”, zamiast „ji” (niepokazano). 
Jeszcze inni rysowali go z „i” (い) na końcu, które kreślone było pod „ji”, by utworzyć szyję lub ucho.

</doc>
<doc id="1203950" url="https://pl.wikipedia.org/wiki?curid=1203950" title="Henohenomohe">
Henohenomohe



</doc>
<doc id="1203951" url="https://pl.wikipedia.org/wiki?curid=1203951" title="Hehenonomoheji">
Hehenonomoheji



</doc>
<doc id="1203952" url="https://pl.wikipedia.org/wiki?curid=1203952" title="Hehenonomohe">
Hehenonomohe



</doc>
<doc id="1203954" url="https://pl.wikipedia.org/wiki?curid=1203954" title="Henohenomohezi">
Henohenomohezi



</doc>
<doc id="1203956" url="https://pl.wikipedia.org/wiki?curid=1203956" title="Hehenonomohezi">
Hehenonomohezi



</doc>
<doc id="1203958" url="https://pl.wikipedia.org/wiki?curid=1203958" title="Insygnia Śmierci">
Insygnia Śmierci



</doc>
<doc id="1203960" url="https://pl.wikipedia.org/wiki?curid=1203960" title="Ryna (film)">
Ryna (film)

Ryna – rumuńsko-szwajcarski film fabularny z roku 2005 w reżyserii Ruxandry Zenide.
Opis fabuły.
Akcja filmu rozgrywa się w rumuńskiej Dobrudży. 16-letnia Ryna pracuje w warsztacie samochodowym swojego ojca i cierpi na nieuleczalną chorobę. Choroba ta jest dla jej ojca pretekstem, aby zmuszać Rynę do ubierania się jak chłopiec i tłumienia we własnej córce zachowań typowych dla dziewcząt w jej wieku. Życie Ryny wypełnia się w coraz większym stopniu próbami ucieczki od „gorsetu” narzuconego jej przez ojca. Starając się o przedłużenie koncesji na prowadzenie warsztatu samochodowego, ojciec Ryny decyduje się ją poświęcić dla sprawy. Ryna zostaje zgwałcona przez burmistrza miasta, a Biri uzyskuje upragnioną koncesję.
Film nominowany do Szwajcarskiej Nagrody Filmowej.

</doc>
<doc id="1203961" url="https://pl.wikipedia.org/wiki?curid=1203961" title="Perry Mason">
Perry Mason

Perry Mason – fikcyjna postać prawnika i detektywa, którą stworzył pisarz Erle Stanley Gardner.
Cechy postaci.
Perry Mason jest adwokatem z Los Angeles. Cechuje go przenikliwa inteligencja, zawsze prowadzi śledztwo z niezwykłą starannością, jest też znakomitym prawnikiem umiejącym wykorzystywać wszelkie prawne triki. Udaje mu się rozwiązać nawet najbardziej skomplikowane zagadki kryminalne. Specjalizuje się w obronach w sprawach o zabójstwo i szczyci się tym, że nigdy żaden jego klient nie został skazany za tzw. morderstwo pierwszego stopnia (z premedytacją); stwierdzenie to pada w wielu książkach. Jest mężczyzną, wysokim, przystojnym i mocno zbudowanym. Nie używa broni palnej i jej nie posiada. Za swoje usługi pobiera wysokie, nieraz kilkutysięczne honoraria (akcja książek rozgrywa się w okresie od lat 30. do 50. XX w., zatem są to znaczne kwoty), ale potrafi też bronić honorowo, gdy uważa, że trzeba pomóc niewinnie oskarżonej osobie. Jego klientkami bardzo często są oskarżone niesłusznie o zabójstwa kobiety.
Mason i jego sekretarka Della Street po zakończeniu każdej sprawy nanoszą na odkładane do archiwum kancelarii teczki z dokumentami umowne tytuły, a tytuły te, wszystkie zaczynające się od słowa Sprawa... (The Case of...) są tytułami książek Gardnera. Ten sposób tytułowania początkowo nie był dokładnie tłumaczony na język polski, prawidłowy przekład zastosowało dopiero Wydawnictwo Dolnośląskie, wydając długą serię książek o Masonie.
Perry Mason stanowi alter ego autora, gdyż Erle Stanley Gardner sam był czynnym adwokatem, a Della Street jako postać odpowiada sekretarce Gardnera, którą autor poślubił po latach wspólnej pracy.
Powieści z Perrym Masonem.
Perry Mason jest bohaterem 82 powieści i 4 opowiadań. Akcja ich rozgrywa się w tej samej kolejności, w jakiej były pisane, a niekiedy w ostatniej scenie powieści pojawia się krótka zapowiedź następnej. Przy powieściach wydanych w Polsce podano polski tytuł.
Filmy z Perrym Masonem.
Powieści o Perrym Masonie były wielokrotnie filmowane w latach 30. i 40. XX wieku, a w latach 1957–1966 telewizja CBS wyprodukowała serial.
Filmy z Warrenem Williamem:
Filmy z Donaldem Woodsem:
Filmy z Raymondem Burrem i Barbarą Hale:
Seriale.
Grany przez Matthew Rhysa.
Kultura popularna.
Muzyczne nawiązanie – „Perry Mason” Ozzy’ego Osbourne’a z płyty "Ozzmosis".

</doc>
<doc id="1203965" url="https://pl.wikipedia.org/wiki?curid=1203965" title="Pułk Artylerii Konnej „Voloire”">
Pułk Artylerii Konnej „Voloire”

Pułk Artylerii Konnej „Voloire” (wł. "Reggimento Artiglieria a Cavallo „Voloire”") − bogaty w tradycje włoski pułk artylerii. Został sformowany 1 listopada 1887 w Mediolanie. Tam też obecnie stacjonuje i jest przyporządkowany Brygadzie Kawalerii „Pozzuolo del Friuli”.
Pułk został rozformowany 1 października 1934, a na jego bazie powstały 3 szybkie pułki artylerii (Nr 1, 2 i 3), które były w dużym stopniu zmotoryzowane i przyporządkowane 3 szybkim dywizjom.
Te trzy nowe pułki walczyły w Afryce Północnej od lutego 1941 do listopada 1942. Podczas drugiej bitwy pod El Alamein zostały całkowicie rozbite.
Pułk Artylerii Konnej „Volore” został jednak odtworzony i istnieje do dziś.

</doc>
<doc id="1203967" url="https://pl.wikipedia.org/wiki?curid=1203967" title="Bataliony Schutzmannschaft Tatarów krymskich">
Bataliony Schutzmannschaft Tatarów krymskich

Bataliony Schutzmannschaft (Schuma) Tatarów krymskich – ochotnicze pomocnicze jednostki policyjne w służbie niemieckiej złożone z Tatarów krymskich podczas II wojny światowej.
Od lipca do listopada 1942 r. na obszarze okupowanego Krymu Niemcy zorganizowali osiem batalionów policyjnych Schuma (nr 147. do nr 154.), bazując na tatarskich oddziałach samoobrony działających od stycznia tego roku. Bataliony Schuma złożone z tatarskich kolaborantów podlegały wyższemu dowódcy SS i policji w Symferopolu, SS-Brigadefuhrerowi Ludolfowi von Alvenslebenowi. Były one dowodzone przez własnych oficerów; kadra niemiecka w każdym batalionie składała się z 1 oficera i 8 podoficerów. Do ich zadań należała ochrona różnych obiektów i instalacji wojskowych na obszarze Krymu oraz zwalczanie partyzantów. Na pocz. 1944 r. Bataliony Schuma Tatarów krymskich stanowiły bazę do sformowania Tataren-Gebirgsjäger-Regiment der SS, z którego powstała 1 Tatarska Brygada Górska SS.
Lista batalionów Schutzmannschafts Tatarów krymskich:
Sformowany w lipcu 1942 r. w Symferopolu. Rozwiązany 8 lipca 1944 r.
Sformowany w lipcu 1942 r. w Karasubazarze. Rozwiązany 8 lipca 1944 r.
Sformowany w lipcu 1942 r. w Bakczysaraju. Rozwiązany 8 lipca 1944 r.
Sformowany w lipcu 1942 r. w Jałcie. Dowódca – mjr Wiktor I. Malcew. Rozwiązany w marcu 1944 r.
Sformowany w lipcu 1942 r. w Ałuszcie. Rozwiązany 8 lipca 1944 r.
Sformowany w lipcu 1942 r. w Dżankoj. Rozwiązany 8 lipca 1944 r.
Sformowany w lipcu 1942 r. w Teodozji. Rozwiązany 8 lipca 1944 r.
Sformowany w lipcu 1942 r. w Symferopolu. Dowódca – mjr Kerimow (aresztowany przez Niemców wiosną 1943 r. jako niepewny). Rozwiązany 8 lipca 1944 r.
Sformowany wiosną 1943 r. w Symferopolu. Rozwiązany 8 lipca 1944 r.
Linki zewnętrzne.
Historia kolaboracyjnych formacji zbrojnych Tatarów krymskich (jęz. rosyjski)

</doc>
<doc id="1203969" url="https://pl.wikipedia.org/wiki?curid=1203969" title="Egaleo FC">
Egaleo FC



</doc>
<doc id="1203970" url="https://pl.wikipedia.org/wiki?curid=1203970" title="Winsor (Anglia)">
Winsor (Anglia)

Winsor – wieś w hrabstwie Hampshire w Anglii, w granicach Parku Narodowego New Forest.

</doc>
<doc id="1203973" url="https://pl.wikipedia.org/wiki?curid=1203973" title="Ulica Mikołaja Reja w Zamościu">
Ulica Mikołaja Reja w Zamościu

Ulica M. Reja - ulica Zamościa, która jest jedną z głównych ulic Nowego Miasta (dawniej Nowej Osady), będącą jednojezdniową drogą.
Historia.
Ulica ta powstała w 2. ćw. XIX wieku jako połączenie Nowej Osady z Hrubieszowem. Po przyłączeniu Nowej Osady do Zamościa stała się ulicą wylotową.
Nazwa.
Ulica ta otrzymała obecną nazwę w latach 20. XX wieku, jednak wcześniej była znana jako ul. Hrubieszowska (obecnie inna ulica nosi to miano).
Obecnie.
Obecnie ulica stanowi połączenie ul. Partyzantów z ul. Hrubieszowską. Równolegle do niej, po zachodniej stronie, biegnie ul. Gminna, która na tym samym odcinku jest jednokierunkowa w kierunku ul. Partyzantów (na południe). Ulicę otaczają głównie bloki wielorodzinne, jednak jest tu także wiele obiektów usługowych, jak: DH Tomasz (w tym liczne sklepy m.in. Delikatesy Centrum i Rossmann), markety „Lux” PSS Społem (2 sklepy po obu stronach ulicy, przy Nowym Rynku) i wiele mniejszych.

</doc>
<doc id="1203976" url="https://pl.wikipedia.org/wiki?curid=1203976" title="Marek Hamsik">
Marek Hamsik



</doc>
<doc id="1203977" url="https://pl.wikipedia.org/wiki?curid=1203977" title="Jedność Narodowa">
Jedność Narodowa

Jedność Narodowa (orm. Ազգային միաբանություն, "Azgayin Miabanutyun", "AM") – konserwatywna partia polityczna Armenii.
Po raz pierwszy samodzielnie startowała w wyborach parlamentarnych z 2003 roku i uzyskała w nich 8,9% głosów, zdobywając 9 miejsc w Zgromadzeniu Narodowym Armenii. W następnych wyborach parlamentarnych w 2007 roku nie osiągnęła progu wyborczego.
Liderem partii jest Artaszes Geghamian. W wyborach z 2012 i 2017 roku dostał się do parlamentu z list Republikańskiej Partii Armenii.

</doc>
<doc id="1203979" url="https://pl.wikipedia.org/wiki?curid=1203979" title="Mahamadou Sidibè">
Mahamadou Sidibè

Mahamadou Sidibè (ur. 8 października 1978 w Bamako) – malijski piłkarz grający na pozycji bramkarza.
Kariera klubowa.
Sidibè piłkarską karierę rozpoczął w Mali w AS Real Bamako, gdzie grał w latach 1994-1997. Następnie występował w egipskim Al-Qanat Port Said. W 1999 roku wyjechał do Arabii Saudyjskiej i przez rok bronił bramki tamtejszego zespołu Al-Ahli Dżudda. W 2001 roku trafił do Grecji, a jego pierwszym klubem w tym kraju był drugoligowego Athinaikosu. Po roku trafił do greckiej ekstraklasy, kiedy to został bramkarzem Egaleo FC. W 2004 roku zajął z nim 5. miejsce w lidze, a w sezonie 2004/2005 wystąpił w fazie grupowej Pucharu UEFA. W 2006 roku przeszedł do Kerkyry, ale spadł z nią do drugiej ligi. W sierpniu 2007 podpisał kontrakt z innym drugoligowym klubem, PAS Janina. W latach 2008-2009 występował w cypryjskim Ethnikosie Achna, a od lata 2009 do lata 2010 był piłkarzem Omonii Nikozja.
Kariera reprezentacyjna.
W reprezentacji Mali Sidibè zadebiutował w 2002 roku. W tym samym roku znalazł się w kadrze na Puchar Narodów Afryki 2002. W 2004 roku zajął z rodakami 4. miejsce w Pucharze Narodów Afryki 2004. W 2008 roku Jean-François Jodar powołał go na Puchar Narodów Afryki 2008. Z kolei w 2010 roku wystąpił w Pucharze Narodów Afryki 2010.

</doc>
<doc id="1203980" url="https://pl.wikipedia.org/wiki?curid=1203980" title="Mahamadou Sidibe">
Mahamadou Sidibe



</doc>
<doc id="1203982" url="https://pl.wikipedia.org/wiki?curid=1203982" title="Upiory Kurhanów">
Upiory Kurhanów

Upiory Kurhanów – istoty ze stworzonej przez J.R.R. Tolkiena mitologii Śródziemia.
Były to złe duchy nieznanego pochodzenia, służące Czarnoksiężnikowi z Angmaru. Po Wielkiej Zarazie w 1637 roku Trzeciej Ery zostały przez niego wysłane do Kurhanów, gdzie zamieszkały w grobowcach królów Arnoru i Cardolanu. Były wrogo nastawione do każdego, kto odwiedzał Kurhany; więziły ludzi i składały ich w ofierze.
Frodo Baggins i jego towarzysze zostali przez nie uwięzieni w Kurhanach w czasie ich wędrówki do Rivendell. Uratował ich Tom Bombadil, który wygnał jednego z upiorów śpiewając i rozdając skarb znajdujący się w jego kurhanie.
Upiory Kurhanów nie pojawiają się w trylogii filmowej Władca Pierścieni Petera Jacksona.

</doc>
<doc id="1203983" url="https://pl.wikipedia.org/wiki?curid=1203983" title="Live Eschaton">
Live Eschaton

Live Eschaton (stylizowany zapis Live ΕΣΧΗΑΤΟΝ) – pierwsze wydawnictwo VHS polskiej grupy muzycznej Behemoth, wydane w 2000 roku nakładem Metal Mind Productions. 
Nagrania zostały wznowione w 2002 roku przez firmę Metal Mind Productions na płycie DVD zatytułowanej "Live Eschaton: The Act of Rebellion". Zespół uznał tę edycję za nieoficjalną. W 2009 roku wytwórnia ponownie wznowiła wydawnictwo wraz z dołączoną dodatkowo CD zawierającą m.in. nagrania z albumów "Pandemonic Incantations" (1998) i "Satanica" (1999).
Lista utworów.
Opracowano na podstawie materiału źródłowego.

</doc>
<doc id="1203985" url="https://pl.wikipedia.org/wiki?curid=1203985" title="Wierzbica Górna (przystanek kolejowy)">
Wierzbica Górna (przystanek kolejowy)

Wierzbica Górna - przystanek kolejowy w Wierzbicy Górnej, w województwie opolskim, w powiecie kluczborskim, w gminie Wołczyn, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1203989" url="https://pl.wikipedia.org/wiki?curid=1203989" title="Klášterec nad Orlicí">
Klášterec nad Orlicí

Klášterec nad Orlicí – miejscowość w północnych Czechach, w kraju pardubickim, powiecie Uście nad Orlicą.
Położenie.
Klášterec nad Orlicí to górska miejscowość letniskowa, położona na południowo-zachodnich obrzeżach Rezerwatu przyrody "Ziemska brama", w południowej części Gór Orlickich, na wysokości od 470 do 620 m n.p.m., około 8 km na północny zachód od miasta Lichkov i około 8,8 km na południowy zachód od polskiej miejscowości Międzylesie.
Charakterystyka.
Jest to stara miejscowość, położona w dolinie Dzikiej Orlicy. Charakteryzuje się wąską i rozciągniętą zabudową. Większość zabudowań stanowią zabytkowe budynki położone wzdłuż dróg. W jej skład wchodzą cztery osady: Čihák, Jedlina, Zbudov i Lhotka. Powierzchnia miejscowości wynosi 17,91 km² i zamieszkuje w niej ponad 900 mieszkańców. Miejscowość stanowi turystyczny punkt wyjściowy wycieczek do przełomu Dzikiej Orlicy.
Historia.
Po raz pierwszy nazwa miejscowości pojawia w roku 1279. Miejscowość została założona w XIII wieku na miejscu wcześniejszej osady, przy benedyktyńskim klasztorze, który około XIV wieku został przejęty przez zakon cyriaków. Miasto podczas wojen husyckich zostało zniszczone, a klasztor wraz z kościołem został spalony i zburzony przez husytów. Klasztor nie został odbudowany, a w 1452 roku odbudowano kościół w stylu gotyckim, przebudowywany kilkukrotnie w późniejszym okresie.

</doc>
<doc id="1203990" url="https://pl.wikipedia.org/wiki?curid=1203990" title="Werner Naumann">
Werner Naumann

Werner Naumann (ur. 16 czerwca 1909 w Górze () na Dolnym Śląsku, zm. 25 października 1982 w Lüdenscheid, Niemcy) – sekretarz stanu w Ministerstwie Propagandy Rzeszy Josepha Goebbelsa.
Z zawodu dziennikarz. Od 1928 w NSDAP i SA. Od 1933 radca ministerialny w Ministerstwie Propagandy Rzeszy, osobisty referent Josepha Goebbelsa. Od 1940 członek SS, dowódca LSSAH „Adolf Hitler”. Od 1942 ponownie w Ministerstwie Propagandy, a od 1944 sekretarz stanu ministerstwa.
W kwietniu 1945 w asyście Josepha Goebbelsa częsty gość w bunkrze Hitlera, w testamencie Hitlera wyznaczony na następcę Goebbelsa.
Nocą z 1/2 maja 1945 w tzw. II grupie uciekinierów podjął skuteczną ucieczkę z Berlina, kamuflując swoją tożsamość jako robotnik murarski. Od 1953 prowadził jawną działalność neonazistowską, był m.in. członkiem Niemieckiej Partii Rzeszy (niem. "Deutsche Reichspartei").
Zatrudniony później w firmie Busch-Jaeger Elektro GmbH w Lüdenscheid, należącej do niemieckiego koncernu Quandt.

</doc>
<doc id="1203992" url="https://pl.wikipedia.org/wiki?curid=1203992" title="Toyota iQ">
Toyota iQ

Toyota iQ – przednionapędowy samochód osobowy marki Toyota klasyfikowany w segmencie aut najmniejszych. Produkowano jedną generację pojazdu w Japonii (2008–2016); Europie (2008–2015) i Ameryce Płn. (2012–2015), gdzie występował pod nazwą Scion iQ. W plebiscycie na Europejski Samochód Roku 2010 model zajął 2. pozycję (za VW Polo V).
Wersja koncepcyjna pojazdu została zaprezentowana w Tokio w 2007 roku. Wersję seryjną zaprezentowano w Paryżu w 2008 roku.
W 2010 roku auto przeszło delikatną modernizację.
Wersje wyposażeniowe:

</doc>
<doc id="1203993" url="https://pl.wikipedia.org/wiki?curid=1203993" title="Port lotniczy Gwatemala-La Aurora">
Port lotniczy Gwatemala-La Aurora

Port lotniczy Gwatemala-La Aurora ("Aeropuerto Internacional La Aurora") (IATA: GUA, ICAO: MGGT) – międzynarodowy port lotniczy położony 6 km na południe od centrum Gwatemali. Jest największym portem lotniczym w Gwatemali. 
Port lotniczy Gwatemala-La Aurora jest w trakcie okresu modernizacji i prac rozwojowych. Lotnisko jest obecnie w stanie przyjąć większą liczbę lotów i większych samolotów. Zapewnia wysoki standard usług dla turystów. Stary terminal został odnowiony zgodnie z jego pierwotnym projektem. Został on częściowo rozebrany i został rozbudowany o nowy, szklany pirs na północy i jest w stanie pomieścić do dwudziestu dwóch samolotów. Większa część projektu została zakończona w grudniu 2008 roku. Lotnisko obecnie posiada dwa terminale: Centralny i Północny.
Port lotniczy jest czwartym co do wielkości lotniskiem w Ameryce Środkowej pod względem ruchu pasażerskiego, ustępuje tylko Tocumen w Panamie, Juan Santamaria w Kostaryce i Comalapa w Salwadorze. W czerwcu 2007 roku lotnisko uzyskało certyfikat kategorii I przez FAA.

</doc>
<doc id="1203997" url="https://pl.wikipedia.org/wiki?curid=1203997" title="22 Pułk Artylerii Lekkiej (LWP)">
22 Pułk Artylerii Lekkiej (LWP)

22 Pułk Artylerii Lekkiej (22 pal) – oddział artylerii lekkiej ludowego Wojska Polskiego.
Pułk został sformowany 5 lipca 1944 we wsi Korczunek, w okolicach Żytomierza, na podstawie rozkazu nr 0130 dowódcy 1 Armii Polskiej w ZSRR. Pułk wchodził w skład 5 Saskiej Dywizji Piechoty z 2 Armii Wojska Polskiego.
22 października 1944 w Korczunku żołnierze pułku złożyli przysięgę. Za udział w wojnie odznaczony Orderem Aleksandra Newskiego.
W 1949 pułk otrzymał sztandar ufundowany przez społeczeństwo Świebodzina, Sulęcina, Wschowy i Zielonej Góry.
Struktura organizacyjna.
Stan etatowy
Stan etatowy wynosił:
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Żołnierze pułku.
Dowódcy pułku
Odznaczeni Krzyżem Srebrnym Orderu Virtuti Militari
Działania bojowe.
Działania bojowe rozpoczął 15 kwietnia wspierając natarcie 13 pułku piechoty w rejonie Rietschen.
Od 22 do 28 kwietnia jego 1 i 2 dywizjon walczyły w okrążeniu ponosząc znaczne straty.
W okresie 7–11 maja pułk zabezpieczał ogniem działanie piechoty w ramach operacji praskiej i zakończył szlak bojowy na terenie Czechosłowacji.
Okres powojenny.
Pułk stacjonował w garnizonie Sulechów. W 1950 podporządkowano pułk dowódcy 4 Pomorskiej Dywizji Piechoty. W połowie 1957 rozformowano pułk.

</doc>
<doc id="1203998" url="https://pl.wikipedia.org/wiki?curid=1203998" title="Korona Rzeszy">
Korona Rzeszy

Korona Rzeszy, korona Cesarstwa Rzymskiego () – insygnium Świętego Cesarstwa Rzymskiego. Przechowywana w skarbcu cesarskim ("Kaiserliche Schatzkammer") w Wiedniu.
Dzieje.
Początkowe dzieje korony, podobnie jak i innych cesarskich insygniów koronacyjnych, nie są w pełni wyjaśnione. Nie ma nawet pewności, który cesarz ją zamówił. Wykonanie dzieła wiąże się z Ottonem I Wielkim (962-973) oraz z Konradem II (1027-1039), na tego drugiego wskazuje znajdujący się na kabłąku napis "Chuonradus Dei Gratia" (Konrad z Bożej łaski). 
Pierwszą pisaną wzmianką o koronie jest zapis Walthera von der Vogelweide dotyczący koronacji Filipa Szwabskiego. Ceremonia odbyła się dnia 8 września 1198 w Moguncji. Koronacji dokonał arcybiskup burgundzki, Aimon von Tarentaise. 
Od wydania w 1356 przez Karola IV Złotej Bulli miejscem wyboru cesarza był Frankfurt nad Menem. Natomiast od czasu koronacji Maksymiliana II w 1562, do 1792 miejscem koronacji cesarzy była frankfurcka katedra Św. Bartłomieja, a insygnia przechowywano w zamku cesarskim w Norymberdze (1424–1796). W 1796 ostatni władca, który był koronowany we Frankfurcie, Franciszek II Habsburg przeniósł insygnia do stolicy monarchii habsburskiej – Wiednia. W okresie III Rzeszy regalia powróciły do Norymbergi. 
Obecnie korona wraz z innymi regaliami cesarskimi znajdują się w Schatzkammer, części Hofburga w Wiedniu – oficjalnie aż do „koronacji kolejnego cesarza narodu niemieckiego”.
Oprócz oryginału znane są również późniejsze repliki. Jedna znajduje się w mieście, gdzie koronowano cesarzy, w Akwizgranie (Aix-la-Chapelle), w sali koronacyjnej ("Krönungssaal") pałacu Karola Wielkiego, który pełni obecnie funkcję ratusza. Inne repliki znajdują się w Muzeum Miejskim we Frankfurcie, oraz w zamku cesarskim w Trifels. Niegdyś twierdza ta przechowywała oryginalne insygnia koronacyjne.
Wygląd.
Korona cesarska wykonana jest ze szczerego złota, ozdobiona licznymi kamieniami szlachetnymi, perłami oraz emaliowanymi przedstawieniami figuralnymi. Składa się z ośmiu złączonych złotych blach w kształcie prostokąta zakończonego półkoliście, z których jedna, frontalna jest zdobiona bogato zdobionym krzyżem, oraz jednego kabłąka ułożonego w kształcie grzebienia z mniejszych blach bogato wysadzanego perłami. Od strony treściowej podkreśla sakralny aspekt cesarza, zawiera w sobie symbolikę nawiązującą do Starego i Nowego Testamentu. Jej oktagonalny kształt zdaje się być aluzją do Niebiańskiego Jeruzalem. Na czterech bokach zwanych "Bildplatten" znajdują się wykonane z emalii komórkowej przedstawienia figuralne postaci biblijnych takich jak:
Natomiast boki frontalny z krzyżem, tylny oraz dwa boczne (zwane "Steinplatten") są w całości wypełnione ułożonymi w kształcie krzyża kamieniami szlachetnymi i perłami. 
Na obydwóch stronach kabłąka znajduje się ułożony z pereł napis "Chuonradus Dei Gratia" – "Konrad z Bożej łaski" (po lewej stronie) "Romanoru(m) Imperator Aug(ustus)" – "Cesarz Rzymski, August" (po prawej stronie).
Analiza.
Ukazanie postaci biblijnych na koronie cesarskiej ma swoją symboliczną wymowę. Król Dawid symbolizuje sprawiedliwość, zaś Salomon mądrość. Scena Izajasza z Ezechiaszem oznacza, że długie życie bogobojnego władcy warunkuje szczęśliwe oraz korzystne dla państwa i obywateli rządy. Natomiast obecność wizerunku Jezusa oraz symboliki chrystologicznej na koronie cesarskiej oznacza, że królowie panowali w Jego imieniu. W przedstawieniach tych należy więc upatrywać chrześcijańskiej podstawy sprawiedliwych rządów. 
Od strony stylistycznej korona zdradza cechy charakterystyczne zarówno dla sztuki bizantyjskiej, sztuki ottońskiej, jak i sztuki romańskiej. Jeśli chodzi o cechy charakterystyczne dla sztuki bizantyńskiej, ich recepcja jest dostrzegalna głównie w formie przedstawień figuralnych. Oktogonalny kształt korony oraz kształt plakietek przypominający arkadę mogą sugerować oddziaływanie sztuki karolińskiej – być może jest to aluzja do kaplicy cesarskiej w Akwizgranie stanowiącej dziś część katedry, jej forma i treści ideowe miały niemały wpływ na dzieła sztuki doby Ottonów i okresu romańskiego. Ta heterogeniczność stylowa bardzo komplikuje rozwiązanie kwestii miejsca powstania korony. Nie jest pewne, czy to były takie ośrodki sztuki ottońskiej jak Essen, Kolonia, wyspa Reichenau (gdzie znajdowała się kancelaria cesarza oraz warsztaty złotnicze i malarstwa miniaturowego), czy inne ośrodki artystyczne takie jak Burgundia, Lotaryngia bądź Sycylia, gdzie formy bizantyńskie znacznie ukształtowały dzieła złotnicze. Nie wykluczone jest powstanie dzieła w stolicy Bizancjum – Konstantynopolu.
Korona Świętego Cesarstwa Narodu Niemieckiego, podobnie jak inne cesarskie insygnia, tj. berło, jabłko królewskie, miecz, krzyż cesarski czy włócznia św. Maurycego już od późnego średniowiecza znajdowały swoje miejsce w sztukach plastycznych. Obecność insygniów w Norymberdze stała się inspiracją słynnego wizerunku cesarza Karola Wielkiego pędzla Albrechta Dürera. W późniejszych dziejach motyw korony cesarskiej był bardziej powszechny w malarstwie, ale również w innych sztukach plastycznych. Z rzeźby można wymienić przykład ze sztuki barokowej, nagrobek cesarza Karola VI Habsburga znajdujący się w Krypcie Cesarzy w kościele Kapucynów w Wiedniu, nacechowany wanitatywnym charakterem, typowym dla nurtu potrydenckiego w rzeźbie barokowej Europy środkowej. W XIX wieku, zwłaszcza w okresie romantyzmu często nawiązywano w niemieckiej sztuce do średniowiecznych dziejów Rzeszy. Jeden z nazareńczyków, Philipp Veit, w jednym ze swoich dzieł – "Alegoria Rzeszy Niemieckiej" namalował postać cesarza w pełnym splendoru stroju dworskim, obok niego spoczywa korona cesarska. Także korona cesarzy II Rzeszy w swojej formie nawiązywała do romańskiej korony.

</doc>
<doc id="1204000" url="https://pl.wikipedia.org/wiki?curid=1204000" title="Polygonum amphibium">
Polygonum amphibium



</doc>
<doc id="1204017" url="https://pl.wikipedia.org/wiki?curid=1204017" title="23 Kołobrzeski Pułk Artylerii Lekkiej">
23 Kołobrzeski Pułk Artylerii Lekkiej

23 Kołobrzeski Pułk Artylerii Lekkiej (23 pal) – oddział artylerii lekkiej ludowego Wojska Polskiego.
Pułk został sformowany 28 lipca 1944 roku, we wsi Sadki, w okolicach Żytomierza), na podstawie rozkazu nr 0130 dowódcy 1 Armii Wojska Polskiego z 5 lipca 1944 roku, w składzie 6 Pomorskiej Dywizji Piechoty. 17 października 1944 roku w Sadkach żołnierze pułku złożyli przysięgę.
Działania bojowe.
Podczas operacji warszawskiej wspierał działania 14 i 16 pułku piechoty,
Od 19 stycznia do 11 lutego 1945 brał udział w walkach o przełamanie pasa przesłaniania Wału Pomorskiego, m.in. w natarciu na Nadarzycki Rejon Umocniony. Następnie walczył pod Wielobokami, Rudkami, Iłowcem i na zachód od Nadarzyc. W marcu uczestniczył w natarciu pod Wierzchowem wspierając walkę 14 pułku piechoty.
W Kołobrzegu wspierał piechotę na terenie stacji kolejowej i w porcie. W kwietniu zabezpieczał 1 DP na podejściach w czasie forsowania Odry, a pod koniec miesiąca uczestniczył w ciężkich walkach w rejonie Ktinigsforst i Friesack. Szlak bojowy zakończył nad Łabą 3 maja 1945.
Okres powojenny.
Po zakończeniu działań wojennych pułk stacjonował w garnizonie Biała
29 września 1945 roku pułk otrzymał nazwę wyróżniającą "Kołobrzeski".
Na początku 1948 roku wprowadzono w pułku w miejsce baterii armat 76 mm baterię haubic 122 mm. 13 czerwca 1948 roku oddział otrzymał sztandar ufundowany przez społeczeństwo miasta i powiatu Bielsko-Biała oraz Biała Krakowska. W kwietniu 1952 roku jednostka podporządkowana została dowódcy 29 Dywizji Piechoty. W listopadzie 1955 roku, po rozformowaniu 29 DP, pułk ponownie podporządkowano dowódcy 6 DP.
W kwietniu 1957 pułk przeformowany został w 23 Kołobrzeski Dywizjon Artylerii Armat i podporządkowany bezpośrednio dowódcy Warszawskiego Okręgu Wojskowego
. 30 marca i 1 kwietnia 1985 roku dywizjon przetransportowany został do garnizonu Zgorzelec. 2 kwietnia tego roku podporządkowany został dowódcy Śląskiego Okręgu Wojskowego, a następnie włączony w skład nowo powstałej 23 Brygady Artylerii Armat.
Żołnierze pułku.
Dowódcy
Zastępcy dowódcy ds. polityczno-wychowawczych
Szefowie sztabu
Oficerowie:
Odznaczeni Srebrnym Krzyżem Orderu Virtuti Militari 
kpt. Władysław Hołowiński
Skład etatowy.
Dowództwo i sztab
Stan etatowy liczył 1093 żołnierzy, w tym: oficerów – 150, podoficerów – 299, kanonierów – 644.
Na uzbrojeniu i wyposażeniu jednostki znajdowały się:

</doc>
<doc id="1204020" url="https://pl.wikipedia.org/wiki?curid=1204020" title="Chautauqua Airlines">
Chautauqua Airlines

Chautauqua Airlines - amerykańska linia lotnicza z siedzibą w Indianapolis, w stanie Indiana.

</doc>
<doc id="1204023" url="https://pl.wikipedia.org/wiki?curid=1204023" title="Kurt Martti Wallenius">
Kurt Martti Wallenius

Kurt Martti Wallenius (ur. 25 lipca 1893 w Kuopio, zm. 3 maja 1984 w Helsinkach) – fiński wojskowy, generał, skrajnie prawicowy działacz polityczny, pisarz wojskowy.
Podczas I wojny światowej przyjechał na początku 1915 r. do Niemiec, gdzie wstąpił do 27 Królewskiego Pruskiego Batalionu Jegrów. Uczestniczył w walkach z Rosjanami na północnym odcinku frontu wschodniego. W lutym 1918 r. wraz z pozostałymi jegrami powrócił do Finlandii. Wziął udział w fińskiej wojnie domowej po stronie Białych Finów. Dowodził plutonem w składzie oddziału, działającego w rejonie Tervola i Tornio. W Laponii spotkał hodowcę reniferów Aleksisa Hihnavaarę, z którym objechał całą krainę. Następnie objął dowództwo oddziałów działających w rejonie Kuolajärvi i Kuusamo. Od marca do lipca 1918 r. dowodził północną grupą wojskową, która w czasie ekspedycji wschodniokarelskiej wkroczyła do Wschodniej Karelii, dochodząc do miasta Kem. Po zakończeniu wojny domowej objął dowództwo oddziałów w Północno-Zachodniej Finlandii. Dowodził Pułkiem „Salla” i 1 Pułkiem Straży Granicznej. W latach 20. został attaché wojskowym w Berlinie. W 1930 r. awansował do stopnia generała majora. Po powrocie do Finlandii zaangażował się w działalność skrajnie prawicowego Ruchu Lapua, obejmując funkcję sekretarza generalnego. Oskarżono go o porwanie i pobicie b. pierwszego prezydenta Kaarlo Juho Ståhlberga, ale został uwolniony ze wszystkich oskarżeń. Pod koniec lutego 1932 r. uczestniczył w nieudanym zamachu stanu, zwanym rebelią w Mäntsälä. Po aresztowaniu został skazany na karę ponad 1 roku więzienia. Podczas wojny zimowej 1939-1940 dowodził wojskami fińskimi w Laponii zgrupowani w ramach Grupy Lapońskiej. Powstrzymały one ofensywę Armii Czerwonej pod Salla i Petsamo. Po ustabilizowaniu frontu gen. K.M. Wallenius w lutym 1940 r. przekazał dowództwo dowodzącemu Szwedzkiemu Korpusowi Ochotniczemu gen. Ernstowi Linderowi. Fińskie oddziały gen. K.M. Walleniusa zostały przerzucone nad zachodnie wybrzeże Zatoki Viipuri, gdzie Sowieci przekroczyli zamarzniętą zatokę. Generał K.M. Wallenius nie poradził sobie w tak ciężkiej sytuacji militarnej, w związku z czym w pierwszych dniach marca został zmieniony przez gen. Karla Lennarta Oescha i przeniesiony do rezerwy. Po wybuchu wojny kontynuacyjnej w czerwcu 1941 r., zgłosił się do czynnej służby wojskowej, ale jego oferta została odrzucona. Do końca życia mieszkał w Rovaniemi, pisząc książki i artykuły z zakresu historii wojskowości.

</doc>
<doc id="1204025" url="https://pl.wikipedia.org/wiki?curid=1204025" title="Zbarascy herbu własnego">
Zbarascy herbu własnego

Zbarascy – magnacki ród książęcy, pieczętujący się herbem Korybut, będący gałęzią rodu kniaziów Nieświckich, którzy przybrali nowe nazwisko od znajdującego się w ich posiadaniu Zbaraża na Wołyniu.
Pałace, zamki, dwory.
na Wołyniu.
Inne siedziby rodu:
Kontrowersje.
W XIX wieku historyk Kazimierz Stadnicki, zakwestionował pogląd o litewskim (od wielkiego księcia Gedymina) rodowodzie książąt Zbaraskich i wywodzących się od nich Wiśniowieckich. Pretekstem do tego było odnalezienie przez Stadnickiego zapisu, że wszyscy synowie Korybuta Dymitra zeszli z tego świata bezpotomnie. Hipotezę oprotestował Józef Puzyna.
Badania genetyczne.
Pochodzenie Zbaraskich od Ruryka zostało ostatnio potwierdzone badaniami genetycznymi, na co zwrócił uwagę Mariusz Kowalski w książce "Księstwa Rzeczpospolitej" (2013). Badaniom haplogrupy y-dna poddał się żyjący współcześnie przedstawiciel rodu Woronieckich, wywodzący się w linii męskiej, podobnie jak Zbarascy, od Nieświckich. Układ markerów zawartych w chromosomie Y Woronieckich okazał się identyczny z układem, jaki posiadają żyjący współcześnie przedstawiciele rodów wywodzących się niewątpliwie od Ruryka: Puzynowie, Massalscy, Gagarinowie, Kropotkinowie, Putiatynowie.

</doc>
<doc id="1204028" url="https://pl.wikipedia.org/wiki?curid=1204028" title="Stilo (zespół muzyczny)">
Stilo (zespół muzyczny)

STILO – polski zespół muzyczny, grający instrumentalną muzykę alternatywną z pogranicza , rocka i jazzu. Powstał jesienią 1997 r. w Warszawie z inicjatywy gitarzysty i kompozytora Wojciecha Stasiaka. Do wiosny 1999 r. Stilo działało jako "trzyosobowy duet" – Stasiaka wspomagał najpierw kongista Grzegorz Urbaniak, a następnie skrzypaczka Sylwia Świątkowska. W ten sposób opracowywano partie do nagrywanego między latem 1998 r. a latem 1999 r. demo, zarejestrowanego w studiu OKO, działającym przy warszawskim Ośrodku Kultury Ochoty.
Historia.
Początki.
W październiku 1999 r. powstał pierwszy regularny skład grupy. Obok Stasiaka i Świątkowskiej tworzyli go dwaj ex-muzycy rockowej Vanahary – Tomasz Żur (gitara basowa) i Maciej Miroński (perkusja). Wiosną 2000 r. do grupy dołączył Alpago Polat, Turek grający na nayu, saksofonie, darabuce, bendirze i łyżkach. W tym składzie grupa zadebiutowała w maju 1999 r. podczas występu w klubie Oczko, przy Ośrodku Kultury Ochoty.
Pierwsza płyta.
Po trzech koncertach grupę opuścił perkusista Maciej Miroński. Na jego miejscu pojawił się Paweł Jedliński. Wiosną 2001 r. do zespołu dołączył drugi Turek, Serhan Kizilpinar (darabuka, bendir). W ten sposób ukonstytuował się jeden z najsłynniejszych składów Stilo. Świątkowska, Polat, Stasiak, Żur, Jedliński i Kizilpinar po raz pierwszy wystąpili w marcu 2001 r. w klubie Oczko. W dniu występu ukazała się pierwsza płyta Stilo zatytułowana "Opowieści kamieni". Pod koniec listopada muzycy pokazali się szerszej publiczności podczas warszawskiego cyklu folkowego – Muzyka w Muzeum. W kwietniu 2002 r. zdobyli I nagrodę na festiwalu etno Nowa Tradycja, organizowanym przez Polskie Radio, podczas którego Sylwia Świątkowska (występująca tam również w barwach grupy Kontraburger, podobnie jak Wojciech Stasiak i Tomasz Żur) otrzymała nagrodę dla najlepszego instrumentalisty wydarzenia.
"Idą czasy".
Grupa otrzymała od Radiowego Centrum Kultury Ludowej sesję w warszawskim studiu nagraniowym S4. Tam pod okiem wybranego przez siebie realizatora, Leszka Kamińskiego, zarejestrowała materiał na album "Idą czasy". Podczas sesji doszło do zmiany w składzie. Grupę opuścił Alpago Polat. Na jego miejsce został przyjęty saksofonista Marek Dutka. W sesji wzięli udział gościnnie puzonista Fryderyk Mizerski i akordeonista Leszek Stasiak.
Album "Idą czasy" ukazał się w marcu 2003 roku. Był promowany specjalnym koncertem w warszawskim Teatrze Małym. Promocja zagraniczna przybrała formę trasy koncertowej Franz Josef Tour, w ramach której grupa odwiedziła m.in. Budapeszt i Ostrawę. Na początku 2004 r. album został nominowany do Folkowego Fonogramu Roku – nagrody płytowej muzyki etno i gatunków pokrewnych, przyznawanej przez grono dziennikarzy muzycznych. W kwietniu 2004 r. album zajął w tymże plebiscycie drugie miejsce. Grupa z tej racji otworzyła kolejną edycję festiwalu Nowa Tradycja, a jej występ transmitował na żywo program drugi Polskiego Radia.
Odejście Świątkowskiej.
Był to jednocześnie drugi koncert, w którym zespół pojawił się bez Sylwii Świątkowskiej. Ta pochłonięta współpracą z Kapelą ze Wsi Warszawa, nie była w stanie regularnie pojawiać się w zespole Stilo. Stasiak, wspólnie ze skrzypaczką, podjęli decyzję o "zawieszeniu" Świątkowskiej i znalezieniu na jej miejsce zastępcy. Zespół na to miejsce przyjął absolwenta warszawskiej Akademii Muzycznej – Damiana Orłowskiego. Muzyk zadebiutował z zespołem w marcu, podczas dzielonego pół na pół ze Świątkowską koncertu w warszawskim klubie Jadłodajnia Filozoficzna, niedługo przed Nową Tradycją.
Zmiana brzmienia. Płyta "Szukaj!".
Zamiana na stanowisku skrzypka poskutkowała utratą części fanów, przyzwyczajonych do charakterystycznej, oszczędnej gry Świątkowskiej. Ponadto brzmienie zespołu oddaliło się od folku. W składzie Orłowski (już jako pełnoprawny członek formacji)-Dutka-Stasiak-Żur-Jedliński Stilo przygotowywali się do nagrania trzeciej płyty, również w studio S4 i pod okiem Leszka Kamińskiego. Tuż przed sesją grupę opuścił perkusista Paweł Jedliński. Jedlińskiego zastąpił perkusista Kontraburgera Janusz Kossakowski, który zarejestrował z zespołem album "Szukaj!", wydany w maju 2005 roku. Na albumie pojawiła się również Świątkowska, cały czas będąca zawieszonym członkiem grupy.
Płyta "Szukaj!" zebrała entuzjastyczne recenzje. Była promowana koncertem w Teatrze Małym (z gościem specjalnym: ukraińską śpiewaczką i aktorką Marianą Sadowską) oraz filmem dokumentalnym poświęconym grupie ("Stilo", reż. Krzysztof Kubiak), nakręconym dla telewizji Polonia i wielokrotnie przez nią emitowanym. Stilo pojawiło się też w programie TV4 Sztukateria, oraz udzieliło długiego wywiadu Markowi Jaromskiemu w jego autorskim programie "Anioł przychodzi nocą" (TV Puls).
Dyskografia.
oraz nagranie na składance "Antologia Polskiego Folku" (Polskie Radio, 2007)

</doc>
<doc id="1204030" url="https://pl.wikipedia.org/wiki?curid=1204030" title="Sport motorowodny">
Sport motorowodny

Sport motorowodny – dyscyplina sportowa, będąca sportem wodnym, obejmująca wyścigi na łodziach klas otwartych (wyścigowych), sportowych, turystykę motorowodną i narciarstwo wodne.
Klasyfikacja.
Rozróżnia się jachting motorowy śródlądowy i morski na łodziach i jachtach z silnikami przyczepnymi i wbudowanymi; klasę sportową i wyścigową łodzi określają: pojemność silnika i wymiary łodzi. Do najpopularniejszych kategorii wyścigów motorowodnych w których startuje wielu polskich zawodników należą: 
GT15 - Jakub Rochnowski (WKS Zegrze), Gabriela Lempert (WKS Zegrze), Marta Bonder (WKS Zegrze), Karol Trzebniak (KS51 Toruń); 
GT30 - Agata Sołtan (WKS Zegrze), Maria Lech (KS51 Toruń), Tomasz Sujkowski (KS51 Toruń), Mateusz Popończyk (KW "Wisła" Warszawa), Leszek Glogier (PKM LOK Poznań); 
Formuła 4 - Marcin Szymczyk (KS51 Toruń) 
OSY400 - Cezary Strumnik (KS Przygoda Chodzież), Grzegorz Stępniak (TKKF Wodnik), Aleksander Goliński (WKS Zegrze), Jakub Rochowiak (WKS Zegrze), Michał Poźniak (KSM Trzcianka) 
F125 - Henryk Synoracki, Sebastian Kęciński, Michał Kausa 
F700 - Marcin Zieliński, Tadeusz Haręza 
Historia.
Pierwsze regaty łodzi motorowych rozegrano 1900 w Paryżu na Sekwanie. Za początek sportu motorowodnego przyjmuje się rok powołania Międzynarodowej Federacji Sportu Motorowodnego - 1922 (początkowo jako Union Internationale du Yachting Automobil UIduYA, od 1946 obecna nazwa - Union Internationale Motonautique); od 1938 są rozgrywane mistrzostwa świata. 
W programie igrzysk olimpijskich tylko w roku 1908 - rozegrano 3 konkurencje sportów motorowodnych (w klasie A zwyciężył Francuz - E. Thurbon, w klasie B i C - zespoły Wielkiej Brytanii).
Dyscyplina w Polsce.
W Polsce pierwsze sekcje motorowodne zaczęły powstawać w latach międzywojennych, początkowo przy Yacht Klubie Polski, potem przy AZS, Oficerskim Yacht Klubie i Warszawskim Towarzystwie Wioślarskim; 1937 odbyły się na Wiśle pierwsze mistrzostwa Polski; 1954 powstała Samodzielna Sekcja Sportów Motorowodnych, przekształcona 1958 w Polski Związek Motorowodny, PZMW (od 1972 Polski Związek Motorowodny i Narciarstwa Wodnego, PZMWiNW). Jednym z najlepszych zawodników w historii sportów motorowodnych jest Waldemar Marszałek. 
Żnin to centrum sportu motorowodnego w Polsce. Corocznie, na Jeziorze Żnińskim Małym rozgrywane są Motorowodne Mistrzostwa Polski, Europy i Świata. W 2004 powstała na placu Wolności w mieście jedyna na świecie aleja Sław Sportu Motorowodnego (wśród gwiazd m.in. Waldemar Marszałek i Tadeusz Haręza), a w 2005 w magistracie otwarto jedyne w Europie Muzeum Sportów Motorowodnych.
Polscy medaliści mistrzostw świata.
Formula 4 stroke
O-250
O-350
O-500
O-700
S-550
T-550
Polscy medaliści mistrzostw Europy.
Formula 4 stroke
O-125 / F-125
O-175
O-250 / F-250
O-350 / F-350
O-500 / F-500
O-700
OSY-400
S-550
T-550

</doc>
<doc id="1204033" url="https://pl.wikipedia.org/wiki?curid=1204033" title="Artaszes Geghamian">
Artaszes Geghamian

Artaszes Geghamian (orm. Արտաշես Գեղամյան; ur. 2 grudnia 1949 w Erywaniu) – ormiański polityk. W latach 1989–1990 prezydent Erywania. W latach 1995–2007 oraz 2012–2018 deputowany Zgromadzenia Narodowego. Kandydat w wyborach prezydenckich w 2003 (17,7%) i 2008 roku (0,46%). Lider założonej przez siebie w kwietniu 1997 partii Jedność Narodowa.

</doc>
<doc id="1204034" url="https://pl.wikipedia.org/wiki?curid=1204034" title="Klasztor Zakonu Chrystusa w Tomarze">
Klasztor Zakonu Chrystusa w Tomarze

Klasztor Zakonu Chrystusa (port. "Convento de Cristo") – kompleks klasztorny na obrzeżach miasta Tomar w Portugalii, w 1983 roku wpisany na listę światowego dziedzictwa UNESCO. 
Historia.
Klasztor i miejscowość zostały założone w 1162 roku przez brata zakonnego Gualdima Paisa z nadania w 1159 przez króla Alfonsa I Zdobywcy za zasługi zakonu podczas rekonkwisty. Przez wiele lat była to siedziba zakonu (dotychczas mieściła się ona w Bradze) i ośrodek władzy religijnej i wojskowej. Templariusze wyruszali stąd na krucjaty, których celem było wypędzenie niewiernych Maurów z Portugalii i Hiszpanii. Z tamtego okresu pochodzi zachowana do dziś Charola, zwana też rotundą lub apsydą templariuszy – kościół romański o nietypowym układzie – ośmiokątny główny ołtarz znajduje się pośrodku szesnastokątnej budowli. 
Kiedy w 1249 roku misja zakonu zakończyła się sukcesem, templariusze otrzymali w nagrodę olbrzymie majątki ziemskie oraz zamki rozsiane po całym Półwyspie Iberyjskim. Potęga zakonu stała się wówczas zagrożeniem dla europejskich królów i w 1314 roku papież Klemens V za namową francuskiego króla Filipa IV Pięknego rozwiązał zakon. Jednak już w 1318 roku portugalski król Dionizy I odtworzył zakon pod nową nazwą – Zakon Rycerzy Chrystusa. Klasztor w Tomarze – tak jak i inne majątki templariuszy – przeszedł na własność nowego zakonu, podległego jednak od tej pory bezpośredniej władzy królewskiej. 
Złoty wiek dla klasztoru w Tomarze przypadł na okres portugalskich wypraw kolonialnych w XV i XVI wieku. Wyprawy te odbywały się wówczas pod patronatem zakonu, a sam książę Henryk Żeglarz był jego wielkim mistrzem. Za jego czasów klasztor znacznie rozbudowano – powstały wówczas krużganki cmentarne ("Claustro do Cemitério") i krużganki „pralnicze»” ("Claustro da Lavagem"). 
Dalsza rozbudowa miała miejsce, kiedy godność wielkiego mistrza, w 1492 roku, otrzymał późniejszy król Manuel I. Dzięki bogactwom zdobytym w zamorskich koloniach dobudował on nową nawę. Wówczas też powstały bogato zdobione, typowo manuelińskie okna na głównej fasadzie sali kapituły. W pełnych przepychu zdobieniach widoczna jest tematyka nawiązująca do portugalskich wypraw kolonialnych – przeważają tu motywy o tematyce morskiej, takie jak splecione liny, kotwice, boje, korale, wodorosty i karawele.
Za panowania Jana III Pobożnego, syna Manuela, nastąpił w Portugalii rozkwit stylu renesansowego. Klasztor w Tomarze zyskał wówczas cztery nowe krużganki. Ich greckie kolumny, łagodne łuki i proste wnęki są typowym przykładem portugalskiej architektury tego okresu. W tym czasie zakon został zdemilitaryzowany, a klasztor przekształcono w prawdziwy ośrodek religijny. 
W 1581 roku na zgromadzeniu w klasztorze w Tomarze portugalska szlachta uznała władzę hiszpańskiego króla Filipa II.
&lt;br&gt;

</doc>
<doc id="1204040" url="https://pl.wikipedia.org/wiki?curid=1204040" title="Jiu-jitsu">
Jiu-jitsu



</doc>
<doc id="1204041" url="https://pl.wikipedia.org/wiki?curid=1204041" title="Udo Dirkschneider">
Udo Dirkschneider

Udo Dirkschneider (ur. 6 kwietnia 1952, Wuppertal, Niemcy) – niemiecki wokalista heavymetalowy. W latach 1976-1987, 1992-1997, 2005 śpiewał w zespole Accept. Od 1987 roku występuje z zespołem U.D.O., którego był założycielem.
W 2006 roku piosenkarz został sklasyfikowany na 41. miejscu listy 100 najlepszych wokalistów wszech czasów według Hit Parader.

</doc>
<doc id="1204044" url="https://pl.wikipedia.org/wiki?curid=1204044" title="Edvard Hanell">
Edvard Hanell

Edvard Fritjof Hanell (ur. 1 maja 1894, zm. 8 kwietnia 1947) – fiński generał, w czasie wojny radziecko-fińskiej dowódca Grupy Alandzkiej.
W dwudziestoleciu wojennym był m.in. komendantem Akademii Wojskowej w Helsinkach. Od marca do czerwca 1940 roku był tymczasowo szefem sztabu generalnego.
W latach 1940–1941 nadzorował budowę linii Salpa.

</doc>
<doc id="1204049" url="https://pl.wikipedia.org/wiki?curid=1204049" title="Nouveau Calls">
Nouveau Calls

Nouveau Calls – czternasty album studyjny Wishbone Ash. Album nagrany oryginalny składem po 14 latach.

</doc>
<doc id="1204051" url="https://pl.wikipedia.org/wiki?curid=1204051" title="100 lat w kinie">
100 lat w kinie

100 lat w kinie – film dokumentalny Pawła Łozińskiego, oparty na pomyśle Krzysztofa Kieślowskiego, zrealizowany w 1995 z okazji 100 lat kina. 
Opis filmu.
Na dokument ten składa się spory zbiór wypowiedzi rozmaitych osób – kinomaniaków (zarówno dorosłych w różnym wieku, jak również dzieci) na temat filmów – wybitnych, ważnych, zapomnianych (oczywiście z subiektywnego punktu widzenia), a także oczekiwań od kina, wymagań stawianych przez widzów twórcom filmu. Wypowiadają się też znawcy kina.
Film ten to swoista wędrówka po historii kina polskiego i światowego – od jego początków do filmu współczesnego, od niemego filmu "Meir Ezofowicz" Józefa Ostoi-Sulnickiego po "Psy" Władysława Pasikowskiego.
Wspomina się m.in. takie produkcje, jak:"Trędowata", "Halka", "Kanał", "Popiół i diament", "Zezowate szczęście", "Żywot Mateusza", "Rejs", "Barwy ochronne", "Amator" czy "Przypadek".

</doc>
<doc id="1204052" url="https://pl.wikipedia.org/wiki?curid=1204052" title="Wazgen Manukian">
Wazgen Manukian

Wazgen Manukian (orm. Վազգեն Մանուկյան; ur. 13 lutego 1946 w Giumri) – ormiański polityk, dr matematyki i fizyki.
W końcu lat 80. XX wieku członek Komitetu „Karabach”.
W latach 1990–1991 premier Armenii. W latach 1992–1993 minister obrony. Kandydat w wyborach prezydenckich w 1996, 1998, 2003 i 2008 roku. Lider Narodowej Unii Demokratycznej.

</doc>
<doc id="1204053" url="https://pl.wikipedia.org/wiki?curid=1204053" title="Teri McMinn">
Teri McMinn

Teri Evelyn McMinn (ur. 18 sierpnia 1951 roku w Houston w Teksasie) – amerykańska aktorka.
Od dziecka interesowała się sztuką. Studiowała na Uniwersytecie Teksańskim w Austin. W roku 1974 dostała rolę Pam w głośnym horrorze Tobe'a Hoopera "Teksańska masakra piłą mechaniczną" po tym, jak Hooper przeczytał w lokalnym teksańskim piśmie artykuł o jej talentach.
Obecnie mieszka w Kalifornii.

</doc>
<doc id="1204054" url="https://pl.wikipedia.org/wiki?curid=1204054" title="Polar PS 663 Bio">
Polar PS 663 Bio

PS 663 BIO – model pierwszych automatycznych pralek bębnowych produkcji polskiej firmy Polar, popularnych w Polsce w latach 70. i 80. XX wieku. Na rynku dostępne były cztery wersje: PS 663 BIO, PS 663 S, PS 663 P i PS 389 EKONOMIK.
Historia wersji.
PS 663 BIO produkowana była na licencji jugosłowiańskiej firmy Gorenje w oparciu o zagraniczne podzespoły. Jej produkcja zaczęła się w 1971 roku. Wraz z upływem czasu wprowadzano do produkcji elementy produkowane w Polsce. Większość zagranicznych części pralki pochodziła z Jugosławii. W tej wersji pralki stosowano dwa typy programatorów: PG 0111 i 416C, oba produkcji zagranicznej.
PS 663 S BIO zaczęto produkować w 1976 roku. Wszystkie podzespoły tej pralki były już produkowane w Polsce. Zastosowano programator model 770 produkowany przez Predom Termet na licencji francuskiej firmy Crouzet. W pralce tej w 1980 roku wprowadzono kilka zmian, między innymi usunięto kontrolkę załączenia grzałki i zaczęto montować tylko jedną lampkę, poddano modyfikacji instalacje elektryczną, zmieniono filtr przeciwzakłóceniowy i przeniesiono hydrostat na prawą stronę pralki.
PS 663 P BIO została wprowadzona do produkcji w 1984 roku. Najważniejszą zmianą, w odniesieniu do poprzedniego modelu, był montaż przekaźnika grzałki, który odciążał styki programatora. Modyfikacja ta pozwoliła na wydłużenie jego żywotności. Zmieniono również programator z modelu 770 na model 770Z. Nie miał on mechanizmu czasowego BIO, który był dość awaryjny. W pralce zmieniono panel frontowy i uproszczono instalację elektryczną. Mimo zastąpienia produkcji pralki PS 663 P BIO pralką PS „Ekonomik”, w 1988 roku wyprodukowano serię pralek bez programu ekonomicznego ze względu na ciągłą produkcję podzespołów dla wersji wcześniejszej.
PS 389 EKONOMIK została wprowadzona do produkcji w 1986 roku. W wersji tej zastosowano programy ekonomiczne, włączane trzecim, dodatkowym przyciskiem. Modyfikacja ta została zaczerpnięta z pralki PDE Luna. Przycisk ten rozłączał jeden z dwóch segmentów grzałki, co powodowało obniżenie pobieranej mocy i zwiększenie czasu podgrzewania. Przycisk ten wyłączał również możliwość prania w temperaturze wody 90 °C.
Produkcji pralek serii „PS” zaprzestano z końcem 1988 roku.
Podgrzewanie wody.
Grzałka pralki była włączana i wyłączana przez programator, bez względu na rzeczywistą temperaturę wody, na podstawie położenia pokrętła programatora. W określonych miejscach ruch pokrętła programatora był blokowany przez przekaźnik blokujący, włączany przez termostaty. Pralka miała 3 termostaty: dla temperatur wody niskich (29 °C), średnich (50 °C) i wysokich (82 °C). W praniu zasadniczym po osiągnięciu temperatury grzałka była jeszcze włączana na pewien czas podnosząc temperaturę wody o około 10–15 °C, w ten sposób uzyskiwano przybliżone temperatury wody: 90 °C dla programu 4, 60 °C dla programów 5 i 6 oraz 40 °C dla programów 7 i 8. Temperatura wody na programie 9 (tkaniny delikatne) była uzyskiwana przez nagrzanie do 29 °C z jednominutowym dogrzewaniem czasowym. Po skończeniu prania pralka realizowała pięć razy płukanie, po którym następowało wirowanie.
Program BIO.
Oryginalnym rozwiązaniem był program BIO, oznaczony cyfrą 1 (W PS 663 BIO z zagranicznymi programatorami 2). Polegał on na wydłużeniu prania wstępnego, w czasie którego temperatura wody wynosiła 50 °C, a pralka wykonywała delikatne obroty bębna (tak zwane obroty BIO). Rozwiązanie to miało umożliwić aktywację enzymów zawartych w proszkach do prania. Aby program był wykonywany należało wcisnąć przycisk BIO znajdujący się na panelu z przodu pralki. Wydłużenie czasu prania wstępnego było wykonywane na dwa sposoby. W PS 663 BIO przycisk BIO uruchamiał specjalny przekaźnik, nazywany przekaźnikiem BIO, który w pewnym momencie i na określony czas wyłączał główne urządzenia wykonawcze pralki. W pozostałych pralkach (z polskim programatorem 770) wydłużenie prania wstępnego polegało na automatycznym zadziałaniu specjalnego mechanizmu, który blokował programator. Przycisk BIO w obu przypadkach podnosił najniższą temperaturę wody z około 30 °C do 50 °C. W programatorze 770Z program BIO nie był umieszczany, z uwagi na wysoką awaryjność.
Silnik pralki.
Silnikiem pralki obracającym bęben był silnik asynchroniczny OKC 2-2/12D produkowany przez Predom EDA. Uzwojenia silnika tworzyły 2 oddzielne silniki, do prania i do wirowania. Silnik wirowania był dwufazowy o jednej parze biegunów z uzwojeniami zasilanymi poprzez przełączniki programatora – zasadnicze napięciem sieci, a pomocnicze poprzez kondensator – i wirował z prędkością 3000 synchronicznych, a 2800 znamionowych obrotów na minutę, co poprzez przełożenie pasowe dawało około 380 obr./min bębna podczas wirowania. Silnik prania był trójfazowy o 6 parach biegunów uzwojenia silnika, a ten sam kondensator co w silniku wirowania był załączany przez programator. Zastosowanie silnika trójfazowego umożliwiło zmianę kierunków obrotów poprzez zmianę punktu przyłączenia zasilania. Silnik ten uzyskiwał 500 synchronicznych, a 425 znamionowych obrotów na minutę, co przekłada się na 40–50 obrotów na minutę bębna.
Pralka w kulturze.
Pralka Polar PS 663 Bio i jej drobne modyfikacje była jednym z najbardziej rozpoznawalnych wyrobów krajowego przemysłu dla gospodarstw domowych, była określana jako "przedmiot pożądania konsumentów". Pralka jest prezentowana w muzeach przedstawiających polskie gospodarstwa domowe w II połowie XX w.
Polar PS w filmie.
Pralki Polar PS pojawiały się również w filmach i serialach polskiej produkcji m.in. w:

</doc>
<doc id="1204055" url="https://pl.wikipedia.org/wiki?curid=1204055" title="Wykaz stopni w Organizacji Todt">
Wykaz stopni w Organizacji Todt

Wykaz stopni w Organizacji Todt (OT) (w nawiasach podano odpowiedniki):

</doc>
<doc id="1204058" url="https://pl.wikipedia.org/wiki?curid=1204058" title="Suzhou (stacja kolejowa)">
Suzhou (stacja kolejowa)

Suzhou () – stacja kolejowa w Suzhou, w prowincji Jiangsu, w Chinach. Na stacji jest 7 peronów.

</doc>
<doc id="1204062" url="https://pl.wikipedia.org/wiki?curid=1204062" title="Gunnar Hansen">
Gunnar Hansen

Gunnar Hansen (ur. 4 marca 1947 w Rejkjawiku; zm. 7 listopada 2015 w Northeast Harbor) – amerykański aktor filmowy pochodzenia islandzkiego; także pisarz.
Aktor przeszedł do historii kina rolą psychopatycznego mordercy noszącego na twarzy maskę z ludzkiej skóry, Leatherface'a (Skórzana twarz) w kultowym już dziś horrorze Tobe'a Hoopera "Teksańska masakra piłą mechaniczną" (1974). Hansen odmówił powtórzenia tej roli zarówno w kontynuacji filmu z 1986 pt. "Teksańska masakra piłą mechaniczną 2" jak i w jego remakeu z 2003.
Pochodził z Islandii, jednak gdy miał 5 lat jego rodzina wyemigrowała do Stanów Zjednoczonych. Początkowo mieszkał w stanie Maine, później rodzina przeniosła się do Teksasu. Uczęszczał do "Austin High School" w Austin. Był absolwentem Uniwersytetu Teksańskiego. Po sukcesie "Teksańskiej masakry piłą mechaniczną" zagrał w jeszcze jednym filmie po czym na kilkanaście lat porzucił aktorstwo i zaczął pisać. W tym czasie odrzucił m.in. rolę w horrorze Wesa Cravena "Wzgórza mają oczy" (1977). Do aktorstwa powrócił pod koniec lat 80.; od tego czasu pojawił się w ok. 20 produkcjach filmowych. Jest autorem kilku książek z zakresu literatury faktu.
Zmarł na raka trzustki w wieku 68 lat.

</doc>
<doc id="1204069" url="https://pl.wikipedia.org/wiki?curid=1204069" title="Fallopia aubertii">
Fallopia aubertii



</doc>
<doc id="1204081" url="https://pl.wikipedia.org/wiki?curid=1204081" title="Turkaweczka czarnogardła">
Turkaweczka czarnogardła

Turkaweczka czarnogardła, gołąbek czarnogardły ("Oena capensis") – gatunek ptaka z rodziny gołębiowatych (Columbidae). Jest malutkim gołąbkiem wielkości dużego wróbla z długim ogonem i charakterystyczna czarną maską. Zamieszkuje półpustynie Afryki, Madagaskar i Półwysep Arabski. Żywi się nasionami. Nie jest gatunkiem zagrożonym.
Opis.
Turkaweczka czarnogardła jest jedynym gatunkiem rodzaju "Oena". Gołąbek ten występuje w dwóch podgatunkach: "Oena capensis aliena" , oraz "Oena capensis capensis" .
Jest malutkim gołębiem, wielkości podobnej do papużki falistej. Długość ciała osiąga zazwyczaj 23 cm, rozpiętość skrzydeł 28–33 cm, a masa 40 g. Ma bardzo długi czarny, spiczasty ogon, na który przypada 13 cm długości ciała. U nasady ogona widać trzy pasy, biały i dwa czarne. Upierzenie jest w przewadze szare, z wyjątkiem białego spodu ciała i kasztanowych podstaw lotek, które są widoczne w locie. Wierzch ciała może mieć brązowy nalot. Nogi są czerwone. Dorosły samiec posiada czarną plamę przechodzącą z twarzy, przez szyję do piersi, oraz pomarańczowo-żółty dziób z czerwoną nasadą, na skrzydłach występuje metalicznie granatowa plama. Samice ubarwione są mniej kontrastowo bez czarnej maski, a ich dzioby są koloru ciemnego rogu. Młode ptaki przypominają samice, lecz są ciemniejsze, posiadają też liczne prążki i plamki.
Gruchanie tych gołębi jest ciche i smutne, składa się z krótkich, wielokrotnie powtarzanych „ku-kuu” z przeciągnięciem i nieco wyższym tonem drugiej sylaby.
Gatunek nie jest towarzyski, występuje pojedynczo lub parami, choć mogą one tworzyć większe stada przy oczkach wodnych.
Występowanie i siedlisko.
Ojczyzną turkaweczek czarnogardłych jest środkowa Afryka, skąd zaczęły się rozprzestrzeniać. Podgatunek "Oena capensis aliena" zamieszkuje Madagaskar, a "Oena capensis capensis" występuje od Maroka i Sudanu po południową Afrykę i południową część Arabii Saudyjskiej. Gołąbek zasiedla tereny otwarte, pustynne i półpustynne, porośnięte krzewami i akacją.
Komisja Faunistyczna Sekcji Ornitologicznej Polskiego Towarzystwa Zoologicznego wymienia turkaweczkę czarnogardłą na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Pożywienie.
Gatunek jest dość naziemny i zazwyczaj żeruje na otwartym terenie. Jego pożywienie stanowią prawie wyłącznie nasiona trawy, turzyc i chwastów.
Rozród.
Termin lęgów jest uzależniony między innymi od ilości pokarmu. Podczas godów samiec ściga samicę i wykonuje przed nią skłon, wydając głos brzmiący jak „kuk” i rozpościerając ogon. Gniazdo budują w zaroślach, bardzo nisko, nawet na wys. 0,5 m nad ziemią. Na niektórych obszarach gatunek ten staje się synantropijny i gniazda powstają w parkach lub wśród osiedli. Samica składa zwykle 2 jaja o grubej, matowej skorupce, które wysiaduje przez 14–16 dni. Po ok. 12 dniach od wyklucia się młode wyfruwają z gniazda. Po 22 dniach na głowach samców pojawia się czarny rysunek, a po 7 tygodniach również na piersi. Kompletne upierzenie ptaki osiągają po upływie pół roku.
Status i ochrona.
Wielkość populacji nie została określona liczbowo, jednak gołąbki te występują dość pospolicie i nie uważa się, aby ich liczebność była bliska progu zagrożenia. Od 1984 do 2005 r. zostało zarejestrowanych 158 149 dzikich osobników w bazie Światowego Centrum Monitoringu Ochrony (UNEP-WCMC CITES Trade Database). Gatunek ma bardzo duży zasięg występowania i ciągle go powiększa, dlatego trend zmian ich liczebności jest określany jako wzrastający. Z tych powodów turkaweczka czarnogardła jest oceniana przez IUCN jako gatunek najmniejszej troski (LC – Least Concern).

</doc>
<doc id="1204088" url="https://pl.wikipedia.org/wiki?curid=1204088" title="Reprezentacja Malawi w piłce nożnej mężczyzn">
Reprezentacja Malawi w piłce nożnej mężczyzn

Reprezentacja Malawi w piłce nożnej – kadra Malawi w piłce nożnej mężczyzn. 
Jest kontrolowana przez Związek Piłkarski Malawi (Football Association of Malawi). Federacja została założona w 1966, od 1967 jest członkiem FIFA, od 1968 CAF. Przydomek reprezentacji to 'Płomienie'. Malawijczycy nigdy nie awansowali do finałów Mistrzostw Świata, w 1984 dotarli do Rundy 1 Pucharu Narodów Afryki. Drużyna Malawi trzykrotnie triumfowała w Pucharze CECAFA (1978, 1979, 1988). Trenerem reprezentacji jest Kinnah Phiri. W rankingu FIFA drużyna Malawi zajmowała 72. miejsce, a w CAF 16. miejsce (18 maja 2011).
Selekcjonerem kadry Malawi jest Meke Mwase.

</doc>
<doc id="1204096" url="https://pl.wikipedia.org/wiki?curid=1204096" title="Rumex sanguineus">
Rumex sanguineus



</doc>
<doc id="1204098" url="https://pl.wikipedia.org/wiki?curid=1204098" title="111 dni letargu">
111 dni letargu

111 dni letargu – polski telewizyjny film fabularny, dramat w reżyserii Jerzego Sztwiertni zrealizowany w 1984 roku na podstawie wspomnień Adama Grzymały-Siedleckiego ("111 dni letargu. Wspomnienia z Pawiaka z lat 1942-1943", 1944).
O filmie.
Na fabułę filmu składają się przeżycia Adama Grzymały-Siedleckiego, który podczas II wojny światowej nocą w końcu 1942 roku został aresztowany w czasie akcji, jaką wymierzono w polską inteligencję. Przesiedział on na Pawiaku 111 dni (w celi oraz w szpitalu więziennym). W roli głównej wystąpił Władysław Kowalski.
Obsada.
"w kolejności alfabetycznej"

</doc>
<doc id="1204104" url="https://pl.wikipedia.org/wiki?curid=1204104" title="Wälderschanze">
Wälderschanze

Wälderschanze – kompleks skoczni narciarskich o punktach konstrukcyjnych K85, K55, K33 i K18 w austriackiej miejscowości Andelsbuch. 
Pierwsze skocznie w Andelsbuch wybudowano w 1928. Uległy one zniszczeniu podczas II wojny światowej i w 1947 powstała na ich miejsce Wälderschanze. Obiekt kilkukrotnie ulegał przebudowie. Organizowano na nim mistrzostwa Austrii w skokach narciarskich, po raz ostatni w 2000, z okazji 75-lecia lokalnego klubu.

</doc>
<doc id="1204106" url="https://pl.wikipedia.org/wiki?curid=1204106" title="Tobe Hooper">
Tobe Hooper

Tobe Hooper, właśc. William Tobe Hooper (ur. 25 stycznia 1943 w Austin, zm. 26 sierpnia 2017 w Los Angeles) – amerykański reżyser filmowy, twórca "Teksańskiej masakry piłą mechaniczną" (1974).
Życiorys.
Hooper urodził się w Austin w Teksasie, jako syn Lois Belle i Normana Williama Raya Hoopera. Gdy był małym chłopcem, ojciec często zabierał go do lokalnego kina, co wzbudziło w nim miłość do filmów. Jako nastolatek kręcił filmy, w których obsadzał szkolnych kolegów. Za debiut Hoopera uznaje się krótkometrażowy projekt "The Abyss" z 1959 roku, choć wiele źródeł jako debiutancki projekt reżysera podaje późniejszy "The Heisters" (1964), który zdobył pre-nominację do Nagrody Akademii Filmowej. Dramat "Eggshells" z roku 1969 uchodzi za prymarne dzieło fabularne reżysera. Przez dekady "Eggshells" był filmem zaginionym; jego kopię odkryto w 2009.
Pierwszym spektakularnym projektem Hoopera była klasyczna dziś "Teksańska masakra piłą mechaniczną". Film zadebiutował na ekranach kin w 1974 roku i otworzył Hooperowi drogę do kariery. Przez następne lata swojej aktywności, reżyser stworzył ponad dwa tuziny filmów kinowych, telewizyjnych i wideo, głównie horrorów i dreszczowców science-fiction, z których najpopularniejszymi są: "Miasteczko Salem" (1979), "Lunapark" (1981), "Duch" (1982), "Siła witalna" (1985), "Teksańska masakra piłą mechaniczną 2" (1986) i "Krwawa masakra w Hollywood" (2004). Ostatni obraz Hoopera, "Djinn", powstał w 2013 roku jako produkcja Zjednoczonych Emiratów Arabskich.

</doc>
<doc id="1204110" url="https://pl.wikipedia.org/wiki?curid=1204110" title="Nick Brown">
Nick Brown

Nicholas Hugh Brown (ur. 13 czerwca 1950 r. w Hawkhurst w hrabstwie Kent) – brytyjski polityk, minister w pierwszym rządzie Tony’ego Blaira, członek Partii Pracy.
Dorastał w Tunbridge Wells. Studiował na uniwersytecie w Manchesterze, a następnie pracował w dziale reklamy Procter and Gamble. W 1978 r. został doradcą prawnym północnego regionu GMBATU z siedzibą w Newcastle. W 1980 r. został wybrany do rady miasta Newcastle. W 1983 r. wygrał wybory do Izby Gmin w okręgu Newcastle upon Tyne East. Od 1997 r. reprezentuje okręg wyborczy Newcastle upon Tyne East and Wallsend.
W 1985 r. został mówcą opozycji ds. prawnych. W 1988 r. został mówcą ds. finansowych a w 1994 r. został ministrem zdrowia w gabinecie cieni. Rok później został zastępcą Chief Whip of Labour Party. Po zwycięskich wyborach 1997 r. został Głównym Whipem oraz parlamentarnym sekretarzem skarbu. Na tych stanowiskach pozostał do 1998 r., kiedy to otrzymał tekę ministra rolnictwa, rybołówstwa i żywności oraz został członkiem ścisłego gabinetu.
W 1998 roku Brown dokonał swojego coming outu na łamach News of the World, ujawniając, iż jest gejem.
Urzędowanie Browna w ministerstwie rolnictwa przypadło na okres licznych epidemii chorób zwierzęcych, aż po epidemię pryszczycy w 2001 r. Polityka rządu wobec tych problemów była często krytykowana, mimo iż Brown wprowadził wówczas liczne udogodnienia dla farmerów, przemysłu żywnościowego oraz weterynarzy. Po wyborach 2001 r. Brown został usunięty z resortu rolnictwa i został ministrem stanu ds. pracy w departamencie pracy i emerytur. W czerwcu 2003 r. został usunięty z rządu. Wiadomość o tym otrzymał podczas partyjnego spotkania z okazji 20-lecia jego pracy deputowanego.
Brown zawsze był uznawany za stronnika Gordona Browna. Kiedy ten został premierem mianował Browna zastępcą Głównego Whipa oraz młodszym ministrem ds. północnego wschodu. Brown został również Skarbnikiem Dworu Królewskiego. W październiku 2008 r. został parlamentarnym sekretarzem skarbu i głównym whipem rządu w Izbie Gmin.

</doc>
<doc id="1204114" url="https://pl.wikipedia.org/wiki?curid=1204114" title="Reprezentacja Mauretanii w piłce nożnej mężczyzn">
Reprezentacja Mauretanii w piłce nożnej mężczyzn

Reprezentacja Mauretanii w piłce nożnej (arab. "منتخب موريتانيا لكرة القدم") – zespół piłkarski, biorący udział w imieniu Mauretanii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo mauretańskie. Jest kontrolowana przez Federację Piłkarska Islamskiej Republiki Mauretanii (Fédération de Football de la République Islamique de Mauritanie). Federacja została założona w 1961, od 1964 jest członkiem FIFA, od 1988 członkiem CAF. Jest to jedna z najsłabszych drużyn afrykańskich i świata. Nigdy nie awansowała do finałów Mistrzostw Świata, ale raz do Pucharu Narodów Afryki. Przydomek reprezentacji to "Maurowie".
Według danych z 15 kwietnia 2012 roku reprezentacja ta rozegrała 48 meczów z czego wygrała tylko cztery i zremisowała trzynaście.
W 2014 selekcjonerem kadry Mauretanii został Corentin Martins

</doc>
<doc id="1204115" url="https://pl.wikipedia.org/wiki?curid=1204115" title="Jerzy Truszkowski">
Jerzy Truszkowski

Jerzy Truszkowski (ur. 1961 r. w Warszawie) – polski performer, akcjoner, malarz, twórca instalacji, fotografii, filmów i wideo. Publikuje teksty z zakresu teorii, historii i krytyki sztuki. Znany również pod pseudonimem Max Hexer.
Jego działania wiązane są z kategorią i nurtem sztuki krytycznej.
Życiorys.
Po maturze zdanej w 1979 roku był pracownikiem fizycznym zaplecza gospodarczego w szpitalu w Warszawie. Od 1980 roku studiował w Instytucie Wychowania Artystycznego Uniwersytetu Marii Curie-Skłodowskiej w Lublinie (dyplom w Pracowni Druku Płaskiego w 1986 r.). Słuchacz wykładów historii filozofii oraz logiki formalnej i uczestnik ćwiczeń z logiki na Wydziale Filozofii Katolickiego Uniwersytetu Lubelskiego (1980–1981). Od 1983 r. związany był z programem Galerii Labirynt BWA w Lublinie oraz ruchem Kultura Zrzuty w prywatnej alternatywnej galerii Strych w Łodzi (1983–1986). W 1983 i 1985 r. uczestniczył w prywatnych spotkaniach artystów w Teofilowie. Na Strychu w Łodzi w 1984 r. Truszkowski miał drugą indywidualną wystawę "Nihilizm Intelektu" (miesiąc później przeniesioną do Galerii Dziekanka w Warszawie), na otwarciu której wykonał "Nihilistyczny Performance Anty-Nihilistyczny". W latach 1983–1986 był współtwórcą niezależnego pisma "Tango" oraz periodyku "Halo Halo" Jacka Kryszkowskiego (obydwa wydawane jako zbiór autorskich prac na prawach maszynopisu). Był jednym z prekursorów sztuki krytycznej i politycznej w Polsce. W 1987 r. odbył roczną służbę wojskową we Wrocławiu i Czerwonym Borze.
Czterokrotny stypendysta Ministra Kultury i Dziedzictwa Narodowego. 
Kariera artystyczna.
W performance i malarstwie odwoływał się do prymarnych znaków kulturowych, filozoficznych i religijnych (krzyż łaciński, grecki, transformacje gwiazdy pięcioramiennej, krew, portret filozoficzny, autoportret) traktując je podmiotowo i jako symbol żywy, wskazując ich stałość tworzenia sensów w zmiennych kontekstach społeczno-politycznych. Autor licznych cykli obrazów, m.in. "Nihilizm Intelektu" (1981–1984), "Somnambuliczny System Symboliczny" (1985), "Pikto-filozofowie" (1985–1986), "Vitcatius in Russia" (1988–1989), "Mandala źrenicy oka" (1989), "Nieśmiertelny Sztandar" (1990), "Step, śnieg, krew" (1991–1994), "September 11" (2001). W 2000 r. wskutek inspiracji Agnieszki Mikszty powołał, kontynuowany do dziś, cykl "Unus Dolor- Odin [Ru]bol – Une Douleur – Jedna Dola – 11[Ywin] [T]errors – Max Stirner 1000 Euro" – cykl wielkoformatowych obrazów nawiązujących do banknotów dolarowych, rubli, funtów, euro, złotych i in., w których poruszał tematykę totalitarnej władzy pieniądza reprezentowanej przez globalną ekonomię. W latach 1982–1989 działał z artystyczną grupą audiowizualną NAO Sternenhoch (muzyka postindustrialna). W 2010 r. historyczne obrazy grupy pokazane zostały na wystawie "Pokolenie ‘80" w Muzeum Narodowym w Krakowie. 
Wokalista rockowy.
W latach 1999–2003 koncertował z grupą Hexer (Electro Body Music). W latach 2003–2005 koncertował z grupą MEMeticXpress (nazwę wymyśliła Barbara Konopka) znaną również jako Berlin-Lublin Express (nazwę wymyślił Jerzy Truszkowski). W latach 2010–2012 koncertował z grupą wizualno-dźwiękową Bromberg (którą założył w roku 1988 Piotr Różycki). W roku na otwarciu wystawy "I Could Live In Africa" miał miejsce w Muzeum Sztuki Nowoczesnej w Warszawie koncert-performance, który był reaktywacją grupy NAO Sternenhoch (Ireneusz "Bubo" Puchacz -gitara elektryczna, pomysł performance polegającego na zniszczeniu 2 gitar akustycznych, Zbigniew Libera - perkusja, Barbara Konopka - keyboard, laptop, Jerzy Truszkowski - bass).
Dzieła w kolekcjach publicznych.
Instytucje posiadające w kolekcji prace artysty: Galeria Bielska BWA, Muzeum Narodowe we Wrocławiu, Muzeum Okręgowe im. Leona Wyczółkowskiego w Bydgoszczy, Muzeum Ziemi Lubuskiej, Muzeum Caricyno w Moskwie, Muzeum Sztuki w Samarze, Państwowym Centrum Sztuki Współczesnej w Moskwie, Galerii Labirynt, WRO Art Center, Towarzystwo Zachęty Sztuk Pięknych we Wrocławiu, Muzeum Współczesne we Wrocławiu, Towarzystwo Zachęty Sztuk Pięknych w Lublinie, Towarzystwo Zachęty Sztuk Pięknych w Katowicach, Towarzystwo Zachęty Sztuk Pięknych w Szczecinie, Towarzystwo Zachęty Sztuk Pięknych w Olsztynie, Centrum Sztuki Współczesnej Zamek Ujazdowski w Warszawie.
Autor książek.
Po 1990 r. opublikował liczne artykuły i książki o sztuce współczesnej. W latach 2007–2010 jako Max Hexer publikował regularnie eseje w autorskim dziale "Awangarda wiecznie żywa" w miesięczniku papierowym "sztuka.pl", gdzie opublikował parę cover-stories nt. polskich artystek i artystów neoawangardowych (Zofia Kulik, Jacek Malicki, Adam Kalinowski, Leszek Przyjemski). W latach 2007–2014 w kwartalniku "artluk" publikował eseje w autorskim dziale "Sztuka i historia".
Obecnie jest zastępcą redaktora naczelnego do spraw organizacyjnych periodyku "artluk".

</doc>
<doc id="1204116" url="https://pl.wikipedia.org/wiki?curid=1204116" title="Cesarstwo Indii">
Cesarstwo Indii



</doc>
<doc id="1204119" url="https://pl.wikipedia.org/wiki?curid=1204119" title="Bilgerischanze">
Bilgerischanze

Bilgerischanze - kompleks skocznia narciarska o punktach konstrukcyjnych K50 i K20 w austriackiej miejscowości Bad Hofgastein.
Ich nazwa pochodzi od pioniera narciarstwa, majora Georga Bilgeri (1873-1934). W 1922 na skoczni oddano pierwszy skok na odległość ponad 40 metrów. Stare fotografie pokazują sposób prowadzenia zawodów: trzech skoczków skakało obok siebie w tym samym momencie. Dzisiaj Bilgeri-Schanze już nie istnieje.

</doc>
<doc id="1204120" url="https://pl.wikipedia.org/wiki?curid=1204120" title="Rumex crispus">
Rumex crispus



</doc>
<doc id="1204121" url="https://pl.wikipedia.org/wiki?curid=1204121" title="Okręg wyborczy Newcastle upon Tyne East">
Okręg wyborczy Newcastle upon Tyne East

Okręg wyborczy Newcastle upon Tyne East powstał w 1918 r. i wysyłał do brytyjskiej Izby Gmin jednego deputowanego. Okręg został zniesiony w 1997 r. Komisja Rozgraniczenia dla Anglii w 2005 r. odtworzyła okręg na następne wybory parlamentarne.

</doc>
<doc id="1204122" url="https://pl.wikipedia.org/wiki?curid=1204122" title="Weihnachtssong">
Weihnachtssong

Weihnachtssong jest singlem promującym album Ansage Nr 3 grupy Aggro Berlin. Utwór ten przyniósł sławę nie tylko Aggro, ale przede wszystkim raperowi Sido.
Piosenka przedstawia tematykę świąteczną w karykaturalny sposób.

</doc>
<doc id="1204123" url="https://pl.wikipedia.org/wiki?curid=1204123" title="33 Pułk Artylerii Lekkiej (LWP)">
33 Pułk Artylerii Lekkiej (LWP)

33 Pułk Artylerii Lekkiej (33 pal) – oddział artylerii lekkiej ludowego Wojska Polskiego.
Formowanie i zmiany organizacyjne.
Pułk sformowany został wiosną 1945 w Konstantynowie, w składzie 11 Dywizji Piechoty. Podstawą organizacji jednostki był rozkazu Nr 58/Org. Naczelnego Dowódcy Wojska Polskiego z 15 marca 1945 "o formowaniu związków i jednostek wojskowych zgodnie z planem rozbudowy WP" i etat Nr 04/552 . Zgodnie z etatem pułk miał liczyć 912 żołnierzy, 495 koni i 36 samochodów. Rejon formowania pułk opuścił już po zakończeniu wojny. Udziału w walkach nie brał. Po wojnie uczestniczył w akcji rolnej i osiedleńczej. Po wojnie stacjonował w garnizonie Żary.
W 1952 oddział przeformowany został w 33 pułk artylerii haubic według etatu Nr 5/86. W kwietniu 1962 oddział przemianowany został na 33 pułk artylerii. W 1963 jednostka przeformowana została w 32 dywizjon artylerii haubic, a na początku 1970 w 33 pułk artylerii.

</doc>
<doc id="1204124" url="https://pl.wikipedia.org/wiki?curid=1204124" title="Hiperimmunoglobulinemia E">
Hiperimmunoglobulinemia E



</doc>
<doc id="1204126" url="https://pl.wikipedia.org/wiki?curid=1204126" title="Okręg wyborczy Newcastle upon Tyne East and Wallsend">
Okręg wyborczy Newcastle upon Tyne East and Wallsend

Okręg wyborczy Newcastle upon Tyne East and Wallsend powstał w 1997 r. i wysyła do brytyjskiej Izby Gmin jednego deputowanego. Komisja Rozgraniczenia dla Anglii zapowiedziała w 2005 r. likwidację tego okręgu w najbliższych wyborach parlamentarnych. Odtworzony zostanie dawny okręg wyborczy Newcastle upon Tyne East a Wallsend zostanie włączone do okręgu North Tyneside.

</doc>
<doc id="1204127" url="https://pl.wikipedia.org/wiki?curid=1204127" title="Wsiewołod Jakowlew">
Wsiewołod Jakowlew

Wsiewołod Fiedorowicz Jakowlew, ros. Все́волод Фёдорович Я́ковлев (ur. we wsi Okrojewo, w wołotowskim rejonie, obwód nowogrodzki, zm. 2 kwietnia 1974 w Moskwie) – generał porucznik Armii Radzieckiej.
Życiorys.
Od 1915 służył w rosyjskiej armii, w 1916 skończył szkołę podoficerską w Peterhofie.
W 1918 wstąpił do Armii Czerwonej. Brał udział w wojnie domowej w Rosji, w tym w kampanii polskiej 1920.
Od 1922 zastępca dowódcy, a 1923–1931 dowódca pułku strzelców. W 1928 skończył kursy dla wyższych dowódców w Wojskowej Akademii Politycznej, a w 1934 studia w Akademii Wojskowej im. Frunzego w Moskwie. W latach 1931–1932 dowódca i komisarz 37 Dywizji Strzeleckiej. 1935–1937 dowódca i komisarz 1 Turkiestańskiej Dywizji Strzelców Górskich, 1937–1938 dowódca 19 Korpusu Strzeleckiego Leningradzkiego Okręgu Wojskowego. W styczniu 1938 został wyznaczony na stanowisko zastępcy dowódcy Białoruskiego Okręgu Wojskowego, a 8 lutego tego roku został mianowany komandarmem II rangi. Dwa miesiące później został zastępcą dowódcy Samodzielnej Dalekowschodniej Armii, a następnie dowódcą Zabajkalskiego Okręgu Wojskowego. W październiku 1939 objął dowództwo Kalinińskiego Okręgu Wojskowego w Kalininie. 
W czasie wojny zimowej zastępca dowódcy i dowódca 7 Armii. W lipcu 1940 został wyznaczony na stanowisko zastępcy dowódcy, a w styczniu 1941 pierwszego zastępcy dowódcy Kijowskiego Specjalnego Okręgu Wojskowego w Kijowie.

</doc>
<doc id="1204128" url="https://pl.wikipedia.org/wiki?curid=1204128" title="Fokker E.I">
Fokker E.I

Fokker E.I – niemiecki samolot myśliwski z okresu I wojny światowej.
Opis ogólny.
Fokker E.I (znany także jako Fokker M.5K/MG) to pierwszy z serii jednopłatowych myśliwców niemieckich firmy Fokker (Eindecker, czyli „jednopłatowiec”) użytych podczas I wojny światowej, który posiadał karabin maszynowy zsynchronizowany z obrotami śmigła. Ponieważ technologia ta była w momencie wejścia E.I do służby niedostępna dla lotnictwa państw Ententy, a jej użycie znacznie podnosiło łatwość i celność prowadzenia ognia z broni pokładowej, Fokker E.I i jego rozwinięcia (E.II, E.III, E.IV) stały się jednymi z najbardziej znanych myśliwców I wojny światowej. Latali na nim m.in. Max Immelmann i Oswald Boelcke, należący do grupy najlepszych i najbardziej znanych niemieckich asów.
Projekt i rozwój.
Fokker E.I powstał jako projekt samolotu myśliwskiego na bazie nieuzbrojonego niemieckiego samolotu zwiadowczego Fokker M.5 (znanego także jako Fokker A.III), który z kolei był wzorowany na francuskim Morane-Saulnier typu H z 1913 roku. Jego konstrukcja została zainicjowana przez pomyślne testy strzelania z użyciem prototypu synchronizatora, które przeprowadził zespół kierowany przez holenderskiego konstruktora, Antona Fokkera. Testy przeprowadzono z użyciem nowego karabinu Parabellum lMG 14 zamontowanego na samolocie Fokker M.5. Wypadły one tak obiecująco, że po pierwszych próbach, które odbyły się w dniach 19 i 20 maja 1915, maszyna została w ciągu dwóch tygodni wysłana na front. Po udanych testach Anton Fokker postanowił zaprojektować samolot myśliwski na bazie Fokkera M.5, który z założenia korzystałby ze świeżo opracowanej technologii. 
Prawdziwą przewagę nad samolotami używanymi przez Ententę w tym okresie (rok 1915) dawał pilotowi Fokkera E.I synchronizator pozwalający na strzelanie z pojedynczego karabinu maszynowego MG 08 (na seryjnych maszynach) pomiędzy łopatami pracującego śmigła, bez obaw o jego uszkodzenie. Konstrukcja myśliwców tego okresu nie pozwalała jeszcze na umieszczenie karabinów maszynowych w skrzydłach, więc w zamian karabiny maszynowe musiały być umieszczane na górnej powierzchni płata dwupłatowców (co jednak było powodem dużych trudności z przeładowywaniem i celowaniem), lub w kabinie strzelca/pilota umieszczonej przed śmigłem (konstrukcje ze śmigłami pchającymi). 
Pierwsze pięć Fokkerów, w których zastosowano ten wynalazek, zostało oznaczonych jako Fokkery M.5K/MG. W kolejnych maszynach, oznaczonych już jako E.I, skrócono płaty i obniżono ich położenie w celu zwiększenia prędkości maksymalnej i polepszenia widoczności z kabiny pilota. Ta druga zmiana była następnie przeniesiona do kolejnych wersji jednopłatowych myśliwców Fokkera (E.II, E.III i E.IV).
Mimo rozpoczęcia produkcji następców E.I – Fokkera E.II, a wkrótce potem i Fokkera E.III, maszyny ty były produkowane równolegle z nimi aż do roku 1916. Wynikało to z ograniczonej dostępności stukonnych silników używanych w tych nowszych konstrukcjach. Przed końcem 1916 roku wyprodukowano łącznie 54 Fokkery E.I, z których 2 przekazano siłom powietrznym Austro-Węgier, a 5 niemieckiej flocie (Kaiserliche Marine).
Opis konstrukcji.
Podobnie jak jego francuski pierwowzór, E.I to średniopłat z kadłubem o przekroju prostokątnym, zwężającym się ku tyłowi, z usterzeniem pozbawionym nieruchomych części – sterowanie odbywało się poprzez wychylenie całej powierzchni statecznika poziomego lub pionowego. Skrzydła pozbawione były lotek, dzięki ich elastycznej strukturze sterowanie odbywało się poprzez kontrolowaną zmianę (skręcenie) profilu skrzydła za pomocą linek przechodzących przez przednią część kokpitu. O ile francuski pierwowzór miał konstrukcję drewnianą, to Fokker E.I był konstrukcją mieszaną. Szkielet kadłuba, który tworzyła kratownica spawana z rur stalowych usztywniana drutem, pokryty był głównie płótnem. Jedynie przednia część kadłuba przed kabiną pilota i większa część silnika pokryta była blachą duralową. Skrzydła były prostokątne, dwudźwigarowe, o szkielecie drewnianym krytym płótnem, usztywnione za pomocą linek mocowanych do charakterystycznych kozłów umieszczonych nad i pod kadłubem. Podwozie przednie stałe, z tyłu zastosowano płozę ogonową. Samolot był dość prymitywną konstrukcją, nie posiadał nawet przepustnicy pozwalającej na regulowanie obrotów silnika, a brak lotek znacznie ograniczał jego manewrowość. Ponieważ samolot nie posiadał mechanicznej pompy paliwa, pilot co około 10 minut musiał podpompowywać paliwo ręcznie.
Działania bojowe.
Fokkery E.I były używane głównie do ochrony własnych lotnisk i strącania maszyn zwiadowczych nieprzyjaciela. Wynikało to m.in. z wydanego przez niemieckie dowództwo zakazu zapuszczania się tymi samolotami nad terytorium wroga – chodziło o to, aby synchronizator nie wpadł w ręce państw Ententy. Dopiero kolejny następca tego samolotu, Fokker E.III, był używany do formowania pierwszych niemieckich eskadr myśliwskich. 
Pierwsze potwierdzone zwycięstwo na Fokkerze E.I odniósł Max Immelmann, zmuszając 1 sierpnia 1915 roku do lądowania brytyjski samolot B.E.2C. Jednak już wcześniej, 1 lipca 1915, porucznik Wintgens na Fokkerze M.5K/MG zmusił do lądowania francuski Morane-Saulnier L, który jednak wylądował na terytorium francuskim i zwycięstwo to nie zostało oficjalnie zaliczone.
Fokkery E.I były używane przez armię Niemiec (Luftstreitkräfte) i Austro-Węgier, a także flotę niemiecką do patrolowania wybrzeża. 
Mimo niedostatków E.I i kolejnych jednopłatowców Fokkera, w początkowym okresie wojny piloci niemieccy latający na tych maszynach odnosili duże sukcesy, zestrzeliwując prawie każdą maszynę wroga, jaka znalazła się w ich zasięgu. Doprowadziło to do uzyskania przez Niemców zdecydowanej przewagi powietrznej na zachodnim froncie w okresie pomiędzy sierpniem 1915 i marcem 1916. Okres ten został nazwany w prasie brytyjskiej "biczem Fokkera". Koniec zdecydowanego panowania Niemców w powietrzu przyniosło dopiero szersze wprowadzenie do walki przez Brytyjczyków samolotów F.E.2b i Airco DH.2, a przez Francuzów niewielkiego Nieuport 11. Myśliwce te ciągle nie miały synchronizatora (angielskie konstrukcje wyposażone były w śmigło pchające, a zatem nie wymagały synchronizacji przy strzelaniu do przodu), ale ich właściwości manewrowe pozwoliły na skuteczną walkę z ówczesnymi Fokkerami.

</doc>
<doc id="1204129" url="https://pl.wikipedia.org/wiki?curid=1204129" title="34 Pułk Artylerii Lekkiej">
34 Pułk Artylerii Lekkiej

34 Pułk Artylerii Lekkiej (34 pal) – oddział artylerii lekkiej ludowego Wojska Polskiego.
Formowanie i zmiany organizacyjne.
Pułk sformowany został w garnizonie Poznań na podstawie rozkazu nr 58/org. Naczelnego Dowództwa Wojska Polskiego z 15 marca 1945, w składzie 12 Dywizji Piechoty.
Rejon formowania pułk opuścił już po zakończeniu wojny. Udziału w walkach nie brał. Po wojnie uczestniczył w akcji rolnej i osiedleńczej. Stacjonował wtedy w Kluczewie. W marcu 1946 roku pułk stacjonował już w garnizonie Szczecin przy ulicy Unii Lubelskiej (budynek szpitala). Później przeniósł się do kompleksu koszarowego przy al. Wojska Polskiego.
W czerwcu 1947 roku gen. Marian Spychalski wręczył pułkowi sztandar.
W maju 1949 roku pułk przeszedł w podporządkowanie dowódcy 8 Dywizji Piechoty i przedyslokowany został do garnizonu Kołobrzeg. W 1951 roku jednostka przeformowana została w 34 pułk artylerii haubic.
W 1957 roku pułk został rozformowany. Na jego bazie sformowano: 103 i 104 dywizjon artylerii haubic oraz 48 szkolną baterię artylerii. Pod koniec 1958 roku pułk został odtworzony. W terminie do 15 marca 1963 roku jednostka przeformowana została w 34 Pułk Artylerii, a w maju 1967 roku przemianowana na 4 Pułk Artylerii.
Żołnierze pułku.
Dowódcy pułku:
Oficerowie pułku:
Skład etatowy.
Razem:
żołnierzy – 1093 "(oficerów – 150, podoficerów – 299, kanonierów – 644)"
sprzęt:

</doc>
<doc id="1204130" url="https://pl.wikipedia.org/wiki?curid=1204130" title="Dwanaście krzeseł (film 1933)">
Dwanaście krzeseł (film 1933)

Dwanaście krzeseł (czes. "Dvanáct křesel") – polsko-czechosłowacki film komediowy z roku 1933 w reżyserii Michała Waszyńskiego i Maca Frica.
Film powstał na podstawie powieści "Dwanaście krzeseł" Ilji Ilfa i Jewgienija Pietrowa.
Fabuła.
Główny bohater, Ferdynand Suplatko (w tej roli Vlasta Burian), jest fryzjerem. Pewnego dnia otrzymuje spadek, ale okazuje się, że jest to tylko 12 krzeseł. Oddaje je do komisu.
Kiedy jednak odnajduje list od ciotki, dowiaduje się, że w jednym z krzeseł ukryto 100 tysięcy dolarów. Tymczasem krzesła zostały już sprzedane. Ferdynand postanawia odzyskać spadek. Pomaga mu w tym antykwariusz Kamil Klepka (Adolf Dymsza).

</doc>
<doc id="1204132" url="https://pl.wikipedia.org/wiki?curid=1204132" title="Związek gmin Althengstett">
Związek gmin Althengstett

Związek gmin Althengstett – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba związku znajduje się w miejscowości Althengstett, przewodniczącym jego jest Jörg Nonnenmann.
Związek zrzesza cztery gminy wiejskie:

</doc>
<doc id="1204133" url="https://pl.wikipedia.org/wiki?curid=1204133" title="Slough (stacja kolejowa)">
Slough (stacja kolejowa)

Slough (wymowa ) – stacja kolejowa w mieście Slough w hrabstwie Berkshire, na liniach kolejowych Great Western Main Line i Windsor branch. Na stacji zatrzymują się pociągi pośpieszne. 
Historia.
16 czerwca 1900 r. na stacji wydarzył się poważny wypadek kolejowy – zderzenie pociągu z Londynu do Falmouth z lokalnym pociągiem do Windsoru. Przyczyną było przeoczenie sygnału ostrzegawczego przez maszynistę. 5 osób zginęło, a 35 odniosło obrażenia.
W latach 1894–1896 na stacji żył pies, nazywany "Station Jim", którego wykorzystywano do zbiórki datków na wdowy i sieroty. Pies po śmierci został wypchany i można obejrzeć go na stacji.
Ruch pasażerski.
Ze stacji korzysta 1 403 354 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa, Londynem i Oksfordem. Pociągi w każdym kierunku odjeżdżają w odstępach co najwyżej półgodzinnych. 
Obsługa pasażerów.
Stacja posiada automaty biletowe, kasę biletową, bufet, Wi-Fi do użytku publicznego, przystanek autobusowy. Dysponuje też parkingiem samochodowym na 615 miejsc i rowerowym na 36 miejsc.

</doc>
<doc id="1204134" url="https://pl.wikipedia.org/wiki?curid=1204134" title="35 Pułk Artylerii Lekkiej">
35 Pułk Artylerii Lekkiej

35 Pułk Artylerii Lekkiej (35 pal) – oddział artylerii lekkiej ludowego Wojska Polskiego.
Pułk został sformowany w Wełnowcu na podstawie rozkazu Nr 58 Naczelnego Dowództwa Wojska Polskiego z 15 marca 1945 roku. Jednostka wchodziła w skład 13 Dywizji Piechoty. Rejon formowania opuściła już po zakończeniu wojny. Udziału w walkach nie brała. Po wojnie pułk uczestniczył w akcji rolnej.
Struktura organizacyjna.
żołnierzy – 1093 "(oficerów – 150, podoficerów - 299, kanonierów - 644)"
sprzęt:

</doc>
<doc id="1204135" url="https://pl.wikipedia.org/wiki?curid=1204135" title="Związek gmin Teinachtal">
Związek gmin Teinachtal

Związek gmin Teinachtal – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba związku znajduje się w mieście Bad Teinach-Zavelstein, przewodniczącym jego jest Werner Krauss.
Związek zrzesza dwa miasta i jedną gminę wiejską:

</doc>
<doc id="1204136" url="https://pl.wikipedia.org/wiki?curid=1204136" title="Choroba Brutona">
Choroba Brutona



</doc>
<doc id="1204138" url="https://pl.wikipedia.org/wiki?curid=1204138" title="36 Pułk Artylerii Lekkiej">
36 Pułk Artylerii Lekkiej

36 Pułk Artylerii Lekkiej (36 pal) – oddział artylerii lekkiej ludowego Wojska Polskiego.
Formowanie i zmiany organizacyjne.
Pułk sformowany został w Bydgoszczy na podstawie rozkazu nr 58 Naczelnego Dowództwa Wojska Polskiego z 15 marca 1945. Wchodził w skład 14 Dywizji Piechoty. Rejon formowania opuścił już po zakończeniu wojny. Udziału w walkach nie brał. Po wojnie uczestniczył w akcji rolnej i w walkach z UPA. W połowie 1946 dyslokowany został do garnizonu Siedlce, a wiosną 1949 do garnizonu Choszczno. Latem 1957 jednostka została rozformowana, a na jej bazie utworzony został 105 dywizjon artylerii haubic i 7 dywizjon artylerii rakietowej. Oba pododdziały włączone zostały w skład 20 Dywizji Pancernej.
30 września 1967 105 dah przyjął dziedzictwo tradycji 1 Pomorskiego pułku moździerzy i otrzymał nazwę wyróżniającą "Pomorski", a dzień 2 lutego ustanowiony został świętem jednostki. Później na bazie 105 Pomorskiego dywizjonu artylerii haubic utworzony został 36 Pomorski pułk artylerii.
Struktura organizacyjna.
Stan etatowy: żołnierzy – 1093 "(oficerów – 150, podoficerów - 299, kanonierów - 644)"
sprzęt:
Przekształcenia.
36 pułk artylerii lekkiej (do 1977) → 105 Pomorski dywizjon artylerii haubic(do 1968) → 36 Pomorski pułk artylerii (do 1990) → 37 Łużycki pułk artylerii (1990-91)
→ 37 pułk artylerii (1991-96) → 30 Pomorski pułk artylerii mieszanej

</doc>
<doc id="1204140" url="https://pl.wikipedia.org/wiki?curid=1204140" title="Zespół Brutona">
Zespół Brutona



</doc>
<doc id="1204141" url="https://pl.wikipedia.org/wiki?curid=1204141" title="Rumex hydrolapathum">
Rumex hydrolapathum



</doc>
<doc id="1204143" url="https://pl.wikipedia.org/wiki?curid=1204143" title="Gare de Dunkerque">
Gare de Dunkerque

Gare de Dunkerque – stacja kolejowa w Dunkierce, w regionie Hauts-de-France, we Francji. Stacja posiada 4 perony.

</doc>
<doc id="1204144" url="https://pl.wikipedia.org/wiki?curid=1204144" title="Korona na Torę">
Korona na Torę



</doc>
<doc id="1204145" url="https://pl.wikipedia.org/wiki?curid=1204145" title="Chaudhry Mohammad Ali">
Chaudhry Mohammad Ali

Chaudhry Mohammad Ali (urdu چوہدری محمد علی; ur. 15 lipca 1905 w Dźalandharze, zm. 2 grudnia 1980 w Karaczi) – pakistański polityk, premier Pakistanu w latach 1955–1956.
Życiorys.
Urodził się w Pendżabie, ukończył studia na Uniwersytecie Pendżabskim. Następnie rozpoczął pracę w sektorze finansów indyjskim rządzie, był też jednym z najwyższych muzułmańskim urzędnikiem w Indiach Brytyjskich. W czasie formowania się państwa Pakistan został mianowany Sekretarzem Generalnym oraz powierzono mu stworzeniu budżetu. W 1951 został ministrem finansów.
W 1955 gubernator generalny Pakistanu Iskander Mirza mianował go premierem. Zastąpił on na tym stanowisku usuniętego premiera Muhammada Ali Bogrę. Jednym z największych osiągnięć Aliego jako premiera było wprowadzenie nowej konstytucji, która ustalała republikański ustrój państwa. Nowa konstytucja była bardzo popularna w Pakistanie, łączyła w sobie zasady demokracji oraz islamu.
Mimo tych sukcesów Aliemu nie udało się zapobiec rozłamowi w jego partii Lidze Muzułmańskiej. Wewnętrzny podział doprowadził do powstania nowej partii (Partia Republikańska). Zdołała ona zdobyć większość miejsc w pakistańskim zgromadzeniu narodowym pokonując Ligę Muzułmańską. W związku z zaistniałą sytuacją zrezygnował z funkcji premiera i przywódcy Ligi Muzułmańskiej w 1956.
Od 21 sierpnia 1955 do września 1956 pełnił funkcję przewodniczącego Pakistańskiego Stowarzyszenia Olimpijskiego.

</doc>
<doc id="1204146" url="https://pl.wikipedia.org/wiki?curid=1204146" title="Zeuksis z Heraklei">
Zeuksis z Heraklei

Zeuksis z Heraklei – malarz grecki, działający około 430–390 p.n.e., czołowy przedstawiciel iluzjonizmu w starożytnym malarstwie greckim.
Życie.
Pochodził z południowoitalskiej Heraklei w Lukanii. Właściwe jego imię to Zeuksippos. Był uczniem Demofilosa z Himery lub Neseusa z Tazos, a być może terminował u obu. Pracował głównie w Atenach, Efezie i Pelli (na dworze macedońskiego króla Archelaosa). Zyskał tak wielką sławę i ogromny majątek, że po Olimpii przechadzał się w płaszczu ze swym imieniem wyszytym złotymi literami, a pod koniec artystycznej kariery nie sprzedawał swoich prac, lecz je ofiarowywał, uznając, że nie ma na nie ceny. Był rywalem Parrasjosa; sławny stał się ich „pojedynek”, w którym Zeuksis musiał uznać wyższość przeciwnika. Sokrates, choć znany ze swej pychy, nazwał Zeuksisa "kalos kagathos".
Według przekazów zmarł ze śmiechu podczas malowania obrazu przedstawiającego Afrodytę. Staruszka, która zamówiła u niego dzieło, zażądała bowiem, aby posłużył się nią jako modelką przy tworzeniu wizerunku pięknej bogini. Tak absurdalna propozycja wywołała u artysty śmiertelny atak śmiechu.

</doc>
<doc id="1204147" url="https://pl.wikipedia.org/wiki?curid=1204147" title="13 lat 13 minut">
13 lat 13 minut

13 lat 13 minut – dokumentalny film historyczny zrealizowany w 2006 roku przez Marka Maldisa według scenariusza Grzegorza Łubczyka.
Treścią filmu są pamiętne wydarzenia w Polsce i na Węgrzech w 1956 roku.

</doc>
<doc id="1204148" url="https://pl.wikipedia.org/wiki?curid=1204148" title="40 Pułk Artylerii Lekkiej (LWP)">
40 Pułk Artylerii Lekkiej (LWP)

40 Pułk Artylerii Lekkiej (40 pal) – oddział artylerii lekkiej ludowego Wojska Polskiego.
Pułk sformowany został we wsi Olmonty na podstawie rozkazu Naczelnego Dowództwa Wojska Polskiego nr 16 z 3 września 1944. Przysięgę żołnierze pułku złożyli 4 listopada 1944 w Olmontach.
Żołnierze pułku.
Dowódcy pułku
Odznaczeni Krzyżem Srebrnym Orderu Virtuti Militari
Skład etatowy.
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Działania bojowe.
Oddział wchodził w skład 9 Dywizji Piechoty z 2 Armii WP. 16 kwietnia 1945 wspierał macierzystą dywizję podczas forsowania Nysy i walk o Rothenburg. Najcięższe walki stoczył pułk w ostatnich dniach kwietnia, kiedy to walczył w okrążeniu pod Kuckau. W dniach 6–10 maja 1945 zabezpieczał ogniem natarcie dywizji w ramach operacji praskiej. Szlak bojowy zakończył 10 maja 1945 pod Minterbermsdorf.
Okres powojenny.
Pierwszym powojennym garnizonem pułku był Łańcut. 3 września 1945 roku stałym miejscem postoju został garnizon Jarosław. Sztandar ufundowany przez mieszkańców Przeworska wręczono pułkowi 18 października 1948 roku. W 1956 jednostka przeformowana została w 40 pułk artylerii.

</doc>
<doc id="1204149" url="https://pl.wikipedia.org/wiki?curid=1204149" title="Frankfurt am Main Messe">
Frankfurt am Main Messe

Frankfurt am Main Messe – przystanek kolejowy dla linii S3, S4, S5 i S6 S-Bahn Rhein-Main we Frankfurcie nad Menem, w kraju związkowym Hesja, w Niemczech. Posiada 1 peron.

</doc>
<doc id="1204153" url="https://pl.wikipedia.org/wiki?curid=1204153" title="Karol de Bourbon-Soissons">
Karol de Bourbon-Soissons

Karol de Bourbon (ur. 1566, zm. 1612) – hrabia Soissons, Dreux, Château-Chinon, Noyers, Beaugé, Blandy i pan Condé, książę Francji. Syn Ludwika I Burbona, księcia de Condé, i jego drugiej żony - Franciszki de Longueville-Rothelin.
Karol urodził się w Nogent-le-Rotrou. Miał trzech przyrodnich braci z pierwszego małżeństwa swojego ojca z Eleonorą de Roye; Henryka I - drugiego księcia Condé, Franciszka I - księcia Conti, i Karola II - biskupa Rouen. Jego bratem ciotecznym był król Nawarry i Francji - Henryk IV z rodu książąt Vendôme. Mimo że cała jego rodzina była hugenotami, Karol dołączył do Ligi Katolickiej podczas francuskiej wojny religijnej. W przyszłości został za to nagrodzony przez Henryka IV, który sam zmienił wyznanie na katolicyzm, aby otrzymać francuską koronę. 
Henryk IV uczynił Karola zarządcą Bretanii (1589), Delfinatu (1602) i Normandii (1610). Po śmierci Henryka w 1610, Karol znalazł się w opozycji do doradców królowej-wdowy Marii Medycejskiej. Zmarł w Blandy, w departamencie Seine-et-Marne, w wieku zaledwie 46 lat.
Małżeństwo i potomstwo.
27 grudnia 1601 Karol ożenił się z Anną di Montafia, panią Lukki (1577-1644), miał z nią pięcioro dzieci, z których tylko troje dożyło wieku dorosłego:
Karol miał również dwie nieślubne córki z Anne-Marie Bohier, córką Antoniego, pana la Rochebourdet:

</doc>
<doc id="1204155" url="https://pl.wikipedia.org/wiki?curid=1204155" title="System rakietowy Patriot">
System rakietowy Patriot



</doc>
<doc id="1204160" url="https://pl.wikipedia.org/wiki?curid=1204160" title="Trzynastka (film 1996)">
Trzynastka (film 1996)

Trzynastka (lub 13) – średniometrażowy, telewizyjny film dokumentalny Ewy Borzęckiej (reżyseria i scenariusz) z 1996 roku.
O filmie.
Film podejmuje trudną tematykę – losy matki samotnie wychowującej trzynaścioro dzieci. Życie codzienne tej kobiety i jej licznego potomstwa przedstawiono z dużym dystansem i obiektywizmem, ukazując jego najzwyklejsze aspekty.

</doc>
<doc id="1204161" url="https://pl.wikipedia.org/wiki?curid=1204161" title="Wien Matzleinsdorfer Platz">
Wien Matzleinsdorfer Platz

Wien Matzleinsdorfer Platz – przystanek kolejowy w Wiedniu, w Austrii. Przystanek posiada 1 peron.

</doc>
<doc id="1204166" url="https://pl.wikipedia.org/wiki?curid=1204166" title="Woronieccy herbu Korybut">
Woronieccy herbu Korybut

Woronieccy – polski ród książęcy pochodzenia ruskiego, pieczętujący się herbem Korybut, będący gałęzią kniaziów Nieświckich, wywodzących się od Rurykowiczów. Nazwisko to przyjął w 1526 od miejscowości Woronczyn koło Łucka książę Jerzy Zbaraski, syn Teodora. Jeden z kniaziów Woronieckich używał także nazwiska Trysteński, które pochodziło od posiadanych dóbr.
Ród ma cztery linie: podlaską, lubelską, płocką i galicyjską.

</doc>
<doc id="1204167" url="https://pl.wikipedia.org/wiki?curid=1204167" title="Pal Titkos">
Pal Titkos



</doc>
<doc id="1204168" url="https://pl.wikipedia.org/wiki?curid=1204168" title="Pál Titkos">
Pál Titkos

Pál Titkos (ur. 8 stycznia 1908 w Kelenvölgy, zm. 8 października 1988 w Budapeszcie) – węgierski piłkarz, napastnik i trener piłkarski. Srebrny medalista MŚ 38.
W reprezentacji Węgier zagrał 48 razy i strzelił 13 bramek. Debiutował w 1929, ostatni raz zagrał w 1938. Podczas MŚ 38 zagrał w dwóch meczach i strzelił dwie bramki (w półfinale ze Szwecją i w przegranym finale z Włochami). Był wówczas piłkarzem MTK Hungária Budapeszt.

</doc>
<doc id="1204169" url="https://pl.wikipedia.org/wiki?curid=1204169" title="Gors Velen">
Gors Velen



</doc>
<doc id="1204171" url="https://pl.wikipedia.org/wiki?curid=1204171" title="Pawieł Bure">
Pawieł Bure

Pawieł Władimirowicz Bure (ros. Павел Владимирович Буре; ur. 31 marca 1971 w Moskwie) – rosyjski hokeista, reprezentant ZSRR i Rosji, dwukrotny olimpijczyk. 
Życie rodzinne.
Jego dziadek Walerij uprawiał piłkę wodną i był olimpijczykiem w barwach ZSRR. Ojciec, Władimir był pływakiem, medalistą mistrzostw Europy, świata i igrzysk olimpijskich, reprezentował Związek Radziecki na trzech kolejnych olimpiadach (1968, 1972, 1976), zdobywając 4 medale. Jego młodszy o trzy lata brat, Walerij, również był hokeistą, także występował w NHL i był reprezentantem Rosji. Bracia występowali wspólnie krótkotrwale w CSKA w 1990 i 10 lat później w barwach Florida Panthers oraz w reprezentacji Rosji.
Bure był związany rosyjską tenisistką Anną Kurnikową (wcześniej jej partnerem był inny hokeista, Siergiej Fiodorow). 10 października 2009 poślubił rosyjską modelkę, wówczas 23-letnią Alinę Chasanową.
Kariera.
Rozpoczął karierę hokeisty w wieku 16 lat. Wychowanek CSKA Moskwa. W drafcie NHL z 1989 został wybrany przez Vancouver Canucks. Po upadku ZSRR wyjechał do Kanady (tak samo postąpił jego brat) i od 1991 grał w klubie z Vancouver w lidze przez siedem sezonów NHL. Następnie rozegrał cztery kolejne we Florida Panthers (tam grał w drużynie z bratem, Walerijem) oraz dwa ostatnie w New York Rangers. Ostatni mecz rozegrał 15 marca 2003. W związku z doskwierającą kontuzją kolana, 1 listopada 2005 oficjalnie zakończył karierę sportową. W czasie występów w lidze NHL zyskał przydomek "The Russian Rocket" (pol. Rosyjska Rakieta) z uwagi na szybkość poruszania się podczas gry.
W wieku juniorskim oraz na początku seniorskiego do 1991 grał w barwach reprezentacji Związku Radzieckiego. Na przełomie XX i XXI wieku był reprezentantem Rosji. Uczestniczył w turniejach mistrzostw świata w 1990, 1991 (ZSRR), 2000 oraz na zimowych igrzyskach olimpijskich 1998, 2002.
W trakcie kariery określany pseudonimem "The Russian Rocket (Rosyjska Rakieta)".
Tuż po zakończeniu kariery w 2005 został menadżerem olimpijskiej reprezentacji Rosji w hokeju na lodzie z myślą o zimowych igrzyskach olimpijskich 2006, gdzie Rosja zajęła czwarte miejsce. W 2009 jego następcą został Władisław Trietjak.
Ponadto w ramach amatorskich rozgrywek hokejowych, powołanych przez prezydenta Władimira Putina i weteranów radzieckiego i rosyjskiego hokeja pod nazwą Nocna Hokejowa Liga działa w radzie dyrektorów jako kurator Konferencji Moskwa. We wrześniu 2021 został wybrany do Rady IIHF.
Bibliografia.
 

</doc>
<doc id="1204173" url="https://pl.wikipedia.org/wiki?curid=1204173" title="Martin Škrteľ">
Martin Škrteľ



</doc>
<doc id="1204174" url="https://pl.wikipedia.org/wiki?curid=1204174" title="Pearse Street Station">
Pearse Street Station

Pearse Street Station (irl. "Stáisiún na bPiarsach") – stacja kolejowa w Dublinie, w Irlandii. Na stacji są 2 perony. Stacja jest stacją końcową Północnego Commutera (Northern Commuter). Stacja obsługuje pociągi aż do Rosslare Europort serwisu Southern Commuter oraz Dublin Area Rapit Transit. Pierwotnie stacja nosiła nazwę Westland Station Row, a w 1966 roku zmieniono ja na obecną.
Historia.
W momencie otwarcia 17 grudnia 1834 roku ze stacji końcowej Westland Row wyruszył pierwszy pociąg w Irlandii. W tym czasie był to nowy sposób podróżowania, a pociągi były ciągnięte przez parowozy. Aby połączyć Pearse Station ze stacją Connolly planowano budowę tunelu pod Liffey, ale pod koniec XIX wieku nie udało się tego zrealizować. Dlatego w 1891 roku zbudowano most kolejowy w poprzek rzeki Liffey i nadano mu nazwę Loopline. Podczas jego budowy pojawiły się głosy, że zepsuje on widok na Custom Hause.
Obecnie stacja wygląda niemal tak samo jak w 1891 roku, dlatego była planem filmów takich jak „Michael Collins” i "Prochy Angeli”. Jedyne co zostało zmienione, to jej nazwa. Początkowo nosiła nawę Westland Station Row, a w 1966 roku, mniej więcej w czasie, kiedy parowozy zostały zastąpione silnikami diesla, zmieniono ją na Pearse Station na cześć Patricka Pearse, jeden z liderów Powstania Wielkanocnego w 1916 roku.

</doc>
<doc id="1204176" url="https://pl.wikipedia.org/wiki?curid=1204176" title="Władysław Panecki">
Władysław Panecki

Władysław Panecki (ur. 12 czerwca 1857 w Ostrzeszowie, zm. 6 sierpnia 1931 w Gdańsku) – gdański lekarz i działacz mniejszości polskiej, poseł do Volkstagu, prezes Gminy Polskiej w Wolnym Mieście Gdańsku (1921–1929). 
Życiorys.
Urodził się w polskiej rodzinie w Prowincji Poznańskiej. Studiował medycynę w Halle i we Wrocławiu. W 1890 otworzył prywatną praktykę w Gdańsku. 
21 czerwca 1921 objął prezesurę Gminy Polskiej w Wolnym Mieście Gdańsku, zastępując na tym stanowisku Franciszka Kubacza. Sprawował mandat posła do gdańskiego Volkstagu I i II kadencji (1920–1928). Stał na czele Frakcji Polskiej. 
Był jednym z pomysłodawców budowy Domu Polskiego w Wolnym Mieście Gdańsku. 

</doc>
<doc id="1204184" url="https://pl.wikipedia.org/wiki?curid=1204184" title="Aleksy Romanow (1690–1718)">
Aleksy Romanow (1690–1718)

Aleksy Piotrowicz Romanow, ros. "Алексей Петрович"; (ur. w Moskwie, zm. w Sankt Petersburgu) – carewicz, pierworodny syn cara Piotra I Wielkiego i Eudoksji Łopuchiny, ojciec cesarza Rosji Piotra II Romanowa.
Życiorys.
Aleksy Piotrowicz był jedynym powodem zainteresowania jego ojca matką. Miał osiem lat, gdy Eudoksja popadła w niełaskę cara i została usunięta z pałacu, a następnie osadzona w klasztorze. Mały carewicz wychowywany był przez siostrę cara – Natalię. Różnił się bardzo od swojego ojca i chociaż otrzymał staranne wykształcenie, władał kilkoma językami, nie dorównywał carowi i nie spełniał jego oczekiwań. Duży wpływ miał na carewicza jeden z jego wychowawców z lat młodzieńczych, protopop soboru Wierchospaskiego w Moskwie, Jakub Ignatiew. To za jego namową Aleksy spotkał się potajemnie z matką, czym sprowadził na siebie gniew ojca.
W 1709 wyjechał za granicę, dla zaznajomienia się ze sztuką budowy fortyfikacji, ugruntowania nauki języków i obycia w świecie. w Torgau poślubił księżniczkę Szarlotę Krystynę Brunszwik-Wolfenbüttel; to zaplanowane przez ojca małżeństwo nie było jednak udane. Wkrótce po ślubie, na polecenie cara, Aleksy Piotrowicz wrócił do zajęć natury wojskowej, przygotowywał aprowizację dla armii mającej zająć Pomorze, potem brał udział w kampanii fińskiej.
Aleksy Piotrowicz nie cenił żony (w przeciwieństwie do swojego ojca i macochy) i utrzymywał związek ze swoją faworytą Eufrozyną. Małżonkowie widywali się rzadko, ale pomimo tego doczekali się dwojga dzieci: Natalii Aleksiejewny (1714–1728) i Piotra Aleksiejewicza (1715–1730), który zasiadał później na tronie Rosji jako Piotr II.
Wkrótce po urodzeniu drugiego dziecka Szarlota Krystyna zmarła. W tym samym czasie carowi urodził się syn, kolejny pretendent do korony. W tej sytuacji Aleksy postanowił dobrowolnie zrzec się prawa do tronu. Swoją decyzję przekazał ojcu listownie w 1715. Car postawił synowi ultimatum: albo zostanie godnym następcą tronu, albo mnichem. Carewicz wybrał stan duchowny, jednak zanim została spełniona groźba osadzenia go w klasztorze, nadarzyła się okazja do wyjazdu z kraju. W 1716 car przebywający w Kopenhadze wezwał syna do siebie w nadziei, że ten zmienił zdanie i już nie myśli o stanie duchownym. Pod pretekstem wyjazdu do ojca Aleksy uciekł do Austrii w nadziei, że szwagier, cesarz Karol VI udzieli mu schronienia. Mimo że Karol nie chciał się mieszać w wewnętrzne konflikty Romanowów udzielił mu pewnego wsparcia. Dla bezpieczeństwa umieszczono go w twierdzy Ehrenberg w Tyrolu, a następnie przewieziono do zamku Sant’Elmo w Neapolu. Cesarz Karol szczerze współczuł Aleksemu, i podejrzewał Piotra o mordercze plany względem syna. Niepokoje takie wyraził w tajnym liście do króla Wielkiej Brytanii Jerzego I, z którym się komunikował w tej delikatnej sprawie. Car Piotr postanowił jednak za wszelką cenę sprowadzić syna do Rosji. To zadanie powierzył hrabiemu Piotrowi Tołstojowi i jego agentom z „Tajnej Komisji” (rodzaj służby bezpieczeństwa i policji politycznej, powstały z wcześniejszej tego typu formacji o nazwie „Biuro Preobrażeńskie”). Szczegóły akcji i porwania nie są znane dokładnie, ale ostatecznie Aleksy pojawił się w Moskwie pod koniec stycznia 1718 roku. Piotr już wcześniej postanowił wydobyć od syna informacje na temat rzekomego spisku. Carewicz został postawiony przed specjalnie utworzoną Tajną Kancelarię Spraw Śledczych. 18 lutego 1718 podczas tortur zostały wymuszone na nim zeznania. Większość osób, które się z nim przyjaźniły została poddana okrutnym mękom. Byli nabijani na pal lub łamano ich kołem. W trakcie tego terroru nawet matka Aleksego, która przebywała od lat w klasztorze, została z niego porwana i publicznie sądzona za cudzołóstwo. Ostatecznie pozbawiony prawa następstwa tronu, oddany pod sąd, torturowany, został skazany na śmierć.
Zmarł w twierdzy Pietropawłowskiej 26 czerwca 1718. Bezpośrednia przyczyna śmierci pozostaje jednak nieznana, mogło nią być zarówno zamęczenie na torturach, jak i otrucie czy uduszenie. Według jednej z wersji, 19 czerwca słaby i zmaltretowany carewicz otrzymał dwadzieścia pięć batów knutem, następnie 24 czerwca piętnaście dalszych, co dwa dni później spowodowało jego śmierć.
Był odznaczony Orderem Orła Białego. W 1997 r. nakręcono film pt. "Carewicz Aleksiej" (Царевич Алексей) w reż. Witalija Mielnikowa osnuty na dziejach konfliktu Aleksego ze swoim ojcem.

</doc>
<doc id="1204185" url="https://pl.wikipedia.org/wiki?curid=1204185" title="Deron Williams">
Deron Williams

Deron Michael Williams (ur. 26 czerwca 1984 w Parkersburgu) – amerykański koszykarz, występujący na pozycji rozgrywającego.
Profesjonalną karierę rozpoczął w 2005 roku, kiedy to został wybrany przez Utah Jazz z trzecim numerem w drafcie. W swoim pierwszym sezonie rozegrał 80 meczów oraz został wybrany do pierwszej piątki debiutantów. W kolejnym sezonie awansował do pierwszej piątki Jazz, którzy rozpoczęli rozgrywki bilansem 12-1, kończąc je ostatecznie z najlepszym w dywizji Północno-Zachodniej wynikiem 51 zwycięstw i 31 porażek. W tym samym sezonie, Utah dotarli do Finału Konferencji Zachodniej, gdzie jednak przegrali z San Antonio Spurs, późniejszymi mistrzami National Basketball Association. W sezonie 2009-2010 poprowadził Jazz do półfinałów konferencji, po czym po raz pierwszy wybrany do Meczu Gwiazd. W lutym 2011 wziął udział w wymianie w ramach, której trafił do New Jersey Nets.
Po sezonie 2011/12 został wolnym agentem i walkę o niego stoczyli Dallas Mavericks i Brooklyn Nets. Ostatecznie wybrał drużynę z Nowego Jorku i podpisał 5-letni kontrakt, dzięki któremu zarobi 98 milionów dolarów.
8 marca 2013 roku ustanowił rekord sezonu zasadniczego NBA, trafiając 9 celnych rzutów za 3 punkty w jednej połowie (1) spotkania. Rezultat ten został poprawiony w kolejnym sezonie przez Chandlera Parsonsa.
14 lipca 2015 roku podpisał jako wolny agent umowę z zespołem Dallas Mavericks. Klub zwolnił go 23 lutego 2017. 27 lutego 2017 został zawodnikiem Cleveland Cavaliers.

</doc>
<doc id="1204191" url="https://pl.wikipedia.org/wiki?curid=1204191" title="Wyzima">
Wyzima



</doc>
<doc id="1204192" url="https://pl.wikipedia.org/wiki?curid=1204192" title="43 Pułk Artylerii Lekkiej">
43 Pułk Artylerii Lekkiej

43 Pułk Artylerii Lekkiej – pułk artylerii polskiej ludowego Wojska Polskiego.
Sformowany we wsi Różanka na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli w grudniu 1944 w Różankach.
Działania bojowe.
Pułk wchodził w skład 6 Brygady Artylerii Lekkiej.
Walczył pod Łobzem, Rodowem Wielkim, oraz nad Bałtykiem na odcinku wybrzeża od Trzebiatowa do Karnic. Szczególnie wyróżnił się przy likwidacji przyczółka pod Dąbiem Szczecińskim, w walkach pod Wehrkirch, Niska i Särichen.
Uczestniczył także w operacji praskiej.
Szlak bojowy zakończył pod Bad Schandau.
Skład etatowy.
żołnierzy – 1093 "(oficerów – 150, podoficerów – 299, kanonierów – 644)"
sprzęt:

</doc>
<doc id="1204193" url="https://pl.wikipedia.org/wiki?curid=1204193" title="Armia Ochotnicza (II RP)">
Armia Ochotnicza (II RP)

Armia Ochotnicza – akcja mobilizacyjna Wojska Polskiego, rozpoczęta w trakcie wojny polsko-bolszewickiej mocą decyzji Rady Obrony Państwa, Generalnym Inspektorem Armii Ochotniczej był gen. Józef Haller.
Geneza.
Katastrofalna sytuacja militarna na froncie polsko-bolszewickim, wywołana rozpoczętą w maju 1920 ofensywą Armii Czerwonej w kierunku Warszawy, doprowadziła do kryzysu politycznego, w wyniku którego 9 czerwca 1920 upadł Rząd Leopolda Skulskiego, a nowy gabinet Władysława Grabskiego powstał dopiero 23 czerwca 1920. Na wniosek nowego premiera, motywowany grozą sytuacji i wynikającą z niej pilną potrzebą zmobilizowania wszystkich zasobów państwa, Sejm 1 lipca 1920 powołał Radę Obrony Państwa. Radzie przewodniczył Naczelnik Państwa, wiceprzewodniczącym był premier, a pozostałymi członkami: marszałek Sejmu i 10 desygnowanych przez partie posłów, 3 ministrów oraz 3 przedstawicieli armii wyznaczonych przez Naczelnego Wodza. ROP miała praktycznie nieograniczone kompetencje. Rozpoczęła swoje działania natychmiast i już w dniu swojego powołania podjęła na wniosek premiera decyzję o Utworzeniu Armii Ochotniczej. 3 lipca 1920 Rada wydała odezwę do narodu pt. "Obywatele Rzeczypospolitej! Ojczyzna w potrzebie!" wzywającą wszystkich zdolnych do noszenia broni, by "dobrowolnie zaciągali się w szeregi armii, stwierdzając, że za ojczyznę każdy w Polsce z własnej woli gotów złożyć krew i życie". W akcji mobilizującej społeczeństwo wzięły udział wszystkie, z wyjątkiem komunistów, ugrupowania polityczne.
8 lipca 1920 Minister Spraw Wojskowych, gen. por. Kazimierz Sosnkowski wydał rozkaz Nr 70 29/Org. o utworzeniu z dniem 7 lipca 1920 Generalnego Inspektoratu Armii Ochotniczej i mianowaniu gen. broni Józefa Hallera Generalnym Inspektorem Armii Ochotniczej.
Odzew społeczny na odezwę był niezwykle silny. Do 30 września 1920 w szeregi armii wstąpiło 105.714 ochotników, w tym 52.690 (49,8%) do piechoty, 9.456 (8,9%) do kawalerii i 12.495 (11,8%) do artylerii oraz 9.446 (8,9%) do wojsk technicznych, 11.285 (10,7%) do wojsk wartowniczych, 6.683 (6,4%) do pozostałych formacji (wojsk taborowych, etapowych) i 3.659 (3,5%) w charakterze sił kancelaryjnych.
Ochotnicze formacje piechoty.
Dywizja Ochotnicza.
22 lipca 1920 Generalny Inspektor Armii Ochotniczej wydał rozkaz o sformowaniu Dywizji Ochotniczej. Na dowódcę dywizji wyznaczony został ppłk Adam Koc.
Do formowania dywizji przystąpiono w sierpniu 1920 w Modlinie. W skład dywizji włączono 101 rezerwowy oraz 201, 202 i 205 ochotnicze pułki piechoty. W listopadzie 1920 dywizja została rozformowana. Pułki ochotnicze zdemobilizowane.
Ten sam los miał spotkać 101 Rezerwowy pułk piechoty, jednak w uznaniu zasług Naczelny Wódz postanowił pozostawić jednostkę na stopie pokojowej. Stan osobowy pułku został uzupełniony żołnierzami z trzech likwidowanych pułków ochotniczych oraz kadrą oficerską byłej Dywizji Syberyjskiej przybyłą z niewoli rosyjskiej. W celu zachowania tradycji pułk został przemianowany na 3 Pułk Syberyjski.
Odznaczenie.
Został ustanowiony Krzyż Małopolskich Oddziałów Armii Ochotniczej, a prezesem jego kapituły był mjr Lesław Węgrzynowski. Zwany też Krzyżem Armii Ochotniczej. Wiosną 1939 odznaczeniem wyróżniono miasto Tarnopol.

</doc>
<doc id="1204194" url="https://pl.wikipedia.org/wiki?curid=1204194" title="Herb powiatu łobeskiego">
Herb powiatu łobeskiego

Herb powiatu łobeskiego – tarcza dwudzielna w pas, a pole dolne dwudzielne w słup. W polu górnym błękitnym znajduje się pług w barwach żółtej i białej. W polu prawym żółtym umieszczone są dwa czerwone wilki w żółtych koronach. W polu lewym czerwonym biały klucz. Stosunek wysokości do szerokości tarczy wynosi 100:80. Stosunek części górnej do dolnej wynosi 30:70.
Pług symbolizuje prawo do podatków popłużnego i podymnego. Dwa czerwone wilki w żółtych koronach symbolizującą ród Borków, dawnych właścicieli tych terenów, natomiast biały klucz na czerwonym tle symbolizuje prawa do miasta.

</doc>
<doc id="1204196" url="https://pl.wikipedia.org/wiki?curid=1204196" title="Józefów (Ostrożeń Trzeci)">
Józefów (Ostrożeń Trzeci)

Józefów – część kolonii Ostrożeń Trzeci położona w Polsce, w województwie mazowieckim, w powiecie garwolińskim, w gminie Żelechów.
W latach 1975–1998 Józefów administracyjnie należał do województwa siedleckiego.

</doc>
<doc id="1204199" url="https://pl.wikipedia.org/wiki?curid=1204199" title="Fujisawa">
Fujisawa

 – miasto w Japonii, w prefekturze Kanagawa, na wyspie Honsiu ("Honshū").
Położenie.
Miasto Fujisawa położone jest w centralnej części prefektury Kanagawa, nad zatoką Sagami, do której wpadają ciepłe wody prądu morskiego Kuro-shio. W północnej części miasta znajduje się płaskowyż Sagami, który powstał w wyniku aktywności strefy wulkanicznej Fudżi około 400 tys. lat temu. Na południu leżą aluwialne niziny wydm Shōnan. Rzeki Sakai i Hikiji płyną z północy na południe, ich wody wpadają do zatoki Sagami.
Miasto leży w centrum prefektury Kanagawa nad zatoką Sagami. Graniczy z:
Historia.
Miasto powstało w odległej przeszłości jako miasto świątynne zbudowane wokół świątyni buddyjskiej Yugyō-ji (inaczej: Shōjōkō-ji, formalnie: Tōtaku-san Muryōkō-in Shōjōkō-ji), a w nowszej historii jako punkt postojowy (shukuba) przy trakcie Tōkaidō, głównym szlaku łączącym Kioto z Edo (ob. Tokio). 
Po restauracji Meiji obszar zajmowany przez obecne miasto był kilkukrotnie dzielony i łączony administracyjnie. Zaczął się szybko się rozwijać po otwarciu stacji kolejowej należącej do głównej linii Tōkaidō w 1887 roku i reformie katastralnej w 1889 roku. Po wchłonięciu dalszych okolicznych wiosek w 1908 roku powstała nazwa Fujisawa. Status miasta na poziomie 市 "shi" (ponad 50 tys. mieszkańców) otrzymała 1 października 1940 roku.
Enoshima.
Szczególnym zainteresowaniem cieszy się położona blisko brzegu i połączona z lądem mostem wyspa Enoshima (E-no-shima), na której znajduje się chram poświęcony bogini Benzaiten (Benten). Jest ona jedyną kobietą spośród siedmiorga japońskich bogów szczęścia (shichi-fukujin).
Wyspa Enoshima jest znana nie tylko jako miejsce kultu i atrakcja turystyczna, ale także jako przystań żeglarska. Była ona miejscem rozgrywania regat w ramach Letnich Igrzysk Olimpijskich 1964 i Letnich Igrzysk Olimpijskich 2020, zorganizowanych w 2021 roku w wyniku opóźnienia spowodowanego pandemią COVID-19.
Populacja.
Zmiany w populacji Fujisawy w latach 1970–2015:

</doc>
<doc id="1204201" url="https://pl.wikipedia.org/wiki?curid=1204201" title="45 Pułk Artylerii Lekkiej">
45 Pułk Artylerii Lekkiej

45 Pułk Artylerii Lekkiej (45 pal) – oddział artylerii lekkiej ludowego Wojska Polskiego.
Sformowany we wsi Różanka na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli w grudniu 1944 w Różankach.
Działania bojowe.
Pułk wchodził w skład 6 Brygady Artylerii Lekkiej.
Walczył w rejonie Drawna, Łobza, Chlebowa i pod Świdwinem.
Wyróżnił się podczas forsowania Nysy oraz w czasie walki o Niska i Klitten. Brał udział w operacji praskiej.
Szlak bojowy zakończył pod Bad Schandau.
Skład etatowy.
żołnierzy – 1093 "(oficerów – 150, podoficerów – 299, kanonierów – 644)"
sprzęt:

</doc>
<doc id="1204204" url="https://pl.wikipedia.org/wiki?curid=1204204" title="Podlasie (Piastów)">
Podlasie (Piastów)

Podlasie – część wsi Piastów w Polsce, położona w województwie mazowieckim, w powiecie garwolińskim, w gminie Żelechów. 
W latach 1975–1998 Podlasie administracyjnie należało do województwa siedleckiego.

</doc>
<doc id="1204208" url="https://pl.wikipedia.org/wiki?curid=1204208" title="Meritamon (żona Amenhotepa I)">
Meritamon (żona Amenhotepa I)



</doc>
<doc id="1204209" url="https://pl.wikipedia.org/wiki?curid=1204209" title="48 Pułk Artylerii Lekkiej">
48 Pułk Artylerii Lekkiej

48 Pułk Artylerii Lekkiej (48 pal) – oddział artylerii lekkiej ludowego Wojska Polskiego.
Pułk sformowany został we wsi Różanka na podstawie rozkazu Nr 8 Naczelnego Dowództwa Wojska Polskiego z dnia 20 sierpnia 1944, w składzie 6 Brygady Artylerii Lekkiej. W grudniu 1944, w Różankach, żołnierze pułku złożyli przysięgę.
Pułk walczył w rejonie Słonowic, Pogorzelicy, Trzebiatowa i Skrobowa. Wyróżnił się przy likwidacji przyczółka pod Dąbiem Szczecińskim, w walkach pod Wehrkirch i Särichen. Brał udział w operacji praskiej. Szlak bojowy zakończył pod Bad Schandau.
Struktura organizacyjna.
żołnierzy – 1093 "(oficerów – 150, podoficerów – 299, kanonierów – 644)"
sprzęt:

</doc>
<doc id="1204211" url="https://pl.wikipedia.org/wiki?curid=1204211" title="1409. Afera na zamku Bartenstein">
1409. Afera na zamku Bartenstein

1409. Afera na zamku Bartenstein – film komediowy produkcji polskiej z 2005 roku w reżyserii Rafała Buksa i Pawła Czarzastego.
O filmie.
Na fabułę filmu składają się relacje polsko-krzyżackie w XV wieku ukazane w krzywym zwierciadle, wręcz w formie absurdów.
Akcja filmu rozgrywa się w niedużym, zaniedbanym zamku Bartenstein, znajdującym się na obrzeżach państwa zakonu krzyżackiego i zamieszkanym przez bardzo nietypowych Krzyżaków.
Obsada.
Role główne.
"kolejność alfabetyczna"

</doc>
<doc id="1204212" url="https://pl.wikipedia.org/wiki?curid=1204212" title="Vizimir">
Vizimir



</doc>
<doc id="1204213" url="https://pl.wikipedia.org/wiki?curid=1204213" title="Meritamon (żona Ramzesa II)">
Meritamon (żona Ramzesa II)

Meritamon (także jako "Merytamon", "Meritamen", "Meryt - Amen", "Merytamen", "Merytetamen", "Merietamun", egip. "Ukochana [przez] Amona") (ok. 1280-1220 p.n.e.) – córka i jednocześnie żona Ramzesa Wielkiego. Matką księżniczki była Nefertari lub Isetnofret I; była kapłanką Amona, Hathor, Mut i Horusa. Zdołała uzyskać znaczne wpływy na dworze. Jej pozycja była niemal tak silna jak przedtem Nefertari. O przyczynach tej sytuacji pisze Jan Niżnikiewicz w powieści "Krzyż Nilu": 
"W miejsce matki w sposób niepostrzeżony, ale konsekwentny wchodziła Meritamon. Niezwykłe i w miarę upływu czasu potęgujące się podobieństwo do zmarłej było jej w tym niezwykle pomocne. Po pewnym czasie przejęła sprawy, jakimi uprzednio zajmowała się Nefertari. Wprowadziła się do królewskiego pałacu, nie dokonując w nim żadnych zmian. Z upływem lat młodą, dorastającą księżniczkę coraz częściej traktowano, jakby była młodą królową."
Nosiła tytuły "Córki Króla", "Wielkiej Małżonki Króla" (została nią po śmierci matki), "Ukochanej Pani Dwóch Krajów", "Ukochanej Pana Dwóch Krajów", "Pięknej w Pałacu", "Tej o Pięknym Obliczu" oraz "Przełożonej Haremu Amona - Re", "Wspaniałej w Pałacu".
Dotąd odnaleziono kilka posągów i płaskorzeźb Meritamon. Najbardziej znanym jest wapienna statua królowej znajdująca się w kompleksie grobowym jej ojca (Ramesseum) zwana "Białą Królową". Pojawia się także (w otoczeniu innych członków rodziny) na murze świątyni w Abu Simbel. Poza tym w 1981 roku w prowincjonalnym mieście Achmim, położonym około 120 kilometrów na północ od Luksoru odkryto wielką wapienną rzeźbę, której częścią był mierzący 7,5 metra posąg władczyni. Urodziła władcy co najmniej 1 dziecko (syna), które nie przeżyło ojca. Została pochowana w Dolinie Królowych (QV68).

</doc>
<doc id="1204214" url="https://pl.wikipedia.org/wiki?curid=1204214" title="Corona 68">
Corona 68

Corona 68 – amerykański satelita rozpoznawczy. Trzeci, ostatni statek serii Keyhole-6 "LANYARD" tajnego programu CORONA (oficjalnie statek służył rozwijaniu technik satelitarnych). Jego zadaniem było wykonanie wywiadowczych zdjęć Ziemi z lepszą niż dotychczas rozdzielczością. Program "LANYARD" szybko przerwano, gdyż zdjęcia miały rozdzielczość podobną do serii KH-4B, tj. 6' zamiast oczekiwanych 2'.
System fotograficzny przestał działać 32 godziny po starcie. Kapsuła powrotna ze zdjęciami została przechwycona 1 sierpnia 1963 nad Oceanem Spokojnym. Misję uznano za udaną, mimo że zdjęcia były słabej jakości.

</doc>
<doc id="1204215" url="https://pl.wikipedia.org/wiki?curid=1204215" title="Józef Uller">
Józef Uller

Józef Uller (ur. 19 września 1889 w Mrzezinie, zm. 11 października 1975 w Sopocie), działacz Polonii w Wolnym Mieście Gdańsku, prezes sopockiego oddziału Gminy Polskiej i Gminy Polskiej Związku Polaków (1933-39).
Urodził się w kaszubskiej rodzinie niedaleko Pucka. W 1913 roku zamieszkał w Sopocie, gdzie zaangażował się w polski ruch społeczny i narodowy, podejmując współpracę m.in. z Antonim Abrahamem, Leonem Schulzem i Władysławem Ulatowskim.
Pracował na stanowisku starszego ekspedienta na Poczcie Polskiej w Gdańsku 1920-wrzesień 1939, gdzie sumiennie wypełniał swoje obowiązki.
Po ustąpieniu Piotra Bresińskiego w 1933 roku przejął kierownictwo nad sopockim oddziałem Gminy Polskiej. 
Od czerwca 1937 do września 1939 roku był przewodniczącym sopockiego koła Gminy Polskiej Związku Polaków. 
W latach 1939-45 ukrywał się na terenie Pomorza - władze niemieckie wyznaczyły za niego 10 tysięcy marek nagrody. 
Po II wojnie światowej otrzymał Krzyż Kawalerski Orderu Odrodzenia Polski. 

</doc>
<doc id="1204216" url="https://pl.wikipedia.org/wiki?curid=1204216" title="Trakt Królewski w Lublinie">
Trakt Królewski w Lublinie

Trakt Królewski w Lublinie – szlak komunikacyjny na Starym Mieście w Lublinie.
Wiódł ze Wzgórza Zamkowego, kamiennym mostem przez Bramę Grodzką, do Starego Miasta (w tym przez dzielnicę żydowską), następnie ulicą Grodzką, przez Bramę Krakowską oraz plac Łokietka połączony z Krakowskim Przedmieściem. Historycznie trakt prowadził ulicami: Szeroką (zburzoną w czasie II wojny światowej), następnie ul. Kowalską i ul. Świętoduską, do Bramy Krakowskiej.
Wzdłuż Traktu Królewskiego znajduje się szereg zabytkowych budowli, m.in. Zamek Królewski, ruiny po farze, Apteka-Muzeum, budynki ratuszy: Starego (Trybunału Koronnego) i Nowego, zabytkowe kamienice.

</doc>
<doc id="1204218" url="https://pl.wikipedia.org/wiki?curid=1204218" title="Leonard Prochownik">
Leonard Prochownik

Leonard Prochownik (ur. 10 października 1883 w Czernichowie, zm. 23 lutego 1963 w Wadowicach) – polski duchowny katolicki, prałat, szambelan papieski, kapłan archidiecezji krakowskiej.
Święcenia kapłańskie otrzymał 3 lipca 1910 z rąk Jana kardynała Puzyny.
Praca duszpasterska.
Pracował jako wikariusz w Zakopanem (1910 – 1915) oraz w parafii Ofiarowania NMP w Wadowicach (od 1 sierpnia 1915 do 1928). Następnie pełnił posługę penitencjarza w Kościele Mariackim w Krakowie.
Wadowice – papieski proboszcz.
Od 22 marca 1929 do 23 lutego 1963 proboszcz parafii Ofiarowania NMP w Wadowicach. Zastąpił na stanowisku proboszcza parafii zmarłego 4 listopada 1928 księdza prałata Andrzeja Zająca.
16 kwietnia 1929 poprowadził na wadowickim cmentarzu parafialnym ceremonię pogrzebową Emilii Wojtyłowej – mamy Karola Wojtyły, późniejszego papieża Jana Pawła II.
W czasach II wojny światowej parafia Ofiarowania NMP w Wadowicach została oddzielona od stolicy archidiecezji krakowskiej znajdując się wśród terenów włączonych do III Rzeszy. Decyzją arcybiskupa metropolity krakowskiego Adama Stefana Sapiehy proboszcz parafii ksiądz Leonard Prochownik został mianowany wikariuszem generalnym archidiecezji krakowskiej na III Rzeszę.
Pełnił również funkcję dziekana dekanatu wadowickiego.
"Reakcyjny dziekan".
W książce "Księża wobec bezpieki na przykładzie Archidiecezji Krakowskiej" ksiądz Tadeusz Isakowicz-Zaleski przytacza raport bezpieki, w którym ksiądz Leonard Prochownik jest określany jako „reakcyjny dziekan”: "„Nie małą rolę w życiu i działalności Kościoła odgrywają reakcyjni dziekani w terenie, a do takich należą: ks. ks. Śliwa Józef z Wieliczki, Prochownik Leonard z Wadowic...”".

</doc>
<doc id="1204220" url="https://pl.wikipedia.org/wiki?curid=1204220" title="Jezioro (Stary Kębłów)">
Jezioro (Stary Kębłów)

Jezioro – część wsi Stary Kębłów, w województwie mazowieckim, w powiecie garwolińskim, w gminie Żelechów. 
W latach 1975–1998 Jezioro administracyjnie należało do województwa siedleckiego.

</doc>
<doc id="1204227" url="https://pl.wikipedia.org/wiki?curid=1204227" title="Parrasjos">
Parrasjos

Parrasjos, Parrazjasz – malarz grecki działający około 420-370 p.n.e., głównie w Atenach, czołowy przedstawiciel linearyzmu malarskiego, mistrz analizy psychologicznej i dramatycznej ekspresji.
Życie.
Pochodził najprawdopodobniej z Efezu, choć jako miejsce jego urodzenia bierze się pod uwagę również Sydon i Ateny. Był synem i uczniem malarza Euenora, zasłynął także jako rywal Zeuksisa i Timantesa. Wcześnie przybył do Aten i uzyskał obywatelstwo. W życiu prywatnym niezwykle zarozumiały, ubierał się ekscentrycznie i otaczał zbytkiem. Twórczość i osobowość Parrasjosa znane są wyłącznie ze źródeł pisanych, żaden z jego obrazów nie zachował się do czasów współczesnych.
Działalność artystyczna.
Tematyka obrazów.
Niezwykle płodny artystycznie, Parrasjos namalował wiele obrazów (niekiedy inspirowanych dramatami Sofoklesa i Eurypidesa), głównie o tematyce mitologicznej (np. "Cierpiący Filoktet", "Tezeusz", "Uleczenie Telefosa", "Prometeusz przykuty do skały", "Symulowany szał Odyseusza", "Herakles"), rzadziej alegorycznej (słynny Demos ateński, genialnie obrazujący złożoność jego natury, przed 415 p.n.e.), rodzajowej (m.in. "Tracka piastunka z dzieckiem w ramionach") i portretowej (np. kryptoautoportret pod postacią młodzieńczego Hermesa, sygnowany pseudonimem). Malował także małych rozmiarów obrazy erotyczne, którymi później delektował się cesarz rzymski Tyberiusz, który otrzymane w spadku płótno przedstawiające Atalantę i Melaagra podczas stosunku oralnego zawiesił w swej sypialni.
Pojedynek z Zeuksisem.
Parrasjos chętnie uczestniczył w konkursach malarskich m.in. przedstawiając na Samos "Spór o zbroję Achillesa" pokonał Timantesa, ale najsłynniejszym konkursem malarskim, w jakim wziął udział był pojedynek z Zeuksisem. Według anegdoty Zeuksis, jego rywal, namalował tak winogrona, że ptaki zlatywały się, by je dziobać, natomiast gdy Parrasjos namalował zasłonę, Zeuksis poprosił go o odsunięcie jej, by mógł zobaczyć co zakrywa. Zeuksis poczuł się pokonany, ponieważ on sam zdołał oszukać tylko ptaki.
Warsztat artystyczny.
Parrasjos osiągał doskonałe efekty iluzjonistyczne, nie za pomocą koloru i światłocienia, ale rysunku wydobywającego wszystkie walory linii, konturu i skrótu, dbał również bardzo o symetrię swoich obrazów. Był wynalazcą techniki tempery enkaustycznej. Z jego rysunków i projektów (m.in. dla toreuty Mysa, wykonawcy centauromachii na tarczy Ateny Promachos Fidiasza z ok. 400 p.n.e.) korzystali później malarze waz, toreuci i koroplaści.

</doc>
<doc id="1204228" url="https://pl.wikipedia.org/wiki?curid=1204228" title="Kosmos 19">
Kosmos 19

Kosmos 19 – radziecki satelita technologiczny typu DS-P1; oficjalnie wysłany w celu badania zewnętrznych warstw ziemskiej atmosfery, promieniowania kosmicznego i rozwoju podzespołów statków kosmicznych; rzeczywiste przeznaczenie statku było najprawdopodobniej związane z testami radarowymi dla armii ZSRR i próbami z rakietami balistycznymi.

</doc>
<doc id="1204229" url="https://pl.wikipedia.org/wiki?curid=1204229" title="Łużki">
Łużki



</doc>
<doc id="1204230" url="https://pl.wikipedia.org/wiki?curid=1204230" title="Indalecio Gonzalez">
Indalecio Gonzalez

Indalecio Gonzalez (ur. 26 lutego 1910, zm. 2 lutego 1949 w Landsberg am Lech) – naczelny kapo w obozie koncentracyjnym Gusen i zbrodniarz wojenny.
Hiszpan z pochodzenia. Więzień obozu w Mauthausen od 24 stycznia 1941. 17 lutego 1941 został przeniesiony do Gusen, gdzie został ustanowiony naczelnym kapo. Gonzalez miał pod sobą 14–16 kapo i około 1600 więźniów. Wielokrotnie katował więźniów, nawet ze skutkiem śmiertelnym.
Gonzalez został za swoje zbrodnie skazany w procesie załogi Mauthausen (US vs. Lauriano Navas i inni) przez amerykański Trybunał Wojskowy w Dachau na karę śmierci. Wyrok wykonano przez powieszenie w więzieniu Landsberg 2 lutego 1949.

</doc>
<doc id="1204233" url="https://pl.wikipedia.org/wiki?curid=1204233" title="Pod Lasem (Stary Kębłów)">
Pod Lasem (Stary Kębłów)

Pod Lasem – część wsi Stary Kębłów leżąca w województwie mazowieckim, w powiecie garwolińskim, w gminie Żelechów.
W latach 1975–1998 Pod Lasem administracyjnie należało do województwa siedleckiego.

</doc>
<doc id="1204237" url="https://pl.wikipedia.org/wiki?curid=1204237" title="Adam Pawłowicz">
Adam Pawłowicz

Adam Maciej Pawłowicz (ur. 6 listopada 1962) – polski dziennikarz, menedżer i przedsiębiorca.
Życiorys.
Ukończył polonistykę na Uniwersytecie Jagiellońskim, był również stypendystą Fundacji German Marshall Fund &amp; Duke University w Karolinie Północnej. Ukończył także studia MBA w Szkole Głównej Handlowej w Warszawie, uzyskując dyplom Uniwersytetu w Calgary. Jest też absolwentem IESE Business School w Barcelonie.
Jako dziennikarz związany był głównie z mediami elektronicznymi – radiem i telewizją. Pracował w Telewizyjnej Agencji Informacyjnej TVP, gdzie był m.in. redaktorem "Pulsu dnia", oraz w Radiu Plus. W latach 1993–1996 w Telewizji Polsat, gdzie prowadził m.in. "Informacje" i program publicystyczny "Ring". Publikował w dzienniku „Życie”.
W latach 1998–2002 zasiadał w radzie nadzorczej Polskiej Agencji Prasowej, a w latach 1999–2001 był prezesem Państwowej Agencji Inwestycji Zagranicznych. W latach 2002–2005 pracował w Kancelarii Prawnej White &amp; Case, od 2003 do 2006 wchodził również w skład rady nadzorczej TVP. Od grudnia 2005 do marca 2006 zasiadał w radzie nadzorczej PKN Orlen. Do 2008 pełnił funkcję prezesa zarządu Ruch S.A. Później obejmował kierownicze stanowiska w spółkach prawa handlowego, m.in. z branży ochroniarskiej, w tym Konsalnet.
Odznaczenia.
W 2012 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="1204242" url="https://pl.wikipedia.org/wiki?curid=1204242" title="Energia swobodna">
Energia swobodna

Energia swobodna – w termodynamice, część energii układu fizycznego, która może być przekształcona w pracę. W szczególności do energii swobodnej zaliczamy:

</doc>
<doc id="1204243" url="https://pl.wikipedia.org/wiki?curid=1204243" title="Dürnkrut">
Dürnkrut

Dürnkrut (cz. "Suché Kruty") – gmina targowa w północno-wschodniej Austrii, w kraju związkowym Dolna Austria, w powiecie Gänserndorf. Liczy 2 261 mieszkańców (1 stycznia 2014).
Historia.
Pod tą miejscowością dn. 26 sierpnia 1278 r. miała miejsce bitwa pod Suchymi Krutami między wojskami króla niemieckiego Rudolfa I Habsburga a Przemysłem Ottokarem II, królem Czech.

</doc>
<doc id="1204244" url="https://pl.wikipedia.org/wiki?curid=1204244" title="Suché Kruty">
Suché Kruty



</doc>
<doc id="1204245" url="https://pl.wikipedia.org/wiki?curid=1204245" title="Brad Gilbert">
Brad Gilbert

Brad Glibert (ur. 9 sierpnia 1961 w Oakland) – amerykański tenisista i trener tenisa, komentator tenisowy, zdobywca Pucharu Davisa, brązowy medalista igrzysk olimpijskich w Seulu (1988) w grze pojedynczej.
Kariera tenisowa.
W 1981 występował w amerykańskim zespole w zawodach Junior Davis Cup. W tym samym roku zdobył złoty medal w deblu na Olimpiadzie Machabejskiej.
Jako zawodowy tenisista występował w latach 1982–1995.
Startując w turniejach singlowych osiągnął 40 finałów rangi ATP World Tour, odnosząc 20 zwycięstw. Jest 2–krotnym ćwierćfinalistą imprez wielkoszlemowych, US Open 1987 i Wimbledonu 1990. W roku 1990 doszedł do finału Pucharu Wielkiego Szlema, gdzie przegrał z Pete’em Samprasem.
W grze podwójnej Gilbert wygrał 3 turnieje ATP World Tour oraz przegrał 3 finały.
Amerykanin zdobył w 1988 brązowy medal podczas igrzysk olimpijskich w Seulu. Mecz o udział w finale zakończył się porażką Gilberta 4:6, 4:6, 3:6 z Timem Mayotte.
Reprezentował Stany Zjednoczone w Pucharze Davisa w meczach singlowych odnosząc 10 triumfów na 15 rozegranych meczów. W 1991 roku przyczynił się do wygrania trofeum przez drużynę amerykańską, występując w 1 rundzie i ćwierćfinale przeciwko Meksykowi i Czechosłowacji. W półfinale i finale nie zagrał.
Brad Gilbert prezentował defensywny styl gry. Dysponował mocnym serwisem oraz efektownym i trudnym do odbicia dla rywali bekhendem. Skupiał się na przebijaniu piłki i wyczekiwaniu na błąd przeciwnika.
W rankingu gry pojedynczej najwyżej był na 4. miejscu (1 stycznia 1990), a w klasyfikacji gry podwójnej na 18. pozycji (29 września 1986).
Kariera trenerska i komentatorska.
Po zakończeniu kariery zajął się pracą trenerską. Przez 8 lat, między rokiem 1994 a 2002, był szkoleniowcem Andre Agassiego. W latach 2003–2004 pracował z Andym Roddickiem. Potem Gilbert prowadził karierę Andy’ego Murraya, w sezonach 2006 i 2007. W sezonie 2007 trenował Alexa Bogdanovicia, a w 2011 Kei'ego Nishikori'ego. W roku 2012 przez krótki czas pracował wspólnie z Samem Querreyem.
Gilbert jest również ekspertem i komentatorem tenisowym dla stacji ESPN.

</doc>
<doc id="1204246" url="https://pl.wikipedia.org/wiki?curid=1204246" title="Pod Lasem">
Pod Lasem



</doc>
<doc id="1204248" url="https://pl.wikipedia.org/wiki?curid=1204248" title="Jenő Vincze">
Jenő Vincze

Jenő Vincze (ur. 20 listopada 1908 w Versecu, zm. 1988), węgierski piłkarz, napastnik i trener piłkarski. Srebrny medalista mistrzostw świata w 1938. Długoletni zawodnik Újpestu Budapeszt.
Urodził się na terenie dzisiejszej Serbii. Piłkarzem Újpestu był w latach 1934-1944, wcześniej grał w klubach z Debreczyna: DVSC i Bocskai FC. Był mistrzem Węgier z Újpestem oraz królem strzelców ligi (1931).
W reprezentacji Węgier zagrał 25 razy i strzelił 8 bramek. Debiutował w 1930, ostatni raz zagrał w 1939. Brał udział w mistrzostwach świata w 1934 (1 mecz, 1 gol). Cztery lata później zagrał w dwóch spotkaniach.
Był znanym trenerem. Pracował w swoim kraju, ale także w RFN (m.in. 1. FC Nürnberg).

</doc>
<doc id="1204249" url="https://pl.wikipedia.org/wiki?curid=1204249" title="Jeno Vincze">
Jeno Vincze



</doc>
<doc id="1204251" url="https://pl.wikipedia.org/wiki?curid=1204251" title="Województwo podlaskie (ujednoznacznienie)">
Województwo podlaskie (ujednoznacznienie)



</doc>
<doc id="1204255" url="https://pl.wikipedia.org/wiki?curid=1204255" title="Jonathan LaPaglia">
Jonathan LaPaglia

Jonathan LaPaglia (ur. 31 sierpnia 1969 w Adelaide) – australijski aktor i reżyser.
Życiorys.
Urodził się w Adelaide jako najmłodszy z trzech synów Holenderki Marii Johannes (z domu Brendel) i Eddiego LaPaglii, pół-Włocha i pół-Australijczyka, automechanika i hurtownika samochodów. Ma dwóch starszych braci: aktora Anthony’ego (ur. 31 stycznia 1959) i Michaela, sprzedawcę samochodów w Los Angeles.
Ukończył prywatną uczelnię rzymskokatolicką Rostrevor College w Woodford oraz wydział medycyny i chirurgii na Uniwersytecie Adelajdy w Adelaide w Australii Południowej. Przez trzy lata pracował jako lekarz szpitalnego oddziału ratunkowego w Adelajdzie, Sydney i Londynie. W 1994 przeniósł się do Nowego Jorku, gdzie w 1996 studiował aktorstwo przy Circle w The Square Theatre School.
Swoją karierę na małym ekranie zapoczątkował rolą detektywa Tommy’ego McNamary w serialu Fox "Ulice Nowego Jorku" (1996–1997). Następnie trafił na kinowy ekran w komedii Woody’ego Allena "Przejrzeć Harry’ego" (1997) z udziałem Kirstie Alley, Demi Moore, Robina Williamsa i Mariel Hemingway. Zagrał potem postać Stana, który po długiej walce z chorobą nowotworową próbuje normalnie żyć, w niezależnym filmie "Gra w życie" (1998) z Amandą Peet, który otrzymał nagrodę na festiwalu filmowym w Houston. 
Wystąpił serialach: science-fiction "Misja w czasie" (1998–2001) w roli porucznika Franka B. Parkera, CBS "Bez pardonu" (2001–2004) jako detektyw Kevin Debreno oraz pilotażowym odcinku "Bracia i siostry" jako homoseksualny Kevin Walker, lecz został zastąpiony przez Matthew Rhysa.
Życie prywatne.
W 1998 poślubił Ursulę Brooks. Mają córkę. Zamieszkali w Santa Monica, w stanie Kalifornia.

</doc>
<doc id="1204257" url="https://pl.wikipedia.org/wiki?curid=1204257" title="Droga krajowa B309 (Niemcy)">
Droga krajowa B309 (Niemcy)

Droga federalna B309 (niem. "Bundesstraße 309", "B 309") – dawna niemiecka droga państwowa. Przebiegała od skrzyżowania z drogą B319 w Kempten (Allgäu) do granicy z Austrią koło Pfronten w południowej Bawarii.
1 stycznia 2016 roku na całej długości została przeklasyfikowana na "drogę krajową" niższej kategorii, o numerze St2520 (niem. Staatstraße 2520). Główną przyczyną był na znacznej odległości przebieg równoległy B309 do autostrady federalnej A7, zwłaszcza po otwarciu tunelu autostradowego koło Füssen.
Trasy europejskie.
Droga pomiędzy skrzyżowaniem z autostradą A7 na węźle "Oy-Mittelberg" a granicą z Austrią była częścią trasy europejskiej E532 (ok. 17 km).

</doc>
<doc id="1204258" url="https://pl.wikipedia.org/wiki?curid=1204258" title="Dywizja Ochotnicza">
Dywizja Ochotnicza

a także:

</doc>
<doc id="1204259" url="https://pl.wikipedia.org/wiki?curid=1204259" title="ELF">
ELF



</doc>
<doc id="1204262" url="https://pl.wikipedia.org/wiki?curid=1204262" title="Michalin (Janówek)">
Michalin (Janówek)

Michalin – część wsi Janówek położona w Polsce, w województwie mazowieckim, w powiecie garwolińskim, w gminie Żelechów. 
W latach 1975–1998 Michalin administracyjnie należał do województwa siedleckiego.

</doc>
<doc id="1204265" url="https://pl.wikipedia.org/wiki?curid=1204265" title="12 Dywizja Piechoty (LWP)">
12 Dywizja Piechoty (LWP)

12 Dywizja Piechoty (12 DP) – związek taktyczny piechoty ludowego Wojska Polskiego.
W 1945 sformowano 12 Dywizję Piechoty w składzie 2 Armii Wojska Polskiego. Jej głównym zadaniem była ochrona pogranicza w rejonie Szczecina. Kombinowany pułk piechoty ze składu dywizji wziął w 1947 udział w Akcji "Wisła".
W grudniu 1958 12 Dywizję Piechoty przeformowano na etaty dywizji zmechanizowanej.
Formowanie i szkolenie.
Na Lubelszczyźnie.
Na podstawie rozkazu Naczelnego Dowódcy WP Nr 41 (023/Org.) z 6 października 1944 w Zamościu i okolicach rozpoczęto formowanie 12 DP dla 3 Armii WP.
Skład organizacyjny:
Stan etatowy przewidywał 11 390 żołnierzy.
15 listopada 1944 zaniechano tworzenia 3 A WP. Będące w początkowym stadium organizacji oddziały dywizji rozformowano, żołnierzy przekazano jednostkom 2 A WP, a sprzęt i uzbrojenie zwrócono do magazynów l Frontu Białoruskiego.
W Wielkopolsce.
Rozkazem Nr 058/Org. Naczelnego Dowódcy WP z 15 marca 1945 roku, w terminie do 30 kwietnia 1945 roku, nakazano powtórnie sformować 12 DP. Proces formowania dywizji rozpoczął się 24 marca. Do Poznania przybyła pierwsza grupa kierowców i oficerów z rezerwowego batalionu oficerskiego z Bielan koło Warszawy. Zajęli oni początkowo kwatery w barakach przy ul. Grunwaldzkiej, a następnie przy ul Chocimskiej. Pierwsi podoficerowie i żołnierze przybyli 2 kwietnia z 6 batalionu zapasowego. Na dowódców pułków i batalionów w większości wyznaczono oficerów radzieckich.
Pozostali oficerowie pochodzili z rezerwowego batalionu oficerskiego i polskich szkół oficerskich. Pobór dla potrzeb dywizji realizowały RKU: Gniezno, Włocławek, Poznań, Brodnica, Toruń, Kościan, Szamotuły i Bydgoszcz.
W maju dywizja liczyła 9536 żołnierzy, w tym 698 oficerów, 2544 podoficerów i 6294 szeregowych. Większość zmobilizowanych żołnierzy pochodziła z Poznańskiego i Bydgoskiego, ok. 20% z Wileńszczyzny. Do 21 maja w pełni skompletowano także uzbrojenie i wyposażenie.
W dniach 1, 3 i 9 maja dywizja defilowała przed mieszkańcami Poznania.
27 kwietnia rozpoczęto szkolenie wojsk. W zakresie wyszkolenia bojowego zwracano uwagę na umiejętne prowadzenie natarcia, zaciętości i wytrwałości w obronie, zwalczanie czołgów oraz lotnictwa. W zakresie pracy politycznej, wpajano dowódcom i szeregowym zasady żelaznej dyscypliny, wytrwałości w wykonywaniu zadań bojowych oraz ugruntowanie nienawiści do wroga.
Planowe szkolenie poprzedzono ćwiczeniami pokazowymi na temat "Organizacja i przeprowadzenie zajęć wyszkolenia taktycznego i ogniowego" Szkolenie bojowe pododdziałów prowadzone było w systemie 10 godzinnym. Informacje polityczne realizowano dwa razy w tygodniu w godzinach wieczornych.
W maju w przerobiono tematykę z zakresu wyszkolenia pojedynczego strzelca, działania drużyny w natarciu i obronie, zadania kompanii w ubezpieczeniu, naukę o broni i zasady służby wartowniczej.
Struktura dywizji
Ogólny stan etatowy przewidywał: 9624 ludzi, 184 samochody, 1602 konie, 252 działa.
Dywizja na Pomorzu Zachodnim.
Dywizja na granicy
Będąca od 19 maja w podporządkowaniu 2 A WP otrzymała zadanie przedyslokować się w rejon Goleniowa i obsadzić pas graniczny od ujścia Odry po Gryfino. Dzień rozpoczęcia marszu wyznaczono na 22 maja, a 1 czerwca dywizja miała zamknąć linię Odry i nie dopuścić do przechodzenia ludności niemieckiej na teren Polski. Na linii Odry oddziały dywizji miały wystawić punkty kontrolne i zorganizować wzdłuż rzeki służbę patrolową.
21 maja jako pierwszy wyruszył z Gniezna 39 pp. Pozostałe oddziały i sztab dywizji wyruszyły w dniu następnym z Poznania. Sprzęt artyleryjski i część taborów wysłano transportem kolejowym.
Kolejny rozkaz rozszerzył pas odpowiedzialności dywizji do Schwedt i wskazał jako miejsce postoju sztabu Stargard.
1 czerwca oddziały osiągnęły okolice Stargardu. 4 czerwca do Kamienia Pomorskiego przybył 39 pp, Na południu rozwijał się 41 pp, a dalej 43 pp. Organizowano punkty kontrolne. Ochrona granicy zorganizowana była na zasadzie obrony pułku na szerokim froncie. Każda czata wystawiała 2 placówki w sile wzmocnionej drużyny, te z kolei 1-2 posterunki po 2-3 żołnierzy. Ponadto każda czata organizowała podsłuch i wystawiała patrole. Obserwację prowadzono z wież obserwacyjnych, kontrolowano wszystkie główne drogi.
Na przełomie czerwca i lipca dywizja uczestniczyła w akcji wysiedlenia ludności niemieckiej z pasa przygranicznego. W ciągu kilkunastu dni wysiedlono 192 786 Niemców. W miejscowości Lindenburg utworzono punkt przejścia dla powracających z Niemiec Polaków, byłych robotników przymusowych oraz jeńców powracających do kraju.
Zamknięcie granicy państwowej uniemożliwiło powrót ludności niemieckiej na Pomorze Zachodnie. Przyczyniło się do stabilizacji sytuacji w rejonie przygranicznym. We wrześniu dywizja przejęła od 5 DP odcinek Szwedt, Kostrzyn. W październiku obsadzono nową linię graniczna na zachód od Szczecina Zadanie to wykonały dwa bataliony 41 pp i szwadron kawalerii z 2 pułku kawalerii.
W listopadzie oddziały dywizji zakończyły pełnienie służby granicznej. Odcinki graniczne przekazano nowo powstałym oddziałom Wojsk Ochrony Pogranicza. Zgodnie z rozkazem dowódcy OW II, 900 żołnierzy dywizji zostało przekazanych do tworzonego 3 Oddziału Ochrony Pogranicza.
Akcja osiedleńcza
Akcja osadnictwa wojskowego na Pomorzu Zachodnim rozpoczęła się w kwietniu 1945. Dywizja otrzymała rozkaz utworzyć Obwód Osadnictwa Wojskowego nr 1. Obejmował on powiaty: Gryfino, Kamień Pomorski, Wolin oraz częściowo Nowogard. W lipcu zorganizowano Centralny Punkt Rozdzielczy w Stargardzie. Jego zadaniem było kierowanie osadników wojskowych do określonych powiatów i do powiatowych punktów rozdzielczych w Goleniowie i Gryfinie. Zadania te wykonywały grupy operacyjne 39 pp i 41 pp.
We wrześniu utworzono Obwodową Komisję Osadnictwa Wojskowego. Udzielała ona długofalowej pomocy osadnikom wojskowym. Była to pomoc przy naprawie maszyn, domostw, dostarczanie z wojskowych zapasów zboża, koni i bydła. Podejmowała ona także interwencje na rzecz interesów osadników wojskowych w ogniwach administracji państwowej. Do października przez punkty rozdzielcze przeszło 9451 zdemobilizowanych żołnierzy.
Żołnierze dywizji zabezpieczali również proces repatriacyjny. Przez punkt repatriacyjny w Szczecinie przeszło we wrześniu 2745 repatriantów, w październiku 20 237, a w listopadzie już 78 816. Ogółem w 1945 punkt ten obsłużył 119116 rodaków chcących osiedlić się na Pomorzu Zachodnim. Każdy transport repatriantów witała orkiestra wojskowa.
14 lipca 1945 dowódca dywizji wydał rozkaz w sprawie przeprowadzenia sianokosów i zbiorów zboża. Utworzono specjalne brygady. W każdej jednostce zorganizowano grupy remontowe do naprawy maszyn i sprzętu rolniczego. Na czas żniw wstrzymano szkolenie bojowe pododdziałów. Do 29 września oddziały dywizji uprzątnęły zboże i siano z 20 615 ha. Najlepszych żniwiarzy nagrodzono urlopami i pochwałami oraz przedstawiono do odznaczeń państwowych. 30 września zorganizowano w Stargardzie dożynki.
Po zakończeniu żniw przystąpiono do prac jesiennych i do 10 października zaorano 3162 ha, zasiano zbożem ozimym 2523 ha i wymłócono 3480 ton zboża.
W 1946 akcję powtórzono. Do 7 czerwca 1946 zaorano 6575 ha i obsiano 2677 ha pól. W pracach polowych wzięło udział 222 żołnierzy, 287 koni i 5 traktorów. W żniwach zebrano zboże z 3576 ha. Po ich zakończeniu przystąpiono do orki i siewu. Do 15 września zaorano 1715 ha i obsiano 913 ha.
W 1947 zmienił się zakres pomocy rolnictwu. Pomagano głównie w zakresie fachowej obsługi traktorów i maszyn, wypożyczano konie i sprzęt, a tylko w wyjątkowych sytuacjach bezpośrednio brano udział w pracach w polu. Jesienią żołnierze dywizji wzięli udział w akcji "walki z ugorami i nieużytkami". Zaorano tym razem 8000 ha. Po raz pierwszy pomoc skierowano do państwowych majątków rolnych.
Rok 1947 był ostatnim, w którym żołnierze dywizji bezpośrednio uczestniczyli w akcji orno-siewnej. Od tej pory pomoc na rzecz gospodarki rolnej miała charakter doraźny, mający związek z klęskami lub zagrożeniem mienia.
Nie obyło się przy tym bez wypadków śmiertelnych. W 1945 w Klęskowie mina pułapka ukryta w przydrożnym rowie zabiła 5 żołnierzy 43 pp. 25 maja 1946 samochód z 34 pal najechał na minę, w wyniku czego śmierć poniósł kan. Adam Krupski, a trzech innych żołnierzy zostało rannych.
Skład i rozmieszczenie 1948.
W 1951 przeniesiono dywizję na etaty dywizji piechoty typu A
Wiosną 1957 roku dywizja została zreorganizowane i otrzymała etaty dywizji piechoty typu A

</doc>
<doc id="1204266" url="https://pl.wikipedia.org/wiki?curid=1204266" title="Sapucaia do Sul">
Sapucaia do Sul

Sapucaia do Sul – miasto w południowej Brazylii, w stanie Rio Grande do Sul. W 2007 roku liczba mieszkańców wynosiła 141 808. Zajmuje powierzchnię 58,247 km². 
Prawa miejskie miasto otrzymało 20 sierpnia 1961 roku.
W mieście rozwinął się przemysł metalurgiczny, spożywczy, włókienniczy, chłodniczy oraz skórzany.
Turystyka.
Główne atrakcje turystyczne:

</doc>
<doc id="1204267" url="https://pl.wikipedia.org/wiki?curid=1204267" title="Antonio Arregui Yarza">
Antonio Arregui Yarza

Antonio Arregui Yarza (ur. 3 czerwca 1939 w Oñati, Hiszpania) − katolicki arcybiskup w Ekwadorze, arcybiskup metropolita Guayaquil w latach 2003−2015.
Życiorys.
Od 1957 jest członkiem Opus Dei. Święcenia kapłańskie otrzymał 13 marca 1964 w Madrycie. Od 1965 pracował w Quito jako duszpasterz i wikariusz generalny Opus Dei w Ekwadorze, uzyskując naturalizację. W 1985 był koordynatorem wizyty duszpasterskiej papieża Jana Pawła II w tym kraju. 4 stycznia 1990 nominowany biskupem pomocniczym Quito i 22 lutego 1990 konsekrowany jako biskup tytularny Auzegera. Od 25 lipca 1995 był biskupem diecezji Ibarra, sekretarzem Konferencji Episkopatu, dyrektorem Katolickiego Radia Ekwadoru i Obola św. Piotra. Od 1999 wiceprzewodniczący Konferencji Episkopatu, w latach 2001–2002 administrator apostolski Tulcán. 
7 maja 2003 został arcybiskupem Guayaquil, zastępując abpa Juana Ignacio Larrea Holguína, również duchownego Opus Dei. Wybrany przewodniczącym Konferencji Episkopatu Ekwadoru na lata 2011–2014.
W związku z osiągnięciem wieku emerytalnego złożył rezygnację z pełnienia obowiązków biskupa diecezjalnego, która została przyjęta przez papieża Franciszka 24 września 2015.
Posiada doktorat z prawa na Uniwersytecie Nawarry i jest doktorem prawa kanonicznego Uniwersytetu św. Tomasza w Rzymie.

</doc>
<doc id="1204268" url="https://pl.wikipedia.org/wiki?curid=1204268" title="Eirik Bakke">
Eirik Bakke

Eirik Bakke (ur. 13 września 1977 roku w Sogndal) – norweski piłkarz występujący na pozycji obrońcy lub pomocnika. Obecnie gra w SK Brann.
Kariera klubowa.
Eirik Bakke zawodową karierę rozpoczynał w 1993 roku w drużynie Sogndal IL. Początkowo pełnił tam rolę rezerwowego, a miejsce w podstawowej jedenastce wywalczył sobie w sezonie 1995, kiedy to rozegrał 22 ligowe mecze. W Sogndal norweski zawodnik spędził łącznie siedem lat, w trakcie których wystąpił w 99 pojedynkach i strzelił osiemnaście bramek.
Następnie za 1,75 miliona funtów Bakke trafił do Leeds United. Tam zdarzało mu się grywać zarówno w linii obrony obok takich zawodników jak Jonathan Woodgate, Ian Harte oraz Gary Kelly oraz w linii pomocy razem z Harrym Kewellem, Lee Bowyerem, Stephenem McPhailem i Jasonem Wilcoxem. W trakcie sezonu 2003/2004 Bakke doznał poważnej kontuzji kolana, przez którą przez dłuższy czas był wykluczony z gry. W sierpniu 2005 roku został wypożyczony do Aston Villi, gdzie rozegrał czternaście meczów w Premier League. Wówczas zaczęło się mówić o odejściu Norwega z pogrążonego w długach i grającego w drugiej lidze Leeds.
Ostatecznie z ekipy "The Whites" Bakke odszedł 31 sierpnia 2006 i podpisał dwuletni kontrakt z SK Brann. W nowym klubie zadebiutował 11 września w meczu z zespołem Stabæk IF i od razu padł ofiarą dwóch brutalnych fauli Joakima Perssona, które według wielu specjalistów mogły zakończyć się dla byłego zawodnika Leeds nawet zakończeniem kariery. Na początku 2007 roku Bakke trenował z drugą drużyną Brann, ponieważ nie mógł dojść do optymalnej formy po kontuzji. W tym samym roku Norweg zdobył ze swoim klubem mistrzostwo Norwegii po czym poinformował, że do końca swojej kariery nie zmieni już klubu.
Kariera reprezentacyjna.
W reprezentacji Norwegii Bakke zadebiutował 20 stycznia 1999 roku w przegranym 0:1 meczu towarzyskim przeciwko Izraelowi. Następnie Nils Johan Semb powołał go do 22-osobowej kadry na Euro 2000, na którym Norwedzy zostali wyeliminowani w rundzie grupowej. Ostatnie spotkanie w drużynie narodowej Bakke rozegrał 17 sierpnia 2005 roku, a Norwedzy przegranym 0:2 w towarzyskim pojedynku przeciwko Szwajcarii. Dla reprezentacji swojego kraju wychowanek Sogndal IL rozegrał 27 spotkań.

</doc>
<doc id="1204269" url="https://pl.wikipedia.org/wiki?curid=1204269" title="Main Tum Aur Hum">
Main Tum Aur Hum



</doc>
<doc id="1204270" url="https://pl.wikipedia.org/wiki?curid=1204270" title="Kolonia Kornica">
Kolonia Kornica



</doc>
<doc id="1204271" url="https://pl.wikipedia.org/wiki?curid=1204271" title="Windows Media Center">
Windows Media Center

Windows Media Center (wym. []) - aplikacja obecna w Windows XP Media Center Edition, Windows XP Media Center Edition 2005 oraz Windows Vista i Windows 7 w edycjach Home Premium i Ultimate, a także w Windows 8 Pro.
Podstawowym celem istnienia aplikacji jest umożliwienie kontroli nad komputerem za pomocą pilota i telewizora.
Aplikacja przestała być wspierana w Windows 10.

</doc>
<doc id="1204272" url="https://pl.wikipedia.org/wiki?curid=1204272" title="13 Dywizja Piechoty (LWP)">
13 Dywizja Piechoty (LWP)

13 Dywizja Piechoty – związek taktyczny ludowego Wojska Polskiego.
15 marca 1945 Naczelny Dowódca WP wydał rozkaz Nr 58/Org. o sformowaniu w terminie do 1 lipca 1945 13 Dywizji Piechoty. Organizację dywizji zakończono 1 lipca 1945. i włączono ją w skład 1 Armii WP. Jednostki dywizji rozlokowano na Górnym Śląsku. Dywizja brała udział w akcji wysiedlania ludności niemieckiej z Górnego Śląska i w kampaniach rolnych.
Przedyslokowania dywizji.
1 lipca 1945 dowództwo przeniesiono z Katowic do Zabrza. 5 września 1945 dywizję podporządkowano dowódcy Okręgu Wojskowego „Śląsk”. Do 10 października 1945 dywizja przejęła od 2 DP odcinek granicy państwowej, a dowództwo przeniesiono do Koźla. W listopadzie tego roku dowództwo dywizji po raz trzeci zmieniło miejsce postoju. Siedzibą dowództwa zostały Gliwice. Zgodnie z rozkazem organizacyjnym Naczelnego Dowództwa Wojska Polskiego nr 0305/Org. z 10 listopada 1945 roku dywizja przeszła na etaty pokojowe:
Pozostałe jednostki zostały rozformowane w terminie do 10 listopada 1945.
27 grudnia 1945 ND WP wydał rozkaz Nr 0343/Org. o rozformowaniu dywizji wraz z podległymi jednostkami. Rozkaz wykonano na początku 1946.
Żołnierze dywizji.
Dowódcy dywizji:

</doc>
<doc id="1204273" url="https://pl.wikipedia.org/wiki?curid=1204273" title="Windows XP Media Center Edition 2005">
Windows XP Media Center Edition 2005



</doc>
<doc id="1204276" url="https://pl.wikipedia.org/wiki?curid=1204276" title="14 Dywizja Piechoty (LWP)">
14 Dywizja Piechoty (LWP)

14 Dywizja Piechoty (14 DP) – związek taktyczny piechoty ludowego Wojska Polskiego.
Dywizja sformowana została w okresie od marca do lipca 1945, w Bydgoszczy, Świeciu i Chełmnie. W działaniach bojowych udziału nie wzięła, pozostając w odwodzie Naczelnego Dowództwa Wojska Polskiego. 1 lipca 1945 roku została podporządkowana dowódcy Poznańskiego Okręgu Wojskowego. Jej oddziały wzięły udział w walkach z oddziałami UPA.
Zmiany organizacyjne i dyslokacyjne.
W połowie 1946 roku dywizja została dyslokowana na Podlasie i rozmieszczona w garnizonach: Siedlce – Dowództwo 14 DP, 45 Pułk Piechoty, 36 Pułk Artylerii Lekkiej, 17 Dywizjon Artylerii Przeciwpancernej i 35 Kompania Łączności, Biała Podlaska – 47 Pułk Piechoty, Włodawa – 49 Pułk Piechoty, Puławy – 41 Batalion Saperów.
W kwietniu 1949 roku zmieniono podporządkowanie pułków w 3 DP i 14 DP. Dowódcy 3 DP podporządkowano 45 Pułk Piechoty ze składu 14 DP, a dowódcy 14 DP podporządkowano 9 Pułk Piechoty ze składu 3 DP. W tym samym roku dywizję ponownie przeniesiono na Pomorze i podporządkowano dowódcy 1 Korpusu Piechoty (Armijnego). W 1951 przeniesiono dywizję na etaty dywizji piechoty typu A. W tym okresie dowództwo dywizji stacjonowało w Wałczu, a poszczególne oddziały w Szczecinku, Pile i Złotowie.
Wiosną 1957 roku, w ramach kolejnej redukcji, rozformowano ją.
Miejsce stacjonowania sztabu dywizji.
JW 2483
Żołnierze dywizji.
Dowódcy dywizji:

</doc>
<doc id="1204277" url="https://pl.wikipedia.org/wiki?curid=1204277" title="Pontar">
Pontar



</doc>
<doc id="1204282" url="https://pl.wikipedia.org/wiki?curid=1204282" title="Wilhelm von Wnuck">
Wilhelm von Wnuck

Wilhelm von Wnuck (ur. 1 maja 1889 w Lidzbarku Warmińskim) – gdański polityk narodowosocjalistyczny, w latach 1931–1935 przewodniczący Volkstagu. 
Życiorys.
Pochodził z warmińskiej rodziny o słowiańskich korzeniach. Karierę w ruchu nazistowskim rozpoczął w 1925 jako zastępca szefa gdańskiej NSDAP. W 1930 wybrano go do Volkstagu IV kadencji z listy NSDAP, w którym zasiadał przez kolejne dwie kadencje (do 1939). 
Od 26 marca 1931 do 18 stycznia 1933 i od 20 czerwca 1933 roku pełnił funkcję przewodniczącego Volkstagu. Po 1936 wyjechał z Gdańska i osiadł w Hanowerze. 

</doc>
<doc id="1204286" url="https://pl.wikipedia.org/wiki?curid=1204286" title="15 Dywizja Piechoty (LWP)">
15 Dywizja Piechoty (LWP)

15 Dywizja Piechoty – związek taktyczny ludowego Wojska Polskiego.
Formowanie i zmiany organizacyjne.
Dywizja powstała na bazie 8 i 9 zapasowego pułku piechoty, na podstawie rozkazu organizacyjnego naczelnego dowódcy WP z 3 czerwca 1945. Zorganizowano ją jeszcze według etatu wojennego. Jej sztab stacjonował w Olsztynie. W jej skład weszły m.in. 50., 53. i 54. pułk
piechoty, 55 pułk artylerii, 19 samodzielny dywizjon artylerii przeciwpancernej,
46 samodzielny batalion saperów, 27 samodzielny batalion łączności oraz 20 samodzielny
batalion sanitarny. Aby ułatwić prace organizacyjne, na czas formowania wszystkie jednostki dywizji rozlokowano w Olsztynie.
Dywizja wchodziła w skład Okręgu Wojskowego Warszawa, zaś w latach 1951-1953 8 Korpusu. W 1951 przeniesiono dywizję na etaty dywizji piechoty typu B "konna mała".
W 1955 dywizję przeformowano na 15 Dywizję Zmechanizowaną., która później otrzymała imię "Gwardii Ludowej".
Struktura organizacyjna.
W 1948 jednostki dywizji rozmieszczone były w następujących garnizonach:
2 września 1952 zaszły zmiany w podporządkowaniu poszczególnych oddziałów i pododdziałów:
Dowódcy 15 Dywizji Piechoty podporządkowano:
Dowódca 15 Dywizji Piechoty przekazał:

</doc>
<doc id="1204289" url="https://pl.wikipedia.org/wiki?curid=1204289" title="Dudley Coutts Stuart">
Dudley Coutts Stuart

Dudley Coutts Stuart (ur. 11 stycznia 1803 roku w Londynie, zm. 17 grudnia 1854 w Sztokholmie) – brytyjski arystokrata, lord, najmłodszy syn Johna Stuarta i Frances Coutts. 
W kwietniu 1824 roku poślubił Christinę Aleksandrinę Egyptę Bonaparte, córkę brata cesarza Napoleona I - Lucjana Canino. Wig, liberał, polonofil, gorący zwolennik sprawy niepodległości Polski. Zdeklarowany przeciwnik Imperium Rosyjskiego.
Był prezesem Literary Association of the Friends of Poland. Wspierał m.in. Jana Bartkowskiego podczas jego pobytu w Wielkiej Brytanii.

</doc>
<doc id="1204292" url="https://pl.wikipedia.org/wiki?curid=1204292" title="23 Dywizja Piechoty (LWP)">
23 Dywizja Piechoty (LWP)

23 Dywizja Piechoty (23 DP) – związek taktyczny piechoty ludowego Wojska Polskiego.
Jesienią 1958, wykorzystując ludzi i sprzęt rozformowanych 3 i 5 Brygady Obrony Wybrzeża oraz 32 batalion czołgów i artylerii pancernej, utworzono 23 Dywizję Piechoty według etatu nr 2/235-2/249.
W I kwartale 1963 dywizja, jako ostatni związek taktyczny piechoty w Wojsku Polskim została przeformowana w 23 Dywizję Desantową. Początkowo planowano, że zostanie ona przeformowana na dywizję zmechanizowaną. W związku z lansowaną koncepcją rozwinięcia Frontu Polskiego (Nadmorskiego), w której to dostrzegano potrzebę wykorzystania w działaniach bojowych desantu morskiego,z zamiaru tego zrezygnowano. Sztab dywizji stacjonował w Gdańsku.
Przekształcenia.
3 i 5 Brygady Obrony Wybrzeża oraz 32 bcz i apanc → 23 Dywizja Piechoty → 23 Dywizja Desantowa → 7 Łużycka Dywizja Desantowa → 7 Łużycka Brygada Obrony Wybrzeża → 1 Gdańska Brygada Obrony Terytorialnej → 1 Gdański Batalion Obrony Terytorialnej → 1 batalion 7 Pomorskiej Brygady Obrony Wybrzeża

</doc>
<doc id="1204293" url="https://pl.wikipedia.org/wiki?curid=1204293" title="Alex Piorkowski">
Alex Piorkowski

Alex Bernhard Piorkowski (ur. 11 października 1904, zm. 22 października 1948 w Landsberg am Lech) – zbrodniarz hitlerowski, komendant obozu koncentracyjnego Dachau i SS-Sturmbannführer.
Życiorys.
Urodził się w Bremie. Członek NSDAP (nr legitymacji partyjnej 161437) i SS (nr identyfikacyjny 8737). Służbę w obozach koncentracyjnych rozpoczął w 1937 roku w Sachsenburgu. W 1938 roku Piorkowskiego przeniesiono do Lichtenburga. Służbę w Dachau rozpoczął 1 grudnia 1938, początkowo jako kierownik obozu ("Schutzhaftlagerführer"). Od 1 września 1939 do 31 sierpnia 1942 roku pełnił funkcję komendanta obozu w Dachau. Piorkowski odpowiadał za zbrodnie popełnione w tym okresie na terenie obozu m.in. za eksterminację ok. 8 tysięcy jeńców radzieckich, eksperymenty pseudomedyczne i nakładanie okrutnych kar na więźniów. Nowo przybyłych więźniów Piorkowski zwykł witać słowami „"Tu są żywi, ale już umarli..."”
Piorkowski po zakończeniu wojny został osądzony w dniach 6–17 stycznia 1947 roku przez amerykański Trybunał Wojskowy wraz ze swoim adiutantem Heinzem Detmersem. Za swoje zbrodnie skazany został na karę śmierci przez powieszenie. Wyrok wykonano w październiku 1948 roku w więzieniu Landsberg.

</doc>
<doc id="1204294" url="https://pl.wikipedia.org/wiki?curid=1204294" title="Audi S4 (C4)">
Audi S4 (C4)



</doc>
<doc id="1204295" url="https://pl.wikipedia.org/wiki?curid=1204295" title="Droga krajowa B308 (Niemcy)">
Droga krajowa B308 (Niemcy)

Droga krajowa 308 (Bundesstraße 308, B 308) – niemiecka droga krajowa przebiegająca od skrzyżowania z autostradą A96 na węźle "Sigmarszell" do granicy z Austrią koło Oberjoch w południowo-zachodniej Bawarii.
Droga koło Bad Hindelang przechodzi przez przełęcz Oberjoch na wysokości 1180 m n.p.m. co sprawia, że jest to najwyżej położona droga w Niemczech. Podjazd na przełęcz prowadzi przez 107 zakrętów co jest kolejnym rekordem na skalę Niemiec.

</doc>
<doc id="1204296" url="https://pl.wikipedia.org/wiki?curid=1204296" title="Here to Hear">
Here to Hear

Here to Hear – piętnasty album studyjny Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1204297" url="https://pl.wikipedia.org/wiki?curid=1204297" title="Julius Gehl">
Julius Gehl

Julius Gehl (ur. 4 lipca 1869 w Bydgoszczy, zm. 1944 w Sopocie) – niemiecki i gdański polityk socjaldemokratyczny, poseł do Volkstagu i jego przewodniczący, członek Senatu Wolnego Miasta.
Życiorys.
We wczesnej młodości zaangażował się w niemiecki ruch robotniczy. Od 1912 do 1919 pełnił funkcję sekretarza wschodniopruskiego okręgu SPD. W Gdańsku wydawał socjaldemokratyczną gazetę „Volkswacht”.
W listopadzie 1918 opowiedział się po stronie umiarkowanej lewicy sprzeciwiając się rewolucji i rozlewowi krwi w Gdańsku. W tym okresie rząd SPD i Partii Centrum powołał go na Komisarza Rzeszy ds. Prus Zachodnich i Dysktryktu Noteci.
Po 1920 pozostał w Gdańsku, gdzie do 1933 pełnił funkcję przywódcy Socjaldemokratycznej Partii Wolnego Miasta Gdańska.
Posłował do Volkstagu I, II, III i IV kadencji (1920–1933). Od czerwca 1922 do stycznia 1924 roku pozostawał jego przewodniczącym. Funkcję tę powierzono mu również w grudniu 1930 (do marca 1931). Na wiosnę 1923, w latach 1924–1925 oraz krótko w 1933 piastował stanowisko zastępcy przewodniczącego Volkstagu.
W latach 1925–1930 wchodził w skład Senatu Wolnego Miasta. Sprawował funkcję jego wiceszefa w latach 1925–1926 i w roku 1930.

</doc>
<doc id="1204301" url="https://pl.wikipedia.org/wiki?curid=1204301" title="Rumex conglomeratus">
Rumex conglomeratus



</doc>
<doc id="1204302" url="https://pl.wikipedia.org/wiki?curid=1204302" title="Bakteriofag T4">
Bakteriofag T4



</doc>
<doc id="1204303" url="https://pl.wikipedia.org/wiki?curid=1204303" title="24 Dywizja Piechoty (LWP)">
24 Dywizja Piechoty (LWP)

24 Dywizja Piechoty (24 DP) – związek taktyczny piechoty Wojska Polskiego.
Dywizja sformowana została w 1951. Organizowana była według etatów dywizji piechoty typu B "konna mała". W 1952 roku została rozformowana. Jej sztab stacjonował w Zambrowie.
Podlegała bezpośrednio dowódcy Okręgu Wojskowego Nr I.

</doc>
<doc id="1204304" url="https://pl.wikipedia.org/wiki?curid=1204304" title="Kazimierz Jarecki">
Kazimierz Jarecki

Kazimierz Wiktor Jarecki (ur. w 1878, zm. 17 lub 18 grudnia 1939 we Lwowie) – polski romanista i publicysta
Studiował na Uniwersytecie Lwowskim, następnie na paryskiej Sorbonie, uzyskując tam tytuł doktora. Był członkiem Ligi Narodowej od 1905 roku. W 1930 habilitował się na Uniwersytecie Jana Kazimierza we Lwowie. Uczył w lwowskich gimnazjach (1902-1935). Był też wykładowcą filologii starofrancuskiej na UJK. W październiku 1936 otrzymał tytuł profesora tytularnego filologii starofrancuskiej Uniwersytetu Jana Kazimierza we Lwowie.
Został pochowany na Cmentarzu Łyczakowskim we Lwowie.
Linki zewnętrzne.
Publikacje Kazimierza Jareckiego dostępne w serwisie Polona

</doc>
<doc id="1204306" url="https://pl.wikipedia.org/wiki?curid=1204306" title="Adolf Treichel">
Adolf Treichel

Adolf Treichel (ur. 26 października 1869 w Prabutach, zm. 1 kwietnia 1926 w Gdańsku) – gdański nauczyciel i polityk niemiecko-narodowy, przewodniczący Volkstagu I kadencji (1921–1923) i II kadencji (1924–1926).
Życiorys.
W latach 1901–1926 wykładał w Gimnazjum Miejskim w Gdańsku, którego dyrektorem pozostawał w okresie 1921–1926.
W maju 1920 z powodzeniem kandydował z ramienia DNVP do gdańskiej Konstytuanty. Mandat zachował w grudniu 1920, gdy zgromadzenie przekształciło się w Volkstag I kadencji. 29 września 1921 wybrano go przewodniczącym gdańskiego parlamentu, którym pozostał do 30 czerwca 1923.

</doc>
<doc id="1204307" url="https://pl.wikipedia.org/wiki?curid=1204307" title="Zalesie (powiat łosicki)">
Zalesie (powiat łosicki)

Zalesie – wieś w Polsce położona w województwie mazowieckim, w powiecie łosickim, w gminie Stara Kornica.
Wierni Kościoła rzymskokatolickiego należą do parafii Niepokalanego Poczęcia NMP w Starej Kornicy.
W latach 1975–1998 miejscowość administracyjnie należała do województwa bialskopodlaskiego.
W Zalesiu urodził się Feliks Miszczak.

</doc>
<doc id="1204309" url="https://pl.wikipedia.org/wiki?curid=1204309" title="25 Dywizja Piechoty (LWP)">
25 Dywizja Piechoty (LWP)

25 Dywizja Piechoty (25 DP) – związek taktyczny piechoty ludowego Wojska Polskiego.
Dywizja sformowana została na podstawie rozkazu Nr 0043/Org. Ministra Obrony Narodowej z 17 maja 1951. Organizowana była według etatów dywizji piechoty typu B "konna mała". Jej sztab stacjonował w Siedlcach. Wchodziła w skład 9 Korpusu Piechoty. Rozkazem Nr 0079 /Org. Ministra Obrony Narodowej z 20 listopada 1952 została rozformowana. Obowiązki dowódcy dywizji pełnił płk Leon Gregorowicz.
Skład i rozmieszczenie.
W 1952 podporządkowano dowódcy 25 Dywizji Piechoty 45 pułk piechoty ze składu 3 Dywizji Piechoty, a przekazano do 3 DP 83 pułk piechoty.

</doc>
<doc id="1204310" url="https://pl.wikipedia.org/wiki?curid=1204310" title="Lucyfer (komiks)">
Lucyfer (komiks)

Lucyfer to amerykańska seria komiksowa, której twórcami są Neil Gaiman, Sam Keith i Mark Dringenberg. Cykl pisany przez Mike’a Careya ukazywał się w oryginale nakładem imprintu Vertigo wydawnictwa DC Comics od 1999 do 2006 roku w formie miesięcznika; łącznie ukazało się 75 zeszytów, które następnie zebrano w 11 zbiorczych tomów. W tej formie seria "Lucyfer" ukazała się po polsku nakładem wydawnictwa Egmont Polska.
Fabuła.
Seria opowiada o losach upadłego anioła o imieniu Lucyfer, który osiadł we współczesnym Los Angeles, gdzie prowadzi klub nocny „Lux”. Pod maską czarującego mężczyzny, lubiącego luksus i dobre wino ukrywa okrucieństwo, cynizm i egoizm. Kieruje się jednak swoistym kodeksem honorowym, nigdy nie kłamiąc.
Lucyfer ukazany jest jako druga najpotężniejsza istota we Wszechświecie (po Jahwe, w komiksie nazywanym Bogiem Przymierza). Pasterz Słońc, wykorzystując dawne znajomości, ponadprzeciętne zdolności planowania i wrodzoną nonszalancję, doprowadza do wybuchu drugiej rewolucji przeciw Stwórcy, która kończy się ukoronowaniem odwiecznych starań Upadłego Anioła – awansuje na Boga. Prowadzi to do konfrontacji Lucyfera z wieloma nadnaturalnymi istotami. Akcja komiksu kilkakrotnie splata się z wydarzeniami z pokrewnej serii "Sandman" autorstwa Neila Gaimana (to w tym cyklu w 1989 roku po raz pierwszy pojawiła się komiksowa postać Lucyfera). To Gaiman był autorem pomysłu, aby jego wygląd zewnętrzny wzorowany był na Davidzie Bowie.
Tomy.
1. Diabeł na progu ("The Devil In The Gateway"), 2001, wydanie polskie 2008
2. Dzieci i potwory ("Children and Monsters"), 2002, wyd. pol. 2008
3. Potępieńcze związki ("A Dalliance With The Damned"), 2002, wyd. pol. 2009
4. Boska komedia ("The Divine Comedy"), 2003, wyd. pol. 2009
5. Inferno ("Inferno"), 2004, wyd. pol. 2010
6. Dworce ciszy ("Mansions of the Silence"), 2004, wyd. pol. 2010
7. Exodus ("Exodus"), 2005, wyd. pol. 2011
8. Wilk pod drzewem ("The Wolf Beneath the Tree"), 2005, wyd. pol. 2012
9. Przełom ("Crux"), 2006, wyd. pol. 2013
10. Gwiazda zaranna ("Morningstar)", 2006, wyd. pol. 2014
11. Kompleta ("Evensong"), 2007, wyd. pol. 2015

</doc>
<doc id="1204314" url="https://pl.wikipedia.org/wiki?curid=1204314" title="30 Dywizja Piechoty (LWP)">
30 Dywizja Piechoty (LWP)

30 Dywizja Piechoty – związek taktyczny piechoty ludowego Wojska Polskiego.
Dywizja sformowana została w terminie do 1 grudnia 1951, na terenie Okręgu Wojskowego nr V Kraków, w składzie 12 Korpusu Piechoty. Organizowana była według etatów dywizji piechoty typu B „konna mała”.
20 grudnia 1952 dywizja została rozformowana.
Struktura organizacyjna.
Organizacja w 1951:
Według oddzielnego rozkazu był sformowany Wydział Informacji 30 DP.
W dniu 2.11.1952 dywizja liczyła: 449 oficerów, 1499 podoficerów, 1954 szeregowców, 920 elewów, 95 kontraktowych i 437 koni.

</doc>
<doc id="1204315" url="https://pl.wikipedia.org/wiki?curid=1204315" title="Prowincje Finlandii">
Prowincje Finlandii

Finlandia w latach 1997 - 2009 była podzielona na 6 prowincji ("läänit"/"län"), które powstały po reorganizacji wcześniejszych 12 prowincji.

</doc>
<doc id="1204316" url="https://pl.wikipedia.org/wiki?curid=1204316" title="Rawica Nowa">
Rawica Nowa

Rawica Nowa – wieś w Polsce położona w województwie mazowieckim, w powiecie zwoleńskim, w gminie Tczów.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="1204317" url="https://pl.wikipedia.org/wiki?curid=1204317" title="Sekwana w Asnières">
Sekwana w Asnières

Sekwana w Asnières () – obraz olejny, o wymiarach 71 × 92 cm, autorstwa francuskiego malarza impresjonisty Auguste’a Renoira, namalowany około roku 1875.
Dzieło zalicza się do grupy obrazów sprzed ewolucji stylu, kiedy odznaczał się on jeszcze szczególną beztroską i swobodą pędzla oraz świetnością koloru. Do namalowania dzieła artysta użył zaledwie ośmiu kolorów (łącznie z bielą). Farba była często wyciskana prosto na płótno. Prześwietlenie obrazu promieniami rentgenowskimi wykazało poprawki, dokonywane przez Renoira w trakcie malowania. Nie ma pewności czy dzieło faktycznie przedstawia Asnières. Według niektórych opinii są to okolice Chatou, gdzie Renoir szczególnie często malował w końcu lat siedemdziesiątych.

</doc>
<doc id="1204318" url="https://pl.wikipedia.org/wiki?curid=1204318" title="Kerkyra FC">
Kerkyra FC



</doc>
<doc id="1204320" url="https://pl.wikipedia.org/wiki?curid=1204320" title="Rudolf Kotula">
Rudolf Kotula

Rudolf Gabriel Kotula (ur. 24 marca 1875 we Lwowie, zm. 2 października 1940 w Kazachstanie) – polski bibliotekoznawca, bibliograf, długoletni dyrektor Biblioteki Uniwersytetu Jana Kazimierza i Biblioteki Baworowskich we Lwowie
Życiorys.
Urodził się 24 marca 1875 we Lwowie, w rodzinie Karola i Marii z Schultzów. Ukończył II gimnazjum we Lwowie, następnie studia z zakresu filologii klasycznej na Uniwersytecie Lwowskim, zakończone doktoratem z filozofii w 1902. Studiował także w Grazu, Berlinie (germanistykę) i Monachium. Od 1901 do 1939 pracował w bibliotece uniwersyteckiej, od 1923 do 1939 był jej dyrektorem. Od 1902 do 1940 pracował równolegle w Bibliotece Baworowskich – od 1915 jako jej dyrektor. W latach 1922–1925 kierował Biblioteką Dzieduszyckich. Przewodniczył Towarzystwu Miłośników Książki. Był członkiem przybranym Towarzystwa Naukowego we Lwowie, członkiem Polskiego Towarzystwa Historycznego, członkiem korespondentem Okręgowej Komisji konserwatorskiej.
Od 1905 był mężem Marii Leiner.
Został aresztowany przez Sowietów 13 kwietnia 1940 i wywieziony do Kazachstanu, gdzie zmarł 2 października 1940.

</doc>
<doc id="1204321" url="https://pl.wikipedia.org/wiki?curid=1204321" title="Rawica Stara">
Rawica Stara

Rawica Stara – wieś w Polsce położona w województwie mazowieckim, w powiecie zwoleńskim, w gminie Tczów.
W latach 1975–1998 miejscowość należała administracyjnie do województwa radomskiego.
Przez wieś przebiega trasa drogi wojewódzkiej nr 733. We wsi znajduje się szkoła podstawowa im. Królowej św. Jadwigi
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="1204322" url="https://pl.wikipedia.org/wiki?curid=1204322" title="Rumex scutatus">
Rumex scutatus



</doc>
<doc id="1204323" url="https://pl.wikipedia.org/wiki?curid=1204323" title="Rawica-Józefatka">
Rawica-Józefatka

Rawica-Józefatka dawniej Józefatka – wieś w Polsce położona w województwie mazowieckim, w powiecie zwoleńskim, w gminie Tczów. 
Miejscowość wchodzi w skład sołectwa Rawica Stara.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="1204324" url="https://pl.wikipedia.org/wiki?curid=1204324" title="Rawica-Kolonia">
Rawica-Kolonia

Rawica-Kolonia – wieś w Polsce położona w województwie mazowieckim, w powiecie zwoleńskim, w gminie Tczów. 
Miejscowość wchodzi w skład sołectwa Rawica Stara.
W latach 1975–1998 miejscowość należała administracyjnie do województwa radomskiego.
Przez wieś przebiega trasa drogi wojewódzkiej nr 733.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="1204326" url="https://pl.wikipedia.org/wiki?curid=1204326" title="NEJM">
NEJM



</doc>
<doc id="1204332" url="https://pl.wikipedia.org/wiki?curid=1204332" title="Bassala Touré">
Bassala Touré

Bassala Touré (ur. 21 lutego 1976 w Bamako) – piłkarz malijski grający na pozycji ofensywnego pomocnika.
Kariera klubowa.
Touré piłkarską karierę rozpoczął w ojczyźnie, w Stade Malien. W wieku 17 lat wyjechał do Maroka i w latach 1993-1996 występował w klubie Kawkab AC z Marrakeszu. Lata 1996-1998 Malijczyk spędził w Kuwejcie. Występował wtedy w drużynie Al-Arabi Kuwejt. Latem 1998 wyjechał do Grecji. Jego pierwszym klubem w tym kraju był drugoligowy Athinaikos. W 2000 roku wywalczył z nim awans do greckiej ekstraklasy, jednak już po sezonie zespół spadł z ligi i przez kolejne 2 lata Touré grał z Athinaikosem w drugiej lidze. W styczniu 2003 roku przeszedł do innego zespołu z tej ligi, Kerkiry z wyspy Korfu. Tam występował do zimowego okna transferowego 2005 i wtedy podpisał kontrakt z APO Lewadiakos. W tym samym sezonie pomógł klubowi w awansie do pierwszej ligi, jednak w tej klasie rozgrywkowej zespół z miasta Liwadia spędził rok. W sezonie 2007/2008 Bassala znów występował z Lewadiakosem w Alpha Ethniki. W sezonie 2009/2010 był piłkarzem drugoligowego GS Ilioupoli.
Kariera reprezentacyjna.
W reprezentacji Mali Touré zadebiutował w 23 lutego 1994 roku w zremisowanym 0:0 towarzyskim meczu z Ghaną, rozegranym w Bamako. W 1994 roku był w kadrze Mali na Puchar Narodów Afryki 1994. W 2002 roku został powołany przez Henryka Kasperczaka do kadry na Puchar Narodów Afryki 2002, na którym Mali zajęło 4. miejsce. Dwa lata później Bassala powtórzył ten sukces podczas PNA 2004. W 2008 roku Jean-Francois Jodar powołał go do reprezentacji w trzecim w karierze Pucharze Narodów Afryki. Od 1994 do 2008 rozegrał w kadrze narodowej 69 meczó i strzelił 11 goli.

</doc>
<doc id="1204337" url="https://pl.wikipedia.org/wiki?curid=1204337" title="Bassala Toure">
Bassala Toure



</doc>
<doc id="1204338" url="https://pl.wikipedia.org/wiki?curid=1204338" title="Pomorzany-Kolonia">
Pomorzany-Kolonia

Pomorzany-Kolonia – wieś w Polsce położona w województwie mazowieckim, w powiecie radomskim, w gminie Wierzbica.
W latach 1975–1998 miejscowość położona była w województwie radomskim. 
Wierni Kościoła rzymskokatolickiego należą do parafii św. Stanisława w Wierzbicy.

</doc>
<doc id="1204340" url="https://pl.wikipedia.org/wiki?curid=1204340" title="Schronisko PTTK im. Kazimierza Sosnowskiego na Hali Krupowej">
Schronisko PTTK im. Kazimierza Sosnowskiego na Hali Krupowej

Schronisko PTTK im. Kazimierza Sosnowskiego na Hali Krupowej – górskie schronisko turystyczne Polskiego Towarzystwa Turystyczno-Krajoznawczego w Paśmie Policy w Beskidzie Żywieckim, na południowy zachód od Kucałowej Przełęczy, na polanie Sidzińskie Pasionki. Położone na wysokości 1152 m n.p.m. Wbrew nazwie nie leży ono na Hali Krupowej.
Historia.
Pierwsze schronisko otwarto 16 grudnia 1935 z inicjatywy gminy Sidzina oraz oddziałów Polskiego Towarzystwa Tatrzańskiego w Jordanowie i Łodzi. Miało nazwę „Pod Policą”. Budową schroniska kierował prof. Kazimierz Sosnowski. Hitlerowcy spalili schronisko 14 października 1944. Odbudowa schroniska, prowadzona przez Oddział Krakowski Polskiego Towarzystwa Turystyczno-Krajoznawczego, została zakończona uroczystym otwarciem 9 października 1955. Od tego roku schronisko nosi imię Kazimierza Sosnowskiego. Elektryczność, uzyskiwana jeszcze za pomocą agregatu prądotwórczego, została doprowadzona do schroniska w 1967. 25 października 2001 schronisko zostało podłączone do linii wysokiego napięcia. Na przełomie lat osiemdziesiątych i dziewięćdziesiątych XX wieku schronisko zostało gruntownie wyremontowane i przebudowane. 
Na budynku schroniska znajdują się dwie tablice pamiątkowe:
Warunki pobytu.
Schronisko dysponuje 38 miejscami noclegowymi w pokojach 2-, 4-, 10- i 16-osobowych. Do dyspozycji gości jest bufet oraz jadalnia o pojemności 30 osób. W schronisku znajduje się też stacja Górskiego Ochotniczego Pogotowia Ratunkowego. Obiekt jest czynny przez cały rok.

</doc>
<doc id="1204343" url="https://pl.wikipedia.org/wiki?curid=1204343" title="Wojna i Pokój">
Wojna i Pokój



</doc>
<doc id="1204344" url="https://pl.wikipedia.org/wiki?curid=1204344" title="Zalesice-Kolonia">
Zalesice-Kolonia



</doc>
<doc id="1204355" url="https://pl.wikipedia.org/wiki?curid=1204355" title="Heineken Open 2008">
Heineken Open 2008

Heineken Open 2008 – tenisowy turniej ATP z cyklu Heineken Open rozgrywany w dniach 4–12 stycznia 2008 roku w Auckland na kortach twardych o puli nagród 464 000 dolarów amerykańskich.

</doc>
<doc id="1204356" url="https://pl.wikipedia.org/wiki?curid=1204356" title="Rumex acetosa">
Rumex acetosa



</doc>
<doc id="1204358" url="https://pl.wikipedia.org/wiki?curid=1204358" title="Czternaście bajek z Królestwa Lailonii Leszka Kołakowskiego">
Czternaście bajek z Królestwa Lailonii Leszka Kołakowskiego

Czternaście bajek z Królestwa Lailonii Leszka Kołakowskiego – animowany cykl filmowy, ekranizacja "13 bajek z królestwa Lailonii dla dużych i małych" Leszka Kołakowskiego (wyd. 1963).
Charakterystyka.
Cykl został zrealizowany w latach 1997-2011 w Telewizyjnym Studiu Filmów Animowanych w Poznaniu przez Macieja Wojtyszkę, Jacka Adamczaka, Jacka Kasprzyckiego, Krzysztofa Kiwerskiego, Hieronima Neumanna, Marka Serafińskiego, Piotra Muszalskiego, Pawła Walickiego, Łukasza Słuszkiewicza, Zbigniewa Koteckiego, Tamarę Sorbian oraz Marka Luzara.
Pomysłodawcą adaptacji oraz autorem scenariuszy i opracowania dialogów był Jan Zamojski.
Autorem czołówki był Piotr Dumała.
Kierownikiem produkcji filmów: „Piękna twarz”, „Wojna z rzeczami”, „Garby”, „Jak bóg Maior utracił tron”, „O największej kłótni” była Ewa Sobolewska, a kierownikiem produkcji filmów: „O sławnym człowieku”, „Czerwona łata”, „O wielkim wstydzie”, „O zabawkach dla dzieci”, „Jak Gyom został starszym panem” i „Oburzające dropsy” – Ewa Samborska.
Opiekunem artystycznym serialu był Maciej Wojtyszko, a literackim – Anna Zaremba.
Filmy z cyklu były prezentowane na ponad 70. festiwalach krajowych i zagranicznych oraz zdobyły 31 nagród.
Były one także prezentowane od 25 do 30 listopada 2011 w Teatrze X-Kei i Teatrze OM -2 w Tokio w ramach Programu Kulturalnego Polskiej Prezydencji w Unii Europejskiej.
Obsada.
oraz

</doc>
<doc id="1204359" url="https://pl.wikipedia.org/wiki?curid=1204359" title="Regiony Finlandii">
Regiony Finlandii

Finlandia jest podzielona na 19 regionów (fiń. "maakunta", szw. "landskap"). 
Organami zarządzającymi są rady prowincjonalne. 
Regiony.
1 stycznia 2011 r. zniesiono region Itä-Uusimaa ("Itä-Uusimaa / Östra Nyland"), włączając jego obszar do regionu Uusimaa.

</doc>
<doc id="1204360" url="https://pl.wikipedia.org/wiki?curid=1204360" title="Zalesice-Kolonia (województwo mazowieckie)">
Zalesice-Kolonia (województwo mazowieckie)

Zalesice-Kolonia – wieś (do 31 grudnia 2002 kolonia) w Polsce położona w województwie mazowieckim, w powiecie radomskim, w gminie Wierzbica.
W latach 1975–1998 miejscowość położona była w województwie radomskim. 1 stycznia 2003 roku ówczesna kolonia Zalesice-Kolonia stała się wsią, a jej częścią stał się ówczesny przysiółek Zalesice-Opoka.
Przy drodze do Zalesic znajduje się cmentarz choleryczny z XIX w. Znajdują się na nim dwa nagrobki z tego okresu.
Wierni kościoła Kościoła rzymskokatolickiego należą do parafii św. Stanisława w Wierzbicy, zaś wierni Kościoła Starokatolickiego Mariawitów należą do parafii Przemienienia Pańskiego w Wierzbicy.

</doc>
<doc id="1204361" url="https://pl.wikipedia.org/wiki?curid=1204361" title="Sarandi (Rio Grande do Sul)">
Sarandi (Rio Grande do Sul)

Sarandi – miasto w południowej Brazylii, w stanie Rio Grande do Sul. Przybliżona liczba mieszkańców wynosi 19 762 (2006) przy zajmowanej powierzchni 353,36 km².
Historia.
Początki miasta sięgają roku 1917, kiedy to na tereny dzisiejszego miasta, przybyli pierwsi włoscy i niemieccy emigranci. Sarandi uzyskało prawa miejskie 27 czerwca 1939 roku.
Turystyka.
Główne atrakcje turystyczne:

</doc>
<doc id="1204362" url="https://pl.wikipedia.org/wiki?curid=1204362" title="Rehab (singel Rihanny)">
Rehab (singel Rihanny)

Rehab (pl. "Odwyk") – piosenka pop stworzona przez Justina Timberlake’a, Timothy’ego Mosleya i Hannon Lane na trzeci album studyjny Rihanny, "Good Girl Gone Bad" (2007). Wyprodukowany przez Timbalanda, utwór wydany został jako ósmy, finalny singel promujący krążek Good Girl Gone Bad dnia 7 października 2008. 23 listopada 2008 Rihanna wystąpiła na American Music Awards 2008 śpiewając tę piosenkę.
Informacje o singlu.
Utwór wydany został jako ósmy singel z albumu "Good Girl Gone Bad" 7 października 2008. Jest to finalna kompozycja prezentująca trzeci album studyjny wokalistki.
Teledysk.
Na początku klipu Timberlake jedzie motocyklem na pustynię, gdzie jest ubrana na zielono Rihanna. Justin podchodzi do Robyn i kładzie ją na czerwonym oldschoolowym samochodzie. Justin myje się też pod prysznicem ubrany w czarny podkoszulek i jeansy. Co jakiś czas ukazane są momenty jak para się przytula, czy jak widać ich twarze z profilu. Teledysk został wyreżyserowany przez Anthony’ego Mendlera, jego premiera odbyła się 17 listopada 2008 na stacji telewizyjnej "MTV."

</doc>
<doc id="1204363" url="https://pl.wikipedia.org/wiki?curid=1204363" title="Arschficksong">
Arschficksong

Arschficksong jest jednym z najbardziej kontrowersyjnych utworów rapera Sido. Głównym tematem piosenki jest stosunek analny. Wideoklip do tej piosenki został zakazany, nie może być pokazywany w telewizji przed godziną 23.

</doc>
<doc id="1204364" url="https://pl.wikipedia.org/wiki?curid=1204364" title="Zatoka Rekina">
Zatoka Rekina

Zatoka Rekina (ang. "Shark Bay") – duża, stosunkowo płytka zatoka Oceanu Indyjskiego, wcinająca się w wybrzeże Australii w miejscu najbardziej wysuniętym na zachód. Położona jest ok. 800 km na północ od miasta Perth, w pobliżu Denham. Na północnym krańcu zatoki leży miejscowość Carnarvon.
Zatoka Rekina przyciąga tłumy turystów – rokrocznie przeszło 120 tysięcy.
W 1991 roku zatoka została wpisana na listę światowego dziedzictwa UNESCO.
Nazwa.
Nazwę „Zatoka Rekina” nadał zatoce brytyjski żeglarz i odkrywca William Dampier (1651–1715), który przybył do zatoki 17 sierpnia 1699 roku na pokładzie HMS Roebuck. Dampier zakotwiczył pomiędzy wyspą Dirk Hartog a półwyspem Peron, gdzie zauważył ogromne skupisko rekinów i od nich nazwał wody zatoki.
Geografia.
Zatoka wcina się w wybrzeże Australii w miejscu najbardziej wysuniętym na zachód.
Położona jest ok. 800 km na północ od miasta Perth. Linia brzegowa zatoki o długości ponad 1500 km ma kształt litery „w”. Zatoka rozciąga się pomiędzy dwoma półwyspami – Peron (ang. "Peron Peninsula") a Edel Land (ang. "Edel Land Peninsula"), obejmuje dwie płytkie zatoki z licznymi wyspami, ograniczone od północnego zachodu wyspami Dirk Hartog, Bernier Island i Dorre Island. Najbardziej wysunięty na zachód punkt półwyspu Edel Land – Steep Point – jest zarazem najdalej na zachód wysuniętym punktem lądu stałego kontynentu australijskiego. Zatoka ma powierzchnię 13 tys. km², a jej średnia głębokość wynosi 9 m. Region zatoki obejmuje obszar 2,2 miliona ha.
Wyspy.
Poniższa lista bazuje na danych pozyskanych z serwisu „Place Names Search”:
Klimat.
Zatoka Rekina leży w strefie klimatu podzwrotnikowego, lata są gorące i suche a zimy łagodne. Najzimniejszym miesiącem jest lipiec a najcieplejszym luty. Największe opady notowane są w czerwcu a najsilniejsze wiatry występują latem w grudniu i styczniu.
Flora i fauna.
Zatoka Rekina to największe na Ziemi skupisko łąk podwodnych o łącznej powierzchni ponad 4000 km². Z 60 znanych gatunków trawy morskiej, 12 występuje w Zatoce Rekina, przy czym najbujniej rośnie tu "Amphibolis antarctica" (3700 km²), "Halophila ovalis" (500 km²) i "Posidonia australis" (200 km²). Płycizna "Wooramel Seagrass Bank" (1030 km²) ciągnie się przez 130 km wzdłuż wschodniego brzegu zatoki od Gladstone do Carnarvon i jest największą na świecie.
Łąki są siedliskiem rekordowej liczby gatunków zwierząt, m.in. diugoni zielonych, butlonosów oraz kilkunastu gatunków rekinów (m.in. żarłacza tygrysiego i rekina wielorybiego).
Wody zatoki charakteryzują się wysokim zasoleniem – w większości ok. 1.5 raza wyższym niż zasolenie otwartego oceanu, przy czym zasolenie wody L’haridon Bight i Hamelin Pool jest wyższe dwukrotnie. W wysoce zasolonych wodach Hamelin Pool występują licznie stromatolity. Zarówno w L’haridon Bight jak i w Hamelin Pool występuje "Fragum erugatum" (pot. ang. "Hamelin cockle", "cardiid cockle" lub "heart cockle") z rodzaju sercówkowatych. Ich puste muszelki tworzą unikalne białe plaże, m.in. Shell Beach rozciągającą się przez 60 km i miejscami tworząca warstwę grubą na 10 m i na kilometr szeroką. Tam gdzie depozyty muszelek uległy kompresji, utworzyły się skały wapienne – muszlowce.
Plaża Monkey Mia w pobliżu miejscowości Denham to jedno z nielicznych miejsc na świecie, gdzie żyjące na swobodzie delfiny butelkonose podpływają do stojących na brzegu ludzi. Prawie codziennie między godziną 7:45 a 12:00 na plażę przypływa pięć samic z małymi i są karmione przez strażników z Departamentu ds. Parków i Dzikiej Przyrody (ang. "Department Parks and Wildlife" (DPaW)), którym mogą asystować turyści. Od 1984 roku delfiny z Monkey Mia są przedmiotem nieprzerwanych obserwacji i badań biologów z wielu krajów – są to najdłużej prowadzone nieprzerwane badania delfinów butelkonosych na świecie.
Historia.
Tereny wokół zatoki zostały zasiedlone przez Aborygenów ok. 30 tys. lat temu. Badania archeologiczne wykazały istnienie dwóch najstarszych śladów bytności człowieka w tym samym miejscu, niedaleko od Eagle Bluff – z okresu plejstocenu 30–18 tys. lat temu oraz z okresu holocenu 7–6 tys. lat temu. Inne ślady z terenów Eagle Bluff i Zuytdorp Cliffs pochodzą sprzed 4600 lat, a z terenów Monkey Mia i Useless Loop, sprzed 2300 lat. Przyjmuje się, że osadnictwo uzależnione było od zmiennych warunków klimatycznych i związanych z tym zmian w poziomie morza.
Pierwszym Europejczykiem, który zszedł na ląd zachodniego wybrzeża Australii, był holenderski kupiec, i żeglarz Dirk Hartog (1580–1621). W 1615 roku Hartog został zatrudniony przez Holenderską Kompanię Wschodnioindyjską (hol. "Vereenigde Oostindische Compagnie" (VOC)), która w 1616 powierzyła mu dowództwo statku "Eendracht" (pol. "jedność") wchodzącego w skład floty płynącej z Holandii do Holenderskich Indii Wschodnich. Podczas burzy statek Hartoga odłączył się od pozostałych jednostek, samodzielnie dopłynął do Przylądka Dobrej Nadziei, skąd udał się w dalszą drogę do Batawii. Podczas rejsu Hartog wykorzystywał silne wiatry zachodnie występujące w pasie wód na półkuli południowej, tzw. Ryczące Czterdziestki. Pas ten został wcześniej uznany przez holenderskiego nawigatora Hendrika Brouwera za najszybszą drogę na Jawę i za jego radą VOC zalecało swoim statkom żeglugę na wschód przez Ocean Indyjski ok. 1000 mil holenderskich (ok. 7400 km), a następnie zwrot na północ w kierunku Cieśniny Sundajskiej. Ponieważ nie można było wtedy dokładnie określić długości geograficznej, często zdarzało się, że statki żeglowały zbyt daleko na wschód, docierając do zachodnich wybrzeży Australii, dokonując przypadkowych odkryć geograficznych.
25 października 1616 Hartog natknął się na szerokości ok. 26°S na liczne niezamieszkane wyspy. Zszedł na wyspę – nazywaną później jego imieniem Dirk Hartog. Na jej przylądku Cape Inscription, Hartog zostawił tabliczkę z pewteru, upamiętniającą jego wizytę. W 1697 roku flamandzki odkrywca Willem de Vlamingh wylądował na wyspie Dirk Hartog, odnalazł tabliczkę i zamienił ją na nową, umieszczając oryginalny tekst Hartoga oraz dodając swój własny.
17 sierpnia 1699 roku przybył do zatoki na pokładzie HMS Roebuck brytyjski żeglarz i odkrywca William Dampier (1651–1715), który zakotwiczył pomiędzy wyspą Dirk Hartog a półwyspem Peron, gdzie zauważył ogromne skupisko rekinów i od nich nazwał wody zatoki. Dampier prowadził intensywne obserwacje flory i fauny, zbierając jej okazy i sporządzając wiele opisów przyrodniczych.
W 1772 roku francuski żeglarz i odkrywca Francois de St Alouarn (1738–1772) wylądował na wyspie, roszcząc prawo do Australii dla Francji. Francuska wyprawa naukowa Nicolasa Baudina (1754–1803) przybyła do Zatoki Rekina w 1801 i ponownie w 1803 roku. Ekspedycja spędziła w zatoce w sumie 70 dni, dokonując wielu odkryć i nadając wiele nazw geograficznych. Podczas pierwszego pobytu odnalazła tabliczkę de Valmingha. Baron Emanuel Hamelin, szyper "Naturaliste" (jednego z dwóch statków ekspedycji – drugim był statek "Geographe"), kazał zamontować tabliczkę na nowym paliku. Louis de Freycinet, młodszy oficer na statku Hamelina uważał jednak, że tabliczka może ulec zniszczeniu i powinna trafić do francuskiego muzeum. Kiedy sam objął dowództwo statku "Uranie" i przypłynął tu ponownie w 1818 roku zabrał tabliczkę do Paryża. Rząd francuski zwrócił tabliczkę Australii w 1947 roku.
W latach 1821–1822 rozpoznanie zatoki prowadził admirał Phillip Parker King (1791–1856), który odnalazł palik Hamelina i wyrył na nim swoje nazwisko. Tabliczka Hartoga znajduje się w Rijksmuseum w Amsterdamie, tabliczka de Valmingha i palik Hamelina z nazwiskiem Kinga w Muzeum Morskim Zachodniej Australii w Perth.
Pierwszą mapę zatoki sporządził w 1858 roku kapitan floty brytyjskiej Henry Mangles Denham (1800–1887), który wyrył napis „Denham; Herald 1858” na 20-metrowym klifie wapiennym w Eagle Bluff.
Pierwsi europejscy osadnicy zaczęli osiedlać się nad zatoką w połowie XIX wieku. Zajmowali się głównie pozyskiwaniem guana, poławianiem pereł i pasterstwem.
Przy pozyskiwaniu guana pracowali skazańcy. Pokłady guana były eksploatowane na 13 wyspach w zatoce Henri Freycinet Harbour, m.in. na wyspach Smith Islands, Sunday Island, Eagle Island oraz South Guano Islands i North Guano Islands.
W latach 50. XIX wieku rozpoczęto masowy połów małży "Pinctada albina" z uwagi na znajdowane w nich drobne perły, dobrze sprzedające się na rynku azjatyckim, i przydatność ich muszli do produkcji guzików. Zatoka przeżyła „gorączkę pereł” porównywalną z gorączkami złota. Początkowo małże były zbierane ręcznie w czasie odpływu lub przez nurków, jednak z czasem zastosowano przemysłowe metody łowienia przy pomocy koszów ciągniętych za statkami po dnie morskim. W 1873 roku ok. 80 takich statków poławiało małże w wodach zatoki. Następnie kobiety i dzieci oddzielały niejadalne mięso małży od muszli, wrzucając je do beczek wystawianych na słońce i podgrzewanych, tak, by perły opadły na dno. Szacuje się, że na każde 100 małży znajdowano 2–3 perły. Muszle sortowano, najlepsze eksportowano do Europy, a te gorszej jakości używano do utwardzania nawierzchni dróg.
Współcześnie mieszkańcy regionu znajdują zatrudnienie przede wszystkim w turystyce.
W 1991 roku Zatoka Rekina została wpisana na listę światowego dziedzictwa UNESCO a w 2006 roku miejsce lądowania Hartoga na wyspie zostało wpisane na listę narodowego dziedzictwa Australii.
Wraki statków.
W płytkich i zdradliwych wodach zatoki zatonęło wiele statków, m.in..

</doc>
<doc id="1204365" url="https://pl.wikipedia.org/wiki?curid=1204365" title="Parasolki">
Parasolki

Parasolki () – obraz olejny o wymiarach 180 × 115 cm, autorstwa francuskiego malarza impresjonisty Auguste’a Renoira, namalowany około 1881-1886.
Jest to ostatni większy obraz Renoira ukazujący współczesny temat. Pracę nad dziełem rozpoczął przed podróżą do Włoch (1881-1882), a ukończył pięć lat później. Ubrania przedstawione w prawej części płótna odpowiadają modzie z około 1881 roku, strój kobiety po lewej był modny w okresie pięć lat późniejszym. W sposobie malowania także występują różnice. Część prawa charakteryzuje się miękką i lekką manierą, co szczególnie widać w postaciach dwóch małych dziewczynek. Część lewa namalowana jest w sposób bardziej linearny, wydobywający kształt.

</doc>
<doc id="1204366" url="https://pl.wikipedia.org/wiki?curid=1204366" title="Terje Håkonsen">
Terje Håkonsen

Terje Haakonsen (ur. 11 października 1974 w Telemarku), norweski snowboardzista. Waży 75 kg i mierzy 175 cm
Na swoim koncie ma 5 europejskich i 3 światowe wygrane mistrzostwa w "half-pipe". Wygrał U.S.Open (3 razy) i Legendary Mt. Baker Banked Slalom (4 razy). Jego najpóźniejszym przedsięwzięciem są Arctic Challenge, zawody rozgrywane na wyspach Lofotach w Norwegii. Terje i jego partnerzy utworzyli konkurs dla jeźdźców bez pomocy handlowego wsparcia.

</doc>
<doc id="1204370" url="https://pl.wikipedia.org/wiki?curid=1204370" title="Fuffies im Club">
Fuffies im Club

Fuffies im Club (pol. "Banknot w klubie") – drugi singiel promujący pierwszą solową płytę rapera Sido. Do piosenki został nakręcony klip w wersji dla telewizji i ocenzurowanej. W obu teledyskach pojawia się Harris.

</doc>
<doc id="1204374" url="https://pl.wikipedia.org/wiki?curid=1204374" title="Niereligijność">
Niereligijność

Niereligijność () lub bezwyznaniowość – brak wyznania religijnego, postawa obojętności lub niechęci wobec religii.
Pojęcie poświadczone po raz pierwszy jako w 1527 roku. Zależnie od kontekstu może być odnoszone do ateizmu, agnostycyzmu, deizmu, panteizmu, sceptycyzmu, wolnomyślicielstwa, świeckiego humanizmu lub sekularyzmu.
Chociaż ludzie określający się jako niereligijni nie wyznają religii, nie oznacza to, że wszyscy oni nie wierzą w jakiekolwiek siły nadprzyrodzone lub bóstwa. 

</doc>
<doc id="1204375" url="https://pl.wikipedia.org/wiki?curid=1204375" title="Brewer &amp; Shipley">
Brewer &amp; Shipley

Brewer &amp; Shipley – amerykański duet folkrockowy założony w 1968 przez Michaela Brewera i Toma Shipleya. Jego styl opiera się na skomplikowanej pracy dwóch zharmonizowanych gitar i świadomych społecznie tekstach, dotyczących trosk ówczesnego pokolenia (szczególnie wojny wietnamskiej).
Historia.
Ścieżki Brewera i Shipleya przecinały się wielokrotnie podczas różnych lokalnych występów, lecz dopiero w 1968 w Los Angeles muzycy postanowili działać wspólnie. Wydali tam 2 albumy – "Down in L.A." i "Weeds", po czym, w 1969 postanowili przenieść się do Kansas City, z którego regionu oboje pochodzili. Początkowo prowadzili tam skromne życie, grając koncerty w miasteczkach studenckich. Przygotowywali także materiał na nową płytę.
Wydany w 1970 album "Tarkio" przyniósł duetowi największy sukces komercyjny. Album zawierał największy przebój Brewer &amp; Shipley – "One Toke Over The Line", który miał zostać napisany podczas przygotowań do jednego z koncertów. W kwietniu 1971 utwór osiągnął 10. pozycję w rankingu magazynu Billboard).
Ze względu na wyzywający tekst (grupa twierdzi, że jest on żartem na temat narkotyków) prezydent Stanów Zjednoczonych Richard Nixon obwołał Brewera i Shipleya jawnymi złoczyńcami.
Duet Brewer &amp; Shipley występował z wieloma popularnymi artystami, m.in. Black Sabbath, Stephenem Stillsem, czy Jerrym Garcią, który wystąpił także na płycie "Tarkio".

</doc>
<doc id="1204376" url="https://pl.wikipedia.org/wiki?curid=1204376" title="Podregiony Finlandii">
Podregiony Finlandii

W 2005 Finlandia została podzielona na 77 podregionów (fiń. "seutukunta", szw. "ekonomisk region"). Podregiony zostały stworzone jako grupy kilku fińskich gmin.

</doc>
<doc id="1204377" url="https://pl.wikipedia.org/wiki?curid=1204377" title="29 Dywizja Piechoty LWP">
29 Dywizja Piechoty LWP



</doc>
<doc id="1204382" url="https://pl.wikipedia.org/wiki?curid=1204382" title="27 Dywizja Piechoty LWP">
27 Dywizja Piechoty LWP



</doc>
<doc id="1204383" url="https://pl.wikipedia.org/wiki?curid=1204383" title="Władysław Tarnawski">
Władysław Tarnawski

Władysław Tarnawski (ur. 3 listopada 1885 w Przemyślu, zm. 4 kwietnia 1951 w Warszawie) – polski profesor, filolog anglista. 
Życiorys.
Urodził się 3 listopada 1885 w Przemyślu, w rodzinie Leonarda i Wincenty z Waygartów. Był bratankiem doktora Apolinarego Tarnawskiego. W 1903 ukończył z odznaczeniem C. K. Gimnazjum w Przemyślu, po czym podjął studia na Uniwersytecie Lwowskim w zakresie filologii polskiej. Od 1908 studiował filologię angielską na Uniwersytecie Jagiellońskim, gdzie w 1913 otrzymał doktorat na podstawie rozprawy "O polskich przekładach dramatów Szekspira". W latach 1914–1924 był profesorem gimnazjalnym w Przemyślu - uczył języka polskiego oraz historii. Działał w Stronnictwie Narodowo-Demokratycznym. Podczas I wojny światowej służył w szeregach armii austriackiej. Redagował „Ziemię Przemyską”. Kontynuował przerwaną przez wojnę pracę naukową, a po pobycie w Anglii w 1922 uzyskał habilitację na UJK na podstawie pracy "Życie, dzieło i znaczenie w literaturze angielskiej Krzysztofa Marlowe". W styczniu 1924 został mianowany profesorem nadzwyczajnym. W latach 1924–1934 i 1937–1939 był profesorem filologii angielskiej na UJK. Od 1928 był członkiem czynnym Towarzystwa Naukowego we Lwowie, w latach 1928–1935 sekretarzem Wydziału Filologicznego.
Był członkiem redakcji i prezesem komitetu redakcyjnego „Lwowskiego Kuriera Porannego”. Po utworzeniu w 1928 Stronnictwa Narodowego został przewodniczącym koła lwowskiego SN i członkiem zarządu dzielnicowego SN. Z Listy Narodowej kandydował do Sejmu RP III kadencji (1930–1935) w okręgu przemyskim nr 48.
W czasie pierwszej okupacji sowieckiej Lwowa (1939–1941) był kierownikiem katedry języka angielskiego na Uniwersytecie. Podczas okupacji hitlerowskiej ukrywał się w Krakowie, gdzie wykładał filologię angielską w ramach tajnego nauczania. Po ponownym zajęciu Lwowa przez Armię Czerwoną w 1944 wrócił do Lwowa i podjął pracę na Uniwersytecie. 
W 1945 zmuszony do wyjazdu ze Lwowa zamieszkał w Krakowie i od 16 października 1945 podjął wykłady na UJ. W tym okresie rozpoczął także aktywną działalność w konspiracji niepodległościowej jako wiceprezes Komitetu Ziem Wschodnich. 4 grudnia 1946 został za to aresztowany przez UB i uwięziony. Skazany na 10 lat więzienia zmarł w więzieniu mokotowskim. 
Grób własny znajduje się na cmentarzu Powązkowskim w Warszawie, a symboliczny w Kwaterze „Na Łączce”. Pogrzeb profesora odbył się potajemnie w obecności najbliższej rodziny, był kontrolowany przez UB.

</doc>
<doc id="1204384" url="https://pl.wikipedia.org/wiki?curid=1204384" title="22 Dywizja Piechoty LWP">
22 Dywizja Piechoty LWP



</doc>
<doc id="1204386" url="https://pl.wikipedia.org/wiki?curid=1204386" title="21 Dywizja Piechoty LWP">
21 Dywizja Piechoty LWP



</doc>
<doc id="1204389" url="https://pl.wikipedia.org/wiki?curid=1204389" title="18 Dywizja Piechoty LWP">
18 Dywizja Piechoty LWP



</doc>
<doc id="1204392" url="https://pl.wikipedia.org/wiki?curid=1204392" title="11 Dywizja Piechoty LWP">
11 Dywizja Piechoty LWP



</doc>
<doc id="1204393" url="https://pl.wikipedia.org/wiki?curid=1204393" title="Mama ist stolz">
Mama ist stolz

Mama ist stolz (pol. "Mama jest dumna") – trzeci singel z albumu Maske rapera Sido, który jest podziękowaniem dla matki. Singel został wydany w dwóch wersjach, z czego jedna zawiera utwór z festiwalu Bundesvision Song Contest, na którym to Sido reprezentując Berlin zajął trzecie miejsce.

</doc>
<doc id="1204394" url="https://pl.wikipedia.org/wiki?curid=1204394" title="Grand Belial’s Key">
Grand Belial’s Key

Grand Belial’s Key – amerykański zespół blackmetalowy z Oakton założony w 1992 roku.
Zespół bardzo kontrowersyjny ze względu na swój silnie antychrześcijański i satanistyczny przekaz, profanowanie wizerunków Matki Boskiej i Jezusa Chrystusa (między innymi okładki przedstawiające postacie biblijne z domalowanymi blackmetalowymi corpse paintingami), a także rasistowską i antysemicką ideologię oraz sympatyzowanie z neonazistami. Dodatkowo ich teksty są bardzo wulgarne, pełne seksualnej perwersji, rytualnych orgii i mordów, mają ukryte skrajnie satanistyczne przesłanie. Sami muzycy związani z zespołem również są postaciami kontrowersyjnymi. Lilith, odpowiedzialna za klawisze, popełniła samobójstwo, były basista Der Sturmer dokonał brutalnego samookaleczenia, przez co częściowo stracił władzę w prawej ręce, a wokalista Grimnir Wotansvolk zmarł na skutek przedawkowania narkotyków. Natomiast obsceniczne zachowanie muzyków na jednym z koncertów (oddawanie uryny na figurki Matki Boskiej na scenie, czy nawoływanie do nienawiści), doprowadziło do przerwania występu przez organizatorów, a trasa koncertowa po Europie została odwołana po protestach niemieckich aktywistów.
Zespół rozpadł się po tragicznej śmierci wokalisty Richarda Millsa w 2006 roku, jednak reaktywował się w roku 2009.
Zespół wypromowała polska wytwórnia Pagan Records.

</doc>
<doc id="1204396" url="https://pl.wikipedia.org/wiki?curid=1204396" title="4 Pułk Piechoty LWP">
4 Pułk Piechoty LWP



</doc>
<doc id="1204397" url="https://pl.wikipedia.org/wiki?curid=1204397" title="Staroměstská">
Staroměstská

Staroměstská – stacja linii A metra praskiego (odcinek I.A), położona na pograniczu Josefova i Starego Miasta (stąd nazwa), pod ulicą Kaprovą.
W pobliżu jedynego westybulu stacji znajduje się gmach filharmonii Rudolfinum.

</doc>
<doc id="1204400" url="https://pl.wikipedia.org/wiki?curid=1204400" title="41 Pułk Piechoty LWP">
41 Pułk Piechoty LWP



</doc>
<doc id="1204403" url="https://pl.wikipedia.org/wiki?curid=1204403" title="Azjatycka seria GP2 – sezon 2008">
Azjatycka seria GP2 – sezon 2008

Azjatycka seria GP2 – sezon 2008 – pierwszy sezon w historii serii, rozpoczął się 25 stycznia na torze Dubai Autodrome w Dubaju, natomiast zakończył się 12 kwietnia na tym samym obiekcie. Tytułu w klasyfikacji kierowców wywalczył Francuz Romain Grosjean, a w klasyfikacji zespołów - francuska ekipa ART Grand Prix.
Przebieg.
W sezonie 2008 udział wzięły wszystkie zespoły z sezonu 2007 europejskiej serii. Wyjątkiem była ekipa Racing Engineering, której miejsce zajął Meritus Racing - najbardziej utytułowany zespół wyścigowy z Azji.
Kalendarz sezonu 2008 składał się z pięciu rund oraz dwóch sesji testowych na torze w Dubaju, gdzie mieściła się główna siedziba serii.
Kalendarz wyścigów.
Kalendarz na sezon 2008 został opublikowany 18 września 2008 roku. Odbyło się łącznie pięć rund w Dubaju, Indonezji, Malezji oraz Bahrajnie, z tym że w Dubaju zorganizowano dwie rundy. Wyścigi na torach Sepang International Circuit oraz Bahrain International Circuit towarzyszyły Formule 1, pozostałe rundy były organizowane wspólnie z serią Speedcar.
Klasyfikacja kierowców.
Punktacja:
Wygrana w kwalifikacjach (pole position do sobotniego wyścigu): 2 punkty
Punktacja w pierwszym wyścigu (Sobota): 10-8-6-5-4-3-2-1 (osiem pierwszych pozycji)
Punktacja w drugim wyścigu (Niedziela): 6-5-4-3-2-1 (sześć pierwszych pozycji)
Najszybsze okrążenie: 1 punkt (w każdym wyścigu; aby otrzymać punkt, kierowca musi przejechać przynajmniej 90% dystansu, ukończyć wyścig w pierwszej dziesiątce, a także wystartować do wyścigu z wyznaczonego pola startowego)
Uwagi:

</doc>
<doc id="1204404" url="https://pl.wikipedia.org/wiki?curid=1204404" title="Jan Matliński">
Jan Matliński

Jan Matliński (ps. "Janko Sokół") właściwie Jan Kanty Aleksander Roman Matliński (ur. 1829 w Dąbrówce). Z wpisu księgi zgonów Urząd Zdrowia Miasta Krakowa sygn. 29/83/0 Zgony 1884 poz. 511 jest podana data śmierci 22.03.1884 i że przeżył 56 lat, zmarł 22 marca 1884 roku w szpitalu św. Łazarza w Krakowie. Przyczyną śmierci było ustanie akcji serca wskutek zapalenia płuc. Został pochowany na cmentarzu Rakowickim w Krakowie w kwaterze RA. – naczelnik wojenny powiatu włocławskiego, uczestnik powstania styczniowego, cywilny naczelnik powiatu włocławskiego oraz naczelnik cywilny powiatu siedleckiego w czasie przygotowań do powstania, lekarz. 
W czasie bitwy węgrowskiej pełnił rolę dowódcy sił powstańczych, a następnie oddziałów płk. Walentego Lewandowskiego (po schwytaniu jego do niewoli). Do Węgrowa przybył 23 stycznia 1863. Wspólnie z Władysławem Jabłonowskim kierowali 3 lutego 1863 bitwą z Rosjanami pod Węgrowem. Po walce wyprowadził powstańców z Węgrowa i klucząc w terenie dotarł do Siemiatycz, gdzie wziął udział w następnej bitwie 7 lutego 1863. Po tej walce wycofał się na Litwę, gdzie po kilku potyczkach ślad po nim zaginął.
Po pewnym czasie znalazł się w Konstantynopolu. Potem powrócił do Krakowa i pracował w bankowości. Był też jednym z pierwszych naczelników Ochotniczej Straży Pożarnej. 
Był mężem Matyldy Lisikiewicz
W Krakowie po raz drugi ożenił się z siostrą malarza Witolda Pruszkowskiego, Stanisławą z którą miał syna Jana, ur. 18 marca 1883. Zmarł 22 marca 1884, pochowany w Krakowie na Cmentarzu Rakowickim.
Dzierżawił majątek Świnotop nad Liwcem (k/Kamieńczyka n/Bugiem).

</doc>
<doc id="1204406" url="https://pl.wikipedia.org/wiki?curid=1204406" title="Alphonse Louis Pierre Pyrame de Candolle">
Alphonse Louis Pierre Pyrame de Candolle



</doc>
<doc id="1204408" url="https://pl.wikipedia.org/wiki?curid=1204408" title="Curse">
Curse

Curse, właśc. Michael Sebastian Kurth (ur. 6 września 1978) − niemiecki raper z Minden.

</doc>
<doc id="1204418" url="https://pl.wikipedia.org/wiki?curid=1204418" title="Pokój paryski (1814)">
Pokój paryski (1814)

Pokój paryski ("Pierwszy pokój paryski") – traktat pokojowy zawarty 30 maja 1814 w Paryżu pomiędzy przedstawicielami mocarstw tworzących VI koalicję a nowym rządem francuskim reprezentowanym przez Charles'a Talleyranda.
Okoliczności.
Traktat pokojowy miał regulować podstawowe kwestie związane z likwidacją Cesarstwa Francuskiego i abdykacją Napoleona. Kończył on formalnie wojnę z VI koalicją antyfrancuską. Zawarcie jednego traktatu przez wszystkie walczące z Francją mocarstwa było wynikiem postanowień traktatu z Chaumont z 9 marca 1814.

</doc>
<doc id="1204422" url="https://pl.wikipedia.org/wiki?curid=1204422" title="30 Dywizja Piechoty">
30 Dywizja Piechoty

Dywizje piechoty (strzelców) noszące numer 30:
Wojska Polskiego:
Austro-węgierska
Niemieckie:
Rosyjskie:

</doc>
<doc id="1204425" url="https://pl.wikipedia.org/wiki?curid=1204425" title="Wincenty Niewiadomski">
Wincenty Niewiadomski

Wincenty Niewiadomski (ur. 4 kwietnia 1826 w Warszawie, zm. 2 stycznia 1892 w Ostrowi Mazowieckiej) – polski literat, popularyzator nauk przyrodniczych, urzędnik. Od końca lat 60. XIX wieku należał do czołówki warszawskich szachistów. Przeszedł do historii także jako ojciec Eligiusza Niewiadomskiego, zabójcy prezydenta Gabriela Narutowicza.
Życiorys.
Pochodził z rodziny urzędniczej, był synem Józefa (zm. 27 grudnia 1870), radcy Komisji Wojny. Idąc w ślady ojca, po ukończeniu gimnazjum realnego (ok. 1844) podjął pracę urzędnika. Był m.in. probierzem w warszawskiej mennicy, gdzie w czasie powstania styczniowego wykonywał potajemnie pieczęcie na potrzeby Rządu Narodowego. Po likwidacji mennicy w 1864 przeszedł na urzędnicze stanowisko w Kolei Warszawsko-Terespolskiej. Później, zaprotegowany przez Jakuba Natansona, otrzymał posadę archiwisty w biurze Warszawskiego Towarzystwa Kopalń Węgla i pracował tam do końca 1890.
Wobec konieczności utrzymania licznej rodziny Niewiadomski zajął się niezależnie od pracy zawodowej działalnością publicystyczną. Od 1862 zamieszczał sprawozdania w kilku działach "Tygodnika Ilustrowanego", m.in. "Najnowsze odkrycia, wynalazki i spostrzeżenia naukowe" oraz "Z bieżącej chwili ruchu naukowego". Współpracował również z szeregiem innych czasopism i wydawnictw, m.in. "Biesiadą Literacką", "Bluszczem", "Kłosami", "Kurierem Porannym", "Niwą", "Opiekunem Domowym", "Przyrodą i Przemysłem", "Tygodnikiem Powszechnym" czy "Wędrowcem", a także kalendarzami Józefa Ungra i Jana Jaworskiego. Ogłosił przeszło 200 artykułów, większość poświęconych naukom przyrodniczym. Pisał o przemianach ewolucyjnych, przystosowaniach świata roślin i zwierząt, instynktach zwierzęcych, a także o ochronie roślin. Był jednym z pierwszych polskich popularyzatorów teorii Karola Darwina, o czym pisał już w 1869 w "Bluszczu" i "Tygodniku Ilustrowanym". Zajmował się także dziejami nauk przyrodniczych w Polsce, czemu poświęcił m.in. artykuły "Ogród botaniczny warszawski" ("Kalendarz Illustrowany Astronomiczno-Gospodarski J. Jaworskiego" na rok 1875), "Gabinet Zoologiczny" ("J. Ungra Kalendarz Warszawski" na rok 1879) oraz szkice biograficzne Jerzego Bogumiła Puscha, Ludwika Zejsznera i Karola Lyella. Pisał ponadto o odkryciach i wynalazkach z zakresu techniki, chemii, fizyki.
Był współredaktorem dzieła "Mikołaj Kopernik" (1873), przygotowanego na jubileusz 400-lecia urodzin astronoma, wspólnie z Ludwikiem Zejsznerem (zmarłym tragicznie przed ukazaniem się pracy) i Wojciechem Grochowskim. Publikacja ta doczekała się jeszcze za życia Niewiadomskiego kolejnych dwóch wydań – w 1884 i 1886.
Przygotował streszczenia teorii doboru naturalnego i pochodzenia człowieka Alfreda Russela Wallace'a ("Kłosy", 1871) oraz dzieła "Dzieje utworzenia przyrody" Ernsta Haeckela ("Niwa", 1872). Przełożył kilka popularnych książek o przyrodzie z języka francuskiego, m.in. "Ziemia i morze" Louisa Figuiera (1873) czy "Machina zwierzęca" Étienne'a-Jules'a Mareya (1874). Obszerną publikację niemieckiego przyrodnika Alfreda Brehma skrócił i skompilował z innymi opracowaniami jako "Życie i obyczaje zwierząt według Brehma i innych najnowszych źródeł" (1873).
Poza artykułami popularyzatorskimi oraz przekładami Niewiadomski był również autorem książek. Opublikował "Przezorność roślin" (1876), "Męczennicy w imię nauki" (1879), "Obrazy z życia flory" (1880). Innej tematyce były poświęcone "Powieści z Pisma Świętego wierszem dziatwie opowiedziane przez Jana z Rzeszowa" (1880). "Jan z Rzeszowa" był jednym z pseudonimów Niewiadomskiego; używał również pseudonimów "Grot Izydor", "Zefiryn", a także kryptonimów "Niew... W.", "W.N.", "W. Niew." Z innych publikacji Niewiadomskiego można wymienić wspomnienie pośmiertne o Jakubie Natansonie na łamach "Tygodnika Ilustrowanego". Cenzura rosyjska wstrzymała natomiast druk wierszowanych "Dziejów Polski od Mieszka I do Stanisława Augusta".
Zainteresowania szachami Niewiadomski wyniósł z domu rodzinnego. Do gry zachęcił go ojciec, bywalec szachowej kawiarni "Pod Dzwonnicą". W 1868 Niewiadomski uczestniczył w pierwszych mistrzostwach Warszawy i zajął w nich miejsce w czołówce, jednak poza pierwszą czwórką; pokonał m.in. Alberta Szczawińskiego. Jako kompozytor szachowy opublikował kilka zadań w "Tygodniku Powszechnym". Grywał także partie towarzyskie na umówione stawki, a w 1879 rozegrał mecz złożony z pięciu partii z czołowym warszawskim szachistą Janem Kleczyńskim. W meczu tym uległ po zaciętej walce, notując jedną wygraną partię, dwie partie przegrywając i dwie remisując.
Był dwukrotnie żonaty. 23 września 1854 ożenił się z Julianą Andrigun z Wernerów (ur. 3 kwietnia 1825, zm. 30 września 1871), córką burmistrza Merzig, miał sześcioro dzieci: Cecylię (1855–1925, pedagoga, autorkę podręczników oraz książek dla dzieci i młodzieży, tłumaczkę), Włodzimierza (1859–1902, oficera wojska rosyjskiego), Romana Mieczysława (1861–1944, inżyniera kolejnictwa, przedsiębiorcę, działacza Narodowej Demokracji), Marię (zmarłą w 1882 przed dojściem do pełnoletniości), Jana (1863–1915, rysownika i jubilera) oraz Eligiusza (1869–1923, malarza, zabójcę prezydenta Gabriela Narutowicza). Po śmierci żony poślubił Helenę (nazwisko panieńskie nieznane), z którą się rozwiódł.
Wincenty Niewiadomski pochowany został na Powązkach.

</doc>
<doc id="1204426" url="https://pl.wikipedia.org/wiki?curid=1204426" title="Souleymane Diawara">
Souleymane Diawara

Souleymane Diawara (ur. 24 grudnia 1978 w Dakarze) – senegalski piłkarz grający na pozycji środkowego obrońcy. Posiada także obywatelstwo francuskie.
Kariera klubowa.
Diawara urodził się w Dakarze, ale w młodym wieku wyjechał do Francji. Tam też rozpoczął piłkarską karierę w klubie Le Havre AC. Początkowo od 1997 roku występował w rezerwach tego klubu w amatorskich rozgrywkach czwartej ligi. W 1998 roku został włączony do kadry pierwszej drużyny i 28 sierpnia 1999 zadebiutował w Ligue 1 w przegranym 1:2 wyjazdowym meczu z AJ Auxerre. W sezonie 1999/00 był już podstawowym obrońcą zespołu, który jednak spadł do Ligue 2. W drugiej lidze Francji Souleymane występował przez 2 lata i w 2002 roku powrócił do ekstraklasy. W barwach klubu z Hawru grał w niej przez rok.
W 2003 roku Diawara przeszedł do FC Sochaux-Montbéliard. W nowym zespole swój pierwszy mecz rozegrał 2 sierpnia, a Sochaux wygrało z FC Nantes 2:1. W sezonie 2003/04 zajął z Sochaux 5. miejsce w Ligue 1 i zakwalifikował się do europejskich pucharów. Zdobył także Puchar Ligi Francuskiej. W sezonie 2004/05 wystąpił ze swoim zespołem w fazie grupowej Pucharu UEFA, a odpadł z niej w 1. rundzie. W sezonie 2005/06 pomógł Sochaux w uniknięciu degradacji do Ligue 2.
30 sierpnia 2006 po rozegraniu 3 spotkań dla „Lwów” Diawara trafił do angielskiego Charltonu Athletic. Podpisał 4-letni kontrakt i kosztował około 3,7 miliona funtów. W Premier League zadebiutował 9 września w przegranych 1:2 derbach Londynu z Chelsea F.C. Sezon 2006/07 nie był jednak dla „The Addicks” udany i spadli oni do Football League Championship. Po sezonie Souleymane wrócił do Francji i został piłkarzem Girondins Bordeaux, które zapłaciło za niego 3,9 miliona euro. W sezonie 2008/2009 zdobył z nim mistrzostwo Francji.
W lipcu 2009 roku za 6 mln euro kupił go Olympique Marsylia i podpisał kontrakt na trzy lata. W 2014 roku przeszedł do OGC Nice.
Kariera reprezentacyjna.
W reprezentacji Senegalu Diawara zadebiutował w 2002 roku. W 2004 roku po raz pierwszy wystąpił w Pucharze Narodów Afryki, na którym Senegalczycy dotarli do ćwierćfinału. W 2006 w PNA w Egipcie zajął z Senegalem 4. pozycję. W 2008 roku Henryk Kasperczak powołał go do kadry na Puchar Narodów Afryki 2008 w Ghanie.

</doc>
<doc id="1204427" url="https://pl.wikipedia.org/wiki?curid=1204427" title="Województwo kaliskie (Królestwo Polskie)">
Województwo kaliskie (Królestwo Polskie)

Województwo kaliskie – województwo Królestwa Polskiego istniejące w latach 1816–1837 (i 1863) ze stolicą w Kaliszu; ukazem Mikołaja I Romanowa z 23 lutego/7 marca 1837 województwo kaliskie zostało przemianowane na gubernię kaliską.
Województwo dzieliło się na 5 obwodów i 11 powiatów:
W czasie powstania styczniowego (1863–1864) Rząd Narodowy dnia 28 marca 1863 ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego Królestwo Polskie podzielono na osiem województw w granicach z 1816. Na części terenów guberni warszawskiej przywrócono województwo kaliskie w granicach z 1816.

</doc>
<doc id="1204428" url="https://pl.wikipedia.org/wiki?curid=1204428" title="12 Dywizja Piechoty">
12 Dywizja Piechoty

Dywizje piechoty (strzelców) noszące numer „12”:
Wojska Polskiego:
Austro-węgierskie:
Niemieckie:
Rosyjskie:
Radzieckie:
Włoskie:

</doc>
<doc id="1204435" url="https://pl.wikipedia.org/wiki?curid=1204435" title="13 Dywizja Piechoty">
13 Dywizja Piechoty

Dywizje piechoty noszące numer „13”:
Polskie:
Austro-węgierskie:
Inne:

</doc>
<doc id="1204436" url="https://pl.wikipedia.org/wiki?curid=1204436" title="Luperkalie">
Luperkalie



</doc>
<doc id="1204438" url="https://pl.wikipedia.org/wiki?curid=1204438" title="14 Dywizja Piechoty">
14 Dywizja Piechoty

Dywizje piechoty (strzelców) noszące numer „14”:
Wojska Polskiego:
cesarskiej i królewskiej Armii
Niemieckie dywizje piechoty:
Imperium Rosyjskiego:
Armii Czerwonej:

</doc>
<doc id="1204440" url="https://pl.wikipedia.org/wiki?curid=1204440" title="Dotyk smaku">
Dotyk smaku

Dotyk smaku (gr. "Πολιτική Κουζίνα", ang. "A Touch of Spice") – grecko–turecko–brytyjski film fabularny z 2003 roku w reżyserii Tassosa Bulmetisa.
Opis fabuły.
Oparty na osobistych przeżyciach reżysera film przedstawia życie mniejszości greckiej w Stambule w XX wieku. Film przedstawia problem migracji Greków z Miasta i ich sceptycznego przyjęcia przez krajan w Grecji. Bohater, teraz już jako uznany astrofizyk powraca po latach do miasta swojego dzieciństwa i podąża śladami dziadka, który nigdy nie podjął decyzji o wyjeździe ze Stambułu na stałe. Bardzo interesującym wątkiem filmu jest symbioza dwóch społeczności w Mieście – Greków i Turków, a także stopniowe oddalanie się ich od siebie.
Film otrzymał aż 10 nagród na Festiwalu Filmowym w Salonikach w 2003 roku. W 2004 został wyselekcjonowany jako grecki kandydat do nagrody Amerykańskiej Akademii Filmowej w kategorii najlepszy film nieanglojęzyczny, ale nie uzyskał nominacji.

</doc>
<doc id="1204445" url="https://pl.wikipedia.org/wiki?curid=1204445" title="III koncert fortepianowy Beethovena">
III koncert fortepianowy Beethovena

III koncert fortepianowy c-moll op. 37 Ludwiga van Beethovena jest chronologicznie środkowym koncertem w dorobku kompozytora.
Powstanie.
Dzieło było tworzone w wielu fazach, głównie w latach 1800-1803, niektóre szkice pochodzą z lat wcześniejszych (1796-1798).
Koncert jest uważany przez badaczy twórczości kompozytora za punkt zwrotny w formie tworzonych przez niego utworów (ze względu na zastosowanie innowacyjnych muzycznych pomysłów). Taki wniosek daje również porównanie koncertu z poprzednimi (I koncertem op. 15 oraz II koncertem op. 19), które uznawane są w formie za bardziej "mozartowskie".
Potwierdzają to uwagi Beethovena w korespondencji z wydawcami jego dzieł: "polityka muzyczna zmusiła autora do trzymania najlepszych koncertów na inne czasy".
Premiera.
Premiera miała miejsce w wiedeńskim "Theater an der Wien" 5 kwietnia 1803 roku. Oprócz koncertu zagrano oratorium "Chrystus na Górze Oliwnej" oraz I i II symfonię. Wydanie głosów nastąpiło w 1804 roku. Koncert w formie partytury opublikowano w 1835 roku, nakładem wydawnictwa Dunst, z dedykacją dla księcia Prus Ludwikowi Ferdynandowi.
Struktura.
Koncert składa się z trzech części:
Łączna długość utworu: około 35 minut (w tym pierwsza część ponad 16 minut).
Budowa.
Część pierwsza napisana jest w formie klasycznego, trzyczęściowego allegra sonatowego z dwoma tematami, codą, oraz wirtuozowską kadencją, pieczołowicie zapisaną przez kompozytora.
Część druga utworu (Largo) odznacza się niepowtarzalną budową (jest jednym z najbardziej niezwykłych wolnych fragmentów w dojrzałej twórczości kompozytora), gdzie zastosowanie tonacji E-dur znacząco kontrastuje z tonacją c-moll oraz wprowadza zaskakującą zmianę nastroju.
Finał ma charakter rondowy, choć zdradza znaczne pokrewieństwo z formą sonatową.

</doc>
<doc id="1204449" url="https://pl.wikipedia.org/wiki?curid=1204449" title="Droga krajowa B307 (Niemcy)">
Droga krajowa B307 (Niemcy)

Droga krajowa 307 (Bundesstraße 307, B 307) – niemiecka droga krajowa przebiegająca w trzech częściach z zachodu na wschód po północnym podnóżu Alp w południowej Bawarii.
1. część zaczyna się w miejscowości Vorderriß, ok. 5 km na zachód od jeziora zaporowego "Sylvenstein" i prowadzi wzdłuż jeziora do granicy z Austrią, ok. 1 km po terenie Austrii, do Rottach-Egern i dalej wschodnim brzegiem jeziora Tegernsee do Gmund am Tegernsee, gdzie krzyżuje się z drogą B318.
2. część prowadzi z miejscowości Miesbach od skrzyżowania z drogą B472 w okolice Sudelfeldu za Bayrischzell skąd jako RO52 zmierza dalej na zachód do granicy z Austrią.
3. część rozpoczyna się na granicy z Austrią w okolicach Schlechingu i prowadzi na północny wschód do skrzyżowania z drogą B305 koło Marquartstein.

</doc>
<doc id="1204450" url="https://pl.wikipedia.org/wiki?curid=1204450" title="Podział administracyjny Królestwa Polskiego 1815-1914">
Podział administracyjny Królestwa Polskiego 1815-1914



</doc>
<doc id="1204452" url="https://pl.wikipedia.org/wiki?curid=1204452" title="Steindamm (Królewiec)">
Steindamm (Królewiec)

Steindamm – dzielnica Królewca, najstarsza część miasta, także nazwa ulicy, siedziba polskiej parafii ewangelickiej. Obecnie część śródmieścia Kaliningradu.
Historia.
Przedmieście Steindamm (pol. "Kamienna Grobla") powstało na miejscu najstarszego zalążku miasta Królewca istniejącego od ok. 1255 r. na płn.-zach. od nowo założonego zamku krzyżackiego, nad – dziś nieistniejącą – odnogą Pregoły. Już 1262–1263 nie posiadająca umocnień osada została zniszczona podczas powstania Prusów. Następnie została przeniesiona w korzystniejsze miejsce na brzegu głównego koryta rzeki, na południe od zamku, gdzie 1286 otrzymała prawa miejskie (późniejsze Stare Miasto). Na poprzednim miejscu, wzdłuż drogi prowadzącej z południa na północ w głąb Sambii i na wybrzeże (tzw. szlak bursztynowy), rozwijała się zabudowa staromiejskiego przedmieścia zwanego Steindamm, skupionego wokół najstarszego królewieckiego kościoła, noszącego wezwanie św. Mikołaja, podobnie jak – założony później jako kontynuacja tej parafii – kościół staromiejski. Kościół na Steindamm ("Steindammer Kirche") pełnił funkcje świątyni filialnej i cmentarnej ("St. Nicolai extra muros veteri oppidi"). Wysuwano przypuszczenie, że obok mógł się znajdować klasztor franciszkanów.
W 1491 wzniesiono na Steindamm budynek własnego sądu, rozebrany po zjednoczeniu władz miasta Królewca 1724. W XVII w. tu również znajdował się dom królewieckiego kata (przy późniejszym "Büttelplatz"). Ogród aptekarza Caspara Panzera z licznymi gatunkami roślin – głównie leczniczych – był poprzednikiem ogrodu botanicznego. Wzgórze "Rolloberg" (od legendarnego księcia normańskiego) było miejscem, gdzie według tradycji został powieszony Glappo, warmiński wódz powstańców pruskich (1273) (w XVII w. obszary te weszły w skład nowo powstałej wolnizny Neurossgarten), jednak niekiedy nadal określano je jako Steindamm (ok. 1900 r. granice obu dzielnic wyznaczała Drummstrasse – obecna ul. Szpitalna; ros. ul. Bolničnaja – ул. Больничная). Na ul. Wałowej – "Wallgasse" – znajdował się dom nadzorcy wałów miejskich („wałmistrza”). Przez bramę w wałach prowadził przejazd do pobliskich wsi staromiejskich – późniejszych przedmieść – m.in. Hufen (pol. "Włóki"). Tu mieszkał m.in. rzeźbiarz Johann Christoph Doebel.
Pod koniec XIX w. Steindamm nabrała wielkomiejskiego charakteru, stając się jedną z głównych ulic Królewca. Podczas nalotów 1944 i walk o miasto 1945, przytłaczająca większość zabudowy uległa zniszczeniu. Pozostałości rozebrano, północną część ulicy znacznie poszerzono, nadając jej nazwę al. Leninowskiej (ros. Leninskij prospekt – Ленинский проспект) i przedłużając o inne dawne ulice na południe, aż do Dworca Południowego. Jest to główna ulica Kaliningradu, o typowej zabudowie blokowej z lat 50. i 60. XX w. Nieliczne relikty sprzed 1945 r. znajdujące się po zach. stronie ulicy, zostały przekształcone nie do poznania. Południowy odcinek d. ul. Steindamm nosi dziś nazwę ul. Żytomierskiej (ros. ul. Žitomirskaja – улица Житомирская) i nie ma charakteru przelotowego. Na terenie dzielnicy przedwojenną nazwę zachowała jedynie ul. Wagnera (ros. ul. Vagnera – улица Вагнера).
Polska parafia ewangelicka.
Po wprowadzeniu w Prusach Książęcych reformacji w 1525, świątynia służyła ewangelikom litewskim i niemieckim, przed 1574 również polskim, co powodowało konflikty. Od 1603 stała się wyłącznie kościołem polskim (duszpasterstwo litewskie przeniesiono do kościoła św. Elżbiety na Sackheim). Od 1632 do 1742 nabożeństwa polskie były też nadal odprawiane w katedrze na Knipawie, farze staromiejskiej i w kościele św. Barbary na Lipniku. Od 1620 istniał etat duchownego pomocniczego – diakona. Z kościołem było związanych szereg wybitnych polskich duchownych luterańskich. Pierwszym z nich był od 1529 Jan Wnorowski (w katedrze i na Starym Mieście). Od 1544 urząd ten pełnił Jan Seklucjan, który został pierwszym proboszczem polskiej parafii personalnej na Steindamm, obejmującej całe miasto. Do wybitniejszych należeli – przeważnie pochodzący z małych miejscowości mazurskich – księża: Krzysztof Liebruder – założyciel polskiej szkoły w 1642, Wawrzyniec Rast, Jerzy Skrodzki, Fryderyk Mortzfeld – wydawca kancjonału (1684), Jan Jakub Gräber, Marcin Zygmunt Zieleński (Marcin Zygmunt Zieliński), Michał Pilchowski, Jerzy Olech, Marcin Gregor, Herman Pełka, August Grzybowski.
Po zajęciu Królewca przez wojska rosyjskie podczas wojny siedmioletniej w latach (1758-1762) kościół służył jako cerkiew garnizonowa, a po zajęciu miasta przez armię napoleońską 1807 jako lazaret. W związku ze zmniejszającą się wskutek asymilacji i germanizacji ilością parafian, 1808 zniesiono stanowisko diakona, po 1821 zawieszono działalność polskiej szkoły. Już w końcu XVIII w. obok polskich wprowadzono niemieckie nabożeństwa cywilne i wojskowe. Od 1881 stał się kościołem parafialnym (niem. "Steindammer Kirche") z nabożeństwami niemieckimi, choć jeszcze jakiś czas nazywany był również polskim ("Polnische Kirche"). 1889 zmieniono nazwy sąsiedniej ul. Polskiego Kaznodziei (Polnische Predigergasse) na ul. św. Mikołaja (Nikolaistrasse) i pl. Polskiego na pl. Kościelny (Steindammer Kirchplatz). Do 1901 odbywały się tu jeszcze comiesięczne polskie nabożeństwa wojskowe. Oprócz polskiej parafii luterańskiej, Polacy-katolicy od 1614 korzystali z kościoła św. Jana na Sackheim, ponadto w latach 1701–1816 istniała polska parafia ewangelicko-reformowana.
Kościół.
Pierwszy kościół był najpewniej drewniany. Z następnego, wzniesionego po jego zniszczeniu w XIII w. znane były tylko nieliczne relikty murów. Zapewne w 1 ćwierci XIV w. wzniesiono jednonawową i trójprzęsłową ceglaną gotycką świątynię, z dwuprzęsłowym, trójbocznie zamkniętym prezbiterium, połączonym z korpusem niską arkadą tęczową. Z tego czasu pochodziło też sklepienie chóru. Silnie wybrzuszone gwiaździste sklepienie nawy powstało w początkach XVI w., gdy również powiększono okna. Korpus był oszkarpowany, z biegiem czasu mury pokryto tynkiem. Wieżę dobudowano od zachodu w XV w., a jej smukły, wysoki hełm w 1572. Długość budowli wynosiła 41 m, szerokość 11,3 m, a wysokość nawy 8 m. W ołtarzu z 1670 znajdował się obraz Sądu Ostatecznego i wyobrażenia 7 uczynków miłosiernych, malowane przez Antona Möllera 1585-1587. Rokokowa ambona pochodziła z ok. 1760. Do XIX w. wnętrze zdobiły liczne obrazy i epitafia.
Kościół był silnie restaurowany 1841, 1888, 1905. W wyniku alianckiego nalotu 27/28 sierpnia 1944 runął dach i spłonęło wnętrze, w kwietniu 1945 nastąpiły dalsze zniszczenia. Ruiny usunięto w latach 50., obecnie w tym miejscu przebiega poszerzona jezdnia.

</doc>
<doc id="1204453" url="https://pl.wikipedia.org/wiki?curid=1204453" title="Święcinek">
Święcinek

Święcinek – osada w Polsce położona w województwie wielkopolskim, w powiecie poznańskim, w gminie Swarzędz.
W latach 1975–1998 miejscowość administracyjnie należała do województwa poznańskiego.

</doc>
<doc id="1204455" url="https://pl.wikipedia.org/wiki?curid=1204455" title="Silistor">
Silistor



</doc>
<doc id="1204457" url="https://pl.wikipedia.org/wiki?curid=1204457" title="15 Dywizja Piechoty">
15 Dywizja Piechoty

Dywizje piechoty (strzelców) noszące numer „15”:
Wojska Polskiego
austro-węgierska
Niemieckie
Rosyjskie i radzieckie
Japońska
Koreańska
Włoska

</doc>
<doc id="1204461" url="https://pl.wikipedia.org/wiki?curid=1204461" title="19 Dywizja Piechoty">
19 Dywizja Piechoty

Dywizje piechoty (strzelców) noszące numer „19”:
Wojska Polskiego
Austro-węgierska
Niemieckie
Rosyjskie i radzieckie
Turecka
Japońska

</doc>
<doc id="1204462" url="https://pl.wikipedia.org/wiki?curid=1204462" title="Talica">
Talica

Talica (ros. "Талица") – miasto w Rosji. Centrum administracyjne rejonu talickiego w obwodzie swierdłowskim.
Położone na prawym brzegu Pyszmy, 219 km na wschód od Jekaterynburga.
W mieście znajduje się zarząd Parku Narodowego „Pripyszminskije bory”.
Historia.
Powstało w 1732 roku jako osiedle na trakcie syberyjskim, przy ujściu Talicy do Pyszmy. W 1885 uruchomiono stację kolejową. Prawa miejskie od 1942 roku. Liczba mieszkańców w 2007 roku – 18,7 tys.

</doc>
<doc id="1204465" url="https://pl.wikipedia.org/wiki?curid=1204465" title="Województwo podlaskie (Królestwo Polskie)">
Województwo podlaskie (Królestwo Polskie)

Województwo podlaskie – województwo Królestwa Polskiego istniejące w latach 1816–1837 (oraz 1863) ze stolicą w Siedlcach. Ukazem Mikołaja I z zostało przemianowane na gubernię podlaską.
Województwo dzieliło się na 4 obwody i 9 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na części terenów guberni lubelskiej przywrócono województwo podlaskie w granicach z 1816 r.

</doc>
<doc id="1204466" url="https://pl.wikipedia.org/wiki?curid=1204466" title="23 Dywizja Piechoty">
23 Dywizja Piechoty

Dywizje piechoty noszące numer 23:

</doc>
<doc id="1204468" url="https://pl.wikipedia.org/wiki?curid=1204468" title="Formuła 1 Sezon 1962">
Formuła 1 Sezon 1962

Sezon 1962 Formuły 1 – trzynasty sezon Mistrzostw Świat Formuły 1.
Przebieg.
Mistrzostwo konstruktorów zdobył zespół BRM, z mistrzem kierowców Grahamem Hillem. Jack Brabham stworzył własny zespół w którym także startował zdobywając 9 punktów. Meksykanin Ricardo Rodríguez w swoim debiucie zdobył 4 miejsce mając 20 lat i 123 dni, tym samym stał się najmłodszym zdobywcą punktów w F1. Rekord ten został pobity 38 lat później przez Jensona Buttona, który swoje punkty zdobył w wieku 20 lat i 67 dni. Pod koniec sezonu podczas kwalifikacji do niezaliczanej do mistrzostw świata Grand Prix Meksyku Rodríguez zginął w wypadku.
Klasyfikacja kierowców.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 5 najlepszych wyników
Klasyfikacja konstruktorów.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 5 najlepszych wyników
Tylko jeden, najwyżej uplasowany kierowca danego konstruktora, zdobywał dla niego punkty

</doc>
<doc id="1204469" url="https://pl.wikipedia.org/wiki?curid=1204469" title="24 Dywizja Piechoty">
24 Dywizja Piechoty

Dywizje piechoty (strzelców) noszące numer 24:
Wojska Polskiego:
Armii Austro-Węgier:
British Army
Armée de terre
Cesarskiej Armii Japońskiej
Armii Cesarstwa Niemieckiego:
Wehrmachtu:
Armii Imperium Rosyjskiego:
Armii Czerwonej (1918–1946):
Armii Radzieckiej (1946–1991/1993)
Sił Zbrojnych Ukrainy
United States Army

</doc>
<doc id="1204472" url="https://pl.wikipedia.org/wiki?curid=1204472" title="Furutaka">
Furutaka

 – japoński ciężki krążownik z okresu II wojny światowej. Wraz z bliźniaczą jednostką „Kako” należał do pierwszych ciężkich krążowników japońskich zbudowanych po ratyfikacji traktatu waszyngtońskiego w 1922.
Historia.
Budowę okrętu zatwierdzono w marcu 1922, a położenie stępki miało miejsce 5 grudnia 1922 w stoczni Mitsubishi Shipyards w Nagasaki. Jednostka weszła do służby 31 marca 1926. W kwietniu 1939 okręt został poddany modernizacji.
W czasie gdy przeprowadzany był atak na Pearl Harbor „Furutaka” wraz z grupą okrętów wspierał inwazję na Guam, a następnie 23 grudnia 1941 wspomagał atak na wyspę Wake. Okręt osłaniał desanty na Wyspy Salomona i Nową Gwineę. Brał udział w bitwie na Morzu Koralowym w maju 1942.
9 sierpnia wziął udział w bitwie koło wyspy Savo, gdzie uszkodził amerykański krążownik USS „Astoria” i USS „Vincennes”, a także wziął udział w zatopieniu USS „Quincy” i HMAS „Canberra”. Podczas bitwy „Furutaka” nie został uszkodzony. 12 września amerykański okręt podwodny USS „S-47” wystrzelił w kierunku japońskiego krążownika torpedy jednak żadna z nich nie trafiła. 12 października 1942 w czasie bitwy koło przylądka Ésperance został wielokrotnie trafiony pociskami wystrzelonymi przez amerykańskie ciężkie krążowniki i niszczyciel USS „Duncan”. Japoński krążownik po trafieniu 90 pociskami artyleryjskimi i jedną torpedą zatonął. 514 rozbitków zostało uratowanych przez japońskie okręty, 115 wzięli do niewoli Amerykanie.

</doc>
<doc id="1204473" url="https://pl.wikipedia.org/wiki?curid=1204473" title="Popkomm">
Popkomm

Popkomm – międzynarodowe targi muzyczne organizowane corocznie w Berlinie przez Popkomm GmbH. 
Popkomm jako platforma spotkań biznesowych jest skierowana dla branży muzycznej i przemysłu rozrywkowego. Podczas 3-dniowego spotkania odbywają się między innymi kongres, wystawy i jeden z największych festiwali muzycznych na świecie w około 30 berlińskich klubach. 
W 2007 Popkomm odwiedziło ponad 15.400 zwiedzających, którzy mieli sposobność spotkania blisko 886 wystawców z 57 krajów świata.

</doc>
<doc id="1204474" url="https://pl.wikipedia.org/wiki?curid=1204474" title="25 Dywizja Piechoty">
25 Dywizja Piechoty

Dywizje piechoty noszące numer 25:
Wojska Polskiego:
Armii Czerwonej:

</doc>
<doc id="1204476" url="https://pl.wikipedia.org/wiki?curid=1204476" title="Kolegium jezuitów w Nieświeżu">
Kolegium jezuitów w Nieświeżu

Kolegium jezuitów w Nieświeżu – uczelnia jezuicka prowadzona w Nieświeżu w latach 1584–1773.
Kolegium jezuickie w Nieświeżu zostało ufundowane 19 sierpnia 1584 roku przez właściciela miasta – marszałka wielkiego litewskiego Mikołaja Krzysztofa Radziwiłła „Sierotkę”. Było trzecią placówką jezuicką na terenie Wielkiego Księstwa Litewskiego po kolegium wileńskim (1569) i połockim (1580). Pod względem administracji państwowej kolegium znajdowało się na terenie województwa nowogródzkiego (powiat nowogródzki), pod względem administracji kościelnej należało do diecezji wileńskiej (dekanat nowogródzki). Kolegium wchodziło w latach 1584–1608 w skład prowincji polskiej Towarzystwa Jezusowego, potem litewskiej (1608-1759), a w końcu mazowieckiej (1759-1773).
Jezuici nieświescy odgrywali pierwszoplanową rolę kulturową i religijną w życiu miasta i jego okolic, prowadząc m.in. teatr szkolny, aptekę, bursę muzyczną, konwikt ubogiej szlachty oraz drukarnię. Byli też aktywni w życiu Radziwiłłów, gdyż zapewniali ich dworowi opiekę duchową i uczestniczyli w uroczystościach rodzinnych magnatów. Kolegium było też związane z kościołem farnym pw. Bożego Ciała, nad którym jezuici sprawowali opiekę. Zakonnicy prowadzili działalność misyjną zarówno na terenie ordynacji nieświeskiej, jak i poza nią, przyczyniając się m.in. do szerzenia Unii.
Dzieje kolegium.
Założenie kolegium jezuitów w Nieświeżu wpisywało się w rozwój miasta jako centrum latyfundium radziwiłłowskiego za czasów Mikołaja Krzysztofa „Sierotki”. Oprócz kolegium jezuitów książę ufundował klasztory bernardynów i benedyktynek, cerkiew unicką oraz kaplicę pw. św. Rafała na tzw. Górze Anielskiej pod Nieświeżem. Mimo oporów ze strony władz zakonu jezuitów, które uważały Nieśwież za ośrodek mało znaczący, wpływy i stanowczość księcia nakłoniły jezuitów do przyjęcia proponowanej fundacji.
Zgodnie z przywilejem fundacyjnym kolegium nieświeskiego jezuici mieli przyczynić się do ewangelizacji miejscowej ludności, zwalczać wpływy protestanckie, uczyć młodzież zasad wiary i dobrych obyczajów i przekazywać jej wiedzę z zakresu języków i literatury klasycznej, by przysposobić ją do służby publicznej. Na wyposażenie kolegium książę zapisał dobra Rudawka (8 km na płn od Nieświeża), Użanka (12 km na płn od Nieświeża) oraz obszerną włość przy południowej granicy powiatu nowogródzkiego (ok. 60 km na płd od Nieświeża): Lipsk wraz z przyległościami Tuchowicze, Załuże, Święcica, Nowosiołki i Rozdziałowicze. Przywilej fundacyjny z 19 sierpnia 1584 roku został zatwierdzony 4 lutego 1585 roku przez króla Stefana Batorego, a w 1589 roku przez sejm warszawski, który też uwolnił wspomniane dobra od stacji żołnierskich.
Jako miejsce budowy kolegium fundator wyznaczył grunt miejski usytuowany wzdłuż trasy łączącej rynek z zamkiem, ograniczony na wschodzie i południu przez staw zamkowy. Na potrzeby budowy wypłacał ponadto 8 tys. zł w latach 1584–1587. Prace budowlane rozpoczęto położeniem kamienia węgielnego pod gmach kolegium 26 czerwca 1586 roku. Trwały do 1599 roku. Wzniesiony gmach stanowił obiekt murowany, dwukondygnacyjny, na planie czworobocznym, z centralnym dziedzińcem i fasadą zwróconą w kierunku północno-zachodnim. Z tyłu kolegium wzniesiono zabudowania gospodarcze i urządzono ogród. Do kasaty Towarzystwa Jezusowego w 1773 roku budowla ta nie ulegała większym zmianom. Równocześnie, w latach 1587–1593 „Sierotka” wzniósł istniejący do dziś kościół farny pw. Bożego Ciała. Architektem był włoski jezuita Giovanni Maria Bernardoni.
Zgodnie z życzeniami fundatora pod nadzorem jezuitów pozostawały inne instytucje stworzone przez „Sierotkę”: szpital miejski przy kaplicy pw. Świętego Ducha, skrzynia św. Mikołaja, która miała zapewniać posag ubogim dziewczętom, oraz fundusz na wykup jeńców. 
Po śmierci „Sierotki” jezuici nieświescy utrzymywali ścisłe kontakty z synami fundatora – kolejnymi ordynatami nieświeskimi: Janem Jerzym, Albrychtem Władysławem, Zygmuntem Karolem oraz Aleksandrem Ludwikiem, uświetniając ich uroczystości rodzinne i wysyłając kapelanów na ich dwór. W 1617 roku witali w Nieświeżu jadącego na Moskwę królewicza Władysława. Jezuici znaleźli w tym okresie protektorów również wśród średniej szlachty. Wśród tej warstwy społecznej wyróżniali się Andrzej Skorulski, były dworzanin „Sierotki”, który finansował budowę kaplicy św. Andrzeja i organy w kościele farnym nieświeskim, oraz Wojciech Zaleski i Krzysztof Przewoski, fundatorzy konwiktu ubogiej szlachty w 1623 roku.
Ważną cezurę w dziejach kolegium nieświeskiego stanowi wojna polsko-rosyjska z lat 1654–1667. Kolegium i kościół ocalały podczas najazdu Rosjan i kozaków w 1655 roku, zostały natomiast zniszczone pięć lat później w wyniku pożaru miasta wszczętego przez wojsko moskiewskie po nieudanej próbie zdobycia zamku. W drugiej połowie XVII stulecia nastąpiła odbudowa placówki, która dokonywała się dzięki wsparciu podkanclerzego litewskiego Michała Kazimierza Radziwiłła i jego małżonki Katarzyny z Sobieskich Radziwiłłowej. W okresie wielkiej wojny północnej kolegium poniosło szkody podczas walk między Szwedami a oddziałem kozackim Karola Stanisława Radziwiłła w marcu 1706 roku. W kolejnych latach uchroniło się przed doszczętnym zniszczeniem, wypłacając kontrybucje na rzecz Szwedów i Rosjan.
Sytuacja kolegium poprawiła się po objęciu ordynacji nieświeskiej przez Michała Kazimierza Radziwiłła „Rybeńkę” w 1720 roku. Wraz z żoną Franciszką Urszulą z Wiśniowieckich, którą poślubił w 1725 roku, książę otaczał jezuitów szczególną opieką. Za jego życia jezuici angażowali się w kształcenie wychowanków akademii rycerskiej w Nieświeżu. Z kolei jezuita Mikołaj Kuczewski uczył prywatnie jego synów Janusza Tadeusza i Karola Stanisława. Ponadto w 1751 roku jezuici otrzymali w darze od księcia drukarnię. W latach 1750–1753 podjęli remont kościoła, w ramach którego wykonano współcześnie istniejące ołtarze i wystrój malarski. W 1761 roku „Rybeńko” oddał jezuitom nieświeskim w dzierżawę dobra Pułbrzeg i Weresków w zamian za pożyczkę 106 tys. zł. W myśli księcia Nieśwież miał stać się centrum nowo utworzonej prowincji mazowieckiej Towarzystwa Jezusowego. Jego plany zostały częściowo zrealizowane: w kolegium nieświeskim kształtowało się archiwum prowincji.
Ostatnie lata istnienia kolegium (1764-1773) były dla jezuitów szczególnie trudne: ówczesny właściciel Karol Stanisław Radziwiłł „Panie Kochanku” przebywał dwukrotnie na wygnaniu w latach 1764–1767 i 1769-1777, a w okresie konfederacji barskiej miasto znalazło się pod okupacją rosyjską. W atmosferze sejmu rozbiorowego ogłoszono jesienią 1773 roku brewe Klemensa XIV "Dominus ac redemptor" i powołano do życia Komisję Edukacji Narodowej.
Losy po kasacie.
Lustrację kolegium z ramienia Konfederacji Generalnej Litewskiej przeprowadzili podwojewodzi nowogródzki Józef Obuchowicz i skarbnik nowogródzki Kazimierz Ignacy Haraburda. Inwentarz majątków kolegium sporządzili natomiast sędzia grodzki nowogródzki Joachim Kmita, oboźny inflancki Jan Antoni Cywiński oraz szlachcic Stanisław Czyż. Inwentarze kolegium i dóbr zachowały się w Państwowym Archiwum Rosyjskim Akt Dawnych w Moskwie.
W latach 1773–1797 była czynna przy kolegium szkoła podwydziałowa KEN, w której wykładali przeważnie byli jezuici. W 1797 roku władze rosyjskie powierzyły szkołę dominikanom, którzy ją przenieśli do swojego klasztoru przy rynku. W zabudowaniach pojezuickich urządzo koszary. Gmach kolegium został rozebrany w drugiej połowie XIX wieku w wyniku któregoś z kolejnych pożarów miasta.
W okresie KEN dobra pojezuickie Rzepichów, Tuchowicze i Szczerbinów wraz z miasteczkami Lipsk i Krzywoszyn zostały wydzierżawione podskarbiemu litewskiemu Antoniemu Tyzenhauzowi. Cześnik latyczewski Franciszek Niesiołowski przejął Użankę i Rudawkę, wojski nowogródzki Leon Malawski zaś Grzybowszczyznę. Posiadacze tych dóbr płacili roczny czynsz na utrzymanie szkoły nieświeskiej KEN. Dobra zastawne Weresków i Pułbrzeg powróciły w ręce Radziwiłłów.
Działalność religijna.
Za zgodą proboszcza jezuici odprawiali kilkadziesiąt chrztów i ślubów małżeńskich rocznie. Głosili też kazania i słuchali nawet po kilkadziesiąt tysięcy spowiedzi rocznie. Wprowadzali ponadto nowe formy liturgii, charakterystyczne dla pobożności epoki potrydenckiej, takie jak procesje w uroczystości Bożego Ciała, i prowadzili ćwiczenia duchowne dla rekolektantów z zewnątrz. Starania o pozyskanie nowych wiernych do Kościoła katolickiego były skierowane do przedstawicieli mniejszości etnicznych (Żydzi i Tatarzy), mieszczan prawosławnych oraz ewangelików przebywających na dworze Radziwiłłów. Jezuici szerzyli kult Najświętszego Sakramentu, kult maryjny i kult świętych – założycieli zakonu św. Ignacego Loyoli i św. Franciszka Ksawerego oraz męczenników z pierwszych stuleci chrześcijaństwa. Szczególnie ważne dla unitów były z kolei relikwie św. Bazylego Wielkiego i św. Jozafata Kuncewicza, przechowywane w kościele farnym.
Jezuici nieświescy zapewniali poddanym opiekę duchową, zakładając kościoły w dobrach kolegium. Jako pierwsza powstała świątynia parafialna pw. NMP w Lipsku, ufundowana przez rektora Wojciecha Mroskowskiego 6 lipca 1605 roku. W latach 70. XVII wieku filia tej parafii, pw. Opieki NMP, powstała w Krzywoszynie dzięki rozwijającemu się tam kultu figury Matki Boskiej. W Użance istniał kościół pw. św. Jana Chrzciciela, stanowiący filię parafii nieświeskiej.
Misje dworskie zajmowały pierwszoplanowe miejsce wśród form aktywności duszpasterskiej jezuitów nieświeskich. Wśród licznych spowiedników i kaznodziejów dworskich Radziwiłłów należeli do wspólnoty kolegium nieświeskiego w XVII i XVIII wieku Wojciech Slaski, Jan Kasprowicz, Michał Dąbrowski, Konrad Terpiłowski, Michał Suffczyński, Konstanty Kamiński, Jan Poszakowski, Mikołaj Kuczewski, Michał Woronicz, Józef Siesicki i Mikołaj Hryniewicki.
Geograficzny zakres jezuitów kolegium nieświeskiego wykraczał poza miasto i dóbr kolegium. W XVII wieku misjonarze jezuiccy z Nieświeża docierali do Bobrujska, Nowogródka, Mińska i Słucka. Prowadzili też misje w dobrach Radziwiłłów Mir, Kopyl, Kleck, Zdzięcioł i Łachwa. W okresie wojny polsko-rosyjskiej z lat 1654–1667 wyprawy misyjne jezuitów nieświeskich docierały nawet do Turowa na Polesiu i Obolca k. Orszy.
Działalność edukacyjna.
W okresie istnienia kolegium były czynne w Nieświeżu dwie szkoły katolickie: jedna średnia pod kierunkiem jezuitów, a druga podstawowa (parafialna) pod opieką proboszcza. Działalność szkoły jezuickiej rozpoczęła się w 1586 roku, gdy jezuici otworzyli klasę gramatyki. Kurs ten był w kolejnych latach rozszerzony na pięcioklasową szkołę humanistyczno-retoryczną dla młodzieży świeckiej. Kolegium nieświeskie odgrywało ponadto istotną rolę jako ośrodek kształcenia młodych jezuitów. Dla tzw. scholastyków prowadzono tu kurs retoryki (w latach 1604–1606, 1632-1637, 1652-1653, 1674-1675, 1676-1677, 1702-1703 i 1710-1714); trzyletnie studia filozoficzne (1626-1632, 1641-1650, 1658-1660, 1677-1685, 1699-1702 i 1721-1773), kurs matematyki (1770-1771) oraz studia teologii moralnej (1604-1631, 1675-1677 i 1720-1721). Trzecia probacja odbywała się w kolegium nieświeskim w latach 1609–1655, 1679-1688 i 1695-1699.
Kolegium nieświeskie nie miało odrębnego budynku szkolnego. Zajęcia odbywały się w pomieszczeniach usytuowanych na parterze w południowym skrzydle. Młodzież świecka miała dostęp do sal wykładowych poprzez wejście od dziedzińca szkolnego.
Teatr szkolny stanowił ważny element działalności edukacyjnej jezuitów, gdyż oddziaływał nie tylko na uczniów, ale i na ich rodziców. W Nieświeżu odgrywał on ponadto rolę „kroniki książęcego rodu”. Wśród sztuk granych na scenach jezuickich w Nieświeżu, przeważnie po łacinie, zachowały się następujące programy teatralne: "Inhumana humanitas Eduardi regis Angliae" (1697), "Bacchus sanguine et nece potus" (1698), "Theatrum mundi, bis secundo gemini Christophori conspicuum" (1723), "Corona aurea super mitram" (1724), "Eques Sacri Sepulchri, Nicolaus VIII Christophorus Radziwiłł" (1728), "Spiritus procellarum, e cella vinaria inter spumantes massico calices tyrannico furore excitus" (1730), "Aurea libertas extra liberum imperium" (1732), "Mors mensae bacchanalis immortalis Maria laesa Maiestas" (1737), "Exules fortunati Aedesius et Frumentius" (1748). W 1758 roku, z okazji ślubu Stanisława Ferdynanda Rzewuskiego i Karoliny Radziwiłłówny wystawiono tragedię "Syroes" po polsku.
Jezuici byli zatrudniani jako nauczyciele retoryki w akademii rycerskiej, założonej przez Michała Kazimierza Radziwiłła „Rybeńkę” w 1743 roku. Przygotowywali też panegiryki recytowane przez kadetów w dniu urodzin hetmana.
Instytucje związane z kolegium.
Parafia nieświeska.
Zgodnie z wolą Mikołaja Krzysztofa Radziwiłła „Sierotki” jezuici przejęli opiekę nad parafią nieświeską, z siedzibą w kościele pw. Bożego Ciała. Kościół pełnił kilka funkcji, służąc równocześnie jezuitom i miejscowej ludności katolickiej. Był też miejscem modlitwy studentów i mauzoleum rodu Radziwiłłów. Status kościoła farnego sprzyjał ponadto tworzeniu fundacji mszalnych (altarii). Ponieważ prawodawstwo jezuickie zakazywało członkom zakonu posiadania prebend, proboszcz był wybierany spośród duchowieństwa diecezjalnego. Prawo prezenty przysługiwało rektorowi kolegium, choć nie brakowało ingerencji ze strony Radziwiłłów. Żeby uniknąć konfliktów między jezuitami a proboszczem, „Sierotka” przeznaczył na utrzymanie parafii dobra Nowosiołki i Omułyńce. Zgodnie z ugodą zawartą między rektorem Wojciechem Mroskowskim a proboszczem Marcinem Skierkowskim 13 grudnia 1604 roku „proboszcz miał obowiązek utrzymywania bakałarza, kantorów, wikarego oraz dostarczania do kościoła wosku i kadzidła w czasie Wielkiego Tygodnia i Adwentu”. Ustalono też, że proboszczowi przysługuje boczna kaplica pw. św. Piotra, podczas gdy jezuici sprawują pieczę nad ołtarzem głównym.
Stowarzyszenia pobożne.
Pod opieką jezuitów kolegium nieświeskiego funkcjonowały sodalicja mariańska (kongregacja) studentów, powołana w 1588 roku i afiliowana do konfraternii czynnej przy Collegium Romanum, oraz kilka bractw dla dorosłych: bractwo Miłosierdzia (ok. 1590), wzorowane na arcybractwie założonym w Krakowie przez Piotra Skargę, bractwo mieszczańskie pw. NMP (ok. 1595) oraz bractwo pw. Bożego Ciała, utworzone 17 stycznia 1602 roku. Sodalicja mariańska modliła się przed ołtarzem NMP w południowym ramieniu transeptu, brała regularny udział w uroczystościach religijnych i towarzyszyła ceremonii wyznania wiary konwertytów. Bractwo Bożego Ciała korzystało z kaplicy św. Piotra. Jeszcze w XVIII wieku jezuici starali się o uzyskanie dla niego odpustów i wydawali drukiem jego statuty. Pod opieką kolegium pozostawało także bractwo św. Izydora, czynnego przy kaplicy św. Łazarza na przedmieściu Nowe Miasto.
Biblioteka.
Księgozbiór kolegium zaczął powstawać tuż po otwarciu placówki i był powiększany drogą darów i zakupów. Dokładne odtworzenie treści biblioteki utrudnia brak XVIII-wiecznego katalogu, którego nie sporządzili ani jezuici nieświescy, ani lustratorzy. Po kasacie biblioteka nadal przysługiwała szkole podwydziałowej pod zarządem KEN. Według wiytatora Franciszka Bieńkowskiego księgozbiór pozostawał w nieładzie i był mało użyteczny ze względu na dużą liczbę ksiąg teologicznych i ascetycznych.
Bursa muzyczna i konwikt ubogiej szlachty.
Jezuicka bursa muzyczna w Nieświeżu działała co najmniej od 1615 roku. Jej pierwszym prefektem był Jan Aland w latach 1615–1619. Do rozwoju działalności muzycznej jezuitów nieświeskich przyczynił się m.in. Andrzej Skorulski, który ufundował godzinki na cześć NMP i wystawił organy w kościele farnym. Wychowankowie bursy muzycznej uświetniali uroczystości religijne i występy teatralne uczniów kolegium.
Konwikt ubogiej szlachty powstał na mocy aktu fundacyjnego, wystawionego przez Wojciecha Zaleskiego i Krzysztofa Przewoskiego 7 lutego 1623 roku. Na wyposażenie tej instytucji szlachcice przekazali kolegium majątek Grzybowszczyzna. W 1773 roku konwikt znajdował się na ul. Krzywej. Po kasacie budynek został przejęty przez Karola Stanisława Radziwiłła „Panie Kochanku”, który w nim osadził „dziewczęta do teatru i w robotach różnych ćwiczenie biorące”.
Apteka.
Apteka kolegium istniała co najmniej od 1627 roku i stanowiła obok skarbowej (zamkowej) jedyną instytucję tego typu w Nieświeżu. W 1773 roku apteka mieściła się na parterze w południowo-wschodnim skrzydle kolegium. Ogród apteczny znajdował się w Rudawce. Apteka dostarczała leków nie tylko mieszkańcom kolegium, ale i ludności miejskiej i dworowi Radziwiłłów. Katalog sporządzony przez Samuela Landtgraffa i Fryderyka Teodora Oehmego zawierał opis 316 surowców leczniczych i 344 gotowych leków, o łącznej wadze 2350 funtów (ok. 840 kg) i oszacowanej wartości prawie 4800 zł. Do przygotowania leków służył księgozbiór, składający się z 56 pozycji. Inaczej niż w przypadku innych aptek pojezuickich KEN nie udało się wydzierżawić apteki nieświeskiej. Pomieszczenia zostały sprzedane ok. 1780 roku. Działalność tej instytucji całkowicie zaprzestała przed 1789 roku.
Drukarnia.
1 grudnia 1751 roku jezuici otrzymali w darze drukarnię książęcą stworzoną rok wcześniej w Nieświeżu przez Michała Kazimierza Radziwiłła „Rybeńkę”. Pod kierunkiem jezuitów nieświeska oficyna wydawnicza drukowała kazania, podręczniki szkolne, panegiryki oraz inne dzieła na potrzeby dworu Radziwiłłów. Wśród ostatnich wyróżniał się zbiór portretów Radziwiłłów pt. "Icones familiae ducalis Radivilianae". Po 1759 roku drukarnia nieświeska wydawała też katalogi osobowe nowo utworzonej prowincji mazowieckiej. W 1773 roku drukarnia zajmowała pomieszczenia na parterze południowo-zachodniego skrzydła kolegium. Do prac edytorskich służył obszerny księgozbiór prefekta drukarni. Drukarnia pełniła też funkcję księgarni. Za pośrednictwem tej instytucji rozpowszechniano w Nieświeżu nie tylko miejscowe druki, ale też dzieła sprowadzone z innych miast lub nawet z zagranicy, w tym o charakterze naukowym. Po kasacie drukarnia pozostawała do 1779 roku pod opieką jej ostatniego prefekta Hieronima Haraburdę. Aktywność tej instytucji była ograniczona: jedyny obszerniejszy druk wydany w tym okresie był trzytomowy zbiór kazań Antoniego Głażyńskiego. Po odejściu Haraburdy sprzęt drukarski został przejęty przez dwór Karola Stanisława Radziwiłła „Panie Kochanku”.
Majątki kolegium.
Materialną podstawę funkcjonowania kolegium nieświeskiego tworzyły majątki ziemskie. Przychody kolegium ulegały zmianom, zależnie od sytuacji politycznej i gospodarczej kraju. W 1603 roku dochody placówki wynosiły 1600 zł, w 1639 roku – 6000 zł, w 1705 roku – 5069 zł, a w 1749 roku – 5569 zł. Z wyjątkiem Grzybowszczyzny, nabytej w 1623 roku, oraz Wereskowa i Pułbrzega, przejętych przez jezuitów na mocy prawa zastawnego w 1761 roku, wszystkie majątki kolegium nieświeskiego pochodziły z nadania Mikołaja Krzysztofa „Sierotki”. W 1773 roku dobra jezuickie składały się z dziewięciu folwarków (Rudawka, Użanka, Grzybowszczyzna, Rzepichów, Nieczyn, Tuchowicze, Szczerbinów, Weresków i Pułbrzeg), 24 wsi i dwóch miasteczek (Lipsk i Krzywoszyn), obejmujących łącznie 574 dymów. Wspomniane dobra przynosiły łączny przychód w wysokości niemal 43 tys. zł rocznie. Największy kompleks dóbr, skupiony wokół folwarków Rzepichów, Tuchowicze i Szczerbinów, znajdowało się przy południowej granicy powiatu nowogródzkiego, na lesistych terenach pomiędzy rzeką Szczara a Jeziorem Wygonowskim.

</doc>
<doc id="1204477" url="https://pl.wikipedia.org/wiki?curid=1204477" title="Warta Zawiercie (piłka nożna)">
Warta Zawiercie (piłka nożna)

Warta Zawiercie – klub piłkarski z Zawiercia założony w 1921 roku, od 2016 roku występujący w IV lidze.
Klub został założony z inicjatywy Seweryna Gębarskiego i Władysława Millera po tym, jak w Zawierciu Anglicy rozpropagowali piłkę nożną. Rozgrywki ligowe zespół rozpoczął w 1922 roku w klasie C, w 1927 roku awansował do klasy B, a dwa lata później do klasy A. W latach 1930 oraz 1932 Warta Zawiercie zdobywała mistrzostwo okręgu kieleckiego klasy A, uzyskując prawo do gry w barażach o Ligę. W obu sezonach klub odpadał w pierwszej rundzie baraży, zajmując ostatnie miejsce w tabeli. W trakcie II wojny światowej zespół zawiesił działalność, a po wojnie został reaktywowany z inicjatywy przedwojennego zawodnika klubu, Mariana Merty. W 1949 roku piłkarze awansowali do klasy A, a w latach 1957–1966 występowali w III lidze. W latach 1962–1964 Warta występowała na szczeblu centralnym Pucharu Polski, a w 1963 roku odpadła w 1/16 finału z Gwardią Warszawa. Rok później klub przegrał baraże o awans do II ligi. W 1970 roku Warta Zawiercie zainaugurowała halowy turniej juniorski „o Puchar Orlich Gniazd”, który odbywał się do 2001 roku.
W latach 70. i 80. Warta Zawiercie grała na czwartym i piątym poziomie rozgrywek. W 1980 roku klub połączył się z Włókniarzem Zawiercie, tworząc MRKS Warta Zawiercie. W 1999 roku trenowany przez Zbigniewa Sołtysika zespół awansował do III ligi, w której występował do 2001 roku. Wówczas Warta spadła z ligi, a w sierpniu z powodów finansowych została rozwiązana.
Klub został reaktywowany w 2004 roku jako KS Warta Zawiercie, a w rundzie jesiennej sezonu 2006/2007 uczestniczył w rozgrywkach klasy B, po czym został wycofany. W 2009 roku przy założonej rok wcześniej JSP Warta Zawiercie utworzono drużynę seniorów, która w 2011 roku usamodzielniła się i rozpoczęła funkcjonowanie jako KP Warta Zawiercie. W 2016 roku ten zespół awansował do IV ligi.
W 2019 roku przy klubie powstała sekcja piłki nożnej kobiet, która rozgrywa mecze w IV lidze.
Historia.
Dwudziestolecie międzywojenne.
W 1919 roku w Zawierciu osiedlili się angielscy przedstawiciele Czerwonego Krzyża, którzy w wolnym czasie grali w piłkę nożną na zaimprowizowanym boisku na osiedlu TAZ przy tzw. Resursie. Mieszkańcy miasta zainteresowali się nowo poznaną dyscypliną sportową, a Anglicy zapoznali ich z przepisami gry. Jesienią 1920 roku Seweryn Gębarski i Władysław Miller (były piłkarz Korony Łódź) powzięli pomysł założenia klubu piłkarskiego. Idea zyskała szerokie poparcie między innymi osób przybyłych z Łodzi – Franciszka Mygi, Macieja Plebana, Władysława Straszaka i Bisena. Spotkania w sprawie założenia klubu odbywały się w mieszkaniach Gębarskiego i Millera i miały na celu ustalenie szczegółów powstania klubu. Po dopełnieniu formalności w 1921 roku utworzono pierwszy piłkarski klub w Zawierciu pod nazwą Klub Sportowy Warta Zawiercie. Nazwa pochodziła od rzeki przepływającej przez miasto. Pierwszym prezesem klubu został Gębarski, a jego zastępcą Miller.
Drużyna pierwszy mecz rozegrała prawdopodobnie jesienią 1920 roku, remisując 2:2 z Przemszą Poręba; spotkanie odbyło się na piaszczystym boisku. W tym meczu zagrali Bisen, Cencel, Miedziński, Bronisław i Franciszek Szwaradzcy, Stanisław Heflik, Berhardt i Janczary, a wkrótce później do zespołu dołączyli czołowi piłkarze Przemszy – Jan Putowski, Herbert Pilarz i Eugeniusz Baliński. Z uwagi na brak jakichkolwiek dochodów klubowych, potrzebny sprzęt został zakupiony przez miejscowych rzemieślników. Piłkarze pierwszej drużyny występowali w kostiumach biało-czerwonych, a rezerwy – w niebiesko-czerwonych. Początkowo do zadań zawodników poza grą należało również przygotowanie boiska, sprzętu i organizacja meczów. Pierwotnie mecze oraz treningi odbywały się na terenie parku miejskiego.
W 1921 roku Warta Zawiercie została zgłoszona do oficjalnych rozgrywek piłkarskich, a także rozegrała dwa oficjalne mecze towarzyskie: 4 września z KS Sosnowiec (0:2) i Victorią Sosnowiec (0:6). 1 marca 1922 roku przedstawiciel Warty Zawiercie – Kładkowski – uczestniczył w zebraniu organizacyjnym klubów Zagłębia Dąbrowskiego, kiedy to utworzono Związek Piłki Nożnej Zagłębia Dąbrowskiego. 30 marca podzielono drużyny na trzy grupy, rywalizujące w klasie C – najniższej klasie rozgrywkowej. Warta Zawiercie znalazła się w grupie z KS Sosnowiec, Victorią Sosnowiec, Virginią Sosnowiec i Wartą Częstochowa. Pierwszy mecz ligowy Warta Zawiercie rozegrała 16 kwietnia 1922 roku, ulegając Victorii Sosnowiec 0:12. Mistrzem grupy został KS Sosnowiec.
Od 1923 roku zawierciański klub uczestniczył w rozgrywkach Krakowskiego ZOPN w klasie C (podokręg Sosnowiec). W 1924 roku odniesiono zwycięstwa nad Przemszą Będzin 9:0 oraz Świtem Sosnowiec 3:2, a także zremisowano z Częstochową. W 1925 roku w klubie utworzono w klubie funkcję kierownika sekcji piłki nożnej. W tym samym roku prezesem został Jakub Dyja. W 1927 roku Warta Zawiercie awansowała do klasy B, przy czym okoliczności tego awansu nie są znane. W 1928 roku Warta wraz z innymi klubami zagłębiowskimi i częstochowskimi dołączyła do nowo utworzonego Kieleckiego ZOPN. W tym okresie klub pozyskiwał piłkarzy z lokalnych, tzw. dzikich drużyn sportowych, takich jak „Argentyna” (Jan Pakuła, Edward Kochański. Gałuszka, Sobala), „Gwiazda” (Leopold Sobiechart), „Jedność” (Bronisław Matysik, Zdzisław Miernik), „Polonia” (Marian i Stanisław Mertowie, Zbigniew Grabowski, Maksymilian Szneler, Alojzy Myga, Jan Gwóźdź, Domagała) czy „Burza”. Zespół ten, oparty na zawodnikach „dzikich” drużyn, jak również na Kochańskim i Krężlu, stał się z czasem czołową drużyną piłkarską Zagłębia Dąbrowskiego, a także województwa kieleckiego. Pierwsze spotkanie w klasie B zawierciański klub rozegrał 29 kwietnia 1928 roku, wygrywając 6:2 z rezerwami Warty Częstochowa. Awans uzyskały wówczas częstochowskie kluby: Skra oraz Victoria. Na początku sezonu 1929 Warta przegrała z Unią Sosnowiec 1:6, jednak później m.in. wygrała 4:0 z Wartą Częstochowa. Ostatecznie klub z drugiego miejsca awansował do klasy A.
W roku 1930 klub z Zawiercia uczestniczył w klasie A podokręgu częstochowskiego. Warta wygrała m.in. z Victorią Częstochowa 6:3 u siebie i 7:3 na wyjeździe, uzyskała 14 punktów w 10 meczach i zdobyła 48 bramek, tracąc 25. Te wyniki pozwoliły na zajęcie pierwszego miejsca w grupie, uprawniającego do gry w grupie finałowej o mistrzostwo Kieleckiego ZOPN. W grupie tej, poza Wartą, znalazły się RKS Radom i Victoria Sosnowiec. Z RKS Warta zremisowała 2:2 u siebie i wygrała 5:0 na wyjeździe, zaś z Victorią przegrała 1:5 na wyjeździe i wygrała 5:3 u siebie. Uzyskane 5 punktów dało Warcie Zawiercie pierwsze miejsce w grupie, co uprawniało ją do gry w pierwszej rundzie baraży o Ligę. W rundzie tej utworzono cztery grupy, a zawiercianie rywalizowali w grupie drugiej z AKS Królewska Huta i Wawelem Kraków.
Pierwszy mecz tej grupy Warta rozegrała 21 września z Wawelem, remisując w Zawierciu 2:2 i tracąc gola w przedostatniej minucie spotkania; zdaniem prasy wynik meczu był niespodzianką. Rewanż odbył się tydzień później na boisku Wisły Kraków. Wawel wygrał mecz 4:0 po golach Smolenia, Prosińskiego i dwóch Ruty. Ówczesna prasa podkreśliła, iż zawierciańscy piłkarze wykazali wiele braków i nie odegrają znaczącej roli w barażach.
W pierwszym spotkaniu z AKS (19 października) Warta przegrała 2:7, a bramki dla Warty zdobyli Leopold Sobiechart i Jan Gwóźdź. Piłkarze z Zawiercia byli jednak przez prasę chwaleni za pierwszą połowę, w której mieli przewagę. „Przegląd Sportowy” zaznaczył wszakże, iż w drugiej połowie unaoczniły się braki kondycyjne w zawierciańskiej drużynie, dzięki czemu AKS wygrał w okazały sposób. Rewanż, który odbył się w Zawierciu 1 listopada, gospodarze wygrali 6:3, przy czym w AKS występowali głównie zawodnicy rezerwowi. W tabeli klub zajął ostatnie, trzecie miejsce, i nie awansował do drugiej fazy baraży.
W tym okresie wskutek wielkiego kryzysu klub znalazł się w trudnej sytuacji finansowej. Jego finansowanie odbywało się w przeważającej mierze poprzez składki członkowskie, sprzedaż biletów oraz drobne wpłaty od rzemieślników.
W 1931 roku Warta Zawiercie grała w lidze dąbrowskiej z Zagłębiem Dąbrowa Górnicza oraz klubami z Będzina: Hakoachem, Zagłębianką i Sarmacją. Zawiercianie wygrali ligę, zwyciężając w siedmiu spotkaniach i uzyskując trzy punkty przewagi nad drugim Hakoachem, który Warta ograła dwukrotnie (1:0, 5:2). 12 sierpnia klub w Będzinie rozegrał mecz finałowy podokręgu zagłębiowskiego, przegrany z Unią Sosnowiec 1:3; jedyną bramkę dla Warty strzelił Jan Gwóźdż. Porażka wykluczała Wartę z uczestnictwa w dalszych grach o awans do Ligi. 24 września zawierciański klub rozegrał mecz towarzyski z ówczesnym mistrzem Polski, Garbarnią Kraków. Warta wygrała ten sparing 2:0.
W 1932 roku klub w klasie A mierzył się z klubami częstochowskimi (Skrą, Victorią, Brygadą, Turystami i Wartą), a także z Myszkowem. Warta wygrała swoją grupę z 21 punktami i bilansem bramek 45–11, na dwanaście spotkań wygrywając dziesięć, m.in. z Myszkowem 7:0, Wartą Częstochowa 7:1 i Skrą 8:0. W kolejnej fazie zawiercianie grali ze zwycięzcami grup podokręgów zagłębiowskiego (Zagłębie Dąbrowa Górnicza), radomskiego (RKS Radom) i kieleckiego (4 ppLeg Kielce). Warta Zawiercie wygrała wszystkie spotkania i awansowała do ogólnopolskiego barażu o wejście do Ligi, grając w nim z Podgórzem Kraków i 1. FC Katowice.
28 sierpnia rozegrano pierwszy mecz grupy, który Warta przegrała w Krakowie z Podgórzem mimo faktu, iż gospodarze nie mieli wyraźnej przewagi; tygodnik „Raz, Dwa, Trzy” pochwalił po tym meczu postawę bramkarza Warty, Bronisława Matusika. 4 września odbył się mecz Warty Zawiercie z 1. FC Katowice. Do przerwy zawierciańscy piłkarze prowadzili 2:0 po bramkach Ślimaka, jednakże w drugiej stracili sześć goli (cztery bramki zdobył Görlitz, a dwie Pośpiech) i przegrali ostatecznie 2:6. W rewanżu z Podgórzem, rozegranym 18 września w Zawierciu, padł remis 2:2. 25 września w Katowicach 1. FC wygrał z Wartą 5:2. Dla gospodarzy dwa gole zdobył Ernest Wilimowski, a po jednej Jan Knapczyk, Jerzy Pośpiech i Franciszek Herisch; dla Warty dwukrotnie strzelił Leopold Sobiechart. Warta zajęła zatem ostatnie miejsce w grupie z jednym punktem.
W 1932 roku w klubie utworzono nowe sekcje sportowe: hokeja na lodzie, koszykówki i tenisa stołowego, przy czym czołowymi ich zawodnikami byli piłkarze, a drużyna hokeja niemal w całości składała się z piłkarzy klubu.
Przed rozpoczęciem sezonu 1933 do Unii Sosnowiec odeszli dwaj czołowi piłkarze klubu: Leopold Sobiechart i Jan Gwóźdź (Sobiechart w 1936 roku rozegrał osiem meczów w Lidze w barwach Dębu Katowice), ponadto kilku zawodników postanowiło zakończyć karierę. Te wydarzenia nie pozostały bez wpływu na postawę sportową Warty Zawiercie. W grupie z Victorią Częstochowa, Częstochówką, Brygadą Częstochowa, Turystami Częstochowa i Myszkowem Warta zajęła piąte miejsce, ulegając m.in. Victorii 1:8 oraz Brygadzie 2:6, a cztery ostatnie spotkania oddano walkowerem. W 1934 roku zawierciański klub spisał się jeszcze słabiej, zajmując ostatnie, siódme miejsce w grupie z Brygadą, Częstochówką, Victorią, Skrą, Turystami i Legią Wieluń. Warta wygrała zaledwie jeden mecz (6:2 z Legią), uległa natomiast Turystom 2:7, a Victorii 0:10.
W 1935 roku Warta Zawiercie zajęła drugie miejsce w grupie z punktem straty do Brygady Częstochowa. Zawierciańscy piłkarze z liderem przegrali na wyjeździe 1:4, wygrywając jednak u siebie 5:1. Rok później Warta była czwarta w grupie, m.in. przegrywając 3:11 z Turystami oraz 0:5 z Brygadą. Odniesiono również wysokie zwycięstwa – 7:2 z Victorią oraz 7:0 z Myszkowem. W 1936 roku zarząd klubu zwrócił się do Urzędu Wojewódzkiego w Kielcach o zatwierdzenie statutu i zgodę na prowadzenie przez klub działalności sportowej. Od tegoż roku Warta rozgrywała mecze na nowym boisku, przy ulicy Senatorskiej. Ponadto w ramach obchodów piętnastolecia istnienia klubu rozegrano mecz towarzyski z ówczesnym mistrzem Polski, Ruchem Hajduki Wielkie, wygrany przez Wartę 2:1.
W sezonie 1936/1937 Warta wygrała rozgrywki klasy A, wygrywając między innymi 15:0 z Myszkowem. Ogółem zawierciański klub zdobył osiemnaście punktów, tyle samo co Częstochówka, stąd też o mistrzostwie podokręgu decydował baraż, wygrany przez Wartę 5:3 (dwie bramki zdobyli Miąsko oraz Henryk Wierzbicki, a jedną Pasierbiński). Z niejasnych przyczyn w pierwszej fazie baraży o Ligę w miejsce Warty zagrała Brygada mimo faktu, iż w ogóle nie uczestniczyła w rundzie jesiennej. 31 marca 1937 roku klub został wpisany do rejestru stowarzyszeń Kieleckiego Urzędu Wojewódzkiego.
18 lipca roku został utworzony Zagłębiowski OZPN, do którego po likwidacji w tym czasie Kieleckiego ZOPN weszły podokręgi zagłębiowski i częstochowski. Wskutek tego Warta Zawiercie uczestniczyła w lidze okręgowej, której zwycięzca miał zagwarantowany udział w barażach o Ligę bez konieczności wyłaniania mistrza podokręgu. Zawierciański klub był jedynym z dawnego podokręgu częstochowskiego, który liczył się w walce o czołowe lokaty. Ostatecznie Warta zajęła trzecie miejsce, za Zagłębiem Dąbrowa Górnicza i CKS Czeladź. Do sezonu 1938/1939 klub przystąpił osłabiony mobilizacją niektórych piłkarzy. W efekcie Warta zajęła ósme miejsce w lidze, tracąc najwięcej goli spośród wszystkich drużyn (68), a także odnosząc kilka wysokich porażek: z Zagłębiem Dąbrowa Górnicza (2:10), Unią Sosnowiec (0:9), CKS Czeladź (0:6) oraz Brygadą Częstochowa (0:20). Rozegrane 11 czerwca spotkanie z Brygadą było ostatnim meczem Warty przed II wojną światową, a także najwyższą przegraną w historii klubu.
W sezonie 1939/1940 w zagłębiowskiej lidze okręgowej został rozegrany jedynie mecz Zagłębia Dąbrowa Górnicza z Zagłębianką Będzin (4:1). Pozostałe spotkania zostały przełożone wskutek powszechnej mobilizacji, a po wybuchu wojny odwołane.
Po II wojnie światowej.
W trakcie II wojny światowej klub został zlikwidowany. Wiadomo wprawdzie, iż w 1944 roku Unia Sosnowiec rozgrywała mecze towarzyskie z drużynami z Zawiercia i okolic, ale brak danych na temat tego, czy uczestniczyli w nich piłkarze Warty Zawiercie. Znane są natomiast losy kilku przedwojennych piłkarzy Warty. Kazimierz Patyna zginął podczas kampanii wrześniowej, Feliks Pasierbiński poległ w bitwie o Dunkierkę, Stanisław Drzewiecki zmarł podczas bitwy o Monte Cassino, a Romuald Liberski został zamordowany w KL Mauthausen-Gusen. Do pozostałych poległych członków Warty należą M. Borówka (zmarł podczas pobytu na Pawiaku), Szczerba, Spyra oraz Żurek (zamordowani w KL Auschwitz).
W 1945 roku przedwojenny gracz Warty, Marian Merta, wyszedł z inicjatywą reaktywacji klubu. Pomysł został poparty przez przedwojennych działaczy klubu, mianowicie Aleksandra Szczygła, Stefana Januszewskiego, Mariana Molendę, Walentego Musieńkę i Piotra Górnickiego. Starania tych osób zakończyły się pomyślnie, a pierwszym prezesem powojennej Warty został Szczygieł, który wkrótce po wskrzeszeniu klubu poprosił mieszkańców Zawiercia o dostarczenie sprzętu sportowego. Do Warty dołączyło kilkoro piłkarzy grających w niej przed wojną (Tadeusz Kubik, Henryk Kolano, Edward Jaworski, Henryk Wierzbicki, Jan Gwóźdź, Aleksander Chłosta, Zdzisław Sobiechart).
28 lipca 1945 roku utworzony został autonomiczny piłkarski okręg Zagłębia Dąbrowskiego, który bezpośrednio podlegał Polskiemu Związkowi Piłki Nożnej. Oznaczało to powołanie osobnej zagłębiowskiej klasy A, której zwycięzca uzyskiwał prawo gry o mistrzostwo Polski. W sezonie 1945 Warta uczestniczyła w eliminacjach do klasy A, rywalizując w sześciozespołowej grupie. Zawierciańscy piłkarze nie uzyskali awansu, ulegając Przyszłości Żychcice i TS Dąbrowa Górnicza. Problematyczne okazały się braki kondycyjne, techniczne i kadrowe.
W sezonie 1945/1946 Warta Zawiercie nie przystąpiła, jak planowano, do rozgrywek klasy B. Działacze takie postępowanie argumentowali tym, iż klub powinien otrzymać miejsce w klasie A za zasługi. W rundzie jesiennej klub nie był zatem klasyfikowany, a w rundzie wiosennej wszystkie mecze oddał walkowerem. Od nowego sezonu klub uczestniczył już w klasie B. W sezonie 1946/1947 awansował Zew Niemce, a rok później – TUR Olkusz. W 1947 roku prezesem klubu mianowany został Eugeniusz Molenda. W 1949 roku Warta zajęła pierwsze miejsce i awansowała do klasy A, uzyskując bilans bramek 71–27 oraz dysponując dwoma punktami przewagi nad wiceliderem. Czołowymi piłkarzami klubu byli wówczas Zdzisław Kaliński, Copik, Zygmunt Kozieł, Jagielak i Remigiusz Sałecki. Sezon 1949/1950 zespół zakończył na dziewiątym, przedostatnim miejscu w klasie A, wyprzedzając jedynie Jedność Myszków.
W 1951 roku wskutek reorganizacji władz sportowych i utworzenia Powiatowych Komitetów Kultury Fizycznej, dokonano zmiany nazwy klubu na Zakładowy Klub Sportowy „Stal”. Ponadto od 1951 roku zespoły sosnowieckiej klasy A przydzielono do katowickiej klasy wojewódzkiej, wskutek czego rywalami Stali Zawiercie w grupie byli: Włókniarz Częstochowa, Stal Poręba, Zagroda Lubliniec, Budowlani Częstochowa, Stal Częstochowa i Kolejarz Częstochowa. Stal Zawiercie przegrała jeden mecz (2:3 z Włókniarzem) i awansowała do wojewódzkich ćwierćfinałów baraży o awans. W dwumeczu ćwierćfinałowym lepsi okazali się piłkarze Górnika Radzionków, którzy po porażce w Zawierciu 1:3 wygrali u siebie 5:0, eliminując Stal z dalszych gier. W kadrze Stali znajdowali się wówczas Wnuk, Tadeusz Kubik, Henryk Głąb, Władysław Kaliński, Opiłka, Świniarski, Lech, Żymła, Miąsko, Jagielak, Gorczyk, Staśko, Henryk Wierzbicki, Słomka, Wójcik i Jan Milejski.
W 1952 roku Stal Zawiercie przekonująco wygrała grupę ligową z ośmioma punktami przewagi nad drugim GWKS Częstochowa oraz bilansem bramek 76–11. Zespół m.in. wysoko wygrał z Unią Myszków (7:0 i 9:0), Stalą Blachownia (14:0) czy Elektrodynem Częstochowa (6:0). W barażu o mistrzostwo klasy wojewódzkiej zawiercianie grali z Górnikiem Brzozowice-Kamień. W pierwszym meczu padł remis 2:2, zaś w rewanżu przy stanie 1:0 dla Górnika mecz został przerwany z powodu wtargnięcia na boisko zawierciańskich kibiców. Tym samym do dalszej fazy awansował Górnik. W 1953 roku po reorganizacji ligi Stal została przydzielona do klasy A, w której zajęła trzecie miejsce, za WKS Stalinogród i Górnikiem Janów. Odniesiono wówczas zwycięstwa m.in. nad Cedlerem Sosnowiec 9:0 oraz Unią Myszków 5:0. W 1954 roku, mimo wysokich oczekiwań zarządu klub zajął dopiero ósme miejsce w lidze, zdobywając 28 punktów i przegrywając m.in. z Motorem Siemianowice Śląskie 2:6, Górnikiem Będzin 2:5 czy Cedlerem Sosnowiec 1:5.
W 1955 roku nastąpił powrót do dawnej nazwy klubu. Grającym trenerem został wówczas Ginter Powała, który wcześniej był zawodnikiem Budowlanych Chorzów. W tamtym czasie zespół m.in. wygrał z Górnikiem Stalinogród 7:0, Górnikiem Piaski 6:1 czy Stalą Poręba 7:2. W jedenastej kolejce klub grał z Włókniarzem Częstochowa, wygrywając 6:3 po pięciu bramkach Powały zdobytych w drugiej połowie. Warta przegrała jednak osiem spotkań, przez co zajęła szóste miejsce w lidze. Rok później uzyskano drugie miejsce w lidze z identyczną liczbą punktów co pierwszy LKS Lubliniec. W związku z utworzeniem większej liczby grup III ligi, w 1956 roku promowano do niej więcej zespołów; w gronie tych klubów znalazła się zatem także Warta Zawiercie. Zmiana ta wynikła z zastąpienia komitetów kultury fizycznej związkami sportowymi, a co za tym idzie, utworzeniem Zagłębiowskiego Związku Sportowego.
Przed rozpoczęciem pierwszego w historii klubu trzecioligowego sezonu do Warty przeszedł w charakterze grającego trenera Franciszek Tim, reprezentant Polski. Pierwszy mecz w III lidze zawierciańscy piłkarze rozegrali ze Skrą Częstochowa; to spotkanie zakończyło się zwycięstwem Warty 1:0, a bramkę zdobył Ginter Powała. Poza Powałą podstawowymi piłkarzami Warty Zawiercie byli w sezonie 1957 Fishel, Leszek Głąb, Jan Milejski, Nilos, Galiński, Jagielak, Alfred Sulik, Zygmunt Kozieł, Drabik, Kaliński i Maciej Wierzbiński. Zawiercianie wygrali osiem spotkań, m.in. z CKS Czeladź 5:0 i Stalą Poręba 7:2, a także 4:1 ze zwycięzcą grupy, Victorią Częstochowa. Ostatecznie Warta została sklasyfikowana na piątym miejscu, za Victorią, Rakowem Częstochowa, Zagłębianką Będzin i AKS Niwka. W sezonie 1958 na osiemnaście rozegranych spotkań piłkarze Warty przegrali osiem. Klub zdobył 16 punktów i zajął siódme miejsce w lidze.
Zimą 1959 roku Warta była uczestnikiem Zimowego Pucharu „Sportu”. 1 lutego zawiercianie wygrali w Wojkowicach 1:0 z miejscowym Górnikiem, a w kolejnej rundzie ograli w Zawierciu KS Dąbrowa Górnicza 8:1. W następnej rundzie zawierciański zespół grał u siebie z Górnikiem Zabrze z Marianem Olejnikiem, Ernestem Pohlem i Romanem Lentnerem w składzie. Mecz, obserwowany przez 2000 widzów, Warta przegrała 3:6; bramki dla Warty Zawiercie zdobyli Zygmunt Kozieł (dwie) i Maciej Wierzbiński. „Sport” wyeksponował znaczącą przewagę gospodarzy przy stanie 3:4. W ramach przygotowań przed rozpoczęciem sezonu klub zagrał także spotkanie z prowadzoną przez Kazimierza Górskiego i Mieczysława Gracza reprezentacją Polski U-19, którą zawiercianie ograli 3:2. W tym okresie podstawowymi graczami Warty byli Duda, Copik, Piechowski, Marek Masłoński, Galiński, Bogusław Hajdas, Jagielak, Sołecki, Zygmunt Kozieł, Maciej Wierzbiński i Rogoń.
W lidze Warta Zawiercie zajęła w 1959 roku piąte miejsce, wygrywając dziesięć meczów i przegrywając dziewięć, m.in. ze Skrą Częstochowa u siebie 0:4. Zwycięstwa odniesiono wówczas m.in. nad AKS Niwka 6:1 oraz Kolejarzem Sosnowiec 5:3. Po zakończeniu sezonu Franciszek Tim zakończył pracę jako grający trener klubu. W sezonie 1960 zawiercianie także przegrali dziewięć spotkań, ale w obliczu zaledwie pięciu zwycięstw zajęli ósme miejsce, punkt przewagi nad strefą spadkową. Na wyjeździe Warta uległa m.in. spadkowiczowi – Górnikowi Dąbrowa Górnicza – 0:6, a także 1:5 Kolejarzowi Sosnowiec i Victorii Częstochowa, zaś najwyższe porażki u siebie to 1:4 ze Skrą Częstochowa i 0:3 z Rakowem. Sezon 1960/1961 piłkarze zakończyli na piątej pozycji, wygrywając u siebie z mistrzem grupy (Rakowem) 2:0, a ulegając na wyjeździe spadkowiczowi (AKS Niwka) 0:6. W sezonie 1961/1962 Warta Zawiercie zajęła ósme miejsce w tabeli, odnosząc kilka wysokich porażek (1:4 z Budowlanymi Częstochowa i Górnikiem Piaski, 0:4 z CKS Czeladź i Górnikiem Sosnowiec, 0:6 z Górnikiem Wojkowice). Najwyższe zwycięstwa piłkarzy z Zawiercia to 5:0 z Kolejarzem Sosnowiec (wyjazd) i 9:1 z Budowlanymi Częstochowa (dom).
W sezonie 1961/1962 Warta triumfowała w rozgrywkach o Puchar Polski podokręgu śląskiego, dzięki czemu w 1962 roku po raz pierwszy w historii była uprawniona do gry na szczeblu centralnym pucharu. W pierwszej rundzie klub uległ 3:4 drużynie Trenerzy WOZPN Warszawa. W lidze natomiast klub został mistrzem jesieni w swojej grupie, nie przegrywając na tym etapie żadnego meczu. W rundzie rewanżowej piłkarze z Zawiercia przegrali jednak sześć spotkań, w efekcie czego z Wartą punktami zrównał się Górnik Sosnowiec. Z tego powodu Warta i Górnik rozegrali w Wojkowicach baraż o mistrzostwo ligi, który wygrali sosnowiczanie 3:2 (bramki dla Warty Zawiercie zdobyli Rudolf Rak i Maciej Wierzbiński). Szkoleniowcem zawiercian był wówczas Galiński, którego po sezonie zastąpił Jerzy Skorupa.
W sezonie 1963/1964 Pucharu Polski Warta w pierwszej rundzie pokonała 1:0 Garbarnię Kraków po golu Macieja Wierzbińskiego. W kolejnej rundzie zawiercianie grali ze Starem Starachowice. Mimo faktu, iż przegrywali do przerwy 0:2, to w drugiej połowie zawierciańscy piłkarze odrobili straty i po golach Wierzbińskiego, Góralczyka, Rogonia i Tyszczaka wygrali spotkanie 4:3. W 1/16 finału piłkarze Jerzego Skorupy mierzyli się z pierwszoligową Gwardią Warszawa, w barwach której występowało wówczas trzech reprezentantów Polski (Bolesław Lewandowski, Zbigniew Szarzyński, Jan Gawroński). Cieszące się dużym zainteresowaniem spotkanie – według wiceprezesa Merty mecz chciało obejrzeć ponad 10 tysięcy osób – odbyło się 17 listopada. Warta zagrała w składzie: Eugeniusz Wawrzynek – Kazek, Marek Masłowski, Teodor Janczewski, Henryk Kwoczała, Rudolf Rak, Stanisław Góralczyk, Zygmunt Kozieł, Maciej Wierzbiński, Rogoń, a w składzie Gwardii znaleźli się: Zbigniew Pocialik – Wojciech Woźniak, Roman Jurczak, Marek Piotrowski, Lewandowski, Zdzisław Wspaniały, Joachim Marx, Ryszard Szymczak, Krzysztof Wyszomirski, Szarzyński, Gawroński.
Na początku meczu krakowski sędzia Maciarz nie uznał dwóch goli strzelonych przez Wartę. W trzeciej minucie Wierzbiński przelobował piłkę nad Pocialikiem, a ta została wybita przez obrońcę rywali zza linii bramkowej. Następnie bramkę strzelił Stanisław Góralczyk, jednak sędzia odgwizdał spalony. W 30. minucie Joachim Marx oddał strzał przy słupku i dał prowadzenie Gwardii, natomiast dziesięć minut później wynik podwyższył Zbigniew Szarzyński. W drugiej połowie Gwardia skoncentrowała się na defensywie, nie chcąc dopuścić do kolejnych sytuacji bramkowych Warty. Zmiana taktyki przyniosła pierwszoligowcowi oczekiwane efekty, ponadto w miarę trwania meczu piłkarze z Zawiercia mieli coraz większe problemy z kondycją. Mimo to w drugiej połowie obrońca Gwardii zagrał we własnym polu karnym ręką, jednak sędzia nie podyktował rzutu karnego. W 70. minucie spotkania Marek Piotrowski sfaulował Raka, który doznał pęknięcia żebra i musiał opuścić boisko. Pod koniec meczu niektórzy kibice rzucali na boisko przedmioty takie jak butelki, jabłka i kamienie. Wynik natomiast nie uległ zmianie i Gwardia wygrała 2:0.
W lidze Warta Zawiercie odniosła 19 zwycięstw w 22 meczach, wygrywając grupę z 12 punktami przewagi nad CKS Czeladź. Zawiercianie nie tylko grali ofensywnie, zdobywając 63 gole i wygrywając dziewięć spotkań różnicą przynajmniej trzech goli, ale byli także skuteczni w defensywie. Wzmocniło to nadzieje kibiców na awans do II ligi. W barażach o awans Warta Zawiercie rywalizowała z Victorią Jaworzno, Dębem Katowice, Starem Starachowice i Resovią. Pierwszy mecz zawiercianie przegrali 2:3 z Resovią, po czym ograli Dąb 2:1, przegrali ze Starem 0:1 i wygrali z Victorią 2:0. W spotkaniach rewanżowych Warta zremisowała 4:4 z Resovią i przegrała trzy pozostałe mecze (1:3 z Dębem, 2:3 ze Starem i 2:7 z Victorią). W efekcie klub z Zawiercia zajął ostatnie miejsce w grupie z pięcioma punktami. Grupę wygrała Victoria, która uzyskała dwanaście punktów.
W sezonie 1964/1965 zawierciański klub po raz ostatni wystąpił na szczeblu centralnym Pucharu Polski. Wówczas to Warta grała w pierwszej rundzie z Unią Tarnów. W drugiej połowie spotkania zawiercianie wypracowali przewagę i strzelili dwa gole, jednak w całym meczu stracili pięć i odpadli z dalszej fazy rozgrywek. Prasa opisywała zwycięstwo Unii jako „w pełni zasłużone”.
W lidze Warta nie nawiązała do poprzedniego sezonu. Mimo zwycięstw m.in. z Kolejarzem Sosnowiec 8:1 i 6:0 z Polonią Sosnowiec klub przegrał czternaście spotkań i zajął jedenaste miejsce, przy czym z ligi spadały wówczas drużyny z miejsc od dwunastego do czternastego. Kolejny sezon Warta ponownie zakończyła na jedenastej pozycji z czternastoma porażkami, przy czym najwyższą przegraną było 0:6 z Górnikiem Piaski. Jednakże w związku z reorganizacją rozgrywek, polegającą na utworzeniu ligi międzywojewódzkiej, z trzeciego poziomu rozgrywek spadały wszystkie zespoły z wyjątkiem mistrza i wicemistrza. Stąd też w sezonie 1966/1967 Warta Zawiercie występowała w lidze okręgowej, będącej czwartym poziomem rozgrywkowym.
W 1966 roku Warta Zawiercie zmieniła stadion. Używany od 1936 obiekt przy ulicy Senatorskiej zastąpił Stadion 1000-lecia Państwa Polskiego. W meczu inaugurującym otwarcie stadionu oldboje Warty przegrali 2:4 z Ruchem Chorzów. 8 stycznia tego samego roku zatwierdzono nowy statut klubu, otwierający możliwość finansowania klubu przez wszystkie zawierciańskie zakłady w miejsce jedynego dotychczasowego sponsora – Odlewni Żeliwa. Z tego samego powodu zmieniono nazwę klubu na Międzyzakładowy Klub Sportowy Warta Zawiercie, podkreślając zaangażowanie licznych zawierciańskich zakładów w działalność klubu.
W pierwszej kolejce sezonu 1966/1967 Warta przegrała z AKS Chorzów 1:7. W późniejszych spotkaniach zawodnicy wygrali jednak z czołowymi klubami ligi – Slavią Ruda Śląska i CKS Czeladź po 2:1, a w tabeli zajęli siódme miejsce. Po zakończeniu sezonu drużyna po raz pierwszy w historii wyjechała na zagraniczny mecz. W towarzyskim spotkaniu rozegranym w Czechosłowacji zawiercianie przegrali z Banikiem Karwina 1:5.
Sezon 1967/1968 rozpoczął się dla Warty Zawiercie m.in. zwycięstwami z Wawelem Wirek 3:0, Victorią Częstochowa 9:1 oraz Piastem II Gliwice 2:1. W rundzie wiosennej posadę trenera objął Tadeusz Maślak. Zawierciańscy piłkarze odnieśli jednak wówczas serię dziesięciu meczów bez zwycięstwa, przez co zajęli czternastą pozycję w tabeli i spadli do klasy A, po czym Maślak został zwolniony. W sezonie 1968/1969 Warta Zawiercie pod wodzą Leona Wolnego zajęła pierwsze miejsce w klasie A (wygrywając m.in. 5:0 ze Stradomiem Częstochowa, 7:0 z Barbarą Częstochowa oraz Budowlanymi Częstochowa, a także 15:1 ze Zniczem Kłobuck) i wywalczyła awans do klasy okręgowej. W tamtym okresie piłkarzami klubu byli Marian Zięba, Tadeusz Majchrzak, Konrad Duszota, Jacek Słowikowski, Bogusław Pniak, Stanisław Gajecki, Andrzej Lenartowicz, Maciej Wierzbiński, Radosław Kapa, Zygmunt Maciążek, Marian Chabrzyk, Zbigniew Siewior, Antoni Rak, Józef Mucha, Morawiec, Longin Kaznodziej, Józef Bień i Janusz Kuśmierski. Po awansie do klasy okręgowej, w sezonie 1969/1970 trenerem był Józef Poticha, a klub zajął wówczas jedenaste miejsce, wygrywając m.in. z drugim Górnikiem Jastrzębie 2:0; ogółem zawiercianie wygrali jedenaście spotkań, a przegrali dwanaście.
Na sezon 1970/1971 szkoleniowcem klubu zarząd wybrał Aleksandra Dziurowicza. Pierwszym wygranym przez Wartę meczem było w tamtym sezonie spotkanie z Gwarkiem Tarnowskie Góry w trzynastej kolejce. Mimo stosowania przez Dziurowicza nowoczesnych metod treningowych piłkarze przegrali dziewiętnaście spotkań w lidze i zajęli ostatnie miejsce, skutkujące relegacją do klasy A. Sezon 1971/1972 zawierciański klub zakończył na drugim miejscu w klasie A, punkt za Jednością Michałkowice. Rok później prowadzony przez Ryszarda Macha zespół wywalczył awans. Piłkarze przegrali wówczas tylko jedno spotkanie (walkowerem z Łazowianką Łazy), uzyskiwali ponadto wysokie wygrane, jak 10:0 z Budowlanymi Ogrodzieniec, 9:0 z Przemszą Siewierz czy 12:1 z LZS Poręba, a sezon zakończyli z jedenastopunktową przewagą nad drugim Mystalem Myszków. W tym okresie prezesem Warty został Zygmunt Kozieł. W sezonie 1973/1974 zawierciański klub zajął szóste miejsce w lidze okręgowej (szczebel B), a rok później odniósł zwycięstwa m.in. z Victorią Częstochowa 8:1, AZS Częstochowa 10:1 i RKS Grodziec 10:0. Ogółem Warta Zawiercie zdobyła 31 punktów i zakończyła sezon na trzecim miejscu, za Sarmacją Będzin i Zgodą Bielszowice. W sezonie 1975/1976 zawiercianie wygrali szesnaście razy (m.in. 6:0 w derbach Zawiercia z Włókniarzem) i zostali mistrzem ligi, uzyskując trzy punkty przewagi nad Zagłębiem II Sosnowiec. Jednakże w związku z reformą administracyjną władze piłkarskie dokonały wówczas reorganizacji lig w województwie katowickim, polegającej na zmniejszeniu liczby grup klasy regionalnej i powołaniu ligi międzywojewódzkiej. Z tego powodu Warta mimo zajęcia pierwszego miejsca w grupie nie uzyskała awansu.
Po reformie rozgrywek Warta występowała w klasie wojewódzkiej, uzyskując dalsze miejsca w tabeli. Piłkarzami klubu w tym okresie byli: Józef Mucha, Marek Markowski, Zbigniew Siewior, Andrzej Flak, Andrzej Lenartowicz, Jarosław Nowowiejski, Józef Skonieczny, Antoni Rak, Józef Bratek, Adam Kościanek, Lesław Witkowicz, Robert Olmiński, Włodzimierz Żmuda, Zbigniew Małek, Zbigniew Sołtysik, Ryszard Olmiński, Paweł Żyła, Leszek Górnicki i Mirosław Połcik. W 1977 roku zawiercianie zajęli dziesiąte miejsce, przegrywając w trakcie sezonu m.in. 0:8 z Zagłębianką. Następnie uzyskano dwunaste miejsce, a w sezonie 1978/1979 – czternaste.
Fuzja z Włókniarzem Zawiercie.
Zgodnie z uchwałą Miejskiej Rady Narodowej 29 września 1979 roku doszło do fuzji MKS Warta Zawiercie oraz KS Włókniarz Zawiercie – wielosekcyjnego klubu powstałego w 1948 roku przy Zawierciańskich Zakładach Przemysłu Bawełnianego. 4 lutego 1980 roku walne zgromadzenie obu klubów powołało Międzyzakładowy Robotniczy Klub Sportowy Warta Zawiercie, którego prezesem został Zygmunt Kozieł. Klub przybrał barwy biało-zielone (Włókniarza) w miejsce wcześniej stosowanych biało-czerwonych. W wyniku fuzji do Warty przeszli tacy zawodnicy Włókniarza, jak Czesław Gryc, Stanisław Jaworski, Marek Straszak i Krzysztof Dorobisz.
Założeniem towarzyszącym połączeniu Warty i Włókniarza było stworzenie jednego, silnego klubu w Zawierciu. Brak finansowego wsparcia urzędu miasta oraz lokalnych zakładów pracy spowodował, że prezes Kozieł powołał w klubie działalność usługową, tworząc brygady remontowo-budowlane, a także propagował sport w mieście.
Pierwszym trenerem Warty po fuzji z Włókniarzem był Czesław Suszczyk. Słabe wyniki w rundzie jesiennej (trzy zwycięstwa na piętnaście spotkań) spowodowały, że decyzją zarządu Suszczyka w rundzie wiosennej zastąpił Franciszek Karmański, który znacząco zmienił skład zespołu. Pod wodzą Karmańskiego zawierciańscy piłkarze wygrali pięć spotkań i zajęli na koniec sezonu dziesiąte miejsce. W sezonie 1980/1981 zawodnicy prowadzeni przez Karmańskiego wygrali pięć spotkań, jednak po dwudziestej kolejce (2:1 z Zagłębianką) zarząd zwolnił dotychczasowego trenera, angażując w jego miejsce Mariana Chabrzyka. Ostatecznie Warta zakończyła wówczas rozgrywki na dwunastej pozycji. W sezonie 1981/1982 trenerem klubowym był Marian Ostafiński. Zawodnicy przegrali wówczas piętnaście spotkań (w tym 0:5 z Górnikiem Wojkowice i Carbo Gliwice oraz 0:6 z Zagłębianką i Górnikiem Siersza), co skutkowało przedostatnim miejscem w tabeli z punktem przewagi nad Wawelem Wirek. Po zakończeniu sezonu Ostafińskiego zastąpił Bogusław Pniak. W sezonie 1982/1983 Warta Zawiercie przegrała dziewiętnaście meczów i zajęła ostatnie miejsce, spadając do klasy terenowej.
Sezon 1983/1984 klub zakończył dwunastym miejsce w klasie terenowej, jeden punkt nad strefą spadkową, w której znalazła się Szczakowianka Jaworzno. Po sezonie do sztabu szkoleniowego dołączył trener Marian Chabrzyk. Klub, w którego składzie znajdowali się wówczas w przeważającej części młodzi zawodnicy, awansował w sezonie 1984/1985 do klasy okręgowej, wygrywając siedemnaście meczów i uzyskując identyczną liczbę punktów co drugi Hutnik Dąbrowa Górnicza. Sezon 1985/1986 piłkarze z Zawiercia zakończyli na przedostatniej pozycji w tabeli, przed LKS Stara Wieś. Zawiercianie przegrali m.in. ze zwycięzcą grupy – Górnikiem Czerwionka – 1:5. Sezon 1986/1987 zakończył się dla zawiercian zajęciem jedenastego miejsca w klasie terenowej, zaś rok później – szóstego. W sezonie 1988/1989 prowadzona Warta Zawiercie zajęła drugie miejsce w tabeli, wygrywając szesnastokrotnie (m.in. 6:0 z KS Olkusz, 6:1 z Victorią II Jaworzno czy 4:0 ze Stalą Poręba, Bolesławem Bukowno i Pilicą Wierbka). Kadrę klubu stanowili wówczas Józef Mucha, Grzegorz Warnke, Wojciech Górski, Andrzej Kozłowski, Emil Świstak, Leszek Górnicki, Zdzisław Zimny, Krzysztof Nowowiejski, Marek Straszak, Robert i Ryszard Olmińscy, Krzysztof Węglarz, Dariusz Słaboń, Andrzej Opałka, Arkadiusz Chabrzyk, Jacek Kaleta, Andrzej Zdański, Jacek Czarnecki, Grzegorz Kulawiak, Dariusz Chyć, Adam Gorgoń i Kowalik. Z uwagi na reorganizację ligi polegającą na zmniejszeniu liczby grup klasy okręgowej i utworzeniu ligi makroregionalnej, Warta Zawiercie nie awansowała o poziom wyżej, a poprzez zajęcie drugiej pozycji jedynie zapewniła sobie pozostanie na piątym poziomie ligowym, określanym od reorganizacji jako klasa okręgowa.
Po zakończeniu sezonu nowym trenerem zawierciańskiego klubu został Andrzej Lenartowicz. Warta zajęła pod jego wodzą piąte miejsce i zdobyła łącznie 75 goli, do czego przyczyniły się m.in. wygrane z Polonią Łaziska 8:1, Zagłębiem II Sosnowiec 8:3 czy Górnikiem Sosnowiec 6:1 i 9:0. Po zakończeniu sezonu Lenartowicza zastąpił Józef Bratek. W sezonie 1990/1991 klub zajął szóste miejsce w lidze, wygrywając, podobnie jak w poprzednim sezonie, czternaście spotkań. W połowie 1991 roku trenerem Warty ponownie został Lenartowicz. Z uwagi na przypadający wówczas jubileusz siedemdziesięciolecia istnienia klubu, zarząd założył awans do ligi śląskiej. Ponadto w tym okresie zmieniono nazwę klubu na Miejski Klub Sportowy Warta Zawiercie. W ramach przedsezonowych przygotowań wyjechano na Ukrainę, rozgrywając mecze towarzyskie z Karpatami Lwów (2:2) i Hałyczyną Drohobycz (2:4). W rozgrywkach ligowych klub odniósł 23 zwycięstwa, wygrywając m.in. w drugiej kolejce z Przemszą Klucze 7:0. W całym sezonie zespół zdobył 76 bramek, a najlepszym strzelcem został Andrzej Kozłowski. Warta zakończyła zmagania na pierwszym miejscu, z punktem przewagi nad Górnikiem Jaworzno, i awansowała do ligi śląskiej.
Po awansie dokonano transferów, wzmacniając skład klubu takimi zawodnikami, jak Waldemar Gawara, Sylwester Lempa, Marek Matura, Henryk Janosz, Rafał Fotek, Krzysztof Andrzejewski, Grzegorz Dymarczyk czy Grzegorz Witkowicz. Ponadto z Rakowa Częstochowa do Warty wrócił Zbigniew Sołtysik. W rundzie jesiennej piłkarze z Zawiercia wygrali siedem meczów, jednak wiosną byli w słabszej dyspozycji, zwyciężając w czterech spotkaniach (w tym w dwóch meczach oddanych walkowerem). W efekcie Warta zajęła dziewiąte miejsce w tabeli; najlepszym strzelcem ponownie był Kozłowski, który zdobył czternaście bramek. Kolejny sezon zawiercianie rozpoczęli od zwycięstwa 1:0 z Górnikiem Libiąż, jednak następnie odnieśli serię siedmiu meczów bez zwycięstwa, skutkiem czego posadę trenera utracił Andrzej Lenartowicz; nowym szkoleniowcem został Tadeusz Majchrzak. Uzyskawszy 28 punktów, Warta obroniła się przed spadkiem, zajmując czternaste miejsce. Sezon później odniesiono zwycięstwa jedynie w pięciu meczach, przez co Warta Zawiercie zajęła przedostatnie miejsce w tabeli z dorobkiem 22 punktów i spadła do klasy okręgowej.
W sezonie 1995/1996 posadę trenera dzielili Majchrzak i Marian Chabrzyk. W dziesięciu pierwszych kolejkach wygrano dziewięciokrotnie, m.in. 7:1 ze Szczakowianką oraz 5:1 z Bolesławem Bukowno. Następnie nastąpiła seria trzech przegranych meczów z rzędu, i mimo wysokich zwycięstw 10:0 z Przemszą Klucze, 6:1 z KS Olkusz czy 7:1 z CKS II Czeladź, zawiercianie zajęli ostatecznie drugie miejsce z ośmioma punktami straty do Zagłębia Sosnowiec. Po zakończeniu sezonu Majchrzak z powrotem objął samodzielne kierowanie drużyną. Kadrę Warty stanowili wówczas Michał Jaworski-Nowak, Paweł Gaworek, Zbigniew Sołtysik, Krzysztof Węglarz, Dariusz Bzdęga, Paweł Pniak, Krzysztof Andrzejewski, Stanisław Znamirowski, Dariusz Słaboń, Grzegorz Dymarczyk, Tomasz Dziwiński, Zbigniew Wesołek, Bogdan Szadkowski, Grzegorz Kulawiak, Mariusz Mędera, Przemysław Przybylski, Marcin Szemla, Mariusz Piasecki, Adam Ciepak i Grzegorz Witkowicz. W sezonie 1996/1997 piłkarze ci zajęli trzecie miejsce w klasie okręgowej, tracąc do zwycięzcy grupy – Szczakowianki – osiemnaście punktów.
W 1997 roku grającym trenerem Warty został Zbigniew Sołtysik. W pierwszej kolejce sezonu 1997/1998 zawiercianie przegrali 1:2 z Zagłębiakiem Dąbrowa Górnicza, a w czwartej – 3:4 z Hutnikiem Trzebinia. Następnie piłkarze odnotowali serię 26 meczów bez porażki, wygrywając m.in. 8:0 i 7:0 z Górnikiem Wesoła. Dzięki tym rezultatom po 22. kolejce Warta objęła prowadzenie w grupie i zajęła dające awans pierwsze miejsce na koniec sezonu, z pięcioma punktami przewagi nad Czarnymi Sosnowiec oraz stosunkiem bramek 85–22. Sezon 1998/1999 IV ligi Warta Zawiercie rozpoczęła od pokonania na wyjeździe 1:0 AKS Górnik Niwka, a następnie przegranej 0:1 ze Szczakowianką Jaworzno. Po szóstej kolejce (wygrana 2:0 z Góralem Żywiec) klub objął prowadzenie w lidze i kontynuował serię spotkań bez porażki, którą zakończyła przegrana z Fablokiem Chrzanów 2:3 w szesnastej kolejce. Ostatecznie na przestrzeni całego sezonu Warta Zawiercie przegrała trzy mecze, wygrywając 22 i zdobywając 75 punktów. Pozwoliło to na zajęcie pierwszej pozycji i awans do III ligi z dwunastopunktową przewagą nad drugą Victorią Jaworzno. Ponadto królem strzelców ligi z 23 golami został Bogdan Szadkowski. Skład Warty tworzyli wówczas Szadkowski, Grzegorz Sokołowski, Stanisław Churek, Dariusz Kurek, Marek Dziuk, Tomasz Dziwiński, Paweł Pniak, Sławomir Migoń, Grzegorz Dymarczyk, Marcin Szemla, Grzegorz Kulawiak, Robert Kobyliński, Jarosław Włodarczyk, Dariusz Gładysz, Dariusz Bzdęga, Krzysztof Andrzejewski i Krzysztof Gawlik.
Upadek.
Przed rozpoczęciem rozgrywek trzeciej ligi sezonu 1999/2000 do Warty Zawiercie przeszli piłkarze występujący w przeszłości w I lidze: Krzysztof Pawłowski, Adam Churek, i Robert Załęski. Sezon zespół rozpoczął od porażki 0:1 z Unią Skierniewice i zwycięstwa 2:1 z Mieniem Lipno. W szóstej kolejce natomiast przegrał w Zawierciu 1:2 z Zagłębiem Sosnowiec, który to mecz obserwowało 4500 widzów. Po meczu doszło do bójki z udziałem kibiców obu drużyn.
Przez cały sezon zespół prezentował nierówną formę, co poskutkowało zajęciem dziesiątego miejsca w tabeli. Piłkarze przegrali i wygrali identyczną liczbę spotkań – po jedenaście. Najlepszym strzelcem klubu był Szadkowski, który zdobył dwanaście goli.
Przed rozpoczęciem kolejnego sezonu nowym piłkarzem klubu został Jan Spychalski, który rozegrał 132 mecze w I lidze. Warta nie wygrała w czterech pierwszych kolejkach ligowych żadnego meczu. W efekcie na stanowisku trenera Zbigniewa Sołtysika zastąpił Andrzej Lenartowicz. W rundzie jesiennej Warta wygrała z Rakowem Częstochowa 10:0, łącznie wygrywając pięciokrotnie i odnosząc siedem porażek, w tym 0:6 z Inkopaxem Wrocław.
W przerwie zimowej z przyczyn finansowych wycofano drużynę rezerw, a z pierwszej drużyny odeszli wówczas tacy zawodnicy, jak Adam Churek, Sebastian Kotyl, Krzysztof Pawłowski, Jan Spychalski i Robert Załęski. Podczas rundy wiosennej Warta Zawiercie nie poprawiła rezultatów, kończąc sezon siedmioma meczami bez zwycięstwa z rzędu i zajmując osiemnastą pozycję, oznaczającą spadek z ligi. Ostatni mecz sezonu klub rozegrał z Inkopaxem Wrocław w składzie: Michał Jaworski-Nowak (Grzegorz Sokołowski) – Tomasz Dziwiński, Bogdan Szadkowski, Robert Majchrzak, Paweł Pniak, Krzysztof Andrzejewski, Marcin Bryła, Hadrych, Michał Zając, Karol Dąbrowski i Robert Duch, który był autorem jedynej bramki dla Warty w tym spotkaniu.
W związku z utratą głównego sponsora – Huty Zawiercie, 20 sierpnia 2001 roku Nadzwyczajne Walne Zgromadzenie MKS Warta przy nieobecności prezesa podjęło jednomyślną uchwałę o postawieniu klubu w stan upadłości. Jako przyczynę podano problemy organizacyjne i finansowe. Klub nie był w stanie uregulować zobowiązań finansowych po awansie do III ligi, odnotowując straty po 200 tysięcy złotych w 1999 i 2000 roku, a w 2001 roku – ponad 70 tysięcy. Zatem po zakończeniu rozgrywek klub został rozwiązany.
Po rozwiązaniu Warty Zawiercie wielu jej graczy przeszło do innego zawierciańskiego klubu – Źródła Kromołów, które w sezonie 2004/2005 wywalczyło trzecie miejsce w IV lidze. Juniorskie zespoły Warty przejął natomiast TKKF Stadion Zawiercie
Reaktywacja.
22 października 2003 roku z inicjatywy Michała Bochenkiewicza i Macieja Smolenia powstała strona internetowa poświęcona Warcie Zawiercie. Podstawowymi założeniami strony było upamiętnienie klubu oraz rozmowy na temat jego ewentualnej reaktywacji. W grudniu 2003 roku przy pomocy radnego Jarosława Chłosty miało miejsce spotkanie, podczas którego wyrażono chęć reaktywacji klubu. W lutym 2004 roku doszło do rozmów w sprawie przeniesienia Klubu Sportowego Zapora Przeczyce do Zawiercia i zmiany nazwy klubu na Klub Sportowy Warta Zawiercie, jednak na połączenie klubów w marcu nie wyraziła zgody komisja sportu przy Radzie Miejskiej. W związku z tym Bochenkiewicz zrezygnował z pomysłu fuzji z innym klubem i podjął działania mające na celu założenie klubu piłkarskiego od podstaw. Po dopełnieniu formalności klub został zarejestrowany 23 lipca 2004 roku jako Klub Sportowy Warta Zawiercie. Cztery dni później ogłoszono nabór trampkarzy do klubu, a do 2006 roku w rozgrywkach uczestniczyli jedynie juniorzy Warty Zawiercie. W 2006 roku powołano seniorski zespół, do którego włączono młodych zawodników, przeważnie z rocznika 1988. Trenerem został Wojciech Freihofer, a Warta została zgłoszona do rozgrywek klasy B. Z uwagi na ewentualną konieczność zatrudnienia ochroniarzy w przypadku meczów w Zawierciu, domowe mecze Warta rozgrywała w Łazach na stadionie KKS Łazowianka.
27 sierpnia 2006 roku Warta Zawiercie zainaugurowała rozgrywki w klasie B, wygrywając 4:2 ze Skalniakiem Kroczyce. W tym meczu grali: Jakub Stępczyński, Marcin Bochenkiewicz, Jacek Grabowski, Karol Sapota, Łukasz Czernek, Robert Grabowski (Maciej Jeziorowski), Bartłomiej Kubik, Marcin Wałek, Dawid Gawiński (Tomasz Dobrowolski), Bartosz Parzniewski i Kamil Radosz. W dalszej części rundy jesiennej zespół wygrał jeszcze dwa spotkania (4:2 z MKS Sławków i 3:0 z Zaporą Przeczyce), a łącznie przegrał szesnaście, najwyżej ulegając Łazowiance 0:10. Z powodu braku sponsorów i odrzuconego podania o dofinansowanie klubu z Urzędu Miasta klub został wycofany przed rundą wiosenną, a wszystkie mecze rundy rewanżowej oddano walkowerem. Ostatecznie klub zajął dziesiąte – przedostatnie – miejsce w klasie B, z dziesięcioma zdobytymi punktami i bilansem bramek 15–64.
Po rozpadzie klubu drużyny juniorskie przejęła Olimpia Blanowice, zaś po roku rodzice wyszli z inicjatywą założenia nowego klubu, w którym mogłyby grać ich dzieci. W ten sposób w lutym 2008 została powołana Jurajska Szkółka Piłkarska (JSP) Warta Zawiercie, której prezesem został Benedykt Freihofer. Inicjatorem powołania seniorskiej drużyny był jednak ówczesny dyrektor Ośrodka Sportu i Rekreacji w Zawierciu, Witold Grim. 17 czerwca 2009 roku zarząd JSP powołał Autonomiczną Sekcję Piłki Nożnej Seniorów Warta Zawiercie. Trenerem piłkarzy został Grim. Zawodnikami zostali m.in. piłkarze dawnego MKS Warta Zawiercie, jak Robert Majchrzak, Dawid Gajecki i Michał Jaworski-Nowak, ponadto w składzie znaleźli się niektórzy juniorzy JSP.
W sezonie 2009/2010 klub uczestniczył w klasie B. W pierwszym spotkaniu zwyciężono 6:0 z Koroną Rokitno Szlacheckie; w tym meczu zagrali Bartosz Romanek – Tomasz Dziwiński, Dawid Gajecki, Włodzimierz Mukamiełow, Piotr Bołdys (Maciej Mackiewicz), Artur Kondas, Łukasz Kozłowski, Robert Majchrzak, Karol Dąbrowski (Błażej Prędki), Marcin Gryc (Grzegorz Przybysz), Wojciech Czapla (Rafał Zimny). W rundzie jesiennej zawiercianie wygrali sześć spotkań (w tym 11:0 z Iskrą Psary), ale przegrali dwa i do liderującej Błyskawicy Preczów tracili sześć punktów. W rundzie rewanżowej zawierciańscy piłkarze nie przegrali żadnego spotkania (wygrane 1:0 z Błyskawicą i Sarmacją II Będzin, 6:0 z Iskrą Psary i Płomieniem Niegowonice czy 9:0 z Olimpią Włodowice) i na dwie kolejki przez zakończeniem sezonu zapewnili sobie awans do klasy A. Ostatecznie Warta zajęła drugie miejsce w tabeli, trzy punkty za Błyskawicą. Sezon 2010/2011 w klasie A Warta Zawiercie rozpoczęła od trzech zwycięstw, jednak następnie zawiercianie przegrali kolejne trzy spotkania. 30 października w derbach Zawiercia Warta pokonała Źródło Kromołów 6:0, jednakże zmienna forma spowodowała, iż po zakończeniu rundy klub znajdował się na czwartym miejscu w tabeli. W przerwie zimowej ze stanowiska trenera ustąpił Witold Grim, który został radnym Sejmiku Województwa Śląskiego. Nowym trenerem został Grzegorz Kulawiak. W pierwszym meczu ligowym pod wodzą Kulawiaka Warta uległa Przemszy Siewierz 1:7. Ogółem w rundzie wiosennej piłkarze z Zawiercia wygrali trzy mecze i zakończyli sezon na dziewiątym miejscu w tabeli.
Po zakończeniu sezonu nastąpiły zmiany w organizacji klubu. Decyzją zarządu Autonomiczna Sekcja Piłki Nożnej Warta Zawiercie odłączyła się od Jurajskiej Szkółki Piłkarskiej. W związku z tym 4 sierpnia 2011 roku na zebraniu założycielskim powołano Klub Piłkarski Warta Zawiercie, który dzień później został zarejestrowany w starostwie powiatowym. 10 sierpnia wybrano prezesa klubu, którym został Bogdan Janikowski.
Przed rozpoczęciem sezonu klub pozyskał Bogdana Szadkowskiego. Sezon 2011/2012 Warta rozpoczęła od zwycięstwa 3:1 z Przemszą Siewierz, jednak po przegranych 2:3 z Cyklonem Rogoźnik i Niwami Brudzowice w październiku nastąpiła zmiana trenera – w miejsce Grzegorza Kulawiaka grającym trenerem został Szadkowski. Pod jego wodzą zawiercianie wygrali wszystkie pozostałe mecze rundy jesiennej, a w pierwszym meczu prowadzonym przez Szadkowskiego Warta Zawiercie pokonała KS Giebło 8:0. W rundzie wiosennej piłkarze Warty przegrali dwukrotnie (0:3 z Przemszą i 0:2 z Pionierem Ujejsce), a wygrali dwanaście razy. Ogółem Warta odniosła 24 zwycięstwa i zajęła pierwsze miejsce w grupie z 73 punktami, awansując tym samym do klasy okręgowej.
Przed rozpoczęciem nowego sezonu Warta Zawiercie rozpoczęła prowadzenie działalności gospodarczej, otwierając klubową kawiarnię. W pierwszym meczu sezonu zawierciańscy piłkarze wygrali z Uranią Ruda Śląska 4:0, a w drugim – 5:0 z Wawelem Wirek. W rundzie jesiennej klub przegrał jedno spotkanie (0:4 z Podlesianką Katowice), jednakże w rundzie rewanżowej odniósł kolejne sześć porażek. Tym samym Warta zakończyła sezon na piątym miejscu w lidze. Po zakończeniu sezonu z klubu odszedł Bogdan Szadkowski, a nowym szkoleniowcem zawiercian został Andrzej Wróblewski. Na początku sezonu Warta wygrała m.in. 8:1 z Jastrzębiem Bielszowice i przegrała 0:6 z Tęczą Błędów. W przerwie zimowej do klubu dołączył Adrian Marek, uczestnik Mistrzostw Świata U-20 2007. W rundzie wiosennej piłkarze wygrali dziesięć spotkań, a w całym sezonie – dziewiętnaście, zdobywając 63 punkty i zajmując drugie miejsce w grupie. W pierwszych dziesięciu kolejkach sezonu 2014/2015 Warta Zawiercie wygrała osiem spotkań, po których nastąpiła seria trzech przegranych z rzędu. W całym sezonie Warta wygrała szesnaście razy, a przegrała dziesięć, i zajęła piąte miejsce w lidze. Po zakończeniu sezonu klub opuścił Andrzej Wróblewski, a jego funkcję objął Robert Majchrzak.
W sezonie 2015/2016 Warta Zawiercie była faworytem do awansu. Jedyną przegraną piłkarzy Warty w całym sezonie była porażka 0:1 z Odrą Miasteczko Śląskie w jedenastej kolejce. Ogółem w sezonie uzyskano 79 punktów, o 17 więcej od drugiej Unii Dąbrowa Górnicza. Awans do czwartej ligi piłkarze zapewnili sobie w 27. kolejce, po wygranej 10:1 z Naprzodem Lipiny. Zdobyta przez Wartę w tamtym sezonie ligowym liczba goli (103) i zwycięstw (25) była najlepszym rezultatem w historii klubu. Kadrę zawierciańskiego zespołu stanowili wówczas Łukasz Cogiel, Sławomir Liberski, Artur Tomanek, Piotr Białek, Krystian Białkowski, Łukasz Kozłowski, Adrian Marek, Damian i Michał Sołtysikowie, Patryk Taraszkowski, Kamil Ziaja, Damian Adamiecki, Artur Cholewka, Patryk Grim, Dominik Kuklewski, Robert Majchrzak, Adrian Matusiak, Michał Mąka, Bartosz Wacławik, Karol Janikowski, Dawid Karpiński, Sebastian Radosz, Maciej Wolny i Bartosz Zachara. Najlepszym strzelcem został Mąka, który zdobył 25 bramek.
W pierwszy meczu sezonu 2016/2017 Warta Zawiercie wygrała 2:0 z Ruchem II Chorzów. W rundzie jesiennej zawodnicy reprezentujący zawierciański klub wygrali dwanaście razy, w tym 2:1 z Ruchem Radzionków i 3:1 z Szombierkami Bytom. Podczas rundy wiosennej klub awansował do finału Puchar Polski na szczeblu Śląskiego ZPN podokręgu Sosnowiec, gdzie wygrał z Przemszą Siewierz 3:1, a na szczeblu Śląskiego ZPN klub przegrał w pierwszej rundzie z WSS Wisła 0:1. W lidze natomiast piłkarze nie nawiązali wynikami do rundy jesiennej, zwyciężając pięciokrotnie; ponadto w pięciu ostatnich meczach sezonu zdobyli jeden punkt. Ogółem klub uzyskał 55 punktów i zajął szóste miejsce w tabeli. Po zakończeniu sezonu z funkcji trenera zrezygnował Majchrzak, a zastąpił go Andrzej Orzeszek.
We wrześniu 2017 roku Warta Zawiercie podpisała porozumienie o współpracy z Akademią Zagłębia Sosnowiec, w myśl którego utalentowani zawodnicy zawierciańskiego klubu będą przechodzić do Zagłębia, a osoby, które nie będą występowały w pierwszym składzie Zagłębia, uzyskają możliwość gry w Warcie.
Sezon 2017/2018 zawiercianie rozpoczęli od zwycięstwa 2:1 ze Szczakowianką Jaworzno, po czym nastąpiła seria sześciu meczów bez wygranej. W rundzie jesiennej klub wygrał pięć razy, a przegrał osiem. W przerwie zimowej do klubu przyszedł Marcin Drzymont, który rozegrał 130 meczów w I lidze. Nie wpłynęło to w pozytywny sposób na wyniki klubu, który zajął dziesiąte miejsce na koniec sezonu. W trakcie przerwy letniej nowym trenerem został Sebastian Stemplewski. Mimo dużych rotacji kadrowych drużyna pod wodzą nowego trenera wygrała osiemnaście spotkań w lidze. W siódmej kolejce zawiercianie wygrali w Bytomiu 3:0 z faworyzowaną Polonią, jednak w rewanżu bytomianie zwyciężyli 4:0. Warta zajęła w lidze drugie miejsce, tracąc do pierwszej Polonii szesnaście punktów. Ponadto w tamtym sezonie zawierciański klub po raz drugi zdobył Puchar Polski podokręgu Sosnowiec, dzięki zwycięstwie 2:1 w finale z Unią Dąbrowa Górnicza. W pierwszej rundzie Pucharu Polski na szczeblu Śląskiego ZPN Warta Zawiercie uległa Polonii Bytom 0:1.
Przed rozpoczęciem nowego sezonu zarząd zwolnił Sebastiana Stemplewskiego, zatrudniając w jego miejsce Roberta Majchrzaka. W grudniu z funkcji prezesa zrezygnował Bogdan Janikowski, a w styczniu nowym prezesem został Dawid Zawrin. Klub osiągał zróżnicowane rezultaty, m.in. przegrywając u siebie z Polonią Poraj, Przemszą Siewierz i Unią Kosztowy, a odnosząc osiem zwycięstw. Wskutek pandemii COVID-19 uchwałą Polskiego Związku Piłki Nożnej mecze rundy wiosennej nie odbyły się, w związku z czym Warta zakończyła sezon na czwartym miejscu z 25 punktami. Sezon 2020/2021 klub rozpoczął od sześciu ligowych zwycięstw (m.in. 5:0 ze Szczakowianką). W dalszej części sezonu piłkarze wygrali także m.in. z Przemszą Siewierz i Szombierkami Bytom po 4:0 i RKS Grodziec 9:1. Łącznie wygrano piętnaście razy, a przegrano dziewięciokrotnie, przy czym najwyższą porażką było 0:4 z Przemszą Siewierz u siebie. Ostatecznie Warta zajęła piąte miejsce w lidze. Po zakończeniu sezonu Majchrzaka, który nie przedłużył umowy, w roli trenera zastąpił Mateusz Mańdok. W sierpniu 2021 roku nowym prezesem został Sebastian Mularczyk, a dotychczasowy prezes – Dawid Zawrin – objął funkcję wiceprezesa.
Pod wodzą Mańdoka Warta Zawiercie zakończyła sezon na ósmym miejscu w lidze, chociaż zawiercianie wygrali cztery pierwsze mecze. W późniejszym czasie ulegli jednak m.in. Rakowowi II Częstochowa i MKS Myszków u siebie 0:4, a na wyjeździe 1:6 Szczakowiance Jaworzno i Unii Rędziny. Najwyższe zwycięstwa odniesiono z Szombierkami Bytom 5:1, Śląskiem Świętochłowice 4:0 i Jednością 32 Przyszowice 5:1. Najlepszym strzelcem drużyny drugi rok z rzędu został Damian Adamiecki. Po zakończeniu sezonu Mańdok zakończył współpracę z klubem, a jego następcą został Karol Sieński. Mańdok oraz większość czołowych graczy Warty Zawiercie przeszli do Przemszy Siewierz. Ponadto w trakcie trwania rundy jesiennej sezonu 2022/2023 pogłębiły się problemy finansowe klubu. Nie pozostało to bez wpływu na wyniki zespołu, który wygrał jeden raz, zremisował dwukrotnie, a pozostałe mecze przegrał, najwyższe porażki notując z Podlesianką Katowice (0:7) i Piastem II Gliwice (2:7). Ponadto w tym okresie na stanowisko prezesa wrócił Dawid Zawrin, jako że Sebastian Mularczyk złożył rezygnację z pełnionej funkcji. Pod koniec grudnia 2022 roku Sieńskiego w roli trenera zastąpił Dawid Gajecki. 
Rezerwy.
Drużyna rezerw Warty Zawiercie powstała w 1921 roku, rozgrywając wyłącznie mecze towarzyskie. W 1957 roku rezerwy zajęły ósme miejsce w klasie A. Na początku lat 70. drużyna występowała w klasie C, następnie awansowała do klasy B. W tym okresie zawodnikami rezerw byli Zdzisław Nowakowski, Adam Lenartowicz, Tadeusz Grzesik, Jan Piłka, Leszek Bzdęga, Konrad Duszota, Stanisław Madej, Andrzej Korcipa, Zbigniew Sieńko, Radosław Kopa i Jerzy Ptak, a trenerem – Zygmunt Kozieł. Warta II Zawiercie uczestniczyła w swojej historii także w rozgrywkach klasy A, a także na szczeblu okręgowym Pucharu Polski. W 1979 roku drużyna wygrała 7:1 z rezerwami Sarmacji Będzin w Pucharze Polski. W latach 80. drużyna rezerw grała w klasie A i klasie B, a jej trenerami byli w tamtym okresie Tadeusz Majchrzak, Marian Pompka, Henryk Kampczyk i Ryszard Partyka. W przerwie zimowej sezonu 1992/1993 rezerwy z przyczyn finansowych zostały rozwiązane. Przywrócono je w sezonie 2000/2001, a w drużynie znajdowali się wówczas Kozłowski, G. Bryła, Madej, Miśta, Łągiewka, Piasecki, Mucha, Skowronek, Gaworek, Pilarczyk, Grzebieluch, a także zawodnicy relegowani z pierwszego zespołu: Dziwiński, Dymarczyk, Ciepak i Szczygieł; trenerem był wówczas Tadeusz Majchrzak. Przed rozpoczęciem rundy wiosennej zespół został rozwiązany z powodów finansowych.
W 2021 roku reaktywowano drużynę rezerw, a jej trenerem został Grzegorz Kulawiak. Po rundzie jesiennej sezonu 2021/2022 Kulawiak został zwolniony z funkcji, a zastąpił go Zbigniew Molenda.
Juniorzy.
Pierwszą drużynę juniorów Warty Zawiercie utworzono w 1953 roku z inicjatywy Mariana Merty przy wsparciu prezesa Eugeniusza Molendy. W tym okresie juniorzy rozgrywali tzw. przedmecze przed właściwymi meczami pierwszej drużyny. W celu naboru chętnych zawodników pojęto współpracę z zawierciańskimi szkołami oraz nauczycielami wychowania fizycznego, a także organizowano turnieje piłkarskie. W 1959 roku powołana została druga drużyna juniorów oraz drużyna trampkarzy. Około dziesięć lat później w szkołach podstawowych nr 2, 5 i 6 powołano szkółki piłkarskie. Dla szkół zorganizowany został sprzęt sportowy oraz instruktorzy, a młodzież została podzielona na dwie kategorie wiekowe (klasy V–VI oraz VII–VIII) i odbywała zajęcia trzy razy tygodniowo. Od tamtego czasu rozpoczęto organizację mistrzostw szkół podstawowych w piłce nożnej, a wyróżniający się w nich zawodnicy zostawali piłkarzami Warty Zawiercie. W 1968 roku juniorzy wyjechali do Francji na pierwszy mecz międzynarodowy, w którym ulegli Club Guesnain 2:3. W 1979 roku współpracę z Wartą Zawiercie nawiązała Szkoła Podstawowa nr 9. W treningach juniorów gościnnie udział brali Jerzy Gorgoń, Włodzimierz Mazur, Jerzy Dworczyk, Gerard Cieślik i Antoni Piechniczek.
W latach 70. i 80. trenerami juniorów Warty byli Marian Chabrzyk, Tadeusz Majchrzak, Zygmunt Kozieł, Marian Bartolewski, Bogusław Hajdas, Ryszard Grabowski, Henryk Kampczyk, Lucjan Rapcia i Ryszard Mach. W latach 90. tę funkcję pełnili Marian Pompka, Ryszard Partyka, Bogusław Pniak, Janusz Kuśmierski, Bogusław Dąbrowski, Robert Olmiński, Zbigniew Sołtysik i Arkadiusz Chabrzyk, zaś pod koniec istnienia MKS Warta – Jarosław Janik, Robert Majchrzak, Grzegorz Przybysz, Szymon Rogielski i Zbigniew Molenda. Po rozwiązaniu MKS Warta trampkarze i juniorzy klubu zostali przejęci przez TKKF Stadion Zawiercie; ich trenerem był Zbigniew Sołtysik.
Największym osiągnięciem drużyn juniorskich jest wicemistrzostwo Śląska, które dwukrotnie zdobyli zarówno juniorzy, jak i trampkarze.
W 2015 roku została powołana Akademia Piłkarska KP Warta Zawiercie, czyli drużyny młodzieżowe reprezentujące klub. Akademia jest m.in. organizatorem turnieju Warta Cup. W grudniu 2020 roku podpisano porozumienie z UKS Football Academy Zawiercie, w myśl którego zawodnicy Football Academy po dziewiątym roku życia będą przechodzić do Warty.
Turniej o Puchar Orlich Gniazd.
W 1970 roku utworzono w Zawierciu futsalowy turniej pod nazwą Halowy Turniej Piłkarski Juniorów o Puchar Orlich Gniazd. Jego inicjatorem był popularyzator sportu w Zawierciu oraz działacz Warty i Włókniarza, Władysław Leśniak. Nazwa odnosiła się do tzw. Orlich Gniazd – zamków na terenie Wyżyny Krakowsko-Częstochowskiej. Pomysł poparli tacy działacze Warty jak Zygmunt Kozieł i Marian Merta. Podczas okresu największej popularności rozgrywek co roku uczestniczyło w nich blisko sto drużyn, w tym Cracovia, Wisła Kraków, Odra Opole, Lechia Gdańsk czy GKS Katowice, przez co stały się one największym turniejem tego typu w Polsce. Turniej rozgrywano wówczas od rana do wieczora w piątek, sobotę i niedzielę przez trzy tygodnie. W rozgrywkach występowali m.in. Arkadiusz Kubik, Krzysztof Bukalski i Zdzisław Kapka. Jako organizator turnieju Warta Zawiercie występowała w nim w roli gospodarza. Zawierciański klub zwyciężał w tych rozgrywkach czterokrotnie: w latach 1974, 1975, 1976, 1997. Ostatnia edycja odbyła się w 2001 roku.
Drużyna żeńska.
W 2015 w ramach Jurajskiej Szkółki Piłkarskiej Wojciech Freihofer założył żeńską drużynę piłkarską. Była to pierwsza uczestnicząca w oficjalnych rozgrywkach kobieca drużyna z Zawiercia. Klub wziął udział w III lidze, w której w sezonie 2015/2016 zajął ósme miejsce. Po sezonie zespół został rozwiązany.
W sierpniu 2019 roku w ramach KP Warta Zawiercie Sebastian Mularczyk utworzył sekcję żeńską i został jej trenerem. Drużyna rozpoczęła rozgrywki od IV ligi. Pierwszy mecz w historii sekcja kobiet KP Warta rozegrała 7 września 2019 roku, przegrywając 0:2 z LKS Bestwina. W tym spotkaniu wystąpiły Edyta Hojdys, Agata Dyczko, Aleksandra Gajek, Maja Gałecka, Ewa Jurczak, Anna Matyja, Magdalena Miśta, Paula Osińska, Vanessa Ryndak, Wiktoria Turek, Patrycja Żurek i Oliwia Gołdyń. Autorką pierwszej bramki dla Warty była Dyczko, która zdobyła gola w przegranym 1:4 meczu drugiej kolejki z Niepokornymi Orzesze. Następnie zawodniczki przegrały wszystkie pozostałe mecze, m.in. 0:13 z Tygryskami Świętochłowice i 1:9 z Mitechem II Żywiec. Ze względu na pandemię COVID-19 mecze rundy rewanżowej nie odbyły się.
Zawodniczki Warty przegrały wszystkie mecze rundy jesiennej sezonu 2020/2021, w tym 0:10 z Polonią Tychy i 0:14 z MKS Myszków. 9 lutego 2021 roku podpisana została umowa między Wartą Zawiercie a Czarnymi Sosnowiec, w myśl której piłkarki niemieszczące się w składzie Czarnych mogą zostać zawodniczkami Warty. Ponadto kluby zobowiązały się do współpracy w zakresie szkolenia juniorów. Na mocy umowy przed rundą wiosenną do Warty przybyło z Czarnych pięć zawodniczek. 11 maja 2021 roku Warta wygrała pierwszy mecz w historii, pokonując na wyjeździe 4:1 Tygryski Świętochłowice; trzy bramki zdobyła wówczas Nikola Piechota, a jedną Maja Gałecka. W późniejszym czasie piłkarki z Zawiercia wygrały jeszcze 2:1 z Niepokornymi Orzesze, 3:2 z Tygryskami oraz 3:0 walkowerem z UKKS Katowice. Łącznie Warta zdobyła dwanaście punktów i zajęła czwarte miejsce w tabeli.
W pierwszych dziewięciu kolejkach sezonu 2021/2022 piłkarki Warty Zawiercie zdobyły dwa punkty, ulegając m.in. ROW II Rybnik 0:17. Pierwszym i jedynym zwycięstwem była odniesiona 7 listopada wygrana 5:1 z Tygryskami Świętochłowice. W rundzie wiosennej Warta rozegrała jeden mecz, przegrany 0:8 z Jaskółkami Chorzów, a po trzynastej kolejce wycofała się z rozgrywek. Mimo to z nowym szkoleniowcem – Bartoszem Kubisą – drużyna przystąpiła do kolejnego sezonu.
Piłkarze.
Poniższa tabela przedstawia piłkarzy Warty Zawiercie, którzy w swojej karierze rozegrali przynajmniej jeden mecz w I lidze. Spośród zawodników Warty występujących w I lidze tylko Robert Majchrzak, Leopold Sobiechart i Zbigniew Sołtysik byli wychowankami zawierciańskiego klubu.
Piłkarzem Warty, uczestniczącym jednak tylko w meczach towarzyskich, był Adolf Krzyk, sześciokrotny reprezentant Polski. Z kolei wychowankiem Warty Zawiercie był Bogusław Hajdas, trener roku 1977 w Plebiscycie Piłki Nożnej, szkoleniowiec m.in. Pogoni Szczecin, Gwardii Warszawa i Wisły Kraków. Inny wychowanek klubu, Marcin Bryła, był reprezentantem Polski podczas mistrzostw Europy U-17 w 1997 roku.
W oficjalnych meczach Warty wystąpiło ponadto dziesięciu obcokrajowców . Pierwszym zagranicznym zawodnikiem w historii Warty był Ukrainiec Taras Dydycz, który w 2016 roku przyszedł do klubu z Rozwoju Katowice.
Herb.
Brak informacji na temat herbu klubowego aż do roku 1966, tego bowiem brak na zachowanych zdjęciach i afiszach. Herb nie występował także na koszulkach klubowych.
Pierwszy znany herb klubu obowiązywał w latach 60. Była to okrągła tarcza z pasiastą czarno-białą flagą oraz napisami „KS Warta Zawiercie” lub „MKS Warta Zawiercie”. Taki herb pojawił się na zdjęciach z zebrania sprawozdawczo-wyborczego w 1966 roku, kiedy to klub obchodził 45-lecie istnienia. Symbol ten został także przedstawiony na odznace klubowej, przy czym występujący na niej napis to „ZKSM Warta Zawiercie”. Nie jest znany autor tego projektu.
Następny herb klubu zawierał elementy zielono-czarno-białe, stylizowany złoty napis „WARTA” oraz rok założenia. Po połączeniu Warty z Włókniarzem klub przejął elementy herbu Włókniarza, który nawiązywał do herbu Wisły Kraków. Herb przybrał barwy biało-zielono-czerwone, a autorem projektu był Władysław Leśniak. Od połowy lat 80. stosowano nowy herb projektu Janusza Dąbrowskiego, na który składał się zaokrąglony czworokąt z zielonym tłem, białą literą „W, rokiem założenia i napisem „Warta”. Herb był stosowany do rozwiązania MKS Warta w 2001 roku i podlegał nieznacznym modyfikacjom, polegającym na różnym ułożeniu napisu „Warta” i roku.
Po reaktywacji klubu w 2004 roku herbem klubu była pasiasta czarno-zielona tarcza z białą literą „W” oraz napisem „MKS Warta Zawiercie”; nie jest znany autor projektu. W okresie funkcjonowania drużyny seniorów przy JSP Warta Zawiercie, herbem klubu był stylizowany czarny napis JSP z wieżą zamkową nad literą „J” i biało-zieloną piłką w literze „P”; autorem projektu był Benedykt Freihofer.
Od 2011 roku herb klubu stanowi trójkątna tarcza ze stylizowanym zielonym glifem „W” na białym tle. Na zielonych obrzeżach tarczy znajduje się biały napis „KP Warta Zawiercie”. Autorem herbu jest Jarosław Drużbiński. W 2021 roku z okazji stulecia istnienia klubu na pamiątkach klubowych, stronie internetowej i banerach umieszczono zmodyfikowany herb, do którego dodano na złotym tle napis o treści „1921–2021 – gramy dla was od 100 lat”.
Stadion.
Pierwsze mecze Warta Zawiercie rozgrywała na terenie późniejszego parku im. Adama Mickiewicza. Około 1923 roku TAZ podarowało Warcie tereny między Domem Ludowym a ulicą Leśną, na których zbudowano boisko. Mimo braku trybun mecze obserwowało do 2000 osób. Z uwagi na duże zainteresowanie kibiców od 1936 roku Warta Zawiercie rozgrywała spotkania na boisku przy ulicy Senatorskiej (w dzielnicy Argentyna). Płyta boiska była wyposażona w nawierzchnię zbliżoną do żużlowej, a maksymalna pojemność obiektu wynosiła 5500 widzów. Przy boisku znajdowały się bieżnia, skocznie w dal i wzwyż oraz boisko treningowe, zaś piłkarze mogli korzystać z szatni i urządzeń sanitarnych. Na boisku tym klub rozgrywał mecze do 1968 roku. Wówczas to boisko wyburzono i w jego miejsce wybudowano siedzibę Spółdzielni Inwalidów „Warta”.
W 1966 roku nastąpiła zmiana obiektu na nowo wybudowany Stadion 1000-lecia Państwa Polskiego. Pomysł budowy takiego znajdującego się w centrum miasta obiektu powstał w listopadzie 1961 roku podczas obrad KP PZPR. W marcu 1962 roku powołany został Społeczny Komitet Budowy Ośrodka Sportowo-Wypoczynkowego. W znacznej części budowa stadionu przebiegała w czynie społecznym. Środki na ten cel pochodziły ze wsparcia Huty Zawiercie oraz sprzedaży cegiełek. Uroczysta inauguracja obiektu nastąpiła 1 maja 1966 roku. Początkowo obiekt liczył 16 000 miejsc siedzących z zadaszoną centralną trybuną i nie był wyposażony w szatnie, stąd piłkarze przebierali się w baraku Odlewni Żeliwa, gdzie mieściła się także łaźnia i siedziba klubu. W dalszych latach dobudowano szatnię oraz inne pomieszczenia, a w latach 80. dokonano generalnego remontu płyty boiska. Pojemność stadionu była natomiast sukcesywnie redukowana, ograniczając się ostatecznie do zachodnich sektorów oraz sektora gości, co daje pojemność 1500 miejsc.
Po fuzji Warty i Włókniarza, od 1980 roku trampkarze i juniorzy Warty korzystali ze starego stadionu Włókniarza przy ulicy 11 Listopada. Podczas remontu Stadionu 1000-lecia Państwa Polskiego swoje mecze rozgrywali tam także seniorzy Warty Zawiercie.
W 2006 roku Warta Zawiercie rozgrywała mecze w Łazach, na Stadionie Sportowym należącym do Łazowianki. Obiekt ten dysponuje liczbą 2600 miejsc, z czego 600 to miejsca siedzące.
Kibice.
W ramach klubu działa grupa kibicowska o nazwie Green Gang. Szczególnym zainteresowaniem kibiców cieszą się spotkania z Przemszą Siewierz, nazywane „Derbami Północnego Zagłębia”. Dobre stosunki łączą kibiców Warty z sympatykami Czarnych Sosnowiec.
Kibice klubu posiadają własną flagę reprezentacyjną.
Obecny skład.
"Stan na 14 marca 2022"

</doc>
<doc id="1204483" url="https://pl.wikipedia.org/wiki?curid=1204483" title="Batalion desantowy Dalwitz">
Batalion desantowy Dalwitz

Batalion desantowy „Dalwitz” (niem. Luftlandebataillon zur besonderen Verfügung „Dallwitz”, ) – kolaboracyjny oddział wojskowy w służbie niemieckiej złożony z Białorusinów istniejący pod koniec II wojny światowej. Był przeznaczony do antyradzieckiej walki na obszarze Białorusi na tyłach Armii Czerwonej.
Batalion został sformowany w lipcu 1944 w miejscowości Dalwitz w Prusach Wschodnich, gdzie mieściła się niemiecka szkoła dywersyjno-wywiadowcza. Oddział powstał przy współpracy z Abwehrą. W jego skład weszli b. członkowie Białoruskiej Obrony Krajowej. Białoruskimi dowódcami byli Barys Rahulia, Usiewaład Rodźka, który odpowiadał za sprawy polityczne i Iwan Hiełda – sprawy wojskowe. Do końca 1944 r. oddział liczył ponad 200 ludzi. Dzielił się na dwie kompanie: Południową ("Паўднёвая") i Północną ("Паўночная"). Białorusini szkolili się w zakresie działań saperskich, taktyki partyzanckiej, obsługi radiostacji, użycia różnych typów uzbrojenia itp.
W drugiej połowie 1944 na obszar Białorusi, przejętej już przez Armię Czerwoną, zostało zrzuconych z samolotów niemieckich kilka pierwszych grup i pojedynczych żołnierzy Batalionu. Część z nich była natychmiast lub w krótkim czasie zlikwidowana przez Sowietów, ale część przeszła do walki partyzanckiej, zapoczątkowując antyradziecki ruch niepodległościowy. Zadania postawione przez Niemców przestawały się wówczas liczyć. Na początku listopada 1944 Batalion „Dalwitz” został przeniesiony do Komierowa pod Bydgoszczą, a następnie w rejon Berlina. Na początku 1945 mjr Rodźka prowadził rozmowy z dowódcą SS-Jagdverband SS-Sturmbannführerem Otto Skorzennym w sprawie powiększenia liczebności oddziału do 700–800 ludzi i jego przerzucenia w całości na Białoruś, do czego jednak nie doszło.
Na przełomie kwietnia/maja 1945 Białorusini zostali rozbrojeni przez czechosłowackich partyzantów, w związku z czym dowództwo wydało rozkaz rozpuszczenia oddziału. Żołnierze podzielili się na grupy, z których część przedostała się na tereny zajęte przez aliantów zachodnich, a część na Białoruś, wzmacniając partyzantkę nacjonalistyczną. Grupa mjr Rodźki dotarła na Białostoczcyznę, gdzie w czerwcu 1945 została rozbita, a jej dowódca aresztowany. Niektórzy b. oficerowie Batalionu stanęli na czele oddziałów partyzanckich, zaś Michał Wituszka, mianowany generałem przez emigracyjne władze białoruskie, został komendantem ruchu partyzanckiego w zachodniej i centralnej części Białorusi. Zdecydowana większość b. żołnierzy Batalionu zginęła w walce z Sowietami, nielicznym udało się ujść na zachód (m.in. gen. M. Wituszce).

</doc>
<doc id="1204492" url="https://pl.wikipedia.org/wiki?curid=1204492" title="Bruce Swedien">
Bruce Swedien

Bruce Frederick Swedien (ur. 19 kwietnia 1934 w Minneapolis, zm. 16 listopada 2020 w Gainesville) – amerykański realizator dźwięku i producent muzyczny pochodzenia szwedzkiego. Jest szczególnie znany ze swojej współpracy z Michaelem Jacksonem i Quincym Jonesem.
Swedien był wychowankiem Billa Putnama seniora, który w latach 50. XX wieku budował najbardziej znane studia nagraniowe w USA. Swoją muzyczną karierę rozpoczął jako asystent przy sesjach Franka Sinatry w studiach Universal Recordings w Chicago. Przez ponad pięćdziesiąt lat swojej kariery, nagrał całą czołówkę amerykańskiej muzyki rozrywkowej.
Jest pięciokrotnym zdobywcą nagrody Grammy; był również do niej 13 razy nominowany. Nagrał i zmiksował najlepiej sprzedający się album wszech czasów, "Thriller" Michaela Jacksona.
Wśród nagrań jego autorstwa znajdujemy płyty takich artystów, jak:
Realizował również nagrania muzyki filmowej, m.in. do filmów:
10 listopada 2001 roku został doktorem honoris causa Luleå University of Technology w uznaniu osiągnięć w realizacji dźwięku.

</doc>
<doc id="1204496" url="https://pl.wikipedia.org/wiki?curid=1204496" title="Kyrie eleison">
Kyrie eleison

Kyrie eleison (gr. "Κύριε ελέησον – " Panie, zmiłuj się) – jedna z ważniejszych formuł modlitewnych w liturgii Kościołów chrześcijańskich, występująca w liturgii Mszy świętej oraz w nabożeństwach pozaliturgicznych np. w litaniach.
Forma wołania błagalnego występująca w Starym Testamencie (Psalm 40, 5; 40, 11, Iz. 33,2), a w zmienionej postaci w (Psalm 7, 3; 10, 14; 31, 10; 56, 2; 86, 3 – numeracja według Septuaginty), która w tej postaci została przejęta do wszystkich liturgii Kościoła katolickiego.
W Eucharystii celebrowanej w zwyczajnej formie rytu rzymskiego wezwanie to jest odmawiane lub śpiewane po akcie pokuty (z wyjątkiem trzeciej formy tzw. tropów kyrialnych lub aspersji). Często odmawiane jest w językach narodowych (w Polsce w formie "Panie, zmiłuj się nad nami").
W Eucharystii sprawowanej w nadzwyczajnej formie rytu rzymskiego wezwanie "Kyrie eleison" jest wykonywanie trzykrotnie, następnie "Christe eleison" także trzykrotnie i powtórnie trzykrotnie "Kyrie eleison". Modlitwa ta stanowi liturgiczno-muzyczną formę należącą do "Ordinarium missae", wykonywaną po "Introicie" i bezpośrednio poprzedzającą "Gloria".
Wezwanie Kyrie eleison rozpoczyna także większość litanii.
Formuła Kyrie eleison występuje wielokrotnie we wszystkich pozostałych obrządkach liturgicznych, zarówno w Kościele katolickim, jak i we wspólnotach prawosławnych i protestanckich.
Rys historyczny.
Kyrie eleison to gatunek litanijny biorący swoje początki na wschodzie gdzie jest używane do dzisiaj jako odpowiedź ludu na wezwania diakona. We wschodnich kościołach śpiewają ją wszyscy tym samym czasie, podczas gdy w zachodnim śpiewają ją duchowni, a ludzie odpowiadają. W takiej właśnie formie występuje w relacji Eterii – najwcześniejszego znanego świadka opisującego liturgię jerozolimską końca IV w. Ten typ modlitwy litanijnej najprawdopodobniej powstał w Antiochii, następnie został zaadaptowany w Konstantynopolu, a następnie w Galii i Rzymie, gdzie Kyrie eleison było wykonywane podczas procesji do kościołów stacyjnych jako odpowiedź na inwokacje kantora lub kapłana. Później wezwanie Kyrie eleison usamodzielniło się i zaczęło być wykonywane podczas liturgii. W takiej formie już Sobór z Vaison (526 r.) uprawomocnił użycie Kyrie eleison w "Matutinum", "Mszy" i "Vesperas", a św. Benedykt zalecił jego odmawianie w swojej Regule (ok. 540 r.).
Obecną postać i miejsce Kyrie eleison w liturgii ustalił papież Grzegorz I (590-604) dodając wezwanie "Christe eleison" (jest to wyjątkowe dla rzymskiej liturgii łacińskiej) oraz określając sposób wykonywania w dni powszednie i świąteczne. Trzykrotnie powtarzane Kyrie eleison, Christe eleison i Kyrie eleison zawdzięczamy prawdopodobnie Karolingom i ich trosce o uporządkowanie liturgii.
Forma muzyczna.
Ze względu na swoją zwartą i krótką formę tekstową Kyrie eleison miało tendencje do dużej niezależności i rozwoju swobodnej melodyki. Pierwotnie prosta budowa formalna (np.: AAA, ABA) i melodyka umożliwiały wykonywanie Kyrie eleison przez wszystkich uczestników liturgii, lecz z czasem coraz bardziej rozbudowane formy (np.: aba cbc dcd) i melodie wykonywali przygotowani kantorzy. Już w czasach pierwszego Ordo Romanum (VI/VII w.) Kyrie eleison wykonywała schola, a w XII w. dziewięć inwokacji Kyrie eleison wykonywane były przez dwa małe zespoły kleryków, z których jeden pełnił funkcję scholi.
Pierwsze zapisy diastematyczne Kyrie eleison możemy odnaleźć w Kyriale, Troparium i Sequentiarium (X w.) z St. Marital de Limoges (Paris B.N. lat. 887) oraz w Cantatorium (X lub XI w.) z tego samego ośrodka (Paris B.N. lat. 1118); transkrypcje czterech z nich występują w Graduale Romanum (1908) (numery od III do VI), w którym łącznie znalazło się 30 melodii Kyrie eleison najbardziej powszechnych w średniowiecznych źródłach (Ordinarium Missae18; Cantus ad libitum11; Missa pro defunctis1). Zwyczajowo określane są one cyfrą pozycji, pod którą tam występują lub poprzez pierwsze wyrazy tropu danej melodii (np.: Kyrie I lub Kyrie Lux et origo, Kyrie II lub Kyrie fons bonitatis itd.).
W późniejszych wiekach do większości melizmatycznych melodii Kyrie eleison dodawano teksty łacińskie (obecnie zwane tropami) najczęściej określane w rękopisach jako: "laudes preces", "prosulae", "prosae" czy "versus ad Kyrie eleison". Pierwszym świadectwem na istnienie tropowanych Kyrie eleison dał Amalary z Metzu (ok. 755 do ok. 850) w swoim słynnym "De officiis ecclesiasticis". W następnych wiekach, a w szczególności XII i XIII, tropy "Kyrie eleison", jak i innych części Ordinarium Missae przeżywały swój bujny rozkwit trwający aż do Soboru Trydenckiego, po którym ten rodzaj twórczości został zahamowany.
Przeznaczone do śpiewania doczekało się licznych opracowań melodycznych. Zbiór zatwierdzonych do użytku liturgicznego melodii do łacińskiego tekstu Kyrie eleison, „Gloria in excelsis Deo”, „Credo”, „Sanctus”, „Agnus Dei” i „Ite Missa est” nosi tytuł "Kyriale Romanum".
Stosowanie w liturgii.
Kyrie służy jako początek litanii w obrządku łacińskim.

</doc>
<doc id="1204497" url="https://pl.wikipedia.org/wiki?curid=1204497" title="Filippo Lippi">
Filippo Lippi



</doc>
<doc id="1204499" url="https://pl.wikipedia.org/wiki?curid=1204499" title="Ruy López de Villalobos">
Ruy López de Villalobos

Ruy López de Villalobos (ur. ok. 1500, zm. 1544 na Molukach) – hiszpański podróżnik i odkrywca, który wyruszył na Pacyfik z Meksyku (zwanego wówczas Nową Hiszpanią) dla ustanowienia stałego osadnictwa hiszpańskiego w Azji i który w 1543 dotarł do portugalskiej linii demarkacyjnej.
López de Villalobos został wyznaczony w 1541 przez wicekróla Nowej Hiszpanii, Antonia Mendozę, pierwszego administratora kolonii hiszpańskiej w Nowym Świecie, na kierownika ekspedycji do „Islas del Poniente” (dzisiejszych Filipin). Jego flota złożona z sześciu statków z 370–400 ludźmi na pokładach wyruszyła z zachodnich wybrzeży Meksyku 25 października 1542. 25 grudnia żeglarze dostrzegli kilka płaskich wysepek, które uznali za "Los Reyes" odkryte przez Saavedrę. Następnego dnia dostrzegli kolejne wyspy położone na 9° lub 10° szer. geogr. północnej, które nazwali „Corrales”. Przy jednej z nich rzucili na kotwice, ale nie znalazłszy nic ciekawego pożeglowali dalej.
6 stycznia 1543 na tej samej wysokości odkryli dziesięć niewielkich wysepek, które wydały im się tak piękne, że nazwali je „Los Jardines” ("Ogrody"). Zdaniem historyka Martina J. Noone’a był to prawdopodobnie atol Enewetak. Pomiędzy Enewetak i Ulithi, w sztormie jaki szalał od 6 do 23 stycznia, jeden z galeonów "San Cristobal" pilotowany przez Ginesa de Mafrę, członka wyprawy Magellana w latach 1519–1522, oddzielił się od flotylli, docierając do wyspy "Mazaua", miejsca postoju Magellana w marcu-kwietniu 1521. Wyspa ta jest często mylnie identyfikowana z "Limasawą" leżącą na południe od Leyte.
29 lutego flota dotarła do zatoki Baganga Bay (nazwali ją "Malaga") na wschodnich wybrzeżach Mindanao. López de Villalobos nadał Mindanao nazwę "Caesaria Karoli" na cześć króla Karola V, bowiem wyglądała "majestatycznie". Flota stała tu przez 32 dni, a załogi cierpiały głód. 31 marca postanowiono wyruszyć na poszukiwanie wyspy Mazaua, pamiętnej z dobrego przyjęcia wyprawy Magellana, ale przeciwny wiatr z północy uniemożliwił okrętom posuwanie się naprzód. Po 10-dniowych wysiłkach żeglarze zrezygnowali i popłynęli na południe, do "Sarangani". Tymczasem w pierwszym tygodniu lipca pojawił się, nie wiadomo skąd, "San Cristobal" wyładowany zapasami żywności z wyspy Mazaua. 4 sierpnia "San Juan" i "San Cristobal" udały się na Leyte. W trzy dni później pojawili się Portugalczycy z listem gubernatora Moluków, który domagał się wyjaśnień, co robi flota hiszpańska na jego terenie. López de Villalobos odpowiedział listem datowanym 9 sierpnia, że Hiszpanie są w prawie, bowiem linia demarkacyjna nie została przekroczona.
27 sierpnia "San Juan", z Bernardo de la Torre jako kapitanem, wysłany został do Meksyku ze sprawozdaniem z dotychczasowych dokonań wyprawy. Torre popłynął na północny wschód wzdłuż archipelagu Marianów. Pomiędzy 24 a 27 stopniem szerokości geograficznej północnej zaobserwował dwie grupy niewielkich wysp – obecne archipelagi Kazan i Ogasawara. Wkrótce potem jednak dostał się w strefę sztormów i był zmuszony zawrócić.
Villalobos opuścił Sarranggani by udać się ze swymi ostatnimi dwoma okrętami na Leyte, ale i tym razem plany pokrzyżowały przeciwne wiatry. "San Juan" i "San Cristobal" w kwietniu 1544 dotarły do wyspy Samar, gdzie nadano całemu archipelagowi nazwę "Las Islas Felipinas" na cześć króla Filipa II. Atakowany przez nieprzyjaznych krajowców, trapiony głodem i postradawszy przedostatni okręt, López de Villalobos zmuszony został do porzucenia swych osad na wyspach i zakończenia ekspedycji. Wraz z pozostałą załogą udał się na Moluki, gdzie zostali uwięzieni przez Portugalczyków.
Ruy López de Villalobos zmarł 4 kwietnia w więzieniu na wyspie Ambon. Przeżyło 117 członków załóg, a wśród nich Gines de Mafra i Guido de Lavezaris. De Mafra zostawił po sobie kilka manuskryptów z opisami żeglugi Magellana i Villalobosa po wodach Filipin, które to zapiski dostarczył do Hiszpanii jeden z jego przyjaciół. Zdolnych do podróży odesłano do Malakki, gdzie Portugalczycy zaokrętowali ich na statek płynący do Lizbony. Trzydziestu wolało zostać, między innymi de Mafra, który miał już 53 lata, a więc według ówczesnych kryteriów był za stary by móc znieść trudy oceanicznej żeglugi. Jego rękopisy pozostały nieznane przez całe stulecia. Zostały odnalezione dopiero na początku XX wieku i opublikowane w 1920.

</doc>
<doc id="1204501" url="https://pl.wikipedia.org/wiki?curid=1204501" title="John Emms">
John Emms

John Emms (ur. 14 marca 1967) – angielski szachista i autor książek szachowych, arcymistrz od 1995 roku.
Kariera szachowa.
Wielokrotnie startował w mistrzostwach Wielkiej Brytanii, najlepszy wynik osiągając w roku 1997 w Hove, gdzie podzielił I miejsce (w dogrywce zajął ostatecznie IV miejsce, za Michaelem Adamsem, Matthew Sadlerem i Anthony Milesem). Pod koniec lat 90. awansował do reprezentacji Anglii. W roku 1999 wystąpił na drużynowych mistrzostwach Europy, natomiast w latach 2000 i 2002 – na szachowych olimpiadach.
Do największych indywidualnych sukcesów Johna Emmsa w turniejach międzynarodowych należą m.in. dz. I m. w Kopenhadze (1993, turniej "Politiken Cup", wspólnie z Igorem Chenkinem i Henrikiem Danielsenem), II m. w Telde (1993, za Miodragiem Todorceviciem), I m. w Esbjergu (1996, turniej "The North Sea Cup"), I m. w Londynie (1997) oraz dz. II m. w Southend-on-Sea (2005, za Danielem Gormally, wspólnie z Christopherem Wardem).
Najwyższy ranking w karierze osiągnął 1 lipca 1999 r., z wynikiem 2586 punktów zajmował wówczas 8. miejsce wśród angielskich szachistów.
W swoim dorobku posiada wydanych kilkadziesiąt szachowych książek, przede wszystkim poświęconych debiutom. Jest tym samym jednym z najaktywniejszych brytyjskich szachistów piszących książki o tej tematyce.

</doc>
<doc id="1204504" url="https://pl.wikipedia.org/wiki?curid=1204504" title="Citânia de Briteiros">
Citânia de Briteiros

Citânia de Briteiros – stanowisko archeologiczne w Portugalii, około 15 kilometrów na północny wschód od miasta Guimarães. 
Odkryto tam pozostałości starożytnej celtyckiej osady, wzniesionej ok. 300 roku p.n.e., gdzie aż do 20 roku n.e. stawiano opór najazdom Rzymian. Miasto zamieszkane było najprawdopodobniej także i później – aż do ok. 300 roku n.e. i w tym czasie nie uległo istotnym wpływom rzymskim. 
Teren wykopalisk obejmuje ponad 150 zabudowań, niektórych zrekonstruowanych. Większość budynków była wznoszona na planie koła, jednak istniały tam też budowle prostokątne. Prace wykopaliskowe odsłoniły system brukowanych ulic, a także ruiny murów obronnych, zbiorniki na wodę, kamienne rynsztoki, fontannę oraz pozostałości starożytnej łaźni. 

</doc>
<doc id="1204505" url="https://pl.wikipedia.org/wiki?curid=1204505" title="Citania de Briteiros">
Citania de Briteiros



</doc>
<doc id="1204507" url="https://pl.wikipedia.org/wiki?curid=1204507" title="Caroline Williams">
Caroline Williams

Caroline Williams (ur. 27 marca 1957) – amerykańska aktorka filmowa i telewizyjna. Wystąpiła w głównej roli w horrorze "Teksańska masakra piłą mechaniczną 2", za którą w 1986 roku odebrała nagrodę Caixa de Catalunya na festiwalu filmowym w Sitges. Często pojawia się w telewizyjnych serialach.

</doc>
<doc id="1204511" url="https://pl.wikipedia.org/wiki?curid=1204511" title="Województwo augustowskie">
Województwo augustowskie

Województwo augustowskie – województwo Królestwa Polskiego istniejące w latach 1816–1837 ze stolicą w Suwałkach.
Decyzję o powołaniu województwa podjęto 16 stycznia 1816, zaś ogłoszono 4 marca 1816. Ukazem Mikołaja I z 23 lutego/7 marca 1837 r. zostało przemianowane na gubernię augustowską ze stolicą w Suwałkach.
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na terenach guberni augustowskiej przywrócono województwo augustowskie w granicach z 1816 r.
Geografia i demografia.
Województwo powstało z przekształcenia wcześniejszego departamentu łomżyńskiego w Księstwie Warszawskim. Zajmowało północno-wschodnią część Królestwa Kongresowego. Od północy i wschodu sąsiadowało z Imperium Rosyjskim (gubernie: wileńska, grodzieńska oraz obwód białostocki), od południowego zachodu – z woj. mazowieckim, od zachodu – z Prusami Wschodnimi. Współcześnie większość obszaru dawnego woj. augustowskiego leży w granicach Polski w woj. podlaskim, północno-wschodnia cześć na Litwie, zaś niewielki fragment wschodni na Białorusi.
W 1816 obszar województwa wynosił 314 mil kwadratowych (ok. 16 tys. km²).
Podział administracyjny.
Województwo dzieliło się na 5 obwodów i 7 powiatów:
Gospodarka.
Według danych z 1830 charakterystycznymi dla województwa płodami, minerałami i surowcami były: żelazo, bursztyn, kreda, miód, len, konopie. Głównymi zakładami przemysłowymi były wówczas papiernie, huty szkła, wytwórnie płótna, wyrobów wełnianych, świec woskowych.
Historia.
Siedziba.
Na siedzibę województwa wyznaczono Augustów ze względu na jego położenie na pograniczu dwóch składowych części departamentu łomżyńskiego. Stąd też jednostce administracyjnej nadano nazwę "województwo augustowskie". Jednak z powodu braku w Augustowie odpowiednich budynków murowanych Komisję Wojewódzką umieszczono tymczasowo w Suwałkach. Ze względu na braki kadrowe, a przede wszystkim lokalowe, do 1817 władze województwa mieściły się nadal w Łomży.
W 1819 planowano przeniesienie urzędów do Augustowa, jednak namiestnik Królestwa Józef Zajączek na zatwierdził decyzji z powodu kosztów z nią związanych. Po raz kolejny sprawa przeniesienia urzędów do Augustowa została zgłoszona przez Komisję wojewódzką w 1824 i poparta przez sejm w 1825, co związane było z rozpoczęciem budowy Kanału Augustowskiego i planami rozwoju Augustowa jako ośrodka gospodarczego na szlaku kanału. Decyzję o przeniesieniu siedziby województwa z Suwałk do Augustowa rząd Królestwa podjął w 1829, zdecydował też o budowie w Augustowie gmachów na potrzeby administracji. W związku z tym w 1830 Henryk Marconi opracował kompleksowy projekt przebudowy całego Augustowa oraz budowy nowych budynków.
Prace nad przenosinami stolicy przerwał wybuch powstania listopadowego. Powrócono do nich pod koniec 1832, gdy car Mikołaj I wyraził zgodę na przenosiny, zaś w 1834 decyzję potwierdził gen. Jewgienij Gołowin. Jednak już w 1835 car zgodził się jednak na pozostawienie stolicy w Suwałkach. Spowodowane to było tym, że w Suwałkach od 1817 powstały już liczne gmachy, zaś w Augustowie wymagały kosztownej budowy od podstaw. Dodatkowo Kanał Augustowski nie zyskał planowanego znaczenia komunikacyjnego.
Urzędy.
Przenosiny urzędów z Łomży do Suwałk zalecono we wrześniu 1816, jednak zaczęto realizować dopiero lipcu-sierpniu 1817. Komisja Wojewódzka została umieszczona w Suwałkach na rogu ul. Petersburskiej (rynku) i Sejneńskiej w budynku, w którym w czasach pruskich prawdopodobnie mieścił się urząd landrata. Początkowo budynek ten był wynajmowany przez urząd, a następnie zakupiony na własność. W 1820 gmach Komisji rozbudowano. Do Suwałk przybyło też około 70 urzędników i oficjalistów.
W Łomży pozostał jednak Trybunał Wojewódzki, aby mieszkańcy południowej części województwa mieli łatwiejszy dostęp do sądownictwa. Dopiero w 1824 utworzono w Suwałkach II Wydział Trybunału. Wtedy też do miasta napłynęło więcej prawników.
Umieszczenie urzędów w Suwałkach wpłynęły na rozwój miasta. Już w 1819 było w nim nowo wybudowanych lub odrestaurowanych domów. W 1819 ruch budowlany zamarł w związku z pierwszą próbą przenosin stolicy do Augustowa, ale niebawem odrodził się po decyzji gen. Zajączka pozostawiającej stolicę w Suwałkach. Około 1829 wystawiono z funduszy rządowych murowany gmach poczty, mieszczący się przy ul. Petersburskiej około 150 metrów od jej wlotu na Stary Rynek.
Religia.
W 1818 utworzono (z przekształcenia diecezji wigierskiej) nową diecezją z siedzibą w Sejnach, której obszar pokrywał się z granicami województwa augustowskiego. Określana ona była jako "diecezja augustowska, czyli sejneńska" lub "diecezja sejneńska, czyli augustowska" i zawierała w nazwie człon od województwa augustowskiego.

</doc>
<doc id="1204519" url="https://pl.wikipedia.org/wiki?curid=1204519" title="Osowa Góra (Kotlina Śremska)">
Osowa Góra (Kotlina Śremska)

Osowa Góra – wzniesienie o wysokości 131,2 m n.p.m. w woj. wielkopolskim, na terenie miasta Mosina (Pożegowo), najwyższe wzniesienie w obrębie Wielkopolskiego Parku Narodowego. Leży w granicach mezoregionu Wysoczyzny Grodziskiej (makroregion Pojezierze Wielkopolskie) niedaleko mezoregionów Kotlina Śremska i Poznański Przełom Warty.
Morfologia.
. Wzniesienie osiąga wysokość względną około 70 m.
Historia.
Po zachodniej stronie szczytu znajdowała się kopalnia gliny. Urobek był transportowany na dół wagonikami zjeżdżającymi pod wpływem siły grawitacji (jednocześnie wciągając na linie pusty). 
Obecnie w okolicy szczytu znajdują się zbiorniki sieci wodociągowej. Woda jest pompowana z ujęcia w dolinie pod Mosiną, następnie spływa grawitacyjnie do Poznania. 
Niedaleko wzniesienia znajdował się końcowy przystanek kolejowy Osowa Góra nieczynnej już linii kolejowej z Puszczykówka. Pomiędzy rokiem 1970, a 1984 na północnym stoku wzgórza działał również wyciąg narciarski.
Turystyka.
Na wzniesieniu swój początek ma Szlak turystyczny Osowa Góra - Sulęcinek. Z uwagi na urozmaiconą rzeźbę terenu (wąwozy) oraz znaczne nachylenia zboczy teren wykorzystywany jest do uprawiania kolarstwa górskiego.
Niedaleko szczytu, na tzw. Gliniankach w grudniu 2011 roku otwarta została drewniana wieża widokowa o wysokości ok. 17 m. Wieża jest ogólnodostępna, wstęp bezpłatny. Z wieży rozciąga się widok na lasy parku narodowego, Mosinę oraz Luboń, a w oddali Poznań.
Przyroda.
W latach 1952-1955 odkryto w rejonie wzniesienia, nieopisywane dotąd w Wielkopolsce gatunki owadów: ectoedemia heringi i stigmella myrtilella. Podczas tych badań stwierdzono też występowanie nieznanych dotąd z Polski: ophiomyia campanularum, phytomyza campanulae i chromatomyia luzulae. W początkach XX wieku zanotowano w tym rejonie występowanie motyla szlaczkonia torfowca ("Colias palaeno europome"), który jednak później wymarł na terenie Wielkopolskiego Parku Narodowego i jego okolic. Mogło to być związane ze zniszczeniami w tych rejonach stanowisk borówki bagiennej (pijanicy). Przejściowo wystąpił i zaniknął w tym rejonie chaber drobnogłówkowy ("Centaurea diffusa"). Na stokach od strony stacji Osowa Góra i przy tej stacji masowo występowały zawleczone (przed 1955) z transportem żwiru lub nasionami ślimaki: przydrożny ("Xerolenta obvia") i wrzosowiskowy ("Helicella itala") - wcześniej znane tylko z kilku stanowisk Wielkopolski i Ziemi Lubuskiej.

</doc>
<doc id="1204520" url="https://pl.wikipedia.org/wiki?curid=1204520" title="Lwy z Bagdadu">
Lwy z Bagdadu

Lwy z Bagdadu (ang. "Pride of Baghdad") – amerykańska powieść graficzna autorstwa Briana K. Vaughna (scenariusz) i Niko Henrichona (rysunki), wydana w oryginale w 2006 roku przez imprint Vertigo. należący do DC Comics, zaś po polsku w 2008 przez Mucha Comics.
Komiks zdobył amerykańską nagrodę IGN za najlepszą powieść graficzną 2006 roku.
Fabuła.
Komiks opowiada autentyczną historię ucieczki stada lwów z ogrodu zoologicznego w Bagdadzie podczas amerykańskich nalotów na to miasto w 2003 roku. Lwy porozumiewają się w tej powieści graficznej między sobą ludzkimi słowami, a każde ze zwierząt ma nie tylko indywidualny charakter, lecz także pragnienia. Ujawnia się między nimi konflikt, gdy część stada postanawia uciec z zoo, podczas gdy stara samica Safa, uważająca ludzi za sprzymierzeńców i niewolę za naturalny stan, decyduje się pozostać.

</doc>
<doc id="1204524" url="https://pl.wikipedia.org/wiki?curid=1204524" title="Województwo krakowskie">
Województwo krakowskie



</doc>
<doc id="1204525" url="https://pl.wikipedia.org/wiki?curid=1204525" title="Sonic Origami">
Sonic Origami

Sonic Origami to dwudziesty album studyjny brytyjskiej rockowej grupy Uriah Heep wydany w 1998 roku, osadzony gatunkowo w hard rocku i rocku progresywnym, z charakterystycznym dla zespołu brzmieniem.

</doc>
<doc id="1204527" url="https://pl.wikipedia.org/wiki?curid=1204527" title="Wacław Wantuch">
Wacław Wantuch

Wacław Wantuch (ur. 1965 w Tuchowie) – artysta fotografik i pisarz, pracujący w Krakowie. Tworzy przede wszystkim akty kobiece. Ukończył Akademię Sztuk Pięknych w Krakowie. Autor książki "Kamień wawelski?" (Castor, Kraków, 1992) i albumów fotograficznych. Wystawiał w kraju i za granicą. Znakiem rozpoznawczym jego aktów są zaskakujące ujęcia.

</doc>
<doc id="1204528" url="https://pl.wikipedia.org/wiki?curid=1204528" title="Pereira (ujednoznacznienie)">
Pereira (ujednoznacznienie)

Osoby o nazwisku Pereira

</doc>
<doc id="1204535" url="https://pl.wikipedia.org/wiki?curid=1204535" title="Województwo krakowskie (Królestwo Polskie)">
Województwo krakowskie (Królestwo Polskie)

Województwo krakowskie – województwo Królestwa Polskiego istniejące w latach 1816–1837 (oraz 1863-1864) ze stolicą przejściowo w Miechowie, następnie od 6 grudnia 1816 w Kielcach. Ukazem Mikołaja I z 23 lutego/7 marca 1837 r. zostało przemianowane na gubernię krakowską.
Województwo dzieliło się na 4 obwody i 10 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na części terenów guberni radomskiej przywrócono województwo krakowskie w granicach z 1816 r. 

</doc>
<doc id="1204536" url="https://pl.wikipedia.org/wiki?curid=1204536" title="Sprawa Gorgonowej">
Sprawa Gorgonowej

Sprawa Gorgonowej – polski dramat sądowy z 1977 roku w reżyserii Janusza Majewskiego, inspirowany okolicznościami procesu Rity Gorgonowej.
Film kręcony w Twierdzy Modlin.
Fabuła.
30 grudnia 1931 roku w willi inż. Henryka Zaremby w Brzuchowicach zamordowana została jego siedemnastoletnia córka. O morderstwo oskarżono Ritę Gorgonową, gospodynię, kochankę i opiekunkę dzieci Zaremby. Film jest rekonstrukcją wydarzeń, z głównym naciskiem na proces. Stawiane jest pytanie o wymiar sprawiedliwości.
Nagrody.
1977:

</doc>
<doc id="1204537" url="https://pl.wikipedia.org/wiki?curid=1204537" title="Miejska Dżungla">
Miejska Dżungla

Miejska Dżungla - cykl reportaży emitowany na antenie TVN w weekendowym wydaniu programu Dzień Dobry TVN w sezonie 2006/2007. Celem krótkich filmików realizowanych przy pomocy ukrytych kamer było podpatrywanie Polaków w codziennych i niecodziennych sytuacjach życia społecznego. Realizatorką cyklu była dziennikarka TVN Anna Klimczewska-Chołaścińska. Stałym ekspertem cyklu był socjolog Tomasz Sobierajski.

</doc>
<doc id="1204541" url="https://pl.wikipedia.org/wiki?curid=1204541" title="Wśród nocnej ciszy (film)">
Wśród nocnej ciszy (film)

Wśród nocnej ciszy – polski film kryminalny z 1978 w reżyserii i według scenariusza Tadeusza Chmielewskiego, oparty na powieści Ladislava Fuksa "Śledztwo prowadzi radca Heumann". Akcja powieści, przeniesiona do Polski lat 20. XX wieku, skupia się na śledztwie przeprowadzanym przez komisarza Teofila Hermana (Tomasz Zaliwski) w jednym z pomorskich miast. Herman, skonfliktowany ze swoim dorastającym synem Wiktorem (Piotr Łysak), ściga seryjnego mordercę chłopców, pozostawiającego znak rozpoznawczy w postaci zabawki z wizerunkiem kota.
"Wśród nocnej ciszy" powstał w Zespole Filmowym „X”, z udziałem operatora zdjęć Jerzego Stawickiego, a muzykę do filmu opracował Jerzy Matuszkiewicz. Sceny plenerowe filmu kręcono w Bydgoszczy, Toruniu, Wrocławiu i Warszawie. Film został dobrze przyjęty przez krytyków, zdobywając na Festiwalu Polskich Filmów Fabularnych nagrodę za scenografię dla Teresy Smus-Barskiej. Robert Birkholc po latach stwierdzał, że w powszechnej opinii "Wśród nocnej ciszy" jest najlepszym polskim filmem kryminalnym – nie tyle dzięki intrydze kryminalnej, ile „sprawnej narracji, gęstych relacjach pomiędzy postaciami i niezwykle sugestywnej, mrocznej atmosferze”.
Obsada aktorska.
Źródło: Filmpolski.pl.

</doc>
<doc id="1204542" url="https://pl.wikipedia.org/wiki?curid=1204542" title="Fool and Final">
Fool and Final

Fool n Final – indyjska komedia wyreżyserowana w 2007 roku przez choreografa Ahmeda Khana. W rolach głównych Sunny Deol, Shahid Kapoor, Ayesha Takia i Vivek Oberoi. Film był nagrywany w Brazylii i Dubaju.

</doc>
<doc id="1204546" url="https://pl.wikipedia.org/wiki?curid=1204546" title="Howard Parsons">
Howard Parsons

Howard L. Parsons (ur. 1918 - zm. 28 grudnia 2000) - amerykański filozof marksistowski, profesor na wydziale filozofii uniwersytetu w Bridgeport.
Główne pole zainteresowań naukowych Parsonsa stanowiła etyka oraz studia komparatystyczne myśli marksistowskiej powstającej w państwach Zachodu i państwach tzw. "demokracji ludowych". Współzałożyciel w 1962, razem z Johnem Somervillem, i wiceprezydent "Society for the Philosophical Study of Marxism" ("Towarzystwa na rzecz Filozoficznych Studiów nad Marksizmem").

</doc>
<doc id="1204552" url="https://pl.wikipedia.org/wiki?curid=1204552" title="Ailsa Craig">
Ailsa Craig

Ailsa Craig (gael. "Creag Ealasaid") – wyspa położona na Morzu Irlandzkim, w zatoce Firth of Clyde należy do Szkocji.
Położenie.
Wyspa powstała w wyniku aktywności wulkanicznej około 500 milionów lat temu, wtedy też Ailisa Craig przyjęła obecną formę. Do najbliższego portu Girvan, położonego w dystrykcie South Ayrshire, jest około 16 km.
Historia.
Obecnie niezamieszkana Alisa Craig była schronieniem dla katolików w trakcie reformacji na terenach Szkocji.
Od połowy XIX wieku aż do połowy XX wieku wyspa była terenem pozyskiwania granitowych głazów, które posłużyły m.in. do budowy Katedry św. Idziego w Edynburgu. Przez długi czas wyspa była największym miejscem wydobywania granitu do kamieni curlingowych. W 1886 roku na wyspie zbudowano latarnię morską, która od 1990 roku działa automatycznie. Głuptaki stworzyły na wyspie wiele kolonii poprzez budowanie setek gniazd, dzięki temu Alisa Craig jest nazywana "krainą głuptaków". Oprócz nich gwałtownie rośnie populacja maskonurów, które przylatują z okolic wyspy Glunimore oraz Wysp Owczych.
Nazewnictwo.
Obecnie szeroko stosowaną nazwą jest Ailsa Craig, jednak oryginalnie z języka gaelickiego pochodzi nazwa "Creag Llasid".
Oprócz tej nazwy używa się innych pochodzących z języka gaelickiego:
Obecnie wyspa jest nazywana przez lokalnych mieszkańców "Paddy Milestone" co w przybliżeniu oznacza "znak na morzu w połowie trasy" (między Belfastem a Glasgow), leżała bowiem przy szlaku płynących do Szkocji irlandzkich emigrantów.
Wyspa Bass Rock ma przydomek "Alisa Craig of East" (pl. "Alisa Craig wschodu") lecz wyspa w zatoce Firth of Forth nie jest tak duża jak Alisa Craig.
W 2011 roku wyspa Ailsa Craig został wystawiona na sprzedaż, którą sfinalizowano w 2013 roku.

</doc>
<doc id="1204555" url="https://pl.wikipedia.org/wiki?curid=1204555" title="Kościół Wniebowzięcia Najświętszej Maryi Panny we Wrocławiu-Ołtaszynie">
Kościół Wniebowzięcia Najświętszej Maryi Panny we Wrocławiu-Ołtaszynie

Kościół pw. Wniebowzięcia NMP we Wrocławiu-Ołtaszynie znajduje się we Wrocławiu przy ul. Pszczelarskiej 10, osiedle Ołtaszyn w archidiecezji wrocławskiej. 
Po raz pierwszy wzmiankowano kościół w 1254. Według tradycji wcześniej istniała w tym miejscu drewniana świątynia zbudowana w 1248. Jej fundatorką była św. Jadwiga. Kościół prawdopodobnie został spalony lub zniszczony podczas najazdu husytów w 1428 roku. 
Historia.
Nowy gotycki kościół został wzniesiony na początku XV wieku. Jego konsekracja miała miejsce 17 maja 1450. Dokonał jej biskup pomocniczy wrocławski Bernard. U schyłku XV wieku została dobudowana zakrystia i powstało północne wejście zwieńczone późnogotyckim „oślim grzbietem” (obecnie zamurowanym). Świątynia nosiła wówczas wezwanie: Wszechmocnego Boga, Wniebowzięcia Najświętszej Maryi Panny i św. Tomasza z Canterbury. 
W 1572, kiedy to probostwo w Ołtaszynie było w bardzo złym stanie, proboszczem parafii został Valenty Opyschesky. Pięć lat później odbudował on proboszczówkę, w 1579 wybudował nowe stajnie i obory dla owiec, a w 1585 piwnice i piekarnie. W 1632, podczas trwania wojny trzydziestoletniej, kościół został opuszczony, a ówczesny proboszcz Mateusz Bleich schronił się we Wrocławiu zabierając ze sobą cenne wyposażenie świątyni, m.in. srebrny kielich mszalny z 1518. 
Pod koniec XVII wieku rozpoczęły się prace budowlane przy kościele i w sąsiedztwie. W 1753 dokonano renowacji wieży kościelnej, a w okresie probostwa księdza Ernesta Hirschberga (1766–1785), wyremontowano budynek probostwa i naprawiono po wojnie trzydziestoletniej dachy stodoły i stajni. W 1768 odbudowano górną części wieży kościelnej, w 1775 zniszczony mur wokół cmentarza kościelnego.
W 1848 roku w nocy z 11 na 12 lutego kościół został okradziony ze wszystkich cennych przedmiotów. W latach 1855–1856 kościół został częściowo odrestaurowany i przebudowany w stylu neogotyckim. Projektantem był G. Bergmann, a ówczesnym proboszczem ks. Augustyn Kintzel. Przebudowa dotyczyła wymiany spróchniałego stropu i budowy sklepienia krzyżowo-żebrowego oraz nowej konstrukcji dachu, który pokryto dachówką klasztorną. Wieża kościoła została podwyższona o trzy kondygnacje (z 70 do 160 stóp) i uwieńczona hełmem z czterema sterczynami. Wieże przyozdobiono kamiennymi filarami. W latach 1867–1871 wystrój kościoła został zmieniony z barokowego na neogotycki. W 1887 roku świątynię otynkowano. 
W latach 1865–1905 proboszczem parafii Ołtaszyn był historyk Kościoła ks. Johannes Soffner (1828–1905), który w 1875 opublikował jej historię "Geschichte der katholischen Pfarrei Oltaschin nebst deren Adjuncta Bettlern".
W 1945 kościół stał się punktem oporu wycofującego się z Wrocławia wojska niemieckiego. Na wieży zostało umieszczone działo przeciwlotnicze i karabiny maszynowe. Stanowisko to było przez kilka dni ostrzeliwane przez wojska radzieckie, w wyniku czego kościół w 50% został zniszczony, a plebania całkowicie spalona.
W 1991, za sprawą proboszcza Stanisława Dudka, na wieży kościelnej w miejsce starego zegara zainstalowano elektroniczny zegar z kurantami.
Lista duchownych pełniących funkcję proboszcza w parafii.
W archiwach parafialnych oraz Bibliotece Ossolineum i Uniwersyteckiej na Piaskach zachowały się nazwiska 38 proboszczów, od 1350 do czasów
współczesnych. 
Architektura.
Kościół pw. Wniebowzięcia NMP we Wrocławiu to trójnawowa ceglana budowla halowa. Składa się z trójprzęsłowego, wielobocznie zamkniętego prezbiterium z dostawioną od północy zakrystią i trójprzęsłowego korpusu z wieżą od zachodu. Wnętrze jest przykryte sklepieniem krzyżowo-żebrowym. Rozbudowany program architektoniczny świątyni, nietypowy dla wiejskich kościołów, można wytłumaczyć przynależnością Ołtaszyna do wrocławskiej kapituły katedralnej.
Wyposażenie.
W świątyni znajduje się ołtarz główny i dwa boczne. W ołtarzu głównym znajdują się gotyckie figury Matki Bożej z Dzieciątkiem (w części środkowej), św. Barbary i św. Katarzyny po bokach. Umieszczone są tu także figury sześciu apostołów, zdobiące niegdyś skrzydła gotyckiego ołtarza. W ołtarzu bocznym – północnym – umieszczono scenę "Ukrzyżowania" oraz figury świętych: Apolonii i Agnieszki. Poniżej znajduje się płaskorzeźba przedstawiająca Ostatnią Wieczerzę. W trzecim ołtarzu – południowym – umieszczono płaskorzeźbę Zaśnięcia NMP (część centralna), a poniżej znajduje się Pietà. Znajduje się tu również figurki św. Elżbiety, św. Jadwigi i dwóch z ośmiu zachowanych apostołów.
W świątyni znajdują się również cztery starsze obrazy: "Matka Boska z Dzieciątkiem", "Święta Jadwiga", "Modlitwa w Ogrójcu" i "Święty Tomasz Becket". Dwa ostatnie zostały namalowane w 1715 przez barokowego malarza wrocławskiego Johanna Jacoba Eybelwiesera. W północnej ścianie prezbiterium wmurowane jest sakramentarium z piaskowca przesłonięte ręcznie kutą kratą z XV wieku.
Przy kościele znajduje się cmentarz ogrodzony średniowiecznym murem. Na cmentarzu stoi figura św. Jana Nepomucena z XVIII w.

</doc>
<doc id="1204558" url="https://pl.wikipedia.org/wiki?curid=1204558" title="Bitwa o Romani">
Bitwa o Romani

Bitwa o Romani miała miejsce w trakcie kampanii synajsko-palestyńskiej w pobliżu egipskiego miasta Romani (37 km na wschód od Kanału Sueskiego). 3 sierpnia 1916 armia Imperium Osmańskiego pod dowództwem Friedricha Freiherra Kressa von Kressenstein zaatakowała brytyjskie pozycje pod Romani. Fort Romani miał kluczowe znaczenie w brytyjskiej obronie Kanału Sueskiego. Turcy zostali pokonani, alianci odzyskali inicjatywę i zmusili Turków do wycofania się. Bitwa ta oznaczała kres nadziei na opanowanie Egiptu.

</doc>
<doc id="1204561" url="https://pl.wikipedia.org/wiki?curid=1204561" title="Kaziów">
Kaziów



</doc>
<doc id="1204562" url="https://pl.wikipedia.org/wiki?curid=1204562" title="Łącki">
Łącki

Zobacz też:

</doc>
<doc id="1204563" url="https://pl.wikipedia.org/wiki?curid=1204563" title="Głowacz">
Głowacz

Zwierzęta:
Rośliny:
Inne:

</doc>
<doc id="1204564" url="https://pl.wikipedia.org/wiki?curid=1204564" title="Konieczny">
Konieczny



</doc>
<doc id="1204567" url="https://pl.wikipedia.org/wiki?curid=1204567" title="Kratzwick">
Kratzwick



</doc>
<doc id="1204568" url="https://pl.wikipedia.org/wiki?curid=1204568" title="Sos muślinowy">
Sos muślinowy

Sos muślinowy (fr. "mousseline") – rodzaj sosu, który wywodzi się z kuchni francuskiej.
Sos jest przyrządzany na bazie sosu holenderskiego z dodatkiem równej ilości niesłodzonej bitej śmietany. Całość ogrzewa się w garnku, który zanurza się w większym garnku z wrzątkiem i nieustannie ubija trzepaczką.
Serwuje się go z gotowanymi warzywami: szparagami, kalafiorem bądź z rybą z wody.

</doc>
<doc id="1204570" url="https://pl.wikipedia.org/wiki?curid=1204570" title="Michaił Cukulidze">
Michaił Cukulidze



</doc>
<doc id="1204572" url="https://pl.wikipedia.org/wiki?curid=1204572" title="Merkaptopuryna">
Merkaptopuryna

Merkaptopuryna – lek przeciwnowotworowy i immunosupresyjny stosowany w leczeniu niektórych białaczek i chorób autoimmunologicznych.
Mechanizm działania.
6-merkaptopuryna jest tioanalogiem zasad purynowych adeniny i hipoksantyny i spełnia rolę antymetabolitu. Włączając się w szlak biosyntezy nukleotydów purynowych, powoduje zahamowanie replikacji DNA.
Merkaptopuryna konkuruje z hipoksantyną i guaniną o fosforybozylotransferazę hipoksantynowo-guanylową i ulega przemianie do monofosforanu tioinozyny (TIMP), który blokuje reakcje związane z kwasem inozynowym (IMP). S-metylotransferaza przekształca TIMP do monofosforanu metylotioinozyny (MTIMP). TIMP i MTIMP hamują amidotransferazę glutamino-5-fosforybozylopirofosforanową, która jest pierwszym enzymem szlaku syntezy nukleotydów purynowych.
Działania niepożądane.
Zahamowanie czynności krwiotwórczej szpiku (szczególnie leukopenia- obniżenie poziomu leukocytów we krwi, rzadziej małopłytkowość i niedokrwistość), mogąca jednak utrzymywać się dość długo po odstawieniu leku (nawet do 3 tyg.). Mogą pojawić się nudności, wymioty, anoreksja – szczególnie u dorosłych i gdy lek przyjmowany jest rano. Rzadko występuje zapalenie błon śluzowych przewodu pokarmowego i biegunki; jako wyraz zaburzeń czynności wątroby może pojawić się żółtaczka, szybko ustępująca po przerwaniu leczenia. Skórne objawy uczuleniowe. Toksyczne działanie na nerki przy dużych dawkach.
Dawkowanie.
Indywidualne i ustalane przez lekarza specjalistę.
U chorych z genetycznie uwarunkowanym niedoborem metylotransferazy tiopurynowej (TPMT) w trakcie leczenia może wystąpić mielosupresja lub działanie toksyczne leku (związane ze znacznym spowolnieniem metabolizacji merkaptopuryny u tych chorych). Ich leczenie merkaptopuryną jest możliwe, ale przy znacznie zredukowanej dawce leku.

</doc>
<doc id="1204573" url="https://pl.wikipedia.org/wiki?curid=1204573" title="Nevermore (album)">
Nevermore (album)

Nevermore, pierwszy album zespołu Nevermore, wydany został w 1995 roku. W 2006 roku album został zremasterowany i wydany ponownie wzbogacony o dodatkowe utwory.
Lista utworów.
Opracowano na podstawie materiału źródłowego.

</doc>
<doc id="1204575" url="https://pl.wikipedia.org/wiki?curid=1204575" title="Kaisa Varis">
Kaisa Varis

Kaisa Maarit Varis (ur. 21 września 1975 r. w Ilomantsi) – fińska biegaczka narciarska i biathlonistka, brązowa medalistka mistrzostw świata w narciarstwie klasycznym.
Kariera.
Kaisa Varis uprawiała biegi narciarskie w latach 1995-2006. Startowała na igrzyskach olimpijskich w Salt Lake City zajmując 4. miejsce w biegu na 15 km. Walkę o brązowy medal przegrała z Rosjanką Juliją Czepałową o zaledwie 1,4 sekundy. Igrzyska w Salt Lake City były pierwszymi i zarazem ostatnimi w jej karierze.
W 1999 roku wystartowała na mistrzostwach świata w Ramsau zajmując 44. miejsce w biegu na 15 km techniką dowolną. Największy sukces w karierze odniosła na mistrzostwach świata w Lahti w 2001 roku, gdzie wywalczyła brązowy medal w biegu na 15 km techniką klasyczną. Na tych samych mistrzostwach wspólnie z Virpi Kuitunen, Millą Jauho i Pirjo Manninen wywalczyła srebrny medal w sztafecie 4x10 km, jednakże zespół fiński został zdyskwalifikowany po wykryciu dopingu (HES) we krwi Kuitunen i Jauho. Dwa lata później, podczas mistrzostw świata Val di Fiemme wraz z Riikką Sirviö, Virpi Kuitunen i Pirjo Manninen ponownie zajęła drugie miejsce. Finki zostały jednak ponownie zdyskwalifikowane po tym jak badania próbki krwi Varis wykazały, że stosowała EPO (erytropoetynę). W kwietniu 2003 roku została zdyskwalifikowana na dwa lata.
Po odbyciu kary i urodzeniu dziecka wróciła do wyczynowego sportu jako biathlonistka. W biathlonowych zawodach Pucharu Świata startowała od sezonu 2007/2008, jednak ponownie została złapana na dopingu (w jej organizmie znów wykryto EPO - kontrola po zawodach 6 stycznia w Oberhofie) i decyzją władz IBU z dnia 11 lutego 2008 r. została dożywotnio zdyskwalifikowana. 11 stycznia 2008 roku wygrała sprint w niemieckim Ruhpolding, jednak w związku z dyskwalifikacją jej wyniki zostały anulowane. 14 marca 2009 roku dyskwalifikacja została uchylona przez Sportowy Sąd Arbitrażowy.
Osiągnięcia w biathlonie.
Puchar Świata.
Miejsca na podium.
Varis wygrała zawody w sprincie 11 stycznia 2008 w Ruhpolding jednak po wykryciu w jej krwi dopingu wynik ten został anulowany. Nigdy wcześniej ani później nie stawała na podium zawodów Pucharu Świata w biathlonie.

</doc>
<doc id="1204578" url="https://pl.wikipedia.org/wiki?curid=1204578" title="Corona 69">
Corona 69

Corona 69 – amerykański satelita rozpoznawczy do wykonywania zdjęć powierzchni Ziemi. Pierwszy statek serii Keyhole-4A tajnego programu CORONA.
Część zdjęć była zamglona. Udało się odzyskać tylko jedną z dwóch kapsuł powrotnych z materiałem filmowym. Odzyskania dokonano w powietrzu, nad Oceanem Spokojnym.

</doc>
<doc id="1204579" url="https://pl.wikipedia.org/wiki?curid=1204579" title="Gim">
Gim

Gim – jezioro leżące koło wsi Nowa Kaletka, na wschód od Jeziora Łańskiego, w kompleksie Lasów Ramuckich, 30 km na południe od Olsztyna, w dorzeczu: Omulew – Narew – Wisła.
W pobliżu jeziora znajdują się miejscowości Nowa Kaletka, Zgniłocha i Kolonia Gimek (oficjalnie Kolonia Zgniłocha).
Jezioro jest użytkowane rekreacyjnie. Na północnym brzegu jeziora ośrodki wczasowe z plażami i pomostami. Także na tym brzegu są zabudowania Nowej Kaletki.
Zbiornik jest wydłużony równoleżnikowo. Największe przegłębienie (25,8 m) jest po wschodniej stronie. Południowy brzeg jest w części podmokły i niski, a północny wyższy i piaszczysty. Akwen nie ma stałych dopływów powierzchniowych, zasilany jest wodami podziemnymi i z funkcjonujących okresowo rowów melioracyjnych. Odpływ następuje w kierunku południowym, przez dwa łączące się ze sobą cieki.
W litoralu roślinność szuwarowa. Brzegi otoczone lasami (głównie w części wschodniej), łąkami i polami (w części zachodniej). W oczeretach występuje trzcina i sitowie. Wśród elodeidów występuje moczarka kanadyjska, jaskier krążkolistny.
Według danych IRŚ, głębokość maksymalna jeziora wynosi 25,8 m, głębokość średnia – 7,6 m, powierzchnia – 175,9 ha. Długość maksymalna – 3300 m, szerokość maksymalna – 1000 m. Dobrze rozwinięta linia brzegowa ma 8600 m.
Po wschodniej stronie jeziora jest niewielka wysepka, na której można natrafić na kormorany. Na jeziorze gnieżdżą się łabędzie. Występuje sielawa, sieja, szczupak, lin, okoń, leszcz i płoć.

</doc>
<doc id="1204580" url="https://pl.wikipedia.org/wiki?curid=1204580" title="Adelajda Szwabska">
Adelajda Szwabska

Adelajda (ur. jesienią 1045 zapewne w Goslarze, zm. 11 stycznia 1096 w Quedlinburgu) – opatka klasztorów w Bad Gandersheim od 1061 i w Quedlinburgu od 1063 r.
Adelajda była najstarszą córką cesarza Henryka III i jego drugiej żony Agnieszki z Poitou. W 1061 została następczynią swojej starszej przyrodniej siostry jako opatka w Gandersheim, a dwa lata później w Quedlinburgu.
Jako opatka kontynuowała politykę nadawania w lenno dóbr klasztornych co powodowało konflikty z kanoniczkami. W 1070 r. pożar strawił opactwo Quedlinburg, a 6 lipca 1081 Gandersheim.
Adelajda została pochowana w opactwie Quedlinburg. W krypcie kościoła przypomina ją płyty pochodząca z czasu ponownej konsekracji świątyni w 1129 r.

</doc>
<doc id="1204581" url="https://pl.wikipedia.org/wiki?curid=1204581" title="Andrzej Dziuk">
Andrzej Dziuk

Andrzej Stanisław Dziuk (ur. 14 listopada 1954 w Sosnowcu) – polski reżyser i scenograf teatralny.
Życiorys.
Absolwent polonistyki na Uniwersytecie Śląskim w Katowicach. Przez rok kształcił się na Wydziale Filozofii w Akademii Teologii Katolickiej w Warszawie, w 1980 rozpoczął studia na Wydziale Reżyserii Dramatu w Państwowej Wyższej Szkoły Teatralnej w Krakowie, które ukończył w 1984.
W latach 1983–1985 był reżyserem Starego Teatru im. Heleny Modrzejewskiej w Krakowie. W 1985 wraz z grupą absolwentów krakowskiej PWST założył Teatr im. Stanisława Ignacego Witkiewicza w Zakopanem, obejmując stanowisko dyrektora naczelnego i artystycznego tej placówki.

</doc>
<doc id="1204584" url="https://pl.wikipedia.org/wiki?curid=1204584" title="Bangalur">
Bangalur



</doc>
<doc id="1204585" url="https://pl.wikipedia.org/wiki?curid=1204585" title="Port lotniczy Bangalur">
Port lotniczy Bangalur



</doc>
<doc id="1204587" url="https://pl.wikipedia.org/wiki?curid=1204587" title="Gunhilda duńska">
Gunhilda duńska

Gunhilda (ur. ok. 1019 ; zm. 18 lipca 1038) – pierwsza żona króla Niemiec, a późniejszego cesarza Henryka III, królowa Niemiec 1036-1038.
Gunhild (zwana także Kunegundą; w źródłach anglosaskich Chunihildis lub Chunelinda) była córką króla Danii Kanuta Wielkiego i jego drugiej żony Emmy z Normandii. Pod koniec 1025 została wysłana jako zakładniczka na dwór Konrada II.
W maju 1035 zaręczyła się z następcą tronu, późniejszym Henrykiem III. Ślub odbył się w Zielone Święta 1036 w Nijmegen. Przybyło na niego poselstwo jej brata Hardekanuta, który w międzyczasie objął tron duński.
Na przełomie 1037 i 1038 przebywającym we Włoszech małżonkom urodziła się córka Beatrycze. Wkrótce Gunhilda zmarła prawdopodobnie na malarię i została pochowana w klasztorze Limburg.
Linki zewnętrzne.
Biogram

</doc>
<doc id="1204588" url="https://pl.wikipedia.org/wiki?curid=1204588" title="Szrafura">
Szrafura



</doc>
<doc id="1204589" url="https://pl.wikipedia.org/wiki?curid=1204589" title="Jiřího z Poděbrad">
Jiřího z Poděbrad

Jiřího z Poděbrad – stacja linii A metra praskiego (odcinek II.A), położona w dzielnicy Vinohrady, pod placem Jerzego z Podiebradów (náměstí Jiřího z Poděbrad, stąd nazwa stacji).

</doc>
<doc id="1204590" url="https://pl.wikipedia.org/wiki?curid=1204590" title="Prakryti">
Prakryti

Prakryti (sanskryt: प्रकृति , trl. "prakṛti", od "pra" „przed” i "kr" „tworzyć, produkować”, ang. "Prakriti") – pramateria
, początkowa, pierwotna substancja stworzenia. W hinduizmie występuje obok puruszy.
Wedanta.
Prakryti jest energią rodzaju żeńskiego, kontrolowaną przez Brahmę (Stwórcę). Prakryti jest zawsze zależna. Zarówno żywe istoty, jak i materia znajdują się pod panowaniem, kontrolą. Żywe istoty – chociaż są integralnymi cząstkami Boga – mają być uważane za prakryti.

</doc>
<doc id="1204596" url="https://pl.wikipedia.org/wiki?curid=1204596" title="Kruczek">
Kruczek



</doc>
<doc id="1204597" url="https://pl.wikipedia.org/wiki?curid=1204597" title="Flora (stacja metra)">
Flora (stacja metra)

Flora – stacja linii A metra praskiego (odcinek II.A), położona w dzielnicy Vinohrady, po wschodniej stronie skrzyżowania Vinohradská – Jičínská, pod Cmentarzami Olszańskimi i centrum handlowym "Palác Flora".

</doc>
<doc id="1204598" url="https://pl.wikipedia.org/wiki?curid=1204598" title="Pogwizdów (przystanek kolejowy)">
Pogwizdów (przystanek kolejowy)

Pogwizdów – przystanek kolejowy w Pogwizdowie, w województwie śląskim, w Polsce. Znajduje się na wysokości 265 m n.p.m.
Historia.
Przystanek w miejscowości został otwarty w 1934 roku. Wybudowano niewielki modernistyczny budynek wraz z kasą, poczekalnią, niewielkimi magazynami. Dodatkowo budynek zawierał dwupokojowe mieszkanie dla dróżnika obsługującego przejazd. W początkowym okresie wybudowano także krótki tor zakończony kozłem dla dostaw dla okolicznych rolników. W okresie powojennym w okolicy przystanku została utworzona żwirownia, na terenie której funkcjonowała kolej wąskotorowa. Dla potrzeb zakładu wytyczona została bocznica oraz została postawiona jednostanowiskowa lokomotywownia, w której stacjonowała lokomotywa SM03. W późniejszym okresie lokomotywa została wywieziona. Z czasem lokomotywownia została wyburzona. W okresie budowy kopalni węgla kamiennego „Morcinek” w pobliskich Kaczycach, przystanek awansował do miana stacji kolejowej. W 1980 roku wybudowano dodatkowe tory stacyjne z głowicą wjazdową od strony Kaczyc, nastawnię dysponującą rampę wyładowczą oraz nowy peron. Ze stacji poprowadzono w roku 1983 tymczasowe odgałęzienie toru na teren kopalnio umożliwiające dostarczanie materiałów bezpośrednio na plac budowy. Po otwarciu nowego odcinka bocznicy ze stacji w Kaczycach, bocznica została zlikwidowana. Po likwidacji kopalni w 2000 roku stacja została zdegradowana do rangi przystanku. Wkrótce zlikwidowano budynek nastawni oraz dodatkowe tory. Jedak jeden z kozłów oporowych został zachowany. Od sierpnia do grudnia 2019 roku przeprowadzono przebudowę peronu. Przystanek jest obsługiwany przez samorządowego przewoźnika Koleje Śląskie. Zgodnie z danymi Urzędu Transportu Kolejowego dobowa wymiana pasażerska w 2021 wynosiła 10–19 pasażerów na dobę.

</doc>
<doc id="1204600" url="https://pl.wikipedia.org/wiki?curid=1204600" title="Ilia Muromiec">
Ilia Muromiec



</doc>
<doc id="1204601" url="https://pl.wikipedia.org/wiki?curid=1204601" title="Ilia Muromiec (samolot)">
Ilia Muromiec (samolot)



</doc>
<doc id="1204603" url="https://pl.wikipedia.org/wiki?curid=1204603" title="Jezioro Zgniłocha">
Jezioro Zgniłocha



</doc>
<doc id="1204604" url="https://pl.wikipedia.org/wiki?curid=1204604" title="Želivského">
Želivského

Želivského – stacja linii A metra praskiego (odcinek II.A), położona na pograniczu dzielnic: Vinohrady i Žižkov, w rejonie skrzyżowania Vinohradská – Izraelska – Želivského. Nazwa upamiętnia przywódcę husyckiego Jana Żeliwskiego.
W latach 1980–1987, do czasu otwarcia dla ruchu pasażerskiego odcinka SH (III.A), pełniła funkcję stacji końcowej.

</doc>
<doc id="1204605" url="https://pl.wikipedia.org/wiki?curid=1204605" title="Port lotniczy Mombasa-Moi">
Port lotniczy Mombasa-Moi

Port lotniczy Mombasa-Moi (IATA: MBA, ICAO: HKMO) – międzynarodowy port lotniczy położony 10 km na północny zachód od Mombasy. Jest drugim co do wielkości portem lotniczym w Kenii (po porcie lotniczym Jomo Kenyatta).
Lotnisko jest zarządzane przez Kenya Airports Authority. Zostało nazwane na cześć byłego prezydenta Kenii Daniela Moi.
Lotnisko położone jest na wysokości 61 m n.p.m.. Ma dwa pasy startowe: Pas 1 o długości 3350 metrów i Pas 2 o długości 1260 metrów. Pas 1 wyposażony jest w system ILS.
Historia.
Lotnisko zostało wybudowane podczas II wojny światowej przez saperów armii południowoafrykańskiej dla obsługi samolotów brytyjskiej Fleet Air Arm. Samoloty marynarki działały na korzyść Eastern Fleet, floty Royal Navy operującej na Dalekim Wschodzie. Stąd również operowały samoloty RAF-u wykonujące patrole przeciw nieprzyjacielskim okrętom podwodnym wzdłuż wschodniego wybrzeża Afryki i maszyny Południowoafrykańskich Sił Powietrznych zaangażowanych w walkę przeciwko wojskom faszystowskich Włoch w Abisynii. Cywilnym, międzynarodowym portem lotniczym lotnisko zostało w 1979 roku. W 1994 roku z portu lotniczego korzystały amerykańskie samoloty transportowe zaangażowane w udział w operacji Support Hope, mającej na celu dostarczenie humanitarnej pomocy uchodźcom z Rwandy.

</doc>
<doc id="1204606" url="https://pl.wikipedia.org/wiki?curid=1204606" title="Giełda Papierów Wartościowych w Bangalur">
Giełda Papierów Wartościowych w Bangalur



</doc>
<doc id="1204608" url="https://pl.wikipedia.org/wiki?curid=1204608" title="Korona cesarska">
Korona cesarska



</doc>
<doc id="1204610" url="https://pl.wikipedia.org/wiki?curid=1204610" title="Strašnická">
Strašnická

Strašnická – stacja linii A metra praskiego (odcinek SH – III.A), położona w dzielnicy Strašnice (stąd nazwa), w rejonie skrzyżowania Starostrašnická – V Olšinách.
Tunele łączące stację z sąsiednimi ukończono w 1985 roku, jako część odcinka linii prowadzącego do zajezdni Hostivař, sam przystanek otwarto w lipcu 1987 roku. Przez trzy kolejne lata, do czasu otwarcia stacji Skalka, pełniła funkcję końcowej.

</doc>
<doc id="1204611" url="https://pl.wikipedia.org/wiki?curid=1204611" title="Zespół XXY">
Zespół XXY



</doc>
<doc id="1204617" url="https://pl.wikipedia.org/wiki?curid=1204617" title="Skalka (stacja metra)">
Skalka (stacja metra)

Skalka – stacja linii A metra praskiego (odcinek SH – III.A), położona w dzielnicy Strašnice, pod ulicą Na Padesátém.
Pierwszy z tuneli (tor 2) łączący stację z sąsiednimi ukończono w 1985 roku, a drugi (tor 1) jako części odcinka linii prowadzącego do zajezdni Hostivař, sam przystanek otwarto w lipcu 1990 roku. Do czasu otwarcia stacji Depo Hostivař (maj 2006), pełniła funkcję końcowej wszystkich kursów linii, obecnie – w dni robocze – znaczna część składów obsługuje ją jedynie na "starym" odcinku Dejvická – Skalka.

</doc>
<doc id="1204618" url="https://pl.wikipedia.org/wiki?curid=1204618" title="Purusza">
Purusza

Purusza (dewanagari पुरुष, ang. Purusha):
1. W hinduizmie ten, kto kontroluje i raduje się prakryti (naturą), czyli inaczej Iśwara – znawca, który kontroluje zarówno "naturę materialną", Maję, jak i "duszę indywidualną" Dźiwę oraz panuje nad nimi.
Nie należy mylić tych trzech kategorii, różnych pod względem możliwości. "Materialny świat", który jest polem działania, jest naturą; korzystającą z tej natury (radującą się nią) jest "żywa istota" (dusza), a ponad nimi dwiema jest "najwyższy kontroler", Wisznu – Bóg.
Pokrewne terminy: Parampurusza, Puruszottama, Purusza Awatar.
2. W mitologii indyjskiej pierwszy człowiek zrodzony przez Brahmę lub Wiradź, później identyfikowany z Pradźpatim, brahmanem, atmanem, życiem.
Z jego gigantycznego, tysiącgłowego ciała powstać miał świat i społeczeństwo. Z głowy niebo, z nóg ziemia, z uszu strony świata, pępka – przestrzeń powietrzna, z oczu Słońce, z ducha Księżyc, wiatr z oddechu. Poszczególne warny również wywodzi się z części ciała Puruszy – braminów z ust, wojowników z ramion, chłopów z bioder i śudrów ze stóp.

</doc>
<doc id="1204622" url="https://pl.wikipedia.org/wiki?curid=1204622" title="Gonadoblastoma">
Gonadoblastoma



</doc>
<doc id="1204624" url="https://pl.wikipedia.org/wiki?curid=1204624" title="Heinz Detmers">
Heinz Detmers

Heinz Georg Alfred Detmers (ur. 20 kwietnia 1919 w Norden, zm. 8 czerwca 1999 w Weddelbrook) – zbrodniarz hitlerowski, adiutant komendantów obozów koncentracyjnych Dachau i Mittelbau-Dora oraz SS-Hauptsturmführer.
Członek NSDAP (nr legitymacji partyjnej 5545920) i SS (nr identyfikacyjny 309930). Pełnił służbę w Dachau w latach 1940–1942 jako adiutant komendanta obozu Alexa Piorkowskiego. Uczestniczył w egzekucjach, które miały miejsce na terenie obozu. Następnie Detmersa przeniesiono do 1 Brygady Piechoty SS (1942–1943). W grudniu 1943 roku powrócił do służby w obozach koncentracyjnych. Do listopada 1944 Detmers pełnił w Mittelbau-Dora (Nordhausen) funkcję adiutanta komendanta obozu i oficera prawnego. Tu również nadzorował egzekucje, a także zdarzało mu się bić więźniów.
Heinz Detmers został po zakończeniu wojny dwukrotnie osądzony przez amerykański Trybunał Wojskowy w Dachau. Najpierw za zbrodnie popełnione w obozie w Dachau (na ławie oskarżonych zasiadł wraz z komendantem Piorkowskim) skazany został na 15 lat więzienia (karę zredukowano do 5 lat). Następnie w procesie załogi Mittelbau-Dora wymierzono mu 7 lat pozbawienia wolności.

</doc>
<doc id="1204625" url="https://pl.wikipedia.org/wiki?curid=1204625" title="Α-fetoproteina">
Α-fetoproteina



</doc>
<doc id="1204630" url="https://pl.wikipedia.org/wiki?curid=1204630" title="Władimir Biełow">
Władimir Biełow

Władimir Biełow, ros. Владимир Белов (ur. 6 sierpnia 1984 w Kirżaczu) – rosyjski szachista, arcymistrz od 2003 roku.
Kariera szachowa.
W roku 1996 reprezentował Rosję na mistrzostwach świata juniorów do lat 12 na Minorce, zajmując miejsce w pierwszej dziesiątce. Znaczące wyniki na arenie międzynarodowej zaczął odnosić w pierwszych latach XXI wieku. W 2000 r. podzielił I m. w Ano Liosia (wspólnie m.in. z Władimirem Bakłanem, Hristosem Banikasem i Leonidem Judasinem) oraz zajął II m. (za Zwiadem Izorią) w Pucharze Kasparowa w Moskwie, w 2001 r. podzielił II m. (za Michaiłem Kobaliją) w memoriale Michaiła Czigorina w Sankt Petersburgu. W następnych latach odniósł kolejne sukcesy:
W 2007 r. wystąpił w Pucharze Świata, w I rundzie eliminując Aleksandra Chalifmana, ale w II przegrywając z Dmitrijem Jakowienko.
Najwyższy ranking w dotychczasowej karierze osiągnął 1 listopada 2010 r., z wynikiem 2641 punktów zajmował wówczas 25. miejsce wśród rosyjskich szachistów.

</doc>
<doc id="1204632" url="https://pl.wikipedia.org/wiki?curid=1204632" title="Plac Łokietka">
Plac Łokietka



</doc>
<doc id="1204636" url="https://pl.wikipedia.org/wiki?curid=1204636" title="Nowotwór zarodkowy">
Nowotwór zarodkowy

Nowotwór zarodkowy, inaczej germinalny (ang. "germ cell tumor", "GCT") – nowotwór wywodzący się z komórek germinalnych. Nowotwory germinalne występują wewnątrz lub na zewnątrz gonad (jajniki i jądra). Mogą być wadami wrodzonymi wynikającymi z nieprawidłowości w czasie rozwoju embrionalnego.
Klasyfikacja.
Nowotwory germinalne klasyfikuje się w zależności od ich utkania histologicznego, bez względu na lokalizację w ciele.
Nowotwory germinalne dzieli się na dwa główne typy:

</doc>
<doc id="1204642" url="https://pl.wikipedia.org/wiki?curid=1204642" title="Geffen">
Geffen



</doc>
<doc id="1204646" url="https://pl.wikipedia.org/wiki?curid=1204646" title="Nowotwory germinalne">
Nowotwory germinalne



</doc>
<doc id="1204648" url="https://pl.wikipedia.org/wiki?curid=1204648" title="Joe Sentieri">
Joe Sentieri

Joe Sentieri, właśc. Rino Luigi Sentieri (ur. 3 marca 1925 w Genui, zm. 27 marca 2007 w Pescarze) – włoski piosenkarz, jeden z prekursorów nowoczesnego, opartego rock and rollu stylu śpiewania we włoskiej piosence (obok Adriano Celentano, Tony'ego Dallary czy Miny).
Życiorys.
Rino Luigi Sentieri wychowywał się w portowej dzielnicy Genui. Wykonywał różne prace, w tym robotnika portowego. Marząc o karierze śpiewaka operowego nauczył się gry na akordeonie i gitarze, a po zakończeniu wojny założył orkiestrę, z którą śpiewał w nocnych lokalach. Został zauważony przez greckiego armatora i zatrudniony do występów na statkach obsługujących połączenia transatlantyckie. Podczas występów na wzburzonym morzu zwykł wykonywać na zakończenie piosenki podskok aby utrzymać równowagę na podeście, co publiczność odbierała jako oryginalny pomysł artysty. Później artysta już umyślnie powtarzał ów element występu. Zmienił też w międzyczasie imię Rino na Joe. Śpiewał po włosku, francusku, angielsku, hiszpańsku, niemiecku, a także po genueńsku, sycylijsku, rzymsku i neapolitańsku. Zdobył rozgłos w Nowym Jorku, dzięki czemu został zatrudniony przez sieć telewizyjną CBS. W 1952 roku powrócił do Włoch, otwierając hotel na Riwierze Włoskiej. Przedsięwzięcie to okazało się jednak niedochodowe, więc wyjechał do Kanady i Stanów Zjednoczonych. Po pewnym okresie znów powrócił do Włoch występując w nocnych klubach. W 1957 roku wyjechał na pewien czas do Argentyny, gdzie zdobył popularność, po czym powrócił do ojczyzny. W 1959 roku poznał Carla Alberta Rossiego, wygrał kilka lokalnych festiwali, w tym Festival della Città dei due mondi z piosenką „Lentischi e fichi d'india”.
Kariera piosenkarska.
Joe Sentieri zadebiutował w 1959 w telewizyjnym programie rozrywkowym Il Musichiere piosenką „Milioni di scintille” Domenica Modugno. W tym samym roku wygrał Festiwal Canzonissima, również piosenką Modugno „Piove” (która wcześniej wygrała Festiwal w San Remo). W tym samym roku artysta miał jeszcze jeden wielki przebój – „Ritroviamoci” (G. Calabrese–C.A. Rossi);5 miejsce na włoskiej liście przebojów.
W 1960 Joe Sentieri zadebiutował na Festiwalu w San Remo – miał prezentować piosenkę „Libero” w parze z Domenico Modugno ale ten wybrał ostatecznie Teddy'ego Reno jako partnera; wspomniana piosenka zajęła 2 miejsce. Ale i Joe Sentieri nie miał powodu do narzekań – piosenka „Quando vien la sera” (A.Testa-C.A. Rossi), śpiewana przez niego w parze z Wilmą De Angelis zajęła na Festiwalu 3 miejsce (a 2 na włoskiej liście przebojów) a druga piosenka – „È mezzanotte” (Testa-Cozzoli-Compari), śpiewana w parze z Sergio Brunim – 5 miejsce.
Z mniejszym powodzeniem występował Joe Sentieri na Festiwalu w San Remo w latach następnych:
Uno dei tanti – I (Who have nothing).
W 1961 Joe Sentieri wylansował swój największy, jak się później okazało, przebój: „Uno dei tanti” (Mogol–C. Donida). Piosenka cieszyła się – i nadal się cieszy – ogromną popularnością, zwłaszcza w USA, gdzie została przetłumaczona na angielski przez znaną spółkę autorsko-kompozytorską Jerry Leiber – Mike Stoller pod tytułem „I (Who have nothing)”. Najsłynniejsi jej wykonawcy to: Ben E. King (1963), Tom Jones (1970), Roberta Flack i Donny Hathaway (1972), Manfred Mann's Earthband (1979), Shirley Bassey (1980), Neil Diamond (1993) i Joe Cocker (2004).
Kariera telewizyjna i kinowa.
W 1960 Joe Sentieri nagrał singiel reklamowy z okazji Letnich Igrzysk Olimpijskich w Rzymie, zatytułowany „Welcome To Rome”. W tym samym okresie poświęcił się również produkcji kinowej, występując w krótkich, muzycznych skeczach, w których parodiował popularne piosenki lub słynne filmy, m.in..: "Meravigliosa", "A qualcuno piace calvo", "Sanremo", "La grande sfida" i "Urlatori alla sbarra" (wszystkie z 1960); "Bellezze sulla spiaggia" (1961); "Caccia al marito", "Appuntamento in Riviera" i "Il giorno più corto" (wszystkie z 1962). Z powodzeniem występował też przez kilka lat w telewizji, w której razem z Fausto Cigliano uczestniczył w popularnej serii filmików reklamowych, dotyczących czekolady.
Nieco później, już w latach 70., wystąpił w filmach fabularnych Damiano Damianiego: "La moglie più bella" (1970) i "Io ho paura" (1977).
Lata 80. i późniejsze.
W latach 80., kiedy jego sława przygasła, Joe Sentieri poświęcił się dwóm pasjom: rodzinie i malarstwu. W 1981 ożenił się ze swą przyjaciółką Dorą, z którą miał 2 córki. Oboje zamieszkali w Pescarze. Drugą jego pasją było, już od dzieciństwa, malarstwo. Zajął się więc nim, odnosząc i tu pewne sukcesy.
W 2004, w oparciu o tzw. prawo Bacchelli (o pomocy dla zubożałych artystów), otrzymał Joe Sentieri dożywotnią rentę. Trzy lata później zmarł na udar mózgu.
Joe Sentieri zapisał się w pamięci swoich wielbicieli jako "wykonawca-skoczek", bowiem każdy występ zwykł kończyć uciesznymi podskokami. Pytany, każdorazowo wyjaśniał, że robi to z radości, jaką sprawia mu śpiewanie.

</doc>
<doc id="1204658" url="https://pl.wikipedia.org/wiki?curid=1204658" title="Wiera Zwonariewa">
Wiera Zwonariewa



</doc>
<doc id="1204659" url="https://pl.wikipedia.org/wiki?curid=1204659" title="Nikołaj Dawidienko">
Nikołaj Dawidienko



</doc>
<doc id="1204662" url="https://pl.wikipedia.org/wiki?curid=1204662" title="Jelena Dementiewa">
Jelena Dementiewa



</doc>
<doc id="1204663" url="https://pl.wikipedia.org/wiki?curid=1204663" title="Antoni Owczarek">
Antoni Owczarek

Antoni Owczarek (ur. 7 kwietnia 1930 w Sierakowicach, zm. 23 stycznia 1993) – ksiądz prałat, dziekan nieszawski, kapelan papieski Ojca Świętego.
Urodzony w Sierakowicach k. Skierniewic kształcił się w Skierniewicach, gdzie w roku 1951 ukończył gimnazjum im. B. Prusa. W tym samym roku, wstąpił do Wyższego Seminarium Duchownego we Włocławku.
Na kapłana został wyświęcony 14 lipca 1957 roku. Następnie objął funkcję wikariusza w Warcie, by w roku 1959 przejść do Chodcza. W roku 1961 został skierowany do parafii św. Mikołaja w Kaliszu, (przebywał tam do roku 1966), następnie w Turku i Grzymiszewie.
Rok 1967 był dla niego czasem, gdy został proboszczem w parafii Borysławice. W tamtejszej parafii przyczynił się do odnowy kościoła oraz wybudowania plebanii.
W roku 1980 został przeniesiony do Ciechocinka do Parafii Świętych Apostołów Piotra i Pawła w Ciechocinku jako wikariusz adiutor in omnibus księdza Józefa Świniarskiego.
W roku 1984 po śmierci proboszcza objął funkcję proboszcza tej parafii. Wydatnie przyczynił się do rozbudowy kościoła na potrzeby jej mieszkańców i kuracjuszy. Przedłużeniu uległa nawa główna, powstał kościół dolny oraz nowe zakrystie. 15 października 1989 bp Henryk Muszyński poświęcił powiększoną świątynię, której uroczystości tej poprzedzały różne imprezy kulturalne.
Pełnił obowiązki kapelana rodzin Westerplatczyków i Hubalczyków.
Zmarł nagle (z powodu wady serca), został pochowany na cmentarzu parafialnym. Dla uczczenia jego pamięci w roku 1995 jedną z ulic przed wejściem do kościoła nazwano jego imieniem.

</doc>
<doc id="1204665" url="https://pl.wikipedia.org/wiki?curid=1204665" title="Jean Delannoy">
Jean Delannoy

Jean Delannoy (ur. 12 stycznia 1908 w Noisy-le-Sec, zm. 18 czerwca 2008 w Guainville) – francuski reżyser, scenarzysta i montażysta filmowy.
Życiorys.
Był potomkiem rodziny hugenockiej. W czasie studiów w Paryżu związał się z przemysłem filmowym, występując jako aktor w filmach niemych, a także pracując jako montażysta (m.in. przy filmie ukraińskiego emigranta Anatole'a Litvaka "Tovaritch" z 1935). Od 1933 zajął się też reżyserią filmów fabularnych, początkowo o charakterze komercyjnym. Tworzył w tym okresie filmy przygodowe, m.in. "Makao, piekło gry" (1939, z udziałem Ericha von Stroheima), "Pontcarral" (1942) oraz melodramaty ("Raj szatana", 1938).
Szerokie uznanie Delannoy zyskał filmem "Wieczny powrót" (1943) według scenariusza Jeana Cocteau, z główną rolą Jeana Marais. Przez kolejne lata cieszył się opinią twórcy kina ambitnego, przedstawiciela tzw. „jakości francuskiej”. "Symfonia pastoralna" (1946), na podstawie Andre Gide'a i z Pierre Blancharem oraz Michèle Morgan w głównych rolach, zdobyła Grand Prix na pierwszym w historii MFF w Cannes. Z kolei film "Bóg potrzebuje ludzi" (1950) wyróżniono na 11. MFF w Wenecji.
Delannoy nakręcił również m.in. filmy "Kości rzucone" (1947, na podstawie Jeana-Paula Sartre’a), "Tajemnica Mayerlingu" (1949, z Jeanem Marais), "Niepotrzebny" (1951), "Minuta zwierzeń" (1952, w rolach głównych Jean Gabin i Michèle Morgan), "Jak bezpańskie psy" (1955, z Jeanem Gabinem), "Dzwonnik z Notre-Dame" (1957, na podstawie Wiktora Hugo, z udziałem Anthony’ego Quinna i Giny Lollobrigidy).
Od połowy lat 50. Delannoy powrócił do kina popularnego (zajął się także filmem na potrzeby telewizji), tworząc m.in. "Pułapkę" (1958) i "Śmierć na klęczkach" (1959), z Jeanem Gabinem w roli komisarza Maigreta. "Pułapka" otrzymała nominację do nagrody BAFTA. Nakręcił również m.in. "Księżną de Cleves" (1960, z Mariną Vlady i Jeanem Marais) czy "Arcylokaja" (1964). Na początku lat 70. skoncentrował się na reżyserii telewizyjnej, by po kilkunastu latach zaprezentować kilka monumentalnych obrazów o tematyce religijnej – "Bernadette" (1988), "Pasja Bernadette" (1990), "Maria z Nazaretu" (1995).
Poza reżyserowaniem, Delannoy był również autorem scenariuszy do wielu swoich filmów (m.in. "Kości rzucone", "Symfonia pastoralna", "Tajemnica Mayerlingu", "Maria Antonina, królowa Francji", "Pułapka", "Śmierć na klęczkach", "Bernadette", "Pasja Bernadette", "Maria z Nazaretu").
Zasiadał w jury konkursu głównego na 26. MFF w Cannes (1973). W uznaniu swoich zasług dla kinematografii francuskiej otrzymał w 1986 Honorowego Cezara za całokształt twórczości.

</doc>
<doc id="1204666" url="https://pl.wikipedia.org/wiki?curid=1204666" title="Wiesław Olszewski (historyk)">
Wiesław Olszewski (historyk)

Wiesław Marian Olszewski (ur. w 1956, zm. 22 października 2015) – profesor zw. dr hab., polski historyk, podróżnik.
Życiorys.
W 1979 ukończył studia w Instytucie Historii Uniwersytetu im. Adama Mickiewicza i podjął pracę na tejże uczelni.
Specjalizował się w dziejach krajów Dalekiego Wschodu i obszaru Pacyfiku, kolonializmie XIX–XX wieku. Doktorat w 1984 na podstawie rozprawy "Polityka kolonialna Francji w Indochinach w latach 1858–1907" (promotor: Antoni Czubiński). Habilitacja w 1992 na podstawie rozprawy "Historia Wietnamu"; profesor tyt. od 1998, profesor zwyczajny od 2007.
Był promotorem 4 rozpraw doktorskich.
Odbył liczne podróże do krajów Azji, Afryki, Australii i Ameryki Środkowej.
Zajmował się również historią regionalną, czego rezultatem były opracowania cmentarzy wojennych w Poznaniu i Strzałkowie.
Był wielokrotnym gościem programu TVP 2 „Podróże z żartem”.
Został pochowany na Cmentarzu Junikowo w Poznaniu.

</doc>
<doc id="1204672" url="https://pl.wikipedia.org/wiki?curid=1204672" title="Autostrada A93 (Niemcy)">
Autostrada A93 (Niemcy)

Autostrada A93 (niem. "Bundesautobahn 93 (BAB 93)" także "Autobahn 93 (A93)") – autostrada w Niemczech biegnąca na osi północ-południe. Cała autostrada ma 276 km. Stanowi alternatywę dla autostrady A9.
W 2001 roku zakończono budowę ostatniego północnego odcinka do skrzyżowania "Dreieck Hochfranken" z autostradą A72. Autostrada rozpoczyna swój przebieg w Hof. Dalej przecina Ratyzbonę i za pośrednictwem autostrady A9 Monachium. Fragment ten zwany jest również "Ostbayernautobahn". Autostrada rozpoczyna ponownie swój bieg na skrzyżowaniu z A8 koło Rosenheimu skąd kieruje się na południe, do granicy z Austrią. Ten fragment zwany jest "Inntalautobahn".

</doc>
<doc id="1204674" url="https://pl.wikipedia.org/wiki?curid=1204674" title="Iwan Chabarow">
Iwan Chabarow

Iwan Nikiticz Chabarow, Иван Никитич Хабаров (ur. w miejscowości Saraj w obwodzie riazańskim, zm. 1960) − radziecki wojskowy, generał porucznik.
Do Armii Czerwonej wstąpił podczas wojny domowej w Rosji, w której wziął udział m.in. jako dowódca batalionu. Od 1935 komdyw. Od 13 września 1939, m.in. w czasie pierwszego etapu wojny zimowej, był dowódcą 8 Armii (pozbawiony funkcji 13 grudnia 1939 z powodu porażek i zastąpiony Grigorijem Szternem). Później pracował w zarządach zaopatrzenia wojsk 8, 9 i 14 Armii. 6 czerwca 1940 mianowany generałem majorem. W latach 1941–1943 był szefem szkół wojskowych. Od 23 grudnia 1943 był zastępcą dowódcy 2 Armii Uderzeniowej. 19 kwietnia 1945 awansował na generała porucznika. Po wojnie był zastępcą dowódcy różnych okręgów wojskowych. 26 maja 1950 z powodów zdrowotnych przeszedł na emeryturę.

</doc>
<doc id="1204675" url="https://pl.wikipedia.org/wiki?curid=1204675" title="Formuła 1 Sezon 1963">
Formuła 1 Sezon 1963

Formuła 1 Sezon 1963 – 14. sezon Formuły 1 rozpoczęty 26 maja w Monte Carlo, a zakończony 28 grudnia w Południowej Afryce.
Przebieg.
Mistrzem został Jim Clark, który po słabym starcie do sezonu (8 miejsce w Monako), w pozostałych 9 zdeklasował przeciwników i tylko dwukrotnie nie wygrał zajmując 2 miejsce w Niemczech (zwyciężył John Surtees) oraz 3 miejsce w USA (przegrana z Grahamem Hillem i Richie Gintherem). Sezon ten był także początkiem końca byłego mistrza świata – Phila Hilla.
Klasyfikacja kierowców.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 6 najlepszych wyników
Klasyfikacja konstruktorów.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 6 najlepszych wyników
Tylko jeden, najwyżej uplasowany kierowca danego konstruktora, zdobywał dla niego punkty

</doc>
<doc id="1204677" url="https://pl.wikipedia.org/wiki?curid=1204677" title="Ben Barnes">
Ben Barnes

Ben Barnes, właśc. Benjamin Thomas Barnes (ur. 20 sierpnia 1981 w Londynie) – brytyjski aktor teatralny, filmowy i telewizyjny. Odtwórca roli Kaspiana w filmie "" i .
Życiorys.
Urodził się i wychował w Londynie jako syn Tricii, terapeutki, i Thomasa Barnesa, profesora psychiatrii. Ma młodszego o 3 lata brata – Jacka.
Barnes uczęszczał do King’s College School w Wimbledonie, jednej z dzielnic Wielkiego Londynu. W latach 1997–2003 występował na scenie National Youth Music Theatre, Chocolate Factory, a także w Royal Exchange w Manchester i Kingston Rose Theatre, śpiewał w boysbandzie Hyrise. W 2004 ukończył studia na wydziale anglistyki i dramatu na Kingston University.
Pojawił się po raz pierwszy na małym ekranie w serialu BBC "Doktorzy" ("Doctors", 2006) oraz dramacie telewizyjnym CBS "Rozbita decyzja" ("Split Decision", 2006). Na dużym ekranie zadebiutował w "Gwiezdnym pyle" ("Stardust", 2007).
W 2008 roku wystąpił w "Wojnie domowej" oraz zagrał tytułową rolę w filmie "". W 2009 roku zagrał tytułowego bohatera w ekranizacji powieści Oscara Wilde’a "Portret Doriana Graya" w reżyserii Olivera Parkera. Wystąpił w jednej z głównych ról w adaptacji bestsellerowego cyklu książek autorstwa Leigh Bardugo "Cień i kość", o tym samym tytule, która pojawiła się w serwisie Netflix 23 kwietnia 2021.

</doc>
<doc id="1204684" url="https://pl.wikipedia.org/wiki?curid=1204684" title="HPNA">
HPNA

HPNA ("Home Phoneline Networking Alliance") - połączenie komputerów domowych poprzez sieć telefoniczną. Sieć HPNA polega na tym, aby połączyć komputery w sieć, nie zakłócając rozmów telefonicznych. Sieć w HPNA przesyła dane na innym paśmie częstotliwości, dzięki temu nie zakłócając przesyłu pakietów w sieci. Każde połączone gniazdko z komputerem w sieci staje się portem. Do połączenia nie jest potrzebny koncentrator sieciowy. Do budowy sieci potrzebne jest tylko zainstalowanie kart HPNA po jednej w każdym komputerze i kable łączące komputer do gniazdka telefonicznego.
Historia.
Sieć HPNA ma swój początek w 1998 roku w którym 11 firm: 3Com, AMD, AT&amp;T, Compaq, Epigram, Conexant, Lucent Technologies, Intel, IBM, Helwett-Packard, i Tut Systems utworzyło nowy standard sieciowy HPNA (lub HomePNA). Pomysł zapowiadał się bardzo ciekawie, gdyż nie było konieczności zakładania nowego okablowania - wystarczyła zwykła sieć telefoniczna. Głównym celem korzystania z sieci HPNA było udostępnienie łącza internetowego, plików i drukarek.
Standardy.
HPNA 1.0
Przepływność: 1 Mb/s
Pasmo: 5,5 - 9,5 MHz
Ramkowanie: 802.3
Metoda dostępu: CSMA/CD
Modulacja: PPM, skuteczność widmowa 0,16 b/Bd (bitów na Bod)
Brak wsparcia QoS.
W następnym standardzie przepustowość została zwiększona do 32 Mb/s.
HPNA 2.0
Pasmo: 4-10 MHz
Modulacja: QAM ("Quadrature Amplitude Modulation") 2-4 MBd &lt;2 MBd - FDQAM ("Frequency Diverse Quadrature Amplitude Modulation")
Algorytm unikania kolizji: DPFQ ("Distributed Fair Priority Queuing")

</doc>
<doc id="1204686" url="https://pl.wikipedia.org/wiki?curid=1204686" title="Daihatsu YRV">
Daihatsu YRV

Daihatsu YRV – to minivan produkowany w latach 2000-2005. Symbol YRV jest skrótem od angielskich słów "Young Recreational Vehicle", co doskonale obrazuje, dla jakiej grupy nabywców i do jakich celów był przeznaczony ten pojazd. To pięciodrzwiowe auto bazowało na modelu Sirion. 
Było dostępne z napędem na jedną lub obie osie, a w lepiej wyposażonych wersjach znajdująca się we wnętrzu tylna kanapa dawała się przesuwać, w celu powiększenia przestrzeni bagażowej. YRV mógł przewieźć cztery osoby lub bagaże o pojemności maksymalnej 1000 l (po złożeniu tylnej kanapy). 
W 2006 roku w ofercie zastąpił go model Materia.

</doc>
<doc id="1204689" url="https://pl.wikipedia.org/wiki?curid=1204689" title="Steh wieder auf">
Steh wieder auf

Steh wieder auf – pierwszy singel grupy Deine Lieblings Rapper, z płyty Dein Lieblingsalbum. Wideoklip do tego utworu wywołał duże kontrowersje z powodu sceny ukrzyżowania raperów.

</doc>
<doc id="1204694" url="https://pl.wikipedia.org/wiki?curid=1204694" title="Düsseldorf-Hamm (przystanek kolejowy)">
Düsseldorf-Hamm (przystanek kolejowy)

Düsseldorf-Hamm – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Posiada 1 peron.

</doc>
<doc id="1204702" url="https://pl.wikipedia.org/wiki?curid=1204702" title="Olgerd Dziechciarz">
Olgerd Dziechciarz

Olgerd Dziechciarz (ur. 1968 w Olkuszu) – polski poeta, prozaik, felietonista.
Życiorys.
Autor kilkunastu książek popularyzujących dzieje ziemi olkuskiej, w tym m.in.: "Średniowieczne mury w Olkuszu" (1995, 1998) "Heretycy regionu olkuskiego" (1998), "Przewodnika po ziemi olkuskiej" (ukazały się cztery części w latach 2000-2003) i "Olkuskie ongiś i dziś" (2008), "Dzieje Bukowna" (2017, współautor Jacek Sypień), "18 lat Galerii BWA w Olkuszu" (2020); pięciu tomów felietonów: "Siodłanie krowy czyli artykuły ostatniej potrzeby" (2003), "Partykularne interesy" (2005), "Olkusz dla opornych" (2006), "Olkusz dla średnio zaawansowanych" (2011), "W Olkuszu, czyli nigdzie" (2018), jedenastu tomów poetyckich: "Ubyt" (1996), "Podmioty codziennego użytku" (1999), "Autoświat" (2007), "Wiersze (p)różne" (2008), "Galeria Humbug" (2009), "Mniej niż zło" (2011), "Przewrócona ósemka" (2014), "Podest na piedestale" (2020), "Reperkusje. Symfonia wierszy żałosnych" (2021) oraz "MITYfikacje" (2016) i "OKAZJA CZYNI BOGA" (2018); dwie ostatnie książki wydał pod pseudonimem Tytus Żalgirdas, zbiorów opowiadań "Masakra" (2007), "Miasto Odorków" (2009), "poMazaniec" (2009), "Pakuska" (2014), wyboru humoresek "Graf von Mann" (2007) oraz powieści "Wielkopolski" (2012) "Małopolski" (2013) i Za"polski" (2020).
Ponadto zredagował kilkadziesiąt książek, m.in.: "Olkusz; Zagłada i pamięć" (2007, praca zbiorowa, współredakcja), albumy "Jacek Taszycki. Rysunki" (2005), "Jacek Taszycki. Malarstwo" (2006), Grzegorz Biliński "Wiejskie budownictwo drewniane i jego stan na ziemi olkuskiej" (2011), Henryk Osuch "Życie Emalierni" (2013), "Karol Wojtyła na ziemi olkuskiej" (2014).
Od 1990 roku współpracował z wieloma gazetami, w których opublikował kilka tysięcy wierszy, opowiadań, fragmentów powieści, felietonów, artykułów, reportaży i wywiadów (m.in. Tygodnik Powszechny, Gazeta Wyborcza, Więź, Twórczość, Odra, Akcent, Lampa, Trybuna Śląska, Dziennik Polski, Gazeta Krakowska), Wiadomości Zagłębia, Przegląd Olkuski, Kwartalnik Powiatu Olkuskiego. W 2017 roku został redaktorem naczelnym Kwartalnika literacko-artystycznego "Afront".
W latach 2002–2009 stały felietonista „Gazety Krakowskiej” (w dodatku „Małopolska Zachodnia”), a w 2015 „Gazety Wyborczej" („Gazeta w Krakowie")..
Członek Stowarzyszenia Dziennikarzy Polskich. Od 2001 r. instruktor ds. wystawienniczych w Małopolskiej Galerii Wystaw Artystycznych w Olkuszu (obecnie Galeria Sztuki Współczesnej Biuro Wystaw Artystycznych w Olkuszu). Prezes Fundacji Kultury AFRONT w Bukownie. 
Od 2005 r. wraz z poetą Łukaszem Jaroszem organizuje w ramach Galerii Literackiej przy BWA Olkusz Ogólnopolski Konkurs Poetycki im. Kazimierza Ratonia. Redaktor techniczny książek poetyckich wydawanych przez Galerię Literacką.
W 2013 r. Olgerd Dziechciarz wespół z Ireneuszem Cieślikiem, Krzysztofem Kocjanem i Dariuszem Rozmusem zostali laureatami Nagrody im. ks. Stanisława Musiała za inicjatywy społeczne na rzecz dialogu i współpracy chrześcijańsko-żydowskiej. 

</doc>
<doc id="1204709" url="https://pl.wikipedia.org/wiki?curid=1204709" title="Poświatowska">
Poświatowska



</doc>
<doc id="1204710" url="https://pl.wikipedia.org/wiki?curid=1204710" title="Rafał Górski">
Rafał Górski

Rafał Górski (ur. 22 września 1973 w Krakowie, zm. 4 lipca 2010 tamże) − polski działacz społeczny i demokratyczny, pisarz, publicysta, animator ruchu anarchistycznego, działacz związkowy, aktywista ruchów obrony praw lokatorskich.
Autor wielu książek, broszur i artykułów popularyzujących idee samorządności i spółdzielczości, jedna z najważniejszych postaci współczesnego ruchu anarchistycznego w Polsce.
Życiorys.
W latach 1988-1990 w Federacji Młodzieży Walczącej i Organizacji Młodzieżowej Konfederacji Polski Niepodległej. W drugiej połowie 1989 pełnił obowiązki szefa OM KPN w Krakowie. Działał w KPN do 1991. Mimo młodego wieku uczestniczył w walkach radykalnej młodzieży z ZOMO w maju 1989 w Krakowie (tzw. „krakowski maj 1989”) oraz w kampanii wyborczej Leszka Moczulskiego, który w wyborach kontraktowych ubiegał się o mandat z listy Konfederacji Polski Niepodległej w Krakowie. Brał udział także w manifestacjach KPN w Warszawie przeciwko wyborowi Wojciecha Jaruzelskiego na Prezydenta Polski, a w Krakowie w protestach pod konsulatem sowieckim, w okupacji gmachów ZSMP (wrzesień 1989) i PZPR (grudzień 1989), w walkach ulicznych w Nowej Hucie pod pomnikiem Lenina (grudzień 1989). Wspierał kampanię wyborczą KPN w wyborach do Rady Miasta Krakowa w 1990 oraz uczestniczył w proteście pod konsulatem sowieckim przeciwko agresji na Litwę (w styczniu 1991). Brał również udział w Marszach Szlakiem I Kompanii Kadrowej z Krakowa do Kielc.
Po 1991 związany m.in. z Federacją Anarchistyczną (sekcją krakowską), Komitetem Wolny Kaukaz i Komitetem Pomocy i Obrony Represjonowanych Pracowników. Był współorganizatorem i uczestnikiem wielu protestów społecznych (np. blokada budowy zapory w Czorsztynie), kilkukrotnie z tego powodu był zatrzymywany przez policję, także w związku z innymi akcjami protestacyjnymi.
W lutym 1995 zatrzymany i osadzony w areszcie śledczym w związku z zarzutem udziału w okupacji budynku Delegatury Ministerstwa Przekształceń Własnościowych w Krakowie oraz stawiania czynnego oporu policji podczas akcji „Tama Tamie” w Czorsztynie w lipcu 1992. Akcje w obronie Górskiego prowadzili anarchiści i członkowie KPN (m.in. ówczesny poseł Leszek Moczulski, który złożył za niego poręczenie). Skazany na karę grzywny i wypuszczony na wolność po trzech tygodniach prowadzonej w areszcie głodówki.8 lutego 2002 został aresztowany przez krakowskich policjantów pod zarzutem czynnej napaści na funkcjonariusza, do której miało dojść rok wcześniej, podczas akcji eksmisyjnej. Środowisko anarchistyczne uznało zatrzymanie za próbę uciszenia obywateli, gdyż na 9 lutego Górski planował demonstrację. W wielu miastach Polski anarchiści przeprowadzali akcje „Uwolnić Górskiego”, mające na celu zwrócenie uwagi na jego bezpodstawne − ich zdaniem − aresztowanie. W procesie Górski został skazany na karę ośmiu miesięcy pozbawienia wolności w zawieszeniu na dwa lata.
Od początku istnienia powstałego w 2001 anarchosyndykalistycznego związku zawodowego Inicjatywa Pracownicza aktywny w jego strukturach, wielokrotnie wybierany delegatem na konferencje krajowe i zagraniczne. Był też głównym inicjatorem założonej w 2008 Komisji Środowiskowej IP w Krakowie.
Od tego samego roku uczestniczył w działaniach krakowskich środowisk lokatorskich. Był pomysłodawcą i jednym z redaktorów biuletynu „Sprawa Lokatorska”, brał udział w blokadach eksmisji „na bruk”, w demonstracjach i happeningach prowadzonych w obronie praw lokatorskich.
Od 2006 zmagał się z chorobą nowotworową. We wrześniu 2009 stan jego zdrowia uległ pogorszeniu, przeszedł dwie operacje.
Rafał Górski zmarł 4 lipca 2010 w Krakowie w wieku 37 lat.
Publicystyka.
Górski szeroko publikował na łamach prasy anarchistycznej i robotniczej m.in. w Innym Świecie, Mać Pariadce, Przeglądzie Anarchistycznym, Recyklingu Idei czy Trybunie Robotniczej. W latach 2000-2004 współredagował pismo anarchistyczne A-tak. W swoich tekstach zajmował się głównie teorią i praktyką demokracji uczestniczącej, historią anarchizmu i syndykalizmu na ziemiach polskich oraz popularyzowaniem idei spółdzielczości. W 2007 ukazała się jego najważniejsza publikacja książkowa "Bez państwa. Demokracja uczestnicząca w działaniu". Jak pisze wydawca, "Bez państwa" ma ukazywać „odpowiedź na kryzys demokracji liberalnej”. Podzielona na trzy części książka pokazuje jak postulaty demokracji uczestniczącej stosowane są w samorządach, zakładach pracy oraz sądownictwie. Odwołując się do przykładów zarówno z zagranicy, jak i z Polski, autor przedstawia demokrację uczestniczącą w teorii i w praktyce. Książka obala też, co pisze autor przedmowy, „wiele mitów narosłych wokół demokracji uczestniczącej: że jest to system piękny, ale niemożliwy do zrealizowania”. W 2008 wyszła drukiem ostatnia książka Górskiego, zbeletryzowana historia aktów przemocy dokonywanych w walce z uciskiem społecznym i narodowościowym, "Polscy zamachowcy". Rok później, w kwietniu 2009, ukazał się jego artykuł "A gdyby transport był bezpłatny?", ukazujący społeczne wartości bezpłatnej komunikacji miejskiej. Tekst odbił się szerokim echem w środowiskach ekologicznych i lewicowych; chętnie wklejany na portalach internetowych i listach dyskusyjnych, był też inspiracją dla akcji na rzecz bezpłatnej komunikacji miejskiej we Wrocławiu „Nie kasuj”.

</doc>
<doc id="1204718" url="https://pl.wikipedia.org/wiki?curid=1204718" title="Antwerpen-Zuid">
Antwerpen-Zuid

Antwerpen-Zuid – stacja kolejowa w Antwerpii, w regionie Flandria, w Belgii. Stacja posiada 2 perony. Do 2023 roku stacja ma zostać zomodernizowana.

</doc>
<doc id="1204721" url="https://pl.wikipedia.org/wiki?curid=1204721" title="Adam Sobiczewski">
Adam Sobiczewski

Adam Sobiczewski (ur. 21 sierpnia 1931 w Skierniewicach, zm. 20 października 2017 w Warszawie) – polski fizyk, zajmujący się fizyką teoretyczną i fizyką jądrową, członek rzeczywisty Polskiej Akademii Nauk.
Życiorys.
Ukończył w 1955 studia na Uniwersytecie Warszawskim w zakresie matematyki, a rok później na Politechnice Warszawskiej w zakresie techniki fal ultrakrótkich. Od 1956 pracował na Wydziale Łączności Politechniki Warszawskiej. W 1962 przeniósł się do Instytutu Badań Jądrowych. W 1964 na Uniwersytecie Warszawskim uzyskał stopień doktora nauk matematyczno-fizycznych. Habilitację otrzymał w 1969 w Instytucie Badań Jądrowych. W 1976 mianowany profesorem nadzwyczajnym, a w 1989 zwyczajnym. Po podziale Instytutu w 1982 pracował w Instytucie Problemów Jądrowych im. Andrzeja Sołtana w 2011 przekształconym w Narodowe Centrum Badań Jądrowych. W 1998 został członkiem korespondentem PAN, a w 2013 członkiem rzeczywistym Akademii. Od 1997 był członkiem korespondentem Polskiej Akademia Umiejętności. Był też członkiem Polskiego Towarzystwa Fizycznego oraz Towarzystwa Naukowego Warszawskiego.
W 2001 otrzymał tytuł doktora "honoris causa" Uniwersytetu Marii Curie-Skłodowskiej w Lublinie.
W 1995 otrzymał Nagrodę Fundacji na rzecz Nauki Polskiej za prace, w których zostało przewidziane istnienie nieoczekiwanie bardzo stabilnych jąder atomowych najcięższych pierwiastków.
Odznaczony Krzyżem Kawalerskim Orderu Odrodzenia Polski oraz Złotym Krzyżem Zasługi. Jest pochowany na Cmentarzu Wojskowym na Powązkach (A 17, rząd 8, grób 10).

</doc>
<doc id="1204728" url="https://pl.wikipedia.org/wiki?curid=1204728" title="Skandynawski Turniej Czterech Skoczni">
Skandynawski Turniej Czterech Skoczni



</doc>
<doc id="1204733" url="https://pl.wikipedia.org/wiki?curid=1204733" title="Sabine Lisicki">
Sabine Lisicki

Sabine Katharina Lisicki (niem. , ur. 22 września 1989 w Troisdorfie) – niemiecka tenisistka pochodzenia polskiego, finalistka wielkoszlemowego turnieju Wimbledon 2013 w grze pojedynczej, czwarta na Letnich Igrzyskach Olimpijskich 2012 w grze mieszanej, reprezentantka kraju w Pucharze Federacji. Podczas turnieju w Stanford w 2014 roku ustanowiła rekord szybkości serwisu wśród kobiet – prawie 211 km/h.
Kariera.
Sabine Lisicki otrzymała licencję profesjonalistki w 2006. Podczas pierwszego turnieju w karierze w portugalskiej Coimbrze dotarła do drugiej rundy, a już we wrześniu tego samego roku – do półfinału imprezy w Mollerussa. W następnym roku dzięki dzikiej karcie zadebiutowała w kwalifikacjach do imprezy WTA Tour, odbywającej się w Berlinie. Dochodząc do drugiej rundy eliminacji pokonała znaną deblistkę reprezentującą wówczas Zimbabwe – Carę Black. W pozostałych występach w WTA i ITF odpadała we wczesnych rundach. Rok później, także w Berlinie, pierwszy raz zagrała w turnieju głównym, przegrywając z Włoszką Marą Santangelo w pierwszym meczu. W 2007 wygrała dwa turnieje ITF (w Jersey i w Toronto), a w dwóch innych odpadła w finale. Podczas Australian Open 2008 przechodząc przez eliminacje dotarła do turnieju głównego, w którym w I rundzie pokonała turniejową „szesnastkę” – Rosjankę Dinarę Safinę 7:6, 4:6, 6:2. W drugim pojedynku pokonała Ukrainkę Mariję Korytcewą 6:1, 7:5, w III rundzie (1/16 finału) odpadła po meczu z Dunką Caroline Wozniacki w trzech setach.
19 kwietnia 2009 wygrała swój pierwszy turniej WTA, Family Circle Cup 2009 w Charleston, gdzie kolejno pokonała: Marie-Ève Pelletier 7:5, 6:4, Lenkę Wienerovą 6:4, 6:3, Venus Williams 6:4, 7:6(5), Jelenę Wiesninę 6:4, 6:0, Marion Bartoli 6:3, 6:1, a w finale zwyciężyła nad wyżej notowaną Caroline Wozniacki 6:2, 6:4. Po tym zwycięstwie awansowała na 43. miejsce w rankingu WTA. Pod koniec sezonu 2009, w październiku dotarła do finału halowego turnieju w Luksemburgu FORTIS Championships Luxembourg, gdzie przegrała z Timeą Bacsinszky 2:6, 5:7.
Drugi singlowy tytuł rangi WTA zdobyła 13 czerwca 2011 wygrywając turniej na trawiastych kortach w Birmingham, pokonując w finale turniejową „czwórkę” Danielę Hantuchovą 6:3, 6:2. Na Wimbledonie, grając dzięki dzikiej karcie, dotarła do półfinału, który przegrała z Mariją Szarapową wynikiem 4:6, 3:6. Na kortach All England Lawn Tennis and Croquet Club Lisicka dotarła do finału gry podwójnej w parze z Samantą Stosur, w którym przegrały z parą Květa Peschke/Katarina Srebotnik 3:6, 1:6. Pod koniec sierpnia, podczas turnieju Texas Tennis Open 2011 w Dallas odniosła trzecie turniejowe zwycięstwo w karierze. W finale pokonała Aravane Rezaï 6:2, 6:1, a w całym turnieju straciła 13 gemów.
Na przełomie lipca i sierpnia 2012 uczestniczyła w turnieju olimpijskim w Londynie. W grze pojedynczej odpadła w trzeciej rundzie, po przegranym 7:6(8), 4:6, 3:6 pojedynku z Mariją Szarapową. W grze podwójnej razem z Angelique Kerber odpadły w drugiej rundzie, w której zmierzyły się z siostrami Williams i przegrały z nimi 6:2, 7:5. W mikście razem z Christopherem Kasem osiągnęła czwarte miejsce. W meczu o finał ulegli Laurze Robson i Andy’emu Murrayowi, a w spotkaniu o trzecie miejsce przegrali z Lisą Raymond i Mikiem Bryanem 3:6, 6:4, 4-10.
W sezonie 2013 osiągnęła finał zawodów w Pattayi. Uległa w nim Marii Kirilenko wynikiem 7:5, 1:6, 6:7(1). W lutym awansowała także do finału turnieju w Memphis, ale w meczu z Mariną Erakovic skreczowała przy stanie 1:6. Pod koniec kwietnia zwyciężyła po raz drugi w karierze w zawodach deblowych rozgrywanych w Stuttgarcie. Razem z Moną Barthel w finale pokonały Bethanie Mattek-Sands i Sanię Mirzę 6:4, 7:5. Podczas Wimbledonu osiągnęła finał zawodów singlowych, w którym uległa Marion Bartoli 1:6, 4:6. Była pierwszą Niemką w finale Wimbledonu od 1999, kiedy ten etap rozgrywek osiągnęła Steffi Graf.
W sezonie 2014 razem z Martiną Hingis awansowały do finału zawodów rangi WTA Premier Mandatory w Miami, w którym pokonały wynikiem 4:6, 6:4, 10–5 parę Jekatierina Makarowa–Jelena Wiesnina. W grze pojedynczej Lisicki doszła do ćwierćfinału Wimbledonu, wygrała w Hongkongu oraz pokonała m.in. Anę Ivanović i Eugenie Bouchard. Zakończyła rok na 27. miejscu w singlu i 72. w deblu.
Rok 2015 zaczęła od Brisbane, gdzie w parze z Hingis pokonała w finale parę Caroline Garcia-Katarina Srebotnik. W Indian Wells doszła do ćwierćfinału w grze podwójnej (partnerka Andrea Petković) i półfinału w pojedynczej, natomiast w Miami osiągnęła singlowy ćwierćfinał (po drodze wygrała ponownie z Ivanović). Później zagrała m.in. w półfinale Birmingham i IV rundzie US Open. Ostatecznie zajęła 32. miejsce w singlu i 84. w deblu.
Kolejny sezon był mniej udany (odpowiednio 92. i 104. pozycja). Największymi sukcesami stały się: półfinał gry podwójnej w Stuttgarcie (partnerka Lucie Šafářová) oraz III runda singlowego Wimbledonu (pokonana m.in. Samantha Stosur) i deblowego US Open (partnerka Ałła Kudriawcewa).
Życie prywatne.
Rodzice tenisistki, Richard i Elisabeth pochodzą z Polski i po ukończeniu studiów, w 1979 r. jako przesiedleńcy wyjechali do Niemiec Zachodnich (rodzina ze strony ojca miała niemieckie korzenie). Osiedlili się w Bonn. W 2016 roku tenisistka zakończyła związek z niemieckim aktorem – Oliverem Pocherem. Wcześniej spotykała się z pływakiem – Benjaminem Starke.

</doc>
<doc id="1204738" url="https://pl.wikipedia.org/wiki?curid=1204738" title="Teistyczny ewolucjonizm">
Teistyczny ewolucjonizm

Teistyczny ewolucjonizm (kreacjonizm ewolucyjny) – postawa filozoficzna zakładająca, że naukowy opis obserwowalnego świata, w szczególności opis ewolucji biologicznej i początku Wszechświata, jest zgodny z prawdami religijnymi dotyczącymi relacji Bóg-stworzenie. Zakłada ona ciągłą ingerencję Boga w stworzenie, nieodróżnialną jednak przy użyciu metodologii nauk przyrodniczych od zjawisk naturalnych. Pogląd ten związany jest z koncepcją teologiczną uważającą, że akt stwarzania nie był jednostkowym wydarzeniem, lecz rozłożony jest na cały czas trwania Wszechświata.
Pogląd ten stoi w opozycji wobec monizmu materialistycznego, zakładającego, że nie istnieją zjawiska wykraczające poza zakres badań nauk przyrodniczych. Jednocześnie pogląd ten jest przeciwny klasycznym poglądom kreacjonistycznym oraz ich kontynuacji w postaci koncepcji inteligentnego projektu. Obu tym przeciwnym grupom postaw zarzuca mieszanie perspektywy filozoficznej z przyrodoznawczą.
Geneza.
Do XIX wieku w krajach o tradycji chrześcijańskiej i muzułmańskiej zasadniczo istniało przekonanie, że stworzenie świata według Biblii jest dość wiernym zapisem historii naturalnej. W tym duchu James Ussher obliczył, że Ziemię wraz z zamieszkującymi ją istotami stworzono ok. 4000 lat przed narodzeniem Jezusa, podał nawet dokładną datę dzienną. Filozofowie mieli jednak zróżnicowane podejście do szczegółów, a pewne elementy myślenia ewolucyjnego pojawiały się już od starożytności. Tendencje do niedosłownego interpretowania zapisów biblijnych były obecne już u podstaw judaizmu, np. u faryzeuszy i chrześcijan, np. u Augustyna z Hippony, choć nie były powszechnie przyjmowane. Augustyn twierdził, że co prawda Bóg stworzył wszystko w jednym momencie, ale w formie potencjalnej, a dopiero zawarte w stworzonej materii tzw. przyczyny zalążkowe rozwijają się w odpowiednim czasie w nowe byty. Początkowo odkrycia naukowe ery nowożytnej dostosowywano do modelu Arystotelesa przejętego przez chrześcijaństwo, rozwijając fizykoteologię. Dalszy rozwój geologii i biologii zrodził wątpliwości co do słuszności przekonań o niezmienności świata opartych o arystotelizm, czego uwieńczeniem w zakresie biologii było ogłoszenie teorii ewolucji przez Darwina i Wallace'a. Sam Darwin był powściągliwy w wyrażaniu poglądów religijnych, jednak uważał, że ewolucja biologiczna może być przejawem działalności Boga, a ponadto taka wizja Boga jest bardziej doniosła niż wizja Boga podobnego do rzemieślnika wytwarzającego z osobna różne gatunki nieraz różniące się jedynie niuansami.
Teoria Darwina nie była pierwszą i jedyną wizją ewolucyjnej przemiany świata, ale to ona stała się przełomowa, oddziałując silnie na inne sfery. W filozofii została podjęta, przy okazji też przekształcona, m.in. przez Henriego Bergsona i Pierre'a Teilharda de Chardin. Ten ostatni był jezuitą i podjął próbę powiązania wprost teorii ewolucji z teologią katolicką. Jeszcze wcześniej jednym z pierwszych biologów próbujących powiązać z chrześcijaństwem teorię Darwina wkrótce po jej opublikowaniu był St. George Jackson Mivart, który ostatecznie popadł w konflikt z Kościołem. Podstawy współczesnego kreacjonizmu ewolucyjnego zostały opracowane przez katolickich filozofów: Pierre'a Teilharda de Chardin, Karla Rahnera i Antonina Sertillanges'a. Według pierwszego z nich ewolucyjne powstawanie nowych bytów jest efektem działania Boga. Akt stwarzania trwa przez cały czas trwania stworzonych bytów. W jego ujęciu stwarzanie nowych bytów polega na łączeniu niepowiązanych pierwotnie elementów w nowe byty, które mają coraz wyższy stopień. Również dwaj pozostali myśliciele twierdzili, że powstawanie nowych bytów, a więc i gatunków biologicznych, ma równocześnie podwójny charakter – teologiczny jako stwarzanie przez Boga i biologiczny jako transformacja z wcześniej istniejących gatunków. Oprócz myślicieli katolickich również wśród duchownych anglikańskich już w XIX wieku byli zwolennicy rozpatrywania ewolucji jako przejawu działania Boga. Przykładem jest arcybiskup Frederick Temple, A.L. Moore czy J. Iverach. Kontynuacją poglądów tej ostatniej grupy jest panenteizm.
Zwolennicy teistycznego ewolucjonizmu, czy właściwie – kreacjonizmu ewolucyjnego, podkreślają teologiczny sens stworzenia świata i kreacji w ogóle w ujęciu Tomasza z Akwinu. Zgodnie z nim pojęcie kreacji nie mówi o następstwach czasowych i przyczynowo-skutkowych, ale o tym, że byty stworzone są podtrzymywane w istnieniu przez stwórcę. W tym ujęciu nie ma znaczenia, czy byty stworzone miały jakikolwiek początek w czasie, czy też istnieją odwiecznie. Wśród przedstawicieli tego nurtu panuje pogląd, że powstanie życia i powstanie nowych gatunków jest efektem działania praw przyrody, jednak według niektórych przejście od psychiki do duchowości wymagało bardziej bezpośredniej interwencji Boga.
Alternatywne poglądy na stworzenie świata i powstawanie gatunków.
Równolegle do rozwoju poglądów wiążących ewolucjonizm z chrześcijaństwem rozwijały się nurty krytyki teorii ewolucji odwołujące się do argumentów religijnych, których podstawą jest uznanie, że jeżeli odkrycia nauki, zwłaszcza kosmologii i biologii ewolucyjnej, są sprzeczne z zawartym w świętych księgach opisem stworzenia świata, to te odkrycia są fałszywe. W Europie i Ameryce nurty te, znane jako kreacjonizm religijny, odwołują się głównie do którejś z religii abrahamicznych. Dopuszczają one jedynie dosłowne interpretacje Biblii, czyli reprezentują fundamentalizm biblijny, i powstały na początku XX w. w opozycji do tendencji do metaforycznego odczytywania niektórych opowieści zawartych w Biblii. W odróżnieniu od kreacjonizmu ewolucyjnego (teistycznego ewolucjonizmu) nurty te twierdzą, że odkrycia naukowe potwierdzają historie biblijne, np. potop. Czołową postacią kreacjonizmu był William Bryan. Po kolejnych potwierdzeniach teorii ewolucji i jej modyfikacjach wynikających z rozwoju biologii (do postaci syntetycznej teorii ewolucji, neodarwinizmu) pierwotny kreacjonizm religijny ustąpił tzw. „kreacjonizmowi naukowemu”. W drugiej połowie XX wieku jego echa można było znaleźć w wypowiedziach Macieja Giertycha, a także w publikacjach denominacji nieuznających metaforycznej interpretacji przekazu biblijnego, np. Świadków Jehowy. Kontynuacją kreacjonizmu tego typu, bez bezpośredniego odwoływania się do boskiego stwórcy, jednak odwołującą się do inteligentnego projektanta jest koncepcja inteligentnego projektu.
Z drugiej strony ogłoszenie teorii ewolucji wzmocniło pogląd głoszący, że przyjęcie wyjaśnień naukowych wymusza całkowite odrzucenie koncepcji religijnych, prowadzący do monizmu materialistycznego. Taki pogląd jest reprezentowany przez niektórych naukowców, a propagowali go Ernst Haeckel czy Benedykt Dybowski. Został też podjęty przez ideologów, zwłaszcza Engelsa. Nurt ten kontynuowany jest w ramach tzw. nowego ateizmu m.in. przez Richarda Dawkinsa czy Daniela Dennetta.
O ile obydwie powyższe postawy łączą naturalizm metodologiczny i naturalizm metafizyczny, o tyle u podstaw teistycznego ewolucjonizmu leży rozróżnienie między tymi dwoma zakresami naturalizmu oraz połączenie naturalizmu metodologicznego – obowiązującego w naukach przyrodniczych – z metafizycznym supernaturalizmem. Zwolennicy teistycznego ewolucjonizmu uważają, że ze względu na konieczność odróżniania płaszczyzn poznawczych przyrodniczej oraz filozoficznej i teologicznej zarówno próby obalania tez teologicznych przy pomocy argumentów przyrodniczych, jak i odwrotne, są błędami kompetencyjnymi. W związku z tym podstawowym zarzutem wysuwanym przez zwolenników teistycznego ewolucjonizmu wobec przedstawicieli innych postaw jest mieszanie tych płaszczyzn poznawczych zarówno przez kreacjonistów odrzucających ewolucję biologiczną, jak i przyrodników odrzucających teologiczną relację świata ze stwórcą.
Stanowisko wobec nauki.
Ewolucjonizm teistyczny nie neguje przydatności metodologii naukowej do opisu Wszechświata. Uznaje jedynie, że opis ten jest prawdziwy w zakresie poznawalnym przy pomocy metod naukowych, ale nie wyczerpuje całości obrazu, a metafizyka pozwala na próby interpretacji wykraczające poza zjawiska fizyczne. Z tej przyczyny w debacie ewolucjonizm-kreacjonizm zwolennicy kreacjonizmu ewolucyjnego zajmują miejsce po stronie ewolucjonizmu, uważając, przeciwnie niż klasyczni kreacjoniści, że kreacjonizm jest wyłącznie postawą filozoficzno-religijną, a nie naukową.
Zwolennicy teistycznego ewolucjonizmu krytykują postać kreacjonizmu określaną przez własnych zwolenników jako kreacjonizm naukowy z dwóch perspektyw. Z punktu widzenia nauki stwierdzają, że nosi ona znamiona pseudonauki. Krytykują też postawę, w której stwórca to tzw. Bóg białych plam. Z punktu widzenia katolicyzmu wykazują natomiast niezgodność leżącego u jej podstaw fundamentalizmu biblijnego z doktryną katolicką.
Wśród naukowców badających mechanizmy ewolucji biologicznej oprócz zadeklarowanych ateistów, istnieją także tacy, którzy nie wykluczają interpretacji ewolucji jako rodzaju kreacji. Asa Gray (prezbiterianizm), amerykański botanik, współpracownik Darwina i propagator jego tez, znany jest z dewizy „Dobór naturalny nie jest sprzeczny z teologią naturalną”. Szkocki przyrodnik Henry Drummond w 1883 roku wydał książkę „Natural Law in the Spiritual World”, a następnie „The Ascent of Man”, rozważając ewolucję biologiczną i duchową. Theodosius Dobzhansky (prawosławie), jeden z twórców syntetycznej teorii ewolucji, w eseju „Nothing in Biology Makes Sense Except in the Light of Evolution” przywołał Teilharda de Chardin, deklarował się jako równocześnie kreacjonista i ewolucjonista, twierdząc, że ewolucja jest sposobem kreacji. Robert James Berry (anglikanizm), genetyk populacyjny, m.in. profesor University College London, opisał swoją wizję relacji wiary i biologii w książce „Bóg i biolog: wiara a nauki przyrodnicze”. Podobne podejście przyjął autor książki „Finding Darwin's God”, Kenneth Miller (rzymski katolicyzm), biolog zaangażowany w walkę z nauczaniem kreacjonizmu i inteligentnego projektu w szkołach. Francis Collins (ewangelikalizm), genetyk kierujący Projektem poznania ludzkiego genomu, krytykujący klasyczny kreacjonizm i koncepcję inteligentnego projektu, jest również autorem książki „The Language of God”. Wątki religijne w swoich badaniach ewolucji poruszają paleontolodzy tacy jak Simon Conway Morris (anglikanizm) i Robert Bakker (pentekostalizm). Z kolei panenteizm rozwijany był przez biochemika Arthura Peacocke'a.
Stanowisko Kościoła katolickiego.
Wiele Kościołów, w tym Kościół katolicki, początkowo nie zajmowało stanowiska w kwestii darwinowskiej teorii ewolucji, gdyż kwestia ta nie jest uznawana za istotną dla kwestii zbawienia. Niektórzy ich przedstawiciele dosłownie interpretując stworzenie świata według Biblii reprezentowali mimo to postawę negatywną. Wśród hierarchów kościelnych niemal od razu wskazujących na brak sprzeczności teorii Darwina z chrześcijaństwem był anglikański arcybiskup Frederick Temple. W połowie XX w. papież Pius XII, potępiając pewne filozoficzne konsekwencje ewolucjonizmu, tworząc encyklikę Humani generis, przyznał, że teoria ewolucji biologicznej może mieć zastosowanie do człowieka, z wyłączeniem jego duszy. Paweł VI zaznaczył, że ewolucja biologiczna ma status teorii naukowej, a nie hipotezy, a wydana przez niego soborowa konstytucja apostolska Gaudium et spes stwierdza, że rzetelnie prowadzone badania naukowe nie prowadzą do wniosków sprzecznych z wiarą. Jan Paweł II kontynuował to podejście, twierdząc, że postępy nauki wskazują na to, że ewolucjonizm jest czymś więcej niż hipotezą. Za jego pontyfikatu Papieska Komisja Biblijna wydała dokument Interpretacja Pisma Świętego w Kościele katolickim, w którym m.in. skrytykowała fundamentalizm biblijny jako niezgodny z Tradycją Kościoła. W XX wieku kreacjonizm ewolucyjny stał się elementem filozofii przyrody prezentowanej na katolickich uczelniach i bywa traktowany jako zgodny z nauką katolicką, mimo że nie jest elementem oficjalnej doktryny katolicyzmu. Do ośrodków myśli katolickiej rozwijających ten nurt pod koniec XX wieku należała m.in. Akademia Teologii Katolickiej w Warszawie.
Wśród przedstawicieli Kościołów chrześcijańskich propagujących ten pogląd znajdują się m.in. w teologowie katoliccy:
Stanowisko innych wyznań.
Świadkowie Jehowy odrzucają pogląd, że Bóg posłużył się ewolucją, by powołać do istnienia różne formy życia. Uważają, że jest niezgodny z Biblią, która podaje, że Bóg stworzył ludzi oraz rośliny i zwierzęta „według ich rodzajów”. Stworzył wszystkie podstawowe rodzaje roślin i zwierząt oraz doskonałą pierwszą parę ludzką. Jednocześnie twierdzą, że Biblia nie zaprzecza obserwacjom naukowym, które wskazują, że w obrębie poszczególnych rodzajów organizmów żywych mogą zachodzić różne zmiany. W rezultacie powstały znane dzisiaj gatunki, które w wielu wypadkach znacząco się od siebie różnią.
Zbliżone światopoglądy.
Inną nieco odmianą konsekwentnych prób godzenia teizmu i światopoglądu naukowego jako harmonijnie uzupełniających się sfer ludzkiego poznania są np. zasada NOMA („Nie Obejmujące Się Magisteria”) czy koncepcja „BioLogos”. Te koncepcje jednak oparte są na tych samych, co w klasycznym ewolucyjnym teizmie, kwestionowanych przez innych argumentach. Podstawową różnicą między ewolucyjnym kreacjonizmem a podejściem NOMA są konsekwencje filozoficzno-światopoglądowe. Kreacjonizm ewolucyjny zakłada, że ewolucja darwinowska jest działaniem Boga, a więc zakłada teizm, podczas gdy ortodoksyjna zasada NOMA prowadzi do agnostycyzmu. Według zasady NOMA obserwacje naukowe nie pozwalają ani na wyciąganie wniosków potwierdzających teizm, ani ateizm.
Odmienny sposób łączenia teizmu i nauki poprzedzała teologia naturalna, czyli dziedzina łącząca teologię i nauki czy też protonauki w czasach, gdy nauki przyrodnicze były częścią filozofii. Wówczas część zjawisk naturalnych starano się opisywać w sposób naukowy lub protonaukowy, a w miejscach, gdzie ten opis okazywał się niewystarczający, zakładano nadzwyczajną interwencję boską, co wprowadzało koncepcję Boga luk, czego pozostałości zauważalne są również współcześnie. Niektóre jej nurty, prowadzące do dziewiętnastowiecznego i współczesnego kreacjonizmu zwanego naukowym, reprezentowane m.in. przez Williama Paleya, zostały skrytykowane z teologicznego punktu widzenia przez Johna H. Newmana w połowie XIX w., a następnie z naukowego po opublikowaniu "O pochodzeniu gatunków" Darwina.

</doc>
<doc id="1204739" url="https://pl.wikipedia.org/wiki?curid=1204739" title="Kaarlo Lauri Torvald Malmberg">
Kaarlo Lauri Torvald Malmberg



</doc>
<doc id="1204740" url="https://pl.wikipedia.org/wiki?curid=1204740" title="Ferrari 125 S">
Ferrari 125 S

Ferrari 125 S (zwane również 125 lub 125 Sport) – pierwszy samochód wyprodukowany przez włoską firmę Ferrari w latach 40. Samochód zadebiutował 11 maja 1947 roku na torze wyścigowym w miasteczku Piacenza. Auto wyposażono w widlasty dwunastocylindrowy silnik o pojemności 1,5 litra (jest to prawdopodobnie najmniejszy silnik V12 w historii motoryzacji). Nadwozie zaprojektowane zostało przez Gioachino Colombo oraz Giuseppe Busso. Wyprodukowano 2 egzemplarze Ferrari 125 S, aby spełnić wymagania homologacyjne dla Formuły 2. Żaden z egzemplarzy nie zachował się do dnia dzisiejszego, ponieważ samochody rozebrano na części, które posłużyły do zbudowania kolejnego modelu Ferrari 159 S. Silnik z modelu 159 S po niewielkich modyfikacjach został wykorzystany następnie w modelu Ferrari 166. 
Aby legenda Ferrari wciąż była żywa w 1987, włoska manufaktura Michelotto tradycyjnymi metodami produkcji, z oryginalnych części obudowała model 125 S o seryjnym numerze 90125. Mimo wszystkich dokonanych zabiegów auto nosi statut repliki.
Dane techniczne.
"Źródło:"
Ogólne
Osiągi
Napęd
Udział w wyścigach.
Ferrari 125 S debiutowało w maju 1947 roku 125 na Circuito di Piacenza prowadzone przez Franco Cortese. Auto nie było wystarczająco sprawne aby ukończyć wyścig, ale zaprezentowało się szczególnie dobrze w pojedynkach z szybkim Maserati 6CS 1500s.
14 dni później 125 S wywalczyło pierwsze zwycięstwo dla teamu Ferrari w Grand Prix Rzymu na torze Caracalla, prowadzone również przez Cortese. 
Ferrari 125 S nie zdołało wygrać prestiżowego wyścigu Mille Miglia w 1947 roku, ale wygrało 6 z 14 wyścigów tamtego roku.

</doc>
<doc id="1204746" url="https://pl.wikipedia.org/wiki?curid=1204746" title="Bremen Sebaldsbrück">
Bremen Sebaldsbrück

Bremen Sebaldsbrück – przystanek kolejowy w Bremie, w Niemczech. Przystanek posiada 1 peron.

</doc>
<doc id="1204748" url="https://pl.wikipedia.org/wiki?curid=1204748" title="Yung Wun">
Yung Wun

Yung Wun, właśc. James Anderson (ur. w 1980 w Atlancie) – amerykański raper.
Życiorys.
Yung Wun urodził się w Atlancie. Dorastał na osiedlu Eastlake Meadows, zwanym „Little Vietnam”. Szybko wmieszał się w gangsterskie środowisko. W wieku sześciu lat zaczął swoją zbrodniczą działalność. Miał potem problemy z policją, co spowodowało, że trafił pod sąd dla nieletnich. James znalazł pocieszenie w pisaniu tekstów, w których wyrażał, co czuje. Wygrał też kilka nagród na konkursach pisarskich. Jego babcia, Vera, wielokrotnie namawiała go, by zmienił swoje życie. Kiedy James był jeszcze młody, Vera zmarła. Jej śmierć go bardzo przejęła. Pamiętając jej słowa, postanowił zmienić swoje życie.
Kariera.
Zainspirowany przez prace swoich idoli, 2Paca, Biggie’go i DMX-a, Yung Wun zaczął pokazywać swój talent, występując na różnych koncertach. Wystąpił również na kilku południowych albumach i mixtape’ach. W 1998 podpisał kontrakt z Dark Society Recordings. Tam nagrał swój demowy album, który został przekazany Swizz Beatzowi. Styl Yung Wuna od razu spodobał się Swizzowi, który zaproponował Dark Society Recordings kontrakt z jego wytwórnią Full Surface. Yung Wun wystąpił kilku znanych albumach. Wystąpił na remiksie „Down Bottom” na singlu Drag-Ona „Spit These Bars”. Później znów wystąpił z Drag-Onem na remiksie „Trouble”. Rapował ze Snoop Doggiem, Scarface’em i Jadakissem na „WW III” z albumu Ruff Ryders, „Ryde or Die Vol. 2”. Pojawił się również na „What You Ride For?” z pierwszego solowego albumu Jadakissa i na kilku mixtape’ach DJ Smallza. W 2004 roku wydał swój debiutancki album „The Dirtiest Thirstiest.
Dyskografia.
Albumy.
Solo
Z Ruff Ryders
Gościnnie.
DJ Smallz

</doc>
<doc id="1204752" url="https://pl.wikipedia.org/wiki?curid=1204752" title="III Statut Litewski">
III Statut Litewski



</doc>
<doc id="1204753" url="https://pl.wikipedia.org/wiki?curid=1204753" title="Elektrolux">
Elektrolux

Elektrolux – niemiecka wytwórnia płytowa z miasta Offenbach am Main działająca w obszarze muzyki ambient, downbeat, electro, zapoczątkowana w 1995 roku przez Alexa Azary.
W roku 2002 wydzielona została subwytwórnia Mikrolux wydająca muzykę eksperymentalną i klubową.

</doc>
<doc id="1204755" url="https://pl.wikipedia.org/wiki?curid=1204755" title="Düsseldorf Wehrhahn">
Düsseldorf Wehrhahn

Düsseldorf Wehrhahn – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Przystanek ma jeden peron.

</doc>
<doc id="1204756" url="https://pl.wikipedia.org/wiki?curid=1204756" title="II Statut Litewski">
II Statut Litewski



</doc>
<doc id="1204757" url="https://pl.wikipedia.org/wiki?curid=1204757" title="I Statut Litewski">
I Statut Litewski



</doc>
<doc id="1204760" url="https://pl.wikipedia.org/wiki?curid=1204760" title="Płatek śniegu">
Płatek śniegu



</doc>
<doc id="1204763" url="https://pl.wikipedia.org/wiki?curid=1204763" title="Nadejda Mountbatten">
Nadejda Mountbatten



</doc>
<doc id="1204764" url="https://pl.wikipedia.org/wiki?curid=1204764" title="Curtis Davies">
Curtis Davies

Curtis Davies (ur. 15 marca 1985 w Londynie) – angielski piłkarz występujący na pozycji obrońcy w Derby County. Posiada również obywatelstwo Sierra Leone.

</doc>
<doc id="1204770" url="https://pl.wikipedia.org/wiki?curid=1204770" title="Całkowity nieprawidłowy spływ żył płucnych">
Całkowity nieprawidłowy spływ żył płucnych



</doc>
<doc id="1204780" url="https://pl.wikipedia.org/wiki?curid=1204780" title="Kim Kolwiek (postać)">
Kim Kolwiek (postać)

Kimberly Ann Kolwiek (znana jako Kim Kolwiek) – tytułowa postać z animowanego serialu Disneya "Kim Kolwiek".
W polskiej wersji głosu użyczyła jej Anna Gajewska, a w angielskiej Christy Carlson Romano. W adaptacji live action grana przez Sadie Stanley.
Pierwszy odcinek z Kim pojawił się w czerwcu 2002 roku w USA. Z czasem stała się bardzo popularna, nie tylko w Stanach Zjednoczonych, ale także w Europie, m.in. w Niemczech i Polsce. Na początku powstały 3 sezony tego serialu. Jednak fani ubłagali reżyserów o czwarty sezon. Pierwszy odcinek z czwartego sezonu miał premierę w Polsce 14 września. Seria kończy się odcinkiem "Graduation".

</doc>
<doc id="1204783" url="https://pl.wikipedia.org/wiki?curid=1204783" title="Zdjęcia Ginger II">
Zdjęcia Ginger II

Zdjęcia Ginger II (ang. "Ginger Snaps: Unleashed") – kanadyjski horror filmowy z 2004 roku w reżyserii Bretta Sullivana.
Opis.
Brigitte ucieka z rodzinnego miasteczka. Nie chcąc, aby spotkało ją to, co Ginger, zażywa specjalne antidotum, przez co zostaje zgarnięta przez patrol policyjny, który bierze ją za narkomankę i odstawia na odwyk. Tam Brigitte, pozbawiona jedynego lekarstwa, z przerażeniem obserwuje zmiany, które zachodzą w jej ciele i umyśle. Za dziewczyną podąża też inny wilkołak, który wybrał ją sobie na partnerkę.

</doc>
<doc id="1204794" url="https://pl.wikipedia.org/wiki?curid=1204794" title="Rembetiko">
Rembetiko

Rembetiko (właściwie: "Rebetiko", oryg. tytuł: Ρεμπέτικο) – grecki film fabularny z roku 1983 w reżyserii Kostasa Ferrisa.
Opis fabuły.
Opowieść o dziejach Grecji w XX wieku rozpoczyna się w kafejkach Smyrny w początkach stulecia, a kończy w latach siedemdziesiątych na ateńskim cmentarzu. Jest to jednak przede wszystkim opowieść o muzyce rebetiko i wykonujących ją rebetes i ich drodze od małych kafejek, gdzie ta muzyka nosiła piętno muzyki marginesu społecznego do największych scen Grecji, kiedy wykonawcy rebetiko stali się muzycznymi idolami. W tle rozgrywają się najważniejsze wydarzenia z XX-wiecznej historii Grecji, a także obserwujemy tragiczny los uchodźców z Azji Mniejszej i ich proces dostosowywania się do realiów życia w ich nowej ojczyźnie.

</doc>
<doc id="1204797" url="https://pl.wikipedia.org/wiki?curid=1204797" title="Osowa Góra (stacja kolejowa)">
Osowa Góra (stacja kolejowa)

Osowa Góra – nieczynna końcowa stacja linii kolejowej z Puszczykówka, znajdująca się w Mosinie, ok. 1,5 km od szczytu Osowej Góry.
Historia eksploatacji.
Budowę linii i dworca rozpoczęto w 1910 roku, ukończono w 1912 roku. Od tego czasu, aż do 1939 intensywnie użytkowana. W okresie letnim była to najbardziej uczęszczana linia kolejowa w województwie poznańskim. Przyjeżdżały tu pociągi z Dworca Letniego w Poznaniu. Stacja była wykorzystywana przez pacjentów i odwiedzających sanatorium w Ludwikowie. Pociągi na tej linii ruszyły znowu w 1945 roku. Od 1957 roku XX wieku najpopularniejszy punkt dojazdowy na teren Wielkopolskiego Parku Narodowego. Niedaleko stacji ustawiono w 1958 roku głaz pamiątkowy prof. Adama Wodziczki – inicjatora powstania Parku.
Ruch pociągów na tej linii został zawieszony w 1999 roku. Ostatni pociąg przyjechał 1 października 1999 roku. Od tej pory linia i budynki zaczęły niszczeć. 
W roku 2013 linia znów stała się przejezdna. Otwarta została Mosińska Kolej Drezynowa, dojeżdżająca do Osowej Góry. Z toru usunięto krzewy i śmieci. Po czternastu latach od zamknięcia pojawiły się na szlaku pojazdy szynowe – napędzane siłą mięśni (drezyny). Od kwietnia 2014 roku rozpoczęto drobne remonty. Budynki odgruzowano.
Dawniej na stacji Osowa Góra znajdowały się dwa tory, obecnie cała linia – od wyjazdu z Puszczykówka do kozła oporowego w Osowej Górze – składa się z jednego toru bez rozjazdów i odgałęzień.

</doc>
<doc id="1204806" url="https://pl.wikipedia.org/wiki?curid=1204806" title="Strange Affair">
Strange Affair

Strange Affair – szesnasty album studyjny Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1204807" url="https://pl.wikipedia.org/wiki?curid=1204807" title="Morgam-viibus">
Morgam-viibus

Morgam-viibus – wzgórza w północno-wschodniej części fińskiego Parku Narodowego Lemmenjoki. 
Spływają z nich liczne rzeki, słynące ze złotonośnego piasku. W latach 40. XX wieku trwała tam na niewielką skalę gorączka złota. Dziś tradycyjne wydobywanie złota, przez brodzenie w wodzie i przecedzanie piasku sitkiem, stało się nieopłacalne, a jako iż jest to park narodowy, ciężkim sprzętem wjeżdżać tam nie wolno. Do dziś można spotkać tam zabytkowe, drewniane chatki poszukiwaczy złota, które od czasu do czasu odwiedzane są przez nielicznych amatorów tych poszukiwań.

</doc>
<doc id="1204808" url="https://pl.wikipedia.org/wiki?curid=1204808" title="Córka łupieżcy">
Córka łupieżcy

Córka łupieżcy – opowiadanie science fiction autorstwa Jacka Dukaja, które ukazało się w 2002 roku w antologii "Wizje alternatywne 4". W 2009 roku została wydana w formie książkowej nakładem Wydawnictwa Literackiego. Pozycja także klasyfikowana jako mikropowieść.
Fabuła.
Zuzanna Klajn, córka zaginionego w tajemniczych okolicznościach archeologa, odkrywa, skąd ludzkość bierze wszystkie swoje najnowsze wynalazki. Jednocześnie poznaje tajemnice związane z jej ojcem i losem wszystkich cywilizacji, jakie kiedykolwiek istniały we Wszechświecie.
Analiza.
Opowiadanie było krytykowane jako "za krótkie" biorąc pod uwagę " ze względu na potencjał fabularny w nim zawarty", ale równocześnie za wtórność motywów. Jednym z głównych tematów opowiadania są pojęcia obcości i ludzkości, a także zmiany znanego w nieznane (posthumanizm).

</doc>
<doc id="1204813" url="https://pl.wikipedia.org/wiki?curid=1204813" title="JACK Audio Connection Kit">
JACK Audio Connection Kit

JACK Audio Connection Kit (JACK) - jest serwerem dźwięku zapewniającym niskie opóźnienia (latencję) pierwotnie pisany na systemy operacyjne kompatybilne z POSIX, takie jak: GNU/Linux i OS X. Umożliwia łączenie wielu różnych aplikacji z jednym urządzeniem audio, jak i łączenie aplikacji nawzajem w celu przesyłania dźwięku między nimi.

</doc>
<doc id="1204815" url="https://pl.wikipedia.org/wiki?curid=1204815" title="Ferrari 159 S">
Ferrari 159 S

Ferrari 159 S – przebudowane Ferrari 125 S, które pod koniec sezonu 1947 roku zastąpiło na kilka wyścigów swojego poprzednika. W następnym sezonie auto zostało przebudowane w model o nazwie Ferrari 166 S.
Konstrukcja nośna i zawieszenie pojazdu nie różniło się od poprzednika, powiększeniu uległ jedynie silnik auta z 1,5 l w modelu 125 do 1,9 l w nowym Ferrari 159 S, pozwoliło to na zwiększenie mocy do 125 KM. Zachowano układ zasilania w postaci potrójnie zamontowanego podwójnego ssania. Pięciostopniowa manualna skrzynia biegów nie uległa zmianie. Powstały 2 egzemplarze Ferrari 159 S. Jedno z aut przetrwało do dziś, ale pod nazwą swojego następcy Ferrari 166 Spyder Corsa o numerze seryjnym 002C. Jest to najstarszy zachowany model Ferrari.
Dane techniczne.
Ogólne
Osiągi
Napęd
Udział w wyścigach.
Ferrari 159 S debiutowało 15 sierpnia 1947 roku na torze Circuito di Pescara z Franco Cortese za kierownicą. Mimo starań 159 S podobnie jak model Ferrari 125 S nie był wystarczająco szybki aby pokonać 6CS 1500 w końcówce sezonu 1947 roku. Jednakże 12 października 1947 w Turin Grand Prix model 159 S wygrywa wyścig, auto prowadził Francuz Raymond Sommer.
Wartość obecna.
Cena dotyczy modelu Ferrari 166 Spyder Corsa o numerze seryjnym 002C. W roku 2004 auto zostało sprzedane na aukcji za 775 000 $, obecna wartość to ponad milion €.

</doc>
<doc id="1204816" url="https://pl.wikipedia.org/wiki?curid=1204816" title="Theodore Roosevelt Island">
Theodore Roosevelt Island

Theodore Roosevelt Island ("Wyspa Theodora Roosevelta") - wyspa o powierzchni około 0,36 km² położona na rzece Potomak w Waszyngtonie w Stanach Zjednoczonych. Stanowi narodowy pomnik Stanów Zjednoczonych (ang. "National Memorial") poświęcony 26. prezydentowi Stanów Zjednoczonych, Theodorowi Rooseveltowi. Zarządzana jest przez National Park Service i wchodzi w skład George Washington Memorial Parkway.

</doc>
<doc id="1204817" url="https://pl.wikipedia.org/wiki?curid=1204817" title="1 Berliński Pułk Artylerii Lekkiej">
1 Berliński Pułk Artylerii Lekkiej

1 Berliński Pułk Artylerii Lekkiej (1 pal) – oddział artylerii lekkiej ludowego Wojska Polskiego.
Pułk został sformowany 14 maja 1943 roku, w obozie Sielce nad Oką, na podstawie rozkazu Rady Najwyższej ZSRR z 9 maja 1943, w składzie 1 Polskiej Dywizji Piechoty im. Tadeusza Kościuszki. 15 lipca 1943 roku, w rocznicę bitwy pod Grunwaldem, żołnierze pułku złożyli przysięgę.
Po zakończeniu działań wojennych pułk stacjonował początkowo w garnizonie Garwolin przy ul. Armii Czerwonej.
Struktura organizacyjna pułku.
Dowództwo i sztab
Stan etatowy wynosił 1039 żołnierzy, w tym: 150 oficerów, 299 podoficerów i 644 kanonierów.
Na uzbrojeniu i wyposażeniu jednostki znajdowało się:
Marsze i działania bojowe.
W lipcu 1944 zabezpieczał działania sowieckiej piechoty w walkach o uchwycenie przyczółków nad Bugiem. W sierpniu i wrześniu wspierał 1 DP nad Wisłą. Na Wale Pomorskim walczył pod Podgajami, Dudylanami, Nadarzycami, Zdbicami. W marcu pułk uczestniczył w obronie wybrzeża Bałtyku, a w kwietniu w forsowaniu Odry. Od 29 kwietnia do 2 maja 1945 uczestniczył w walkach ulicznych w Berlinie. Żołnierze 7 i 8 baterii zatknęli polskie flagi na berlińskiej kolumnie zwycięstwa.
Sztandar pułku.
Sztandar ufundowany przez Obywatelski Komitet Województwa Warszawskiego został wręczony pułkowi 18 stycznia 1948 roku w Warszawie.
Opis sztandaru:
Płat o wymiarach 64 × 64 cm, obramowany na brzegach srebrną taśmą, ułożoną w wężyk na czerwonym tle, obszyty z trzech stron frędzlą złotą. Płat przymocowany jest do drzewca za pomocą skórzanej tulei.
Drzewce z jasnego politurowanego drewna, z dwóch części połączonych za pomocą stalowych okuć. Na drzewcu dwadzieścia dwa gwoździe pamiątkowe. Głowica w kształcie orła ze skrzydłami stylizowanymi na wzór skrzydeł husarskich, wspartego na cokole skrzynkowym z napisem: „1 B.PAL”. Przy drzewcu wstążka biało-czerwona zawiązana w kokardę.
Strona główna:
Czerwony krzyż grunwaldzki obwiedziony srebrem; pola między ramionami krzyża białe. Pośrodku haftowany srebrną nicią orzeł w otoku wieńca laurowego haftowanego złotą nicią. Na górnym i dolnym ramieniu krzyża haftowany srebrną nicią napis: „HONOR I OJCZYZNA”. Na białych polach haftowane srebrną nicią inicjały pułku „1. B.PAL” ponad dwoma złotymi gałązkami lauru.
Strona odwrotna:
Biały krzyż grunwaldzki obwiedziony srebrem; pola między ramionami krzyża czerwone. Pośrodku haftowany złotą nicią napis: „ZA POLSKĘ WOLNOŚĆ I LUD”. Na czerwonych polach, ponad złotymi gałązkami lauru, w konturach tarcz napisy i herb: w lewym górnym – „BERLIN 2 V 1945"; w prawym górnym „LENINO 13 X 1943"; w lewym dolnym – „WARSZAWA 17 I 1945"; w prawym dolnym — orzeł.
Żołnierze pułku.
Dowódcy
Oficerowie
Żołnierze

</doc>
<doc id="1204818" url="https://pl.wikipedia.org/wiki?curid=1204818" title="Amerykański Korpus Ekspedycyjny">
Amerykański Korpus Ekspedycyjny

Amerykański Korpus Ekspedycyjny lub Amerykańskie Siły Ekspedycyjne (ang. "American Expeditionary Forces", AEF) – amerykański korpus ekspedycyjny walczący w Europie podczas I wojny światowej. Korpus został powołany w 1917 roku, rozwiązany w 1919. Był dowodzony przez generała Johna Pershinga.

</doc>
<doc id="1204820" url="https://pl.wikipedia.org/wiki?curid=1204820" title="Extensa">
Extensa

Extensa – powieść science fiction autorstwa Jacka Dukaja, która ukazała się w 2002 roku nakładem Wydawnictwa Literackiego.
Akcja powieści rozgrywa się w post-osobliwościowym społeczeństwie, w którym część ludzkości postanowiła żyć według starych zwyczajów, gdy większość rozwinęła się tak, że już nie przypomina w niczym ludzi.
Analiza.
Jednym z głównych wątków w powieści jest pojęcie obcości. Innym jest kontakt z Obcymi, i trudność pokojowego nawiązania takiego kontaktu na zasadach równorzędności. Sam Dukaj opisał motyw przewodni książki jako konflikt kultur i cywilzacji.
Powieść tak była pierwszą powieścią Dukaja wydaną przez Wydawnictwo Literackie (poprzednie były wydane przez SuperNową) i interpretowana jest jako moment, gdy twórczość Dukaja została doceniona przez tzw. mainstream literacki.
Odbiór.
Powieść była nominowana do Nagrody im. Janusza A. Zajdla w roku 2002.
W 2012 r. książka została wydana w j. węgierskim.

</doc>
<doc id="1204832" url="https://pl.wikipedia.org/wiki?curid=1204832" title="Pomimochodem">
Pomimochodem



</doc>
<doc id="1204834" url="https://pl.wikipedia.org/wiki?curid=1204834" title="Kabaret pomimochodem">
Kabaret pomimochodem



</doc>
<doc id="1204835" url="https://pl.wikipedia.org/wiki?curid=1204835" title="Szkoła statutowa">
Szkoła statutowa

Szkoła statutowa – określenie dorobku doktryny prawa prywatnego międzynarodowego, które rozwinęło się do połowy XIX wieku. 
Istotą jest rozróżnienie pomiędzy normami dotyczącymi postępowania sądowego i normami prawa materialnego, przyjęto również zasadę właściwości legis foris a także locus formam actus. 
Wyróżnia się podział na statuty: rzeczowe i osobowe. Pierwszy określał reżim prawny rzeczy, zaś drugi odnosił się do osób.

</doc>
<doc id="1204837" url="https://pl.wikipedia.org/wiki?curid=1204837" title="Vaino Valve">
Vaino Valve



</doc>
<doc id="1204839" url="https://pl.wikipedia.org/wiki?curid=1204839" title="Germinoma">
Germinoma



</doc>
<doc id="1204843" url="https://pl.wikipedia.org/wiki?curid=1204843" title="Groszek zielony">
Groszek zielony



</doc>
<doc id="1204844" url="https://pl.wikipedia.org/wiki?curid=1204844" title="Koszty złej jakości">
Koszty złej jakości

Koszty złej jakości (ang. "Costs of poor quality") (COPQ) są to koszty ponoszone przez przedsiębiorstwo w związku z niskim poziomem jakości (np. z tytułu uznanych gwarancji, zużycia surowców, składowania i utylizacji odpadów).
Zobacz też.
zarządzanie jakością, jakość, koszty jakości, jakość totalna

</doc>
<doc id="1204845" url="https://pl.wikipedia.org/wiki?curid=1204845" title="2 Pułk Artylerii Lekkiej (LWP)">
2 Pułk Artylerii Lekkiej (LWP)

2 Pułk Artylerii Lekkiej – pułk artylerii polskiej ludowego Wojska Polskiego.
Sformowany 19 sierpnia 1943 na podstawie rozkazu dowódcy 1 Korpusu Polskich Sił Zbrojnych w ZSRR nr 95 z 27 grudnia 1943.
Przysięgę żołnierze pułku złożyli 11 listopada 1943 w obozie sieleckim.
Sztandar ufundowany przez mieszkańców Radomia wręczono pułkowi po zakończeniu wojny 11 lipca 1948.
Działania bojowe.
Pułk wchodził w skład 2 Warszawskiej Dywizji Piechoty im. Henryka Dąbrowskiego z 1 Armii WP.
Od 12 do 23 lipca 1944 roku pułk wspierał ogniem sowiecką piechotę pod Dolskiem, później pod Dorohuskiem. W lipcu uczestniczył w walkach pod Puławami, w sierpniu na przyczółku warecko-magnuszewskim, a następnie walczył o przyczółki w Warszawie.
Najcięższe walki pułk stoczył w lutym 1945 w rejonie Podgajów i Nadarzyc.
W drugiej połowie lutego poszczególne dywizjony pułku wspierały działania 5 i 6 pułku piechoty pod Borujskiem, Wierzchowem, Żabinem i Żabinkiem.
W pierwszych dniach marca pułk zabezpieczał natarcie 2 DP, a następnie jej pościg ku Bałtykowi. 15 marca pułk uczestniczył w obronie wybrzeży Bałtyku, prowadząc m.in. ogień do jednostek pływających.
W operacji berlińskiej wspierał ogniem forsowanie Odry i uczestniczył w działaniach obronnych nad Ruppiner–Kanal.
Szlak bojowy zakończył 4 maja 1945 dochodząc do Łaby.
Skład etatowy w okresie wojny.
Etat przewidywał:
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Okres powojenny.
Działając w składzie wojsk okupacyjnych pułk stacjonował w Disenchen.
Po krótkim pobycie w Niemczech powrócił do kraju i rozpoczął służbę na granicy polsko-czechosłowackiej. Jego sztab stacjonował w Koźlu. W 1948 pułk stacjonował w garnizonie Radom. W 1952 w Szczecinie.
Żołnierze pułku.
Dowódcy pułku
Oficerowie
Przekształcenia.
2 pułk artylerii lekkiej → 2 pułk artylerii → 2 pułk artylerii Legionów → 2 pułk artylerii mieszanej → 2 pułk artylerii Legionów

</doc>
<doc id="1204851" url="https://pl.wikipedia.org/wiki?curid=1204851" title="Joey Fatone">
Joey Fatone

Joey Fatone, właśc. Joseph Anthony Fatone Jr. (ur. 28 stycznia 1977 w Nowym Jorku) – amerykański piosenkarz i aktor, był członkiem boysbandu *NSYNC.
Życiorys.
Ma pochodzenie włoskie. Jest najmłodszym z trojga dzieci aktora i muzyka Joseph Anthony Fatone, Sr. i Phyllis, ma starszą siostrę Janine i starszego brata Stevena. Kiedy miał trzynaście lat, jego rodzina przeprowadziła się do Orlando, na Florydzie, gdzie ukończył szkołę średnią Dr. Phillips High School. Pojawił się w telewizyjnym programie "The Star Spangled Banner". Podjął pracę przy Universal Studios, występował w popularnym programie dla dzieci i młodzieży "Klub Myszki Miki". W latach 1996–2002 nagrywał i występował z boysbandem *NSYNC.
Debiutował na dużym ekranie w komediodramacie "Przedstawienie" ("Matinee", 1993) u boku Johna Goodmana. Można go było dostrzec na małym ekranie w serialu NBC "Dotyk anioła" ("Touched by an Angel", 1999). Wystąpił w kinowych produkcjach takich jak "Jack Taylor" ("Longshot", 2000) z Hunter Tylo i Antonio Sabato Jr., komedii "Przystanek miłość" ("On the Line", 2001), komedii romantycznej "Moje wielkie greckie wesele" ("My Big Fat Greek Wedding", 2002) u boku Johna Corbetta, melodramacie "Cooler" ("The Cooler", 2003) z Alekiem Baldwinem i Marią Bello oraz ekranizacji klasycznej baśni muzycznej "Czerwony Kapturek" ("Red Riding Hood", 2004) jako wilk u boku Henry’ego Cavilla i Debi Mazar.
Od 5 sierpnia do 22 grudnia 2002 na scenie Broadwayu odtwarzał rolę Marka Cohena w musicalu "Czynsz" ("Rent") zainspirowanym operą Giacoma Pucciniego "Cyganeria". Od 2 października 2003 do 22 sierpnia 2004 grał postać Seymoura w broadwayowskim musicalu "Mały sklepik z horrorami" ("Little Shop of Horrors").
Od 19 marca do 2 czerwca 2007 roku brał udział w amerykańskim programie rozrywkowym "Taniec z gwiazdami," w którym zajął 2 miejsce.
Życie prywatne.
Spotykał się z wrestlerką Joanie Laurer i gwiazdą porno Kendrą Jade. W dniu 9 września 2004 poślubił Kelly A. Baldwin. Mają dwie córki: Briannę (ur. 21 marca 2001) i Kloey Alexandrę (ur. 11 stycznia 2010).

</doc>
<doc id="1204855" url="https://pl.wikipedia.org/wiki?curid=1204855" title="Nowotwór germinalny">
Nowotwór germinalny



</doc>
<doc id="1204856" url="https://pl.wikipedia.org/wiki?curid=1204856" title="Aguerre w świcie">
Aguerre w świcie

Aguerre w świcie – mikropowieść science fiction autorstwa Jacka Dukaja, opublikowana w 2001 roku w antologii "Wizje alternatywne 3" (ponownie wydana w 2010 roku w książce Król Bólu).
Powieść była nominowana do nagrody im. Janusza A. Zajdla w roku 2001.
Akcja powieści opowiada o tym, jak ludzkość rozprzestrzeniła się w galaktyce, dzięki "glejotykom" – ludziom, którzy uzyskali możliwość manipulowania grawitacją. Najstarszy z nich prowadzi śledztwo w sprawie śmierci przyjaciela, odkrywając jednocześnie spisek związany ze źródłem mocy glejotyków i mogący wstrząsnąć całą cywilizacją

</doc>
<doc id="1204857" url="https://pl.wikipedia.org/wiki?curid=1204857" title="Nowotwory zarodkowe">
Nowotwory zarodkowe



</doc>
<doc id="1204861" url="https://pl.wikipedia.org/wiki?curid=1204861" title="Papieska elekcja 1264–1265">
Papieska elekcja 1264–1265

Papieska elekcja 12 października 1264 – 5 lutego 1265 – odbyła się po śmierci papieża Urbana IV i zakończyła wyborem na jego następcę Klemensa IV. Był to jeden z niewielu przypadków wyboru dokonanego "in absentia".
Śmierć Urbana IV.
Urban IV zmarł 2 października 1264 w Perugii. Jako papież nigdy nie odwiedził Rzymu, gdyż będąc Francuzem nie cieszył się popularnością wśród mieszkańców Wiecznego Miasta. W trakcie swojego pontyfikatu konsekwentnie dążył do likwidacji władzy Hohenstaufów w królestwie Sycylii i zastąpienia ich inną dynastią. W tym celu wszedł w sojusz z królem Francji Ludwikiem IX, oferując koronę sycylijską jego młodszemu bratu Karolowi Andegaweńskiemu. W 1264 roku pozycja króla Sycylii Manfreda Hohenstaufa w Italii była jednak bardzo mocna, a jego propapiescy przeciwnicy (gwelfowie) pozostawali w głębokiej defensywie.
Lista uczestników.
W elekcji wzięło udział osiemnastu z dwudziestu jeden kardynałów (w tym jedenastu Włochów, pięciu Francuzów, Anglik i Węgier). Prawdopodobni członkowie komisji elektorskiej zostali pogrubieni:
Jedenastu elektorów mianował Urban IV, sześciu Innocenty IV, a jednego Grzegorz IX.
Nieobecni.
Trzech kardynałów z nominacji Urbana IV (dwóch Francuzów i Włoch):
Podziały wśród kardynałów.
Kardynałowie dzielili się na dwie frakcje, skupione wokół przedstawicieli dwóch skonfliktowanych ze sobą rodów rzymskich, Giovanniego Gaetano Orsiniego i Riccardo Annibaldiego. Frakcję Giovanniego Orsiniego tworzyli kardynałowie Odon de Châteauroux, Raoul Grosparmi, Enrico Segusio, Ancher Pantaleon, Guillaume de Bray, Guy de Bourgogne, Giacomo Savelli i Matteo Orsini. Przeciwni mu byli Riccardo i Annibale Annibaldi, Goffredo da Alatri, Uberto Coconati, István Báncsa, Ottaviano Ubaldini, Jan z Toledo i Ottobono Fieschi.
Przebieg elekcji. Wybór Klemensa IV.
18 kardynałów zebrało się w Perugii 12 października 1264, jednak długo nie mogli osiągnąć porozumienia. Zażarte spory między nimi trwały przez prawie cztery miesiące bez żadnego rezultatu. Wiadomo, że rozważano także kandydatury spoza Świętego Kolegium, np. arcybiskupa Rawenny Filippo Fontany. Przedłużający się impas skłonił władze Perugii do przedsięwzięcia kroków w celu zmuszenia elektorów do podjęcia decyzji. Jak wynika z listu kardynała Fieschi do nieobecnego kardynała Paltineriego ze stycznia 1265, kardynałowie zostali przymusowo zamknięci w budynku obrad. Środki te poskutkowały. W dniu 5 lutego 1265 podjęto decyzję o dokonaniu wyboru w procedurze "compromissum", tj. przez wydelegowaną w tym celu komisję, a nie całe Święte Kolegium. Do składu komisji wybrano dwóch najbardziej skłóconych ze sobą kardynałów (prawdopodobnie Giovanniego Orsiniego i Riccardo Annibaldiego). Jeszcze tego samego dnia wybrali oni nieobecnego kardynała Guy Foulques, biskupa Sabiny. Fakt, że elekt był Francuzem i poddanym Karola Andegaweńskiego, dowodzi, że kardynałowie zdecydowali się na kontynuację polityki Urbana IV.
Wiadomość o werdykcie współbraci zastała elekta w podróży powrotnej z Anglii, gdzie przebywał jako legat papieski. Przyjął wybór jako Klemens IV. Z uwagi na wrogą postawę mieszkańców Rzymu, przeciwnych „cudzoziemcowi” na tronie piotrowym, ceremonia koronacji odbyła się w Viterbo. Jak się później okazało, Klemens IV nigdy nie odwiedził Rzymu jako papież.

</doc>
<doc id="1204868" url="https://pl.wikipedia.org/wiki?curid=1204868" title="Stanisław Hiszpański (artysta)">
Stanisław Hiszpański (artysta)

Stanisław Hiszpański (ur. 29 stycznia 1904 w Warszawie, zm. 1975) – polski malarz, grafik, rysownik i ilustrator wielkich dzieł literatury, powieści, baśni i bajek, modlitewników, znawca korzeni kultury śródziemnomorskiej i polskiej, uczestnik misji archeologicznych. Z wykształcenia architekt. Erudyta, poliglota, znawca i zbieracz ceramiki i pieśni góralskich z lat 20. i 30. Autor książek z zakresu aeronautyki z własnymi ilustracjami. Członek Związku Polskich Artystów Plastyków. 
Członek Klubu Wysokogórskiego i taternik. Harcmistrz. Instruktor kajakarstwa . Oficer rezerwy Wojska Polskiego. Był w grupie pierwszych 6 pilotów – absolwentów Szkoły Orląt w Dęblinie, w roku 1929, z wyróżnieniem. Współzałożyciel Aeroklubu Akademickiego, członek zarządu Aeroklubu Warszawskiego i Klubu Seniorów Lotnictwa, jako major – pilot rezerwy.
Życie prywatne.
Urodził się 29 stycznia 1904 w Warszawie, w rodzinie właścicieli firmy szewskiej o światowej renomie, istniejącej od 1838 roku. Był jej sukcesorem. Firma uległa zniszczeniu w czasie Powstania Warszawskiego i nie odrodziła się. Jego rodzicami byli Stanisław Feliks Hiszpański i Zofia Janina Kraków. Miał starszego brata Zdzisława oraz młodszą siostrę Marię, też artystkę. Był dwukrotnie żonaty. Pierwszą żoną była Natalia z domu Eychorn, architekt, harcmistrzyni i pedagog, zastępca szefa łączności Oddziału II Komendy Głównej AK, zamordowana w Auschwitz w lutym 1944. W roku 1945 wstąpił w związek małżeński z Wandą Sas–Jaworską (1916–2014), redaktor. Miał jedną córkę, Bogumiłę (Bognę), autorkę książek i artykułów z dziedziny edukacji, malarkę. Był kochającym mężem i ojcem, przyjacielem i kompanem.
Pochowany został na cmentarzu Powązkowskim (kwatera 139-1-28/29).
Kariera zawodowa.
Twórczość i aktywność w latach 1920–1930.
Jako uczeń był ilustratorem kroniki liceum im. Mikołaja Reja; tam, w 1924, miał pierwszą indywidualną wystawę, składającą się z około setki karykatur portretowych i sytuacyjnych rysowanych na lekcjach. W latach 1921–1922 stworzył opracowanie graficzne miesięcznika „Polska inwalidom”. Jako rysownik w latach 1919–1939 współpracował z wydawnictwami Gebethner i Wolff oraz Trzaska, Evert i Michalski. Oprócz kilku obrazów w domach prywatnych, cały dorobek przedwojenny zaginął. W posiadaniu córki są 2 akwarele: "Sień staromiejska" oraz nawiązujący do folkloru "Janosik, Janosik kaś podział pałasik?". Po studiach na Wydziale Architektury Politechniki Warszawskiej współpracował jako architekt przy realizacji m.in. schronisk nad jeziorami Świteź i Wigry, w Jastarni, gmachu II Gimnazjum Miejskiego przy ul. Rozbrat 26 w Warszawie, Auditorium Maximum Uniwersytetu Warszawskiego, osiedla dla ubogich przy ul. Podskarbińskiej w Warszawie, w Komitecie Budowy Domu Harcerstwa Polskiego i zespole projektowym Dworca Głównego w Warszawie. Projektował również prywatne wille. W 1929 roku uzyskał licencję pilota sportowego w Aeroklubie Warszawskim. W 1936 roku wszedł w skład władz tego Aeroklubu.
Twórczość i aktywność w latach 40..
Współzałożyciel i w latach 1941–1943 kierownik plastyczny eksperymentalnego (widownię stanowili oficerowie–jeńcy) teatru kukiełek. Stworzył około stu postaci scenicznych i 30 dekoracji scenicznych – w warunkach głodu, zakazu posiadania narzędzi, braku materiałów. W organizowanych w 1944 przez międzynarodową organizację YMCA konkursach: karykatury portretowej: II nagroda, karykatury sytuacyjno–obozowej: ex equo I i II nagroda, w konkursie na ilustracje książkowe: I nagroda za „Na skalnym Podhalu” Tetmajera oraz II za „Nasza Pani radosna” Zambrzyckiego; 34 prace zostały zakupione przez YMCA. 
Po wyzwoleniu.
Pracował w Wojskowym Instytucie Naukowo–Wydawniczym jako szef samodzielnej sekcji regulaminowo – wydawniczej. Wówczas rozgrywała się ryzykowna walka z radzieckimi zwierzchnikami o poszanowanie polskich tradycji i słownictwa lotniczego w Dowództwie Wojsk Lotniczych w Warszawie. Awansował do stopnia majora. Wydał "Krótki słownik terminów lotniczych" (1947) oraz popularyzujące wiedzę aeronautyczną "Lotnictwo bez cudów" z własnymi ilustracjami (1949). 1945 roku przyjęty do Związku Polskich Artystów Plastyków. W 1950 roku z powodów politycznych został zdegradowany, w 1968 zrehabilitowany jako „członek rzeczywisty”. Prócz ilustracji do książek o tematyce militarnej, w tym własnych publikacji, z tych lat zachowały się rysunki tuszem oraz cykl ilustracji malowanych akwarelą do "Don Kichota" Cervantesa; ilustracje i okładki wydawnictw Książka i Wiedza i Nasza Księgarnia oraz Wiedza, a także rysunki w tygodniku „Kino”. Cykl 14 rysunków ukazujących Starówkę warszawską sprzed odbudowy znajduje się w Muzeum Warszawy.
Twórczość i aktywność w latach 50..
Okładki i ilustracje dla Wydawnictwa Czytelnik, MON, Sport i Turystyka, Ars Christiana, Pallotinum, Wydawnictwo Św. Wojciecha, Znak. Ilustracje anegdot historycznych „Bigos staropolski”, okładki tygodnika „Za i przeciw”. Na zamówienie ks. kardynała Wyszyńskiego ilustracje Drogi Krzyżowej oraz "Matka Boska Karmiąca".
Letnie plenery w Kazimierzu Dolnym – powstało ponad 100 rysunków piękna architektury (obecnie historycznych), które są własnością Muzeum Nadwiślańskiego w Kazimierzu. Początek, trwającej 10 lat współpracy z Instytutem Historii Kultury Materialnej PAN to udział w misjach archeologicznych, realizacja dokumentacji i rekonstrukcji obiektów m.in. w Wiślicy, Kaliszu i Płocku.
Twórczość i aktywność w latach 60..
Obrazy religijne – malowane akwarelą, barwnymi tuszami, z czarnym konturem, o zróżnicowanej stylistyce, także groteskowe przedstawienia tematów poważnych – Zwiastowania, Ukrzyżowania, „kontrowersyjnych” postaci świętych. Charakterystyczne odniesienia wydarzeń biblijnych do życia w wielkiej metropolii XX wieku. Powstaje cykl 24 ilustracji do "Odysei" Homera. Kreska konturu i żywe barwy akwareli nawiązują do sztuki minojskiej i kreteńskiej. Cały cykl zakupiła Biblioteka Narodowa w roku 2009. Symulakry obrazów „Odysei” można zobaczyć w Szkole Wyższej Psychologii Społecznej w Warszawie. W 1961–1972 obrazy (19) do Mitów Sumeryjskich w stylu sztuki Mezopotamii sprzed 4 tysięcy lat. W 1964 roku pracuje w Ośrodku Informacji Technicznej i Ekonomicznej Budownictwa jako tłumacz wydawnictw fachowych z francuskiego, niemieckiego, angielskiego i rosyjskiego. Tworzy 96 limeryków żartobliwie karykaturujących rzeczywistość. W 1969 r. otrzymał odznakę Zasłużonego Działacza Lotnictwa Sportowego.
Twórczość i aktywność w latach 70..
W latach 1972–1974 powstało 15 obrazów ilustrujących akwarelą i tuszem "Eneidę" Wergiliusza, z nawiązaniami do tragicznych dziejów Rzymu w latach 40. XX wieku i widma totalitaryzmu. W latach 1970–1973 tworzy 8 obrazów do "Legendy Krakowskiej" vel "Wandzia i Szkopy" oraz panteon 14 "Bogów Słowiańskich" (oba cykle zakupione przez Państwowe Muzeum Archeologiczne w Warszawie). W latach 70. ilustruje także średniowieczny romans "O Walgierzu Udałym, Heligundzie królewnie i Wisławie zdradźcy", nawiązując do konwencji iluminacji z epoki; prace nabyło Muzeum Zamkowe w Sandomierzu. W uznaniu zasług pięćdziesięciolecia pracy artystycznej w 1973 otrzymał Nagrodę Jubileuszową Ministra Kultury i Sztuki. Zmarł w 1975 roku.
W roku 2000 nazwano jedną z ulic w Warszawie imieniem Rodziny Hiszpańskich w uznaniu zasług 5 członków rodu, wśród nich Stanisława Hiszpańskiego – artysty malarza. Trzech Stanisławów Hiszpańskich widnieje na Tablicach Zasłużonych na Powązkach, także „Stanisław Hiszpański 1904–1975” na tablicy "Zasłużeni Plastycy". „Hiszpański należał do rzadkiego w XX stuleciu gatunku ludzi dorównujących miarą swych wszechstronnych uzdolnień humanistom doby renesansu. W dziejach Polski, w historii polskiej kultury i nauki zapisał swe imię...” (cyt za Irena Kossowska „Malarz, rysownik i ilustrator” w: "Stanisław Hiszpański – malarz osobliwy").
Został Laureatem Jubileuszowej Nagrody Ministra Kultury.
Kariera wojskowa.
Był żołnierzem trzech wojen. W roku 1918 w Legionach, relegowany ze względu na zbyt młody wiek; udział w rozbrajaniu Niemców na ulicach Warszawy. W roku 1920 żołnierz 201 kompanii piechoty na froncie walk o Wilno, z Budionnym i w obronie Warszawy. W 1921 udział w plebiscycie śląskim i rozbrajaniu bojówek niemieckich. W sierpniu 1939 zmobilizowany do 1 pułku lotniczego. W drodze do Brodów k. Lwowa, gdzie były samoloty, walczył jako dowódca plutonu piechoty. Dostał się do Oflagu IIC w Woldenbergu. W Wojsku Polskim został mianowany na stopień podporucznika rezerwy w korpusie oficerów aeronautyki ze starszeństwem z 1 stycznia 1932. W 1934 był oficerem rezerwowym 1 pułku lotniczego. Do końca życia był majorem pilotem rezerwy.
Główne zachowane prace artystyczne.
Według spisu dokonanego przed wystawą retrospektywną w „Zachęcie” w 1979 roku jest ich 636, w tym (do roku 2019) 164 prace zostały zakupione przez polskie instytucje kulturalne: Ministerstwo Kultury i Sztuki, Bibliotekę Narodową, Muzeum Narodowe, Muzeum Historyczne Warszawy, Muzeum Nadwiślańskie w Kazimierzu Dolnym, Państwowe Muzeum Archeologiczne w Warszawie, Muzeum Okręgowe w Sandomierzu i inne. Miasta Polski – Warszawa, Kazimierz Dolny, Gdańsk, Gniezno, Jarosław, Płock, Mirsk – rysunki ołówkiem lub tuszem (1946–1967), 121 rysunków, w Muzeum Warszawy, Muzeum Nadwiślańskim w Kazimierzu, Ministerstwie Kultury i Dziedzictwa Narodowego, kolekcjach prywatnych.
Obrazy religijne – akwarela, barwne tusze, czarny tusz, winawil (1949–1974), ok. 80 obrazów, w Państwowym Muzeum Archeologicznym w Warszawie, w kolekcjach prywatnych, w kolekcji córki.
Jego przedwojenny dorobek (m.in. karykatury profesorów gimnazjum, ilustracje do piosenek podhalańskich, ilustracje do wydawnictw Gebethner i Wolff, Trzaska, Evert i Michalski, tygodnika „Kino”) przepadł w czasie II wojny światowej. Prace z Oflagu Woldenberg (karykatury sytuacyjne i obozowe nagrodzone I i II nagrodami, ilustracje do "Dekamerona" Boccaccia) zaginęły w drodze do Genewy. Do roku 2019 miał 53 wystawy.

</doc>
<doc id="1204875" url="https://pl.wikipedia.org/wiki?curid=1204875" title="W górach jest wszystko co kocham cz. II">
W górach jest wszystko co kocham cz. II

W górach jest wszystko co kocham cz. II – drugi album projektu poetycko-muzycznego "W górach jest wszystko co kocham". Utwory, które znalazły się na albumie, można usłyszeć w schroniskach, na szlakach czy przy ogniskach. W nagraniu wzięły udział zespoły: Dom o Zielonych Progach, Enigma, Brzmienie Ciszy, Pelton, Zgórmysyny i Na Bani.

</doc>
<doc id="1204878" url="https://pl.wikipedia.org/wiki?curid=1204878" title="Romāns Vainšteins">
Romāns Vainšteins

Romāns Vainšteins (ur. 3 marca 1973 w Talsi) – łotewski kolarz szosowy, mistrz świata.
Kariera.
Vainšteins rozpoczął swoją karierę w roku 1998 w polskiej drużynie Kross-Selle Italia. Przedtem jeździł przez jeden rok jako stażysta w Team Polti. W roku 1999 zmienił barwy na Vini Caldirola, gdzie ścigał się przez dwa lata. Z początkiem sezonu 2001 przeszedł do Domo-Farm Frites. Również tam pozostał dwa lata, zanim wrócił do Vini Caldirola. Po roku przeszedł do włoskiej drużyny Lampre. Na początku sezonu 2005 Lampre połączyło się z drużyną Saeco w związku z rozpoczęciem cyklu ProTour. W wyniku tej fuzji Vainšteins pozostał bez drużyny, wobec czego 4 listopada 2004, w wieku 31 lat, zakończył karierę.
Trzykrotnie, w latach 2000-2003, brał udział w Tour de France i za każdym razem dojeżdżał do mety w Paryżu. Jeden raz jechał w Giro d’Italia (1999), nie ukończył jednak tego wyścigu. Jego największym sukcesem w karierze było zdobycie złotego medalu w wyścigu ze startu wspólnego na mistrzostwach świata w Plouay w 2000 roku. W zawodach tych wyprzedził bezpośrednio Polaka Zbigniewa Sprucha oraz Hiszpana Óscara Freire. W sezonie 2001 Łotysz był trzeci w klasyfikacji generalnej Pucharu Świata, ulegając tylko Erikowi Dekkerowi z Holandii i Niemcowi Erikowi Zabelowi. W 2004 roku zajął 39. miejsce w wyścigu ze startu wspólnego podczas igrzysk olimpijskich w Atenach. W tej samej konkurencji startował także na rozegranych osiem lat wcześniej igrzyskach w Atlancie, jednak zajął dopiero 106. miejsce.

</doc>
<doc id="1204879" url="https://pl.wikipedia.org/wiki?curid=1204879" title="Henryk Alber">
Henryk Alber

Henryk Alber, właściwie Serafinowicz (ur. 3 czerwca 1948 w Otwocku, zm. 11 stycznia 2008 w Warszawie) – polski gitarzysta, kompozytor, aranżer i pedagog. 
Uczęszczał do Średniej Szkoły Muzycznej w Warszawie, gdzie uczył się gry na puzonie i gitarze.
Debiutował w 1969, zdobywając I nagrodę w Konkursie Gry na Gitarze Klasycznej w Łodzi. 
W latach 70. współpracował z Januszem Stroblem (od 1971), tworząc Duet Gitar Klasycznych Alber-Strobel. 
W tym czasie pracował też jako kompozytor piosenek takich jak np. „Zaproście mnie do stołu” oraz utworów instrumentalnych. W 1970 został członkiem Stowarzyszenia Światowej Młodzieży Muzycznej.
W 1983 założył nowy duet gitarowy z Andrzejem Wyrzykowskim (Duet Gitar Klasycznych).
Jako kompozytor i aranżer współpracował z wieloma polskimi muzykami, m.in. z Elżbietą Wojnowską i Grażyną Orszt, która została jego żoną i muzą (syn – Bartek Alber). Najdłuższą (1985–2002) i najbardziej owocną współpracę nawiązał z Edytą Geppert, której towarzyszył także jako akompaniator. Napisał muzykę do kilku piosenek Agnieszki Osieckiej: „Chinka i książę”, „Dobre stare buty”, „Nad Warszawą”, „Słodkie morze”, „Stare łzy”, „Żywiciele, zbawiciele”.
Tworzył też muzykę teatralną dla kabaretu i teatru studenckiego Stodoła w Warszawie oraz warszawskiego Teatru Stara Prochownia.
Koncertował w wielu krajach Europy i w ośrodkach polonijnych m.in. w Stanów Zjednoczonych, Kanadzie, Australii, Tajlandii.
Zmarł po ciężkiej chorobie.

</doc>
<doc id="1204880" url="https://pl.wikipedia.org/wiki?curid=1204880" title="Zbieżność kół">
Zbieżność kół

Zbieżność kół – ustawienie kół pojazdu na jednej osi, przy którym odległość między ich obręczami z przodu jest mniejsza niż z tyłu. Sytuację odwrotną tj. gdy odległość z przodu jest większa niż z tyłu obręczy, nazywa się rozbieżnością kół.
Zbieżnością kół nazywa się także wielkość określającą ich odchylenie od równoległości. Zbieżność kół mierzy się w milimetrach na krawędzi obręczy na wysokości ich obrotu przy ustawieniu kół do jazdy na wprost.
Podczas jazdy samochodem siły działające w układzie mocowania kół zmieniają ich zbieżność. Koła nienapędzane mają tendencję do zmniejszenia zbieżności, napędzane do zwiększenia. Zbieżność występująca w czasie postoju pojazdu ma zapewnić równoległość kół podczas typowej jazdy samochodem. Mocowane kół do wspólnej osi (mostu) zapewnia ich równoległość. 
Niepoprawna zbieżność sprawia, że oś obrotu koła nie jest prostopadła do kierunku ruchu samochodu. Opony na tak ustawionej osi nie toczą się w ich osi obrotu, w wyniku czego przenoszą siły boczne podobnie jak na zakręcie. Zjawisko to powoduje zwiększone zużycie opony szczególnie z jednej strony (pomimo poprawnego ustawienia pochylenia), wzrost oporów toczenia, a przez to zużycie paliwa oraz zmniejszenie przyczepności opony. W przypadku bardzo dużych odchyleń od poprawnej zbieżności lub występowania luzów w zawieszeniu zmieniających zbieżność w trakcie jazdy może dochodzić do nieprawidłowego zachowania się pojazdu nawet przy niewielkich skrętach, zmianie siły napędu na kołach napędzanych, co skutkować może zmianie kierunku podczas jazdy pomimo utrzymywania stałego położenia kierownicy.

</doc>
<doc id="1204881" url="https://pl.wikipedia.org/wiki?curid=1204881" title="Romans Vainsteins">
Romans Vainsteins



</doc>
<doc id="1204882" url="https://pl.wikipedia.org/wiki?curid=1204882" title="Martin St. Louis">
Martin St. Louis

Martin St. Louis (ur. 18 czerwca 1975 w Laval w Kanadzie) – kanadyjski hokeista, reprezentant Kanady, dwukrotny olimpijczyk.
Kariera.
Wychowanek Laval MHA. Od 2002 zawodnik Tampa Bay Lightning. W lipcu 2010 przedłużył kontrakt z klubem o cztery lata. Od marca 2014 zawodnik New York Rangers (w toku wymiany za Ryana Callahana; obaj do tego czasu byli kapitanami swoich zespołów). Na początku lipca 2015 w wieku niespełna 40 lat ogłosił zakończenie kariery zawodniczej.
Uczestniczył w turniejach Pucharu Świata w 2004, zimowych igrzysk olimpijskich 2006, 2014 oraz mistrzostw świata w 2008, 2009.

</doc>
<doc id="1204883" url="https://pl.wikipedia.org/wiki?curid=1204883" title="Ferrari 166 S">
Ferrari 166 S

Ferrari 166 S – samochód włoskiego koncernu z Modeny. Auto bazujące na podzespołach modelu Ferrari 125 S zdominowało tory wyścigowe przełomu lat 40. i 50. XX wieku. Model 166 S produkowany był z pięcioma różnymi nadwoziami, najsłynniejsze z nich to Spyder Corsa (9 egzemplarzy) i MM Barchetta. Konstrukcja auta opierała się na modelach poprzednich 125 S oraz 159 S. Dokonano kolejnego zwiększenia pojemności silnika do 2 litrów, dawało to moc 140 KM (przy zasilaniu 3 gaźnikowym). Zbudowano 39 egzemplarzy modelu Ferrari 166 S, wersja Spyder Corsa o numerze seryjnym 002C jest najstarszym zachowanym modelem Ferrari.
Dane techniczne.
Ogólne
Osiągi
Napęd
Udział w wyścigach.
Ferrari 166 S jako jedyny samochód w historii wygrał trzy najważniejsze wyścigi sezonu 1949 roku; 24h Le Mans, Mille Miglia (dwukrotnie 1948 i 1949) oraz 24-godzinny Spa.
Wersja drogowa.
W 1953 roku wyprodukowano kilka sztuk modelu Ferrari 166 MM/1953.
Wartość obecna.
Cena rynkowa 1 250 000 € (w roku 2005) – dotyczy modelu, którego podane są osiągi tj. Ferrari 166 MM Barchetta z roku 1948.

</doc>
<doc id="1204886" url="https://pl.wikipedia.org/wiki?curid=1204886" title="Grana Padano">
Grana Padano

Grana Padano – rodzaj włoskiego sera, produkowany z mleka krowiego. Ser ten jest zaliczany do serów dojrzewających, twardych, podpuszczkowych. 
Grana Padano to jeden z najbardziej znanych serów włoskich, mający znak jakości DOP (Denominazione di Origine Protetta), który posiada od 1955 roku. 
Dojrzewanie sera trwa od roku do dwóch lat. Przebiega w dobrze wentylowanej piwnicy w temperaturze od 15 do 20 stopni C. Miąższ jest twardy, granulowany, zauważalne są w nim pęknięcia. Skóra twarda, gruba, oliwiona, koloru żółtozłotego, wraz z dojrzewaniem ciemniejąca.
Jego nazwa składa się z rzeczownika "grana" ('ziarno'), opisującego ziarnistą strukturę sera oraz przymiotnika "Padano", określającego miejsce wytwarzania – Nizinę Padańską (Regiony: Piemont, Lombardia, Emilia-Romania, Trydent, Wenecja Euganejska).
Ser produkuje się od XII wieku, a za twórców uważa się cystersów z Chiaravalle. 
Zawartość tłuszczu - 32%.
Ser Grana Padano jest przeważnie spożywany po utarciu na tarce.

</doc>
<doc id="1204896" url="https://pl.wikipedia.org/wiki?curid=1204896" title="Jan Peutz">
Jan Peutz

Johannes Laurentius Augustinus Peutz (ur. 24 marca 1886 w Uithuizen, zm. 20 grudnia 1957 w Hadze) – holenderski lekarz. Opisał jednostkę chorobową znaną dziś jako zespół Peutza-Jeghersa.
Urodził się w wiosce Uithuizen w północnej Holandii jako pierwsze z dziewięciorga dzieci dyrektora szkoły podstawowej. Ukończył Katolickie Seminarium w Rolduc i rozpoczął studia medyczne na uniwersytetach w Groningen u Karela Frederika Wenckebacha i w Utrechcie u Alberta Abrahama Hijmansa van den Berga. Był współzałożycielem studenckiej organizacji 'Albertus Magnus'. Ukończył je w 1914 roku, po czym odbył staż z medycyny wewnętrznej w szpitalu Coolsingel w Rotterdamie, wyjeżdżał też do klinik w Niemczech, Belgii i we Włoszech. W 1917 roku podjął pracę w szpitalu Johannes de Deo (Westeinde) w Hadze, następnie został ordynatorem kliniki medycyny wewnętrznej na którym stanowisku pozostał do końca swojej aktywności zawodowej w 1951. Laboratorium działającemu przy Klinice szefował Karl Landsteiner. Ożenił się i miał jednego syna. Był wspominany jako bardzo religijny, poza działalnością w szpitalu poświęcał się pracy charytatywnej, opiece nad sierotami i starcami. Był popularnym nauczycielem, za osiągnięcia na polu medycyny otrzymał szereg wyróżnień, m.in. "Orde van Oranje Nassau". Zmarł w 1957 roku w Hadze.
W 1921 przedstawił rozprawę doktorską poświęconą chorobom trzustki i o cukrzycy. Niedługo później, opublikował opis przypadku rodziny z polipowatością przewodu pokarmowego i charakterystycznymi przebarwieniami skóry i śluzówek; był to jeden z pierwszych opisów choroby znanej obecnie jako zespół Peutza-Jeghersa. Nazwę zespołu Peutza wprowadził jego uczeń van Wijk w doktoracie opartym o historię prowadzonej przez Peutza rodziny.

</doc>
<doc id="1204898" url="https://pl.wikipedia.org/wiki?curid=1204898" title="Johannes Laurentius Augustinus Peutz">
Johannes Laurentius Augustinus Peutz



</doc>
<doc id="1204901" url="https://pl.wikipedia.org/wiki?curid=1204901" title="150 na godzinę">
150 na godzinę

150 na godzinę – polska komedia obyczajowa z 1972 roku w reżyserii Wandy Jakubowskiej na podstawie scenariusza Edwarda Redlińskiego. Zdjęcia plenerowe realizowano w Lublinie, Bazarze i Zaklikowie.
Fabuła.
Pochodzący z niewielkiej wioski Marcin Dębik (w tej roli Marcin Sławiński) marzy o tym, by mieć własny samochód. Aby zrealizować to pragnienie, wyjeżdża do miasta i tam staje się właścicielem pontiaka. Jednak okazuje się, że samochód ten przysporzy mu wyłącznie kłopotów.
Obsada.
Dalsze role.
"w kolejności alfabetycznej"

</doc>
<doc id="1204902" url="https://pl.wikipedia.org/wiki?curid=1204902" title="Dziewięć opowiadań">
Dziewięć opowiadań

Dziewięć opowiadań (ang. "Nine Stories") – wydana w 1953 antologia krótkich opowiadań pisarza J.D. Salingera.
Opowiadania zawarte w książce:

</doc>
<doc id="1204903" url="https://pl.wikipedia.org/wiki?curid=1204903" title="Wiener Stadthalle">
Wiener Stadthalle

Wiener Stadthalle – wielofunkcyjna hala sportowa znajdująca się w Wiedniu w Austrii. Budowana była między 1953 a 1958 rokiem.
W 1970 roku rozegrano w niej halowe mistrzostwa Europy w lekkoatletyce, a od 1974 roku odbywa się tam turniej tenisa ziemnego. Obiekt był także areną meczów MŚ w hokeju na lodzie 2005, ME w piłce ręcznej mężczyzn 2010, ME w siatkówce mężczyzn 2011, a także po zbudowaniu tymczasowego basenu ME w pływaniu na krótkim basenie 2004.
Wiener Stadthalle jest również halą koncertową. W hali występowały następujące gwiazdy światowego formatu: 30 Seconds to Mars, ABBA, AC/DC, Aerosmith, A-ha, Al Bano, Alice Cooper, Alicia Keys, Alanis Morissette, Anastacia, Andrea Bocelli, Ariana Grande, Backstreet Boys, The Beach Boys, Bee Gees, Beyoncé Knowles, Bob Dylan, Black Sabbath, Bruno Mars, Bryan Adams, Britney Spears, Bruce Springsteen, Charles Aznavour, Cher, Christina Aguilera, Coldplay, The Corrs, Céline Dion, The Cure, David Bowie, Deep Purple, Depeche Mode, Dire Straits, Dua Lipa, Duran Duran, Elton John, Ellie Goulding, Ennio Morricone, Europe, Falco, Foo Fighters, Franz Ferdinand, George Michael, Gianna Nannini, Gorillaz, Guns N’ Roses, Gwen Stefani, Nina Hagen, Iron Maiden, Janet Jackson, Jean-Michel Jarre, Jon Bon Jovi, Jovanotti, Justin Bieber, Justin Timberlake, Katy Perry, Kiss, Kylie Minogue, Lady Gaga, Laura Pausini, LMFAO, Led Zeppelin, Lenny Kravitz, Lionel Richie, Linkin Park, Mariah Carey, Marilyn Manson, Metallica, Michael Bublé, Miley Cyrus, Muse, Neil Diamond, Nena, New Kids on the Block, Nick Cave, Oasis, OneRepublic, Ozzy Osbourne, Pearl Jam, Per Gessle, Percy Sledge, Pitbull, Placebo, Judas Priest, Prince, The Prodigy, Queen, Queen + Adam Lambert, Queen + Paul Rodgers, Queens of the Stone Age, Rammstein, Red Hot Chili Peppers, Romina Power, Rod Stewart, The Rolling Stones, Robbie Williams, Roxette, Sade, Santana, Sarah Brightman, Selena Gomez, Shakira, Shania Twain, Shawn Mendes, Slash, Slipknot, Spice Girls, Ringo Starr, Status Quo, Sting, Take That, Tarkan, Tina Turner, U2, Uriah Heep, Roger Waters, The Who, Whitney Houston, Yes, ZZ Top.
W 2015 roku w hali odbył się 60. Konkurs Piosenki Eurowizji.

</doc>
<doc id="1204904" url="https://pl.wikipedia.org/wiki?curid=1204904" title="Ferrari 166 Inter">
Ferrari 166 Inter

Ferrari 166 Inter – pierwszy model Ferrari przeznaczony dla klientów indywidualnych. W latach 1948 - 1951 wyprodukowano 37 egzemplarzy. Technicznie auto bazowało na swoich sportowych poprzednikach Ferrari 125 S oraz Ferrari 166 S. Pod maską umieszczono silnik o mocy 110 KM, dla porównania pierwszy model Porsche 356 dysponował mocą 40 KM w roku 1950 i pozwalało to zakwalifikować ów model do grona samochodów sportowych.
Dane techniczne.
Ogólne
Osiągi
Napęd
Wartość obecna.
Cena rynkowa za model w I stanie zachowania (stan idealny, 100% oryginalnych części) 290 000 € (w roku 2005). Kilka lat temu pojawił się na aukcji model 166 Scaglietti Spyder o numerze seryjnym 014I, cena wywoławcza 890 000 $ nie została osiągnięta, auto nie zostało sprzedane.

</doc>
<doc id="1204905" url="https://pl.wikipedia.org/wiki?curid=1204905" title="Bedford Vehicles">
Bedford Vehicles

Bedford – dawne brytyjskie przedsiębiorstwo motoryzacyjne, będące częścią Vauxhall Motors, należącego do koncernu General Motors, założone w 1930 roku. Firma produkowała głównie samochody ciężarowe.
Historia.
Bedford zadebiutował w 1931 roku w grupie brytyjskiego producenta samochodów Vauxhall, części koncernu General Motors. Milionowy samochód marki Bedford został wyprodukowany w 1958 roku, a dwumilionowy dziesięć lat później. W latach osiemdziesiątych i dziewięćdziesiątych XX w. pod marką Bedforda produkowano lekkie japońskie wozy terenowe 4x4 i pick-up Isuzu, sprzedawane głównie na Wyspach Brytyjskich.
Produkty.
Lista modeli produkowanych przez przedsiębiorstwo Bedford oraz jego następcę – IBC Vehicles Luton.
Vauxhall.
Modele sprzedawane pod marką Vauxhall, Opel oraz innymi.

</doc>
<doc id="1204911" url="https://pl.wikipedia.org/wiki?curid=1204911" title="Adam Korol">
Adam Korol

Adam Marek Korol (ur. 20 sierpnia 1974 w Gdańsku) – polski wioślarz, czterokrotny mistrz świata, mistrz olimpijski z Igrzysk Olimpijskich w Pekinie. W 2015 minister sportu i turystyki w rządzie Ewy Kopacz, poseł na Sejm VIII kadencji.
Życiorys.
Wychowanek GKW Drakkar, a następnie zawodnik klubu AZS-AWFiS Gdańsk. Pięciokrotny olimpijczyk (Atlanta 1996, Sydney 2000, Ateny 2004, Pekin 2008, Londyn 2012). Czterokrotny mistrz świata w konkurencji czwórek podwójnych mężczyzn (2005, 2006, 2007, 2009), mistrz Europy (2010). Partnerami Adama Korola w zwycięskich osadach byli Konrad Wasielewski, Marek Kolbowicz, Michał Jeliński. Był również brązowym medalistą MŚ w dwójce podwójnej (z Markiem Kolbowiczem w 1998) oraz wicemistrzem świata (2002) i brązowym medalistą MŚ (2003) w czwórce podwójnej (z Adamem Bronikowskim, Sławomirem Kruszkowskim i Markiem Kolbowiczem).
W 2000 ukończył studia z zakresu wychowania fizycznego na gdańskiej AWFiS. Został następnie asystentem w Zakładzie Teorii Sportu na tej uczelni.
Był członkiem komitetu poparcia Bronisława Komorowskiego przed wyborami prezydenckimi w 2010 i w 2015. 15 czerwca 2015 premier Ewa Kopacz poinformowała o wysunięciu jego kandydatury na urząd ministra sportu i turystyki. Następnego dnia został zaprzysiężony na tym stanowisku przez prezydenta Bronisława Komorowskiego.
W tym samym roku wystartował w wyborach parlamentarnych, z pierwszego miejsca na liście Platformy Obywatelskiej w okręgu gdańskim. Otrzymał 28 727 głosów, zdobywając tym samym mandat poselski. 16 listopada 2015 zakończył pełnienie funkcji ministra. W Sejmie VIII kadencji został członkiem Komisji Kultury Fizycznej, Sportu i Turystyki oraz Komisji Edukacji, Nauki i Młodzieży. W 2019 nie ubiegał się o reelekcję. W grudniu tego samego roku objął stanowisko dyrektora Biura Prezydenta ds. Sportu w Urzędzie Miejskim w Gdańsku.
W 2021 został prezesem Polskiego Związku Towarzystw Wioślarskich.

</doc>
<doc id="1204913" url="https://pl.wikipedia.org/wiki?curid=1204913" title="37 Pułk Artylerii Lekkiej">
37 Pułk Artylerii Lekkiej

37 Łużycki Pułk Artylerii Lekkiej (37 pal) – oddział artylerii lekkiej ludowego Wojska Polskiego.
Pułk został sformowany w okolicach Siedlec i Mordów na podstawie rozkazu nr 8 Naczelnego Dowództwa Wojska Polskiego z 20 sierpnia 1944 roku. 22 października 1944 roku w Mordach żołnierze pułku złożyli przysięgę.
Sztandar pułkowi ufundowali mieszkańcy Skierniewic.
Skład etatowy.
Razem:
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Działania bojowe.
Pułk wchodził w skład 8 Drezdeńskiej Dywizji Piechoty z 2 Armii WP.
Chrzest bojowy przeszedł 14 kwietnia 1945 roku, forsując Nysę na odcinku Rothenburg, Nieder-Neundorf. Po przełamaniu obrony niemieckiej nad Nysą, pułk wspierając natarcie dywizji, dotarł na przedmieścia Drezna.
Po powrocie spod Drezna uczestniczył w walce z niemieckimi oddziałami pancernymi. Do najcięższych walk pułku w tym okresie należały działania obronne pod Budziszynem, Cölln, Streda, i w rejonie masywu leśnego Forst Nikel.
W operacji praskiej wspierał dywizjonami piechotę w walkach o Mikulaszowice, Labendave, Lukor.
Szlak bojowy zakończył 10 maja 1945 roku na terenie Czechosłowacji.
Żołnierze pułku.
Dowódcy pułku:
Oficerowie:
Okres powojenny.
Pułk stacjonował początkowo w garnizonie Skierniewice, a następnie w Tarnowskich Górach.
W 1956 roku pułk został rozwiązany. Jego tradycje i numer przejął reorganizujący się na etat pułku artylerii haubic, 38 pułk artylerii lekkiej 7 Dywizji Piechoty. Po reorganizacji powstał 37 Łużycki pułk artylerii.

</doc>
<doc id="1204922" url="https://pl.wikipedia.org/wiki?curid=1204922" title="Lignotuber">
Lignotuber

Lignotuber – nabrzmienie na granicy pędu i korzenia zbudowane głównie z tkanki drzewnej zawierającej znaczne ilości materiałów zapasowych, w postaci skrobi i innych węglowodanów. Na nabrzmieniu występują liczne, uśpione pąki, które umożliwiają szybkie odtworzenie nadziemnej części rośliny po pożarze. Pąki chronione są przed działaniem wysokich temperatur grubą korą oraz lokalizacją tuż przy powierzchni gleby. Organ jest naturalnym elementem budowy wielu roślin rosnących w klimacie śródziemnomorskim, możliwe że spełnia również inne funkcje poza odtwarzaniem pędów po pożarze. Lignotuber młodych, jednorocznych drzew "Eucalyptus kochii" zawiera około 200 ognisk merystematycznych, z których każde może dać początek kilku pędom. U drzew 4-5-letnich liczba ognisk merystematycznych wynosi około 3000.
Zobacz też.
pirofit

</doc>
<doc id="1204923" url="https://pl.wikipedia.org/wiki?curid=1204923" title="38 Pułk Artylerii Lekkiej (LWP)">
38 Pułk Artylerii Lekkiej (LWP)

38 Pułk Artylerii Lekkiej (38 pal) – oddział artylerii lekkiej ludowego Wojska Polskiego.
Formowanie i działania bojowe.
Pułk sformowany został na podstawie rozkazu nr 8 Naczelnego Dowództwa Wojska Polskiego z 20 sierpnia 1944, w składzie 7 Łużyckiej Dywizji Piechoty (2 Armia WP). 27 października 1944 w Borkach koło Radzymina żołnierze pułku złożyli przysięgę. Po zakończeniu formowania i szkolenia oddział wykonał daleki marsz przez Kutno do Gorzowa.
Pierwsze działania bojowe prowadził w związku z likwidacją zgrupowania wrocławskiego. Następnie wspierał natarcie 7 DP, w rezultacie którego opanowano Bremenhain, Lodenau, Fronkars, Rietschen. Najcięższe walki pułk toczył od 21 do 29 marca 1945, uczestnicząc w natarciu 7 DP na Budziszyn w celu umożliwienia wyjścia z okrążenia resztkom 5 DP. W pierwszych dniach maja brał udział w operacji praskiej, wspierając działania pułków piechoty. Szlak bojowy zakończył 9 maja 1945 pod Mielnikiem w Czechosłowacji.
Po zakończeniu działań wojennych oddział ulokowany został w garnizonie Koźle. 4 lipca 1945 jednostka otrzymała sztandar ufundowany przez mieszkańców Koźla.
W 1956 oddział przeformowany został na etat nr 5/150 pułku artylerii haubic oraz przyjął tradycje i numer rozformowanego 37 Łużyckiego pułku artylerii lekkiej. Jego nowa nazwa brzmiała 37 Łużycki pułk artylerii haubic.
Żołnierze pułku.
Dowódcy pułku
Odznaczeni Krzyżem Srebrnym Orderu Virtuti Militari
ogn. Antoni Pietraszewski
Skład etatowy.
Razem w pułku:
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Przekształcenia.
38 pułk artylerii lekkiej (1944–1956) → 37 Łużycki pułk artylerii haubic (1956–) → 37 pułk artylerii → rozformowany 1989.

</doc>
<doc id="1204924" url="https://pl.wikipedia.org/wiki?curid=1204924" title="Downbeat">
Downbeat



</doc>
<doc id="1204925" url="https://pl.wikipedia.org/wiki?curid=1204925" title="Uniwersal Studios">
Uniwersal Studios



</doc>
<doc id="1204927" url="https://pl.wikipedia.org/wiki?curid=1204927" title="Marek Kolbowicz">
Marek Kolbowicz

Marek Antoni Kolbowicz (ur. 11 czerwca 1971 w Szczecinie) – polski wioślarz, czterokrotny mistrz świata, mistrz olimpijski z IO w Pekinie.
Życiorys.
Ukończył Technikum Mechaniczne w Szczecinie, następnie studia w Instytucie Kultury Fizycznej Uniwersytetu Szczecińskiego (1997), w 2002 został pracownikiem naukowym w Zakładzie Sportów Różnych US.
Wychowanek klubu Czarni Szczecin, a od 1990 zawodnik AZS Szczecin. Pięciokrotnie uczestniczył w letnich igrzyskach olimpijskich (Atlanta 1996, Sydney 2000, Ateny 2004, Pekin 2008, Londyn 2012). W Pekinie wywalczył złoty medal w czwórkach podwójnych. Czterokrotnie zdobywał mistrzostwo świata w konkurencji czwórek podwójnych mężczyzn (2005, 2006, 2007, 2009). W 2010 wywalczył ponadto mistrzostwo Europy w czwórce podwójnej. Jego partnerami przy odnoszeniu tych sukcesów byli Konrad Wasielewski, Adam Korol, Michał Jeliński. Wcześniej Marek Kolbowicz był brązowym medalistą MŚ w dwójce podwójnej (z Adamem Korolem w 1998) oraz wicemistrzem świata (2002) i brązowym medalistą MŚ (2003) w czwórce podwójnej (z Adamem Bronikowskim, Adamem Korolem i Sławomirem Kruszkowskim).
Został członkiem komitetu poparcia Bronisława Komorowskiego przed wyborami prezydenckimi w 2010 i w 2015. W wyborach samorządowych w 2010 został wybrany do rady miejskiej Szczecina jako kandydat Komitetu Wyborczego Wyborców Szczecin dla Pokoleń zorganizowanego przez Piotra Krzystka. W 2014 z powodzeniem ubiegał się o reelekcję. W 2018 utrzymał mandat radnego na skutek rezygnacji złożonej przez jednego z wiceprezydentów Szczecina przez rozpoczęciem kadencji.
Odznaczony Krzyżem Kawalerskim Orderu Odrodzenia Polski (2008), uhonorowany tytułem Ambasadora Szczecina. Wygrywał plebiscyty na najpopularniejszego sportowca ziemi szczecińskiej.

</doc>
<doc id="1204929" url="https://pl.wikipedia.org/wiki?curid=1204929" title="39 Pułk Artylerii Lekkiej">
39 Pułk Artylerii Lekkiej

39 Pułk Artylerii Lekkiej (39 pal) – oddział artylerii lekkiej ludowego Wojska Polskiego.
Pułk został sformowany pod Rzeszowem na podstawie rozkazu nr 41 Naczelnego Dowództwa Wojska Polskiego z 6 października 1944 roku. 14 stycznia 1945 roku w Rzeszowie żołnierze pułku złożyli przysięgę.
Działania bojowe.
Pułk wchodził w skład 10 Sudeckiej Dywizji Piechoty z 2 Armii WP.
Do walki wszedł po raz pierwszy 10 kwietnia 1945 roku, kiedy to zabezpieczał obronę 10 DP. 16—17 kwietnia uczestniczył w forsowaniu Nysy, wspierając działania 27 i 29 pułku piechoty. 21 kwietnia w pościgu za nieprzyjacielem osiągnął Sprewę. Najcięższe walki stoczył od 22 do 24 kwietnia pod Uhyst. W pierwszych dniach maja brał udział w operacji praskiej, wspierając działania pułków piechoty. Szlak bojowy zakończył 9 maja 1945 roku pod Sukoradami w Czechosłowacji.
Struktura organizacyjna.
Dowództwo i sztab
Pułk etatowo posiadał:
żołnierzy – 1093 "(oficerów – 150, podoficerów – 299, kanonierów – 644)"
sprzęt:
Okres powojenny.
2 grudnia 1945 w Jeleniej Górze odbyła się uroczystość wręczenia sztandaru 39 pułkowi artylerii lekkiej. Sztandar ufundowało społeczeństwo polskie przybyłe na ziemie zachodnie. W przekazaniu sztandaru uczestniczył marszałek Michał Rola Żymierski. W defiladzie uczestniczyło również 500 strażaków Straży Pożarnej.
10 czerwca 1948 roku pułk został dyslokowany z Jeleniej Góry do Strzegomia, do koszar przy ul. Kościuszki. 
W 1951 jednostka została przeformowana w 39 pułk artylerii haubic.

</doc>
<doc id="1204939" url="https://pl.wikipedia.org/wiki?curid=1204939" title="Droga krajowa SS23 (Włochy)">
Droga krajowa SS23 (Włochy)

Droga krajowa SS23 (wł. "Strada Statale 23 del Colle di Sestriere") - droga krajowa w północno-zachodnich Włoszech. Droga należy do czwartej kategorii dróg krajowych i ma znaczenie głównie regionalne. Biegnąca przez Dolinę Chisone arteria stanowi alternatywny dla autostrad A32 dojazd do ośrodków narciarskich takich jak Pragelato czy Sestriere. Droga odegrała ważną komunikacyjną rolę podczas turyńskiej olimpiady łącząc Pinerolo, gdzie mieszkały niektóre ekipy sportowców z obiektami olimpijskimi. Droga jest atrakcyjna pod względem turystycznym, na wielu odcinkach tworząc serpentyny.

</doc>
<doc id="1204940" url="https://pl.wikipedia.org/wiki?curid=1204940" title="Zbigniew Hola">
Zbigniew Hola

Zbigniew Hola (ur. 5 grudnia 1947 w Wilkowicach) – polski kombinator norweski, skoczek narciarski, wychowanek klubu LKS Klimczok Bystra, olimpijczyk.
Przebieg kariery.
Hola miał reprezentować Polskę na zimowych igrzyskach olimpijskich w Grenoble, jednak ostatecznie nie wystartował.
W 1969 był trzeci w Memoriale Bronisława Czecha i Heleny Marusarzówny w kombinacji. Rok później przegrał tylko z Kazimierzem Długopolskim. W tym samym roku został mistrzem Polski w kombinacji klasycznej. Był też wielokrotnym medalistą mistrzostw Polski w konkurencjach narciarskich. Obecnie mieszka w Zakopanem.

</doc>
<doc id="1204959" url="https://pl.wikipedia.org/wiki?curid=1204959" title="Język radżastani">
Język radżastani

Język radżastani (dewanagari राजस्थानी trb. Radźasthani, ) – język indoaryjski używany przede wszystkim w indyjskim stanie Radżastan.
Klasyfikacja języka radżastani.
W starszych, dziewiętnastowiecznych publikacjach klasyfikowano radżastani jako zachodnią grupę dialektów języka hindustani (Kellogg 1893). 
Obecna tendencja każe raczej traktować radżastani jako makrojęzyk odrębny od hindiustani. Na przykład lista języków Indii sporządzona przez SIL nie zawiera „języka radżastani” jako takiego, lecz wyłącznie poszczególne języki składające się na ten makrojęzyk.
Dialekty.
Pomimo dość silnej kulturowej odrębności i poczucia tożsamości Radżastańczyków, a także bogatego dziedzictwa literackiego, język radżastani nie wytworzył jednego standardu. W zamian istnieje szereg odrębnych, nadal kultywowanych dialektów literackich.
Główne języki/dialekty radżastańskie obejmują: 
Inne ważniejsze dialekty/języki: 
Status prawny.
Ponieważ językiem urzędowym (w administracji i szkolnictwie) w Radżastanie jest wyłącznie hindi, istnieje jeszcze tendencja by traktować pojęcie hindi bardzo szeroko, jako jeden oficjalny język, obejmujący wszystkie pokrewne języki i dialekty północnych Indii. Podobne podejście można również zauważyć, przeglądając dane statystyczne z ostatniego spisu ludności (Census of India 2001), podczas którego język radżastani uznano za jedną z odmian języka hindi.
Z drugiej strony jednak, zarówno Sahitya Akademi, jak i University Grants Commission oraz władze stanowe w Radżastanie uznają radżastani za „język” (literacki, nie urzędowy), traktując takie etnolekty, jak marwari, mewari itd. jako jego dialekty. Od roku 1973 język radżastani jest nauczany na uniwersytetach w Dźodhpurze i Udajpurze.

</doc>
<doc id="1204966" url="https://pl.wikipedia.org/wiki?curid=1204966" title="17 września 1939 roku">
17 września 1939 roku

17 września 1939 roku – oświatowy, dokumentalny cykl 3 etiud filmowych z 1994 roku, zrealizowany przez Marka Widarskiego z okazji rocznicy wydarzeń z 17 września 1939 roku, tj. agresji ZSRR na Polskę.
Treść filmu.
W filmie ukazano ataki armii sowieckiej (Armia Czerwona) na Polskę i jej współpracę z Niemcami, polską defensywę, a także przedstawiono sytuację ziem polskich po aneksji przez Związek Socjalistycznych Republik Radzieckich.

</doc>
<doc id="1204969" url="https://pl.wikipedia.org/wiki?curid=1204969" title="Subtonal">
Subtonal

Subtonal - projekt muzyczny muzyki electro wydany nakładem niemieckiej wytwórni Elektrolux. Poniżej dyskografia projektu z której 

</doc>
<doc id="1204970" url="https://pl.wikipedia.org/wiki?curid=1204970" title="The Ash Live in Chicago">
The Ash Live in Chicago

The Ash Live in Chicago – piąty album koncertowy Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1204972" url="https://pl.wikipedia.org/wiki?curid=1204972" title="Automatically switched optical network">
Automatically switched optical network

ASON (ang. Automatically switched optical network) – Technologia sieciowa umożliwiająca automatyczne dostarczanie usług. ASON jest postępem w stosunku do dotychczasowych sieci optycznych, nie ogranicza się jedynie do dzierżawionych połączeń, obejmuje również "miękkie-trwałe", oraz komutowane połączenia. Sieci ASON dedykowane są głównie pod sieci IP. Poprawiają działanie różnych usług, zapewniając rozróżnienie wymagań Quality of Service. ASON umożliwia efektywne przełączanie i dynamiczne tworzenie połączeń.
Zasada działania.
Połączenie komutowane jest ustanawiane przez system zarządzania, używający sygnalizacji (LDP – Label Distribution Protocol, CR-LDP – Constraint-based LDP lub RSVP – Resource ReSerVation Protocol) i protokołów routingu (OSPF – Open Shortest Path First, oraz IS-IS – Intermediate System to Intermediate System). Użytkownik zakłada i udostępnia połączenia, więc obie strony mają kontrolę na odpowiednich końcach łącza. Pozwala to szybkie tworzenie nowych połączeń między dwoma punktami (np. w przypadku zwiększonego ruchu, jako alternatywne ścieżki). Sygnalizacja razem z protokołami pozwalają na szybkie i automatyczne konfigurowanie (i rekonfigurowanie) sieci.
Dzięki wymienionym wyżej protokołom sygnalizacji i routingu każdy element sieci ASON zna topologię całej sieci. Urządzenia w sieciach ASON mają rozpoznawać topologię, zajmują się sygnalizacją, routingiem, przyznają adresy, kontrolują ruch oraz tworzą, przywracają i zabezpieczają połączenia.

</doc>
<doc id="1204975" url="https://pl.wikipedia.org/wiki?curid=1204975" title="Dick Ray">
Dick Ray

Richard "Dick" Ray (ur. 4 lutego 1876 roku w Newcastle-under-Lyme, zm. 28 grudnia 1952 roku w Leeds) – były angielski piłkarz i trener, pierwszy szkoleniowiec zespołu Leeds United, założonego w 1919 roku po tym, jak rozwiązano inny klub z tego miasta Leeds City.
Kariera piłkarska.
Dick Ray praktycznie przez swoją całą karierę występował na pozycji lewego obrońcy. Pierwszym klubem Anglika był Macclesfield Town, do którego Anglik dołączył w wieku siedemnastu lat. Później przez rok reprezentował barwy Port Vale, a jego następnymi drużynami w karierze były kolejno Manchester City, Stockport oraz Chesterfield. Kiedy trener tych ostatnich – Gilbert Gillies został szkoleniowcem Leeds City, na Elland Road zabrał ze sobą właśnie Raya. Ten jednak zrezygnował z występów w 1912 roku, ponieważ w czasie I wojny światowej przystąpił do Royal Army Service Corps.
Kariera trenerska.
Po zakończeniu I wojny światowej Anglik nie powrócił już do futbolu jako piłkarz, lecz rozpoczął pracę trenerską. W 1919 roku zaczął pracę w Leeds City, gdzie pracował jednak tylko przez jeden sezon, po czym został zastąpiony przez Arthura Fairclougha. Następnie objął funkcję szkoleniowca w zespole Doncaster Rovers, a miało to miejsce w 1923 roku. W sezonie 1926/1927 prowadzone przez Fairclougha Leeds spadło do drugiej ligi, a sam Anglik został zwolniony. Jego następcą został właśnie Ray, który powrócił na Elland Road po siedmiu latach przerwy. 5 marca 1935 roku Ray zrezygnował z prowadzenia zespołu „Pawi”. Na tym stanowisku zastąpił go Billy Hampson, który w Leeds pozostał przez kolejne dwanaście lat. W późniejszym okresie Dick przez cztery lata prowadził jeszcze Bradford City, a w wieku 62 lat Ray został trenerem szkółki młodzieżowej zespołu Millwall. W 1940 roku Anglik zakończył karierę trenerską.

</doc>
<doc id="1204976" url="https://pl.wikipedia.org/wiki?curid=1204976" title="Konrad Wasielewski">
Konrad Wasielewski

Konrad Henryk Wasielewski (ur. 19 grudnia 1984 w Szczecinie) – polski wioślarz, czterokrotny mistrz świata, mistrz olimpijski.
Życiorys.
Zawodnik AZS Szczecin. Wielokrotny mistrz Polski w wioślarstwie, a także m.in. czterokrotny mistrz świata w czwórce podwójnej i jednokrotny mistrz Europy w tej konkurencji. Dwukrotnie startował na letnich igrzyskach olimpijskich. W Pekinie w 2008 osada w składzie Michał Jeliński, Marek Kolbowicz, Adam Korol i Konrad Wasielewski wywalczyła złoty medal. Karierę sportową oficjalnie zakończył w 2016.
Absolwent Instytutu Kultury Fizycznej Uniwersytetu Szczecińskiego.
Odznaczony Krzyżem Kawalerskim Orderu Odrodzenia Polski (2008). Uhonorowany także tytułem Ambasadora Szczecina.
Był członkiem komitetu poparcia Bronisława Komorowskiego przed wyborami prezydenckimi w 2010 i w 2015.

</doc>
<doc id="1204983" url="https://pl.wikipedia.org/wiki?curid=1204983" title="Michał Jeliński">
Michał Jeliński

Michał Jeliński (ur. 17 marca 1980 w Gorzowie Wielkopolskim) – polski wioślarz, czterokrotny mistrz świata, mistrz olimpijski z Igrzysk Olimpijskich w Pekinie.
Życiorys.
Zawodnik klubu AZS-AWF Gorzów Wielkopolski. Ukończył studia na Wyższej Szkole Bankowej w Poznaniu.
Wielokrotny mistrz Polski w wioślarstwie, a także m.in. czterokrotny mistrz świata w czwórce podwójnej i jednokrotny mistrz Europy w tej konkurencji. Trzykrotnie startował na letnich igrzyskach olimpijskich. W Pekinie w 2008 osada w składzie Michał Jeliński, Marek Kolbowicz, Adam Korol i Konrad Wasielewski wywalczyła złoty medal.
Był członkiem komitetu poparcia Bronisława Komorowskiego przed wyborami prezydenckimi w 2010 i w 2015.
Choruje na cukrzycę typu 1.
Został odznaczony Krzyżem Kawalerskim Orderu Odrodzenia Polski (2008).

</doc>
<doc id="1204986" url="https://pl.wikipedia.org/wiki?curid=1204986" title="Gare d’Arras">
Gare d’Arras

Gare d’Arras – stacja kolejowa w Arras, w regionie Hauts-de-France, we Francji. Stacja posiada 4 perony.

</doc>
<doc id="1204988" url="https://pl.wikipedia.org/wiki?curid=1204988" title="Dysk hybrydowy">
Dysk hybrydowy

Dysk hybrydowy, HHD lub SSHD (od ang. "hybrid hard drive, Solid-State Hybrid Drive") – dysk komputerowy będący dyskiem twardym, w którego obudowie umieszczono moduł pamięci flash typu SLC NAND (stosowanej między innymi w dyskach półprzewodnikowych, pamięciach USB i kartach pamięci).
Dysk ten jest połączeniem tych dwóch typów pamięci i łączy zalety obydwu technologii: szybkość odczytu i dostępu do danych pamięci flash oraz pojemność zwykłego dysku twardego. Dyski hybrydowe współpracują z interfejsem SATA. Seagate Technology wprowadziła tę technologię do swoich dysków 2,5" oraz 3,5" i używa do ich identyfikacji skrótowca SSHD (ang. "solid-state hybrid drive"). Dyski te oprócz standardowego cache'u posiadają wbudowaną pamięć flash typu MLC NAND o pojemności 4 lub 8 GB.

</doc>
<doc id="1204989" url="https://pl.wikipedia.org/wiki?curid=1204989" title="Herb Pyzdr">
Herb Pyzdr

Herb Pyzdr – jeden z symboli miasta Pyzdry i gminy Pyzdry w postaci herbu.
Wygląd i symbolika.
Herb przedstawia fragment czerwonego muru miejskiego z białymi blankami i bramą o otwartych złotych wrotach. Ponad murem umieszczona centralnie postać księcia kaliskiego Bolesława Pobożnego, wręczającego dwa zielone szczepy winorośli klęczącym po jego obu bokach postaciom. Nad głową księcia widnieje złota korona. Mobilia te umieszczone są w błękitnej tarczy herbowej.
Historia.
Dawna wersja herbu przedstawiała blankowany, czerwony mur z jedną wieżą o dwóch oknach, krytą czarnym trapezowym dachem, zwieńczonym dwoma gałkami na żerdziach. Pochodziła z przedstawienia na mniejszej pieczęci, tzw. pieczęci sekretnej miasta, służącej do stemplowania korespondencji.
8 lutego 1992 roku uchwalono herb, którego wzór nawiązuje do najstarszego miejskiego godła, znanego z odcisku pieczęci na XIV-wiecznym dokumencie. Pieczęć miała w otoku napis: "SIGILLVM CIVIVM DE PISDRE[NSIS]", używano jej w latach 1312–1575. Przedstawiona scena wręczania szczepów winorośli symbolizuje akt nadania praw miejskich Pyzdrom.

</doc>
<doc id="1204990" url="https://pl.wikipedia.org/wiki?curid=1204990" title="Stanisław Mierczyński">
Stanisław Mierczyński

Stanisław Mierczyński (ur. 16 sierpnia 1894 w Warszawie, zm. 25 lutego 1952 w Otwocku) – polski etnograf muzyczny, kompozytor, skrzypek, taternik.
Od 1916 roku uczył się gry na skrzypcach u Stanisława Barcewicza oraz teorii i instrumentacji u Adolfa Gużewskiego. W latach 1918-1920 służył ochotniczo w wojsku, z którego odszedł uzyskawszy stopień podporucznika rezerwy. W 1928 roku ukończył studia w Szkole Głównej Gospodarstwa Wiejskiego w Warszawie. Znawca muzyki ludowej Podhala, autor prac będących zbiorami nut i tekstów pieśni ludowych, publikacji i audycji radiowych o tematyce ludowej. Organizator wyjazdów kapel podhalańskich na międzynarodowe konkursy m.in. w 1933 do Niemiec i Belgii i w 1936 do Wiednia. Przyjaźnił się z Bartusiem Obrochtą, najsłynniejszym muzykantem góralskim. Od niego nauczył się grać na skrzypcach na tyle biegle, że muzykował razem z rodowitymi Podhalanami.
Mierczyński był również utalentowanym kompozytorem, w swoich kompozycjach wykorzystywał motywy góralskie (np. "Trio góralskie pieśni podhalańskich" na instrumenty smyczkowe, "Suita podhalańska" na małą orkiestrę).
W latach 1930-1939 pracował jako inżynier rolnik, zajmując się gospodarką pasterską w Tatrach, publikował artykuły na temat przyszłych parków narodowych. Chodził po górach głównie jako turysta. W młodości wspólnie z Henrykiem Bednarskim w 1912 r. dokonał I wejścia od północy na Żabią Przełęcz Wyżnią.
W czasie II wojny światowej był oficerem AK i pracował jako rolnik. Pochowany na warszawskich Powązkach.

</doc>
<doc id="1204991" url="https://pl.wikipedia.org/wiki?curid=1204991" title="Po Zagładzie">
Po Zagładzie

Po Zagładzie. Stosunki polsko-żydowskie 1944–1947 – książka Marka Jana Chodakiewicza wydana w języku angielskim w kwietniu 2003 roku, po polsku dostępna w sprzedaży od 10 stycznia 2008.
Autor zajmuje się w niej problematyką stosunków polsko-żydowskich tuż po zakończeniu II wojny światowej. Na podstawie różnych, także mało znanych, źródeł przeanalizował przypadki wrogości i konfliktów między Polakami i Żydami. Według niego były one zjawiskiem wtórnym złożonej i tragicznej sytuacji Polski po zakończeniu wojny (okupacja sowiecka, instalacja marionetkowego rządu przez Moskwę, wysoki poziom przestępczości, masowe przesiedlenia ludności, walka podziemia niepodległościowego z komunistami).
Autor w swojej pracy korzysta także ze źródeł, na które powołują się przeciwnicy jego książki (Jan Tomasz Gross), co sprawia iż książka wydaje się być w miarę obiektywnym spojrzeniem na stosunki polsko-żydowskie. Jedną z podstawowych tez książki jest spojrzenie na stosunki polsko-żydowskie nie przez pryzmat nienawiści, a walki między Polakami a komunistami (także polskiego pochodzenia), w wyniku której giną także przypadkowe ofiary. W książce znajdziemy próby szacunkowego wyliczenia ilości osób, które zginęły w wyniku tych działań.
Reakcje.
Jan Żaryn określił autora jako „badacza hołdującego starej szkole empirycznej, krok po kroku, przykład po przykładzie, analizującego ten sam temat”, z czym nie zgodził się Grzegorz Motyka stwierdzając, że Chodakiewicz „źródła, z których korzystał, przedstawia w sposób stronniczy i jednostronny”.
Krytyczną opinię wyrazili także Bożena Szaynok i Dariusz Libionka: „"Po Zagładzie" to książka z tezą. Jeśli fakty przypadkiem do niej nie pasują – tym gorzej dla nich”.
Warsztat badawczy i rzetelność naukowa Marka Chodakiewicza zostały skrytykowane również przez Andrzeja Żbikowskiego uważającego, że „bałagan z bazą źródłową w książce aspirującej do tytułu rozprawy naukowej jest jednym z powodów, by domniemywać, że autor prezentuje czytelnikom swój światopogląd polityczny, a nie udokumentowany sąd o powojennej rzeczywistości”.

</doc>
<doc id="1204993" url="https://pl.wikipedia.org/wiki?curid=1204993" title="Tegenaria parietina">
Tegenaria parietina

Tegenaria parietina – gatunek pająka z rodziny lejkowcowatych.
Opis.
Największy przedstawiciel rodzaju "Tegenaria". Długość ciała dochodzi do 20 mm u samic i do 17 mm u samców. Cechuje się zmienną intensywnością wzoru ubarwienia; spotkać można osobniki prawie szare i pozbawione obrączkowania na odnóżach, choć typowo jest ono na nich obecne. Wzór na karapaksie tworzą 3 przyciemnione, połksiężycowate plamy na krawędzi i dwa ciemne, podłużne, silnie piłkowane i czasem przerywane pasy na grzbiecie. Szczękoczułki mają po 4 ząbki na przedniej i tylnej krawędzi. Wzór na sternum składa się z trzech par symetrycznie rozmieszczonych jasnych kropek po bokach i jasnej przepaski przez środek, która z tyłu zwęża się lub zlewa z kropkami, a pośrodku tylnej połowy może mieć czarną kropkę. Opistosoma ubarwiona jest ciemnobrązowawo z żółtawo nakrapianymi bokami i rudym pasem pośrodku wierzchu, który może jednak całkiem zanikać. Przednio-bocznie od tego pasa położone są krótkie, czarne kreski, a bardziej w tyle 1–2 białe kropki i 4–5 niewyraźnych szewronów. Dystalny brzeg trapezowatego stożeczka jest pośrodku wcięty. kądziołki przędne tylno-bocznej pary mają oba człony równej długości: nasadowy przyciemniony, a odsiebny jasny.
Nogogłaszczki samców cechuje cymbium w stosunku do bulbusa znacznie dłuższe niż u kątnika rdzawego oraz krótki i prawie prosty konduktor o krótkiej, zaokrąglonej końcówce brzusznej i płytkowatej końcówce grzbietowej. "Apophysis tibialis retrolateralis" złożona jest z trzech odgałęzień: brzuszne jest szeroko płatowate i wyciągnięte dystalnie w listewkę, brzuszne jest szerokie i dystalnie ścięte, a grzbietowe silnie zesklerotyzowane i dystalnie zakończone rozwartokątnym szpicem.
Samica ma epigyne z małą błoniastą częścią środkową oraz mniej więcej trapezowato wklęśniętą przednią krawędzią sklerytu tylnego. Jej wulwa zawiera przewody kopulacyjne bez rozróżnialnych spermatek (ang. "combined ducts"), oddalone od siebie o więcej niż trzy ich średnice, oraz przewód zapładniający w postaci liściokształtnych przydatek.
Występowanie.
W Europie podawany z Austrii, Belgii, Bułgarii, Chorwacji, Danii, Francji (z Korsyką włącznie), Grecji (włącznie z wyspami), Hiszpanii (z Balearami włącznie), Holandii, Irlandii, byłej Jugosławii, Liechtensteinu, Macedonii Północnej, Malty, Niemiec, Portugalii (w tym z Azorów i Madery), Rumunii, Słowacji, Słowenii, Szwecji, Szwajcarii, Wielkiej Brytanii i Włoch (z Sardynią i Sycylią włącznie). W północnej części kontynentu synantropijny, spotykany zwłaszcza w starych budynkach, dalej na południe także w środowisku naturalnym. W Polsce nie występuje.
Poza Europą znany z Afryki Północnej, RPA, Azji Zachodniej i Środkowej, Indii, Sri Lanki oraz Ameryki Środkowej i Południowej aż po Argentynę.

</doc>
<doc id="1204994" url="https://pl.wikipedia.org/wiki?curid=1204994" title="22 Pułk Artylerii Lekkiej">
22 Pułk Artylerii Lekkiej



</doc>
<doc id="1204995" url="https://pl.wikipedia.org/wiki?curid=1204995" title="Düsseldorf Volksgarten">
Düsseldorf Volksgarten

Düsseldorf Volksgarten – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Ma jeden peron.

</doc>
<doc id="1204998" url="https://pl.wikipedia.org/wiki?curid=1204998" title="Abdoulaye Diagne-Faye">
Abdoulaye Diagne-Faye

Abdoulaye Diagne-Faye (ur. 26 lutego 1978 w Dakarze) – senegalski piłkarz grający na pozycji środkowego obrońcy lub defensywnego pomocnika. Posiada także obywatelstwo francuskie.
Kariera klubowa.
Diagne-Faye urodził się w stolicy Senegalu, Dakarze. Piłkarską karierę rozpoczął w klubie z miasta Louga, ASEC Ndiambour. W 1998 roku zadebiutował w pierwszej lidze senegalskiej. W 1999 roku zdobył z nim Puchar Senegalu. W 2001 roku przeszedł do innego pierwszoligowego klubu, Jeanne d’Arc Dakar. W 2002 roku wywalczył z nim mistrzostwo Senegalu.
Latem 2002 po wywalczeniu mistrzostwa Abdoulaye wyjechał do Francji, a jego pierwszym klubem w tym kraju został RC Lens, gdzie był drugim Senegalczykiem obok Papy Bouby Diopa. W Ligue 1 zadebiutował 3 sierpnia w zremisowanym 1:1 spotkaniu z SC Bastia. W 90. minucie spotkania dostał czerwoną kartkę. W swoim pierwszym sezonie zaliczył 16 spotkań (8. miejsce Lens w lidze), a także 4 spotkania w fazie grupowej Ligi Mistrzów. W sezonie 2003/2004 także zajął z Lens 8. pozycję w lidze, a latem 2004 wypożyczono go do beniaminka FC Istres. W Istres grał w podstawowym składzie, jednak zespół zajął ostatnie miejsce i spadł do Ligue 2.
W 2005 roku Diagne-Faye trafił na roczne wypożyczenie do angielskiego Boltonu Wanderers. W Premiership zadebiutował 24 sierpnia w wygranym 2:0 meczu z Newcastle United. W Boltonie od początku sezonu występował w pierwszym składzie. W grudniowym meczu z Arsenalem (2:0) zdobył pierwszą bramkę na angielskich boiskach. Wystąpił w fazie grupowej Pucharu UEFA i doszedł do 1. rundy. W lidze zajął 8. miejsce. Latem 2006 Bolton wykupił Senegalczyka z Lens za 3 miliony euro. W sezonie 2006/2007 zakończył z „The Trotters” 7. pozycję w Premiership.
31 sierpnia 2007 Abdoulaye podpisał trzyletni kontrakt z Newcastle United. Kosztował 2 miliony funtów, a w jego barwach pierwszy mecz zaliczył 17 września. Newcastle przegrało w nim 0:1 z Derby County. W Newcastle grał tylko przez jeden sezon i nie zawsze był członkiem wyjściowej jedenastki.
15 sierpnia 2008 Diagne-Faye został zawodnikiem beniaminka Premiership, Stoke City. Kosztował 2,25 miliona funtów i podpisał z tym klubem trzyletni kontrakt. W barwach Stoke po raz pierwszy wystąpił 23 sierpnia przeciwko Aston Villi (3:2). Graczem Stoke był do 2011 roku. W kolejnych latach występował w zespołach West Ham United oraz Hull City, a także w malezyjskim Sabah FA, gdzie w 2015 roku zakończył karierę.
Kariera reprezentacyjna.
W reprezentacji Senegalu Diagne-Faye zadebiutował w 2002 roku. W 2004 roku zaliczył swój pierwszy turniej o Puchar Narodów Afryki. Z Senegalem dotarł do ćwierćfinału. W 2006 roku wystąpił w Pucharze Narodów Afryki 2006 i zajął na nim 4. pozycję. W 2008 roku Henryk Kasperczak powołał go na Puchar Narodów Afryki 2008.

</doc>
<doc id="1204999" url="https://pl.wikipedia.org/wiki?curid=1204999" title="23 Pułk Artylerii Lekkiej">
23 Pułk Artylerii Lekkiej



</doc>
<doc id="1205002" url="https://pl.wikipedia.org/wiki?curid=1205002" title="Idealny dzień na ryby">
Idealny dzień na ryby

"Idealny dzień na ryby" ("A Perfect Day for Bananafish") to jedno z najsłynniejszych opowiadań J.D. Salingera zawarte w zbiorze "Dziewięć opowiadań" wydanych w 1953 (wyd. polskie 1964). Opowiadanie miało jednak swoją premierę już w styczniu 1948 roku w amerykańskim magazynie The New Yorker i było bardzo istotne dla przyszłej kariery Salingera.
Fabuła.
Akcja opowiadania rozgrywa się w nadmorskim kurorcie, gdzie ostatni dzień swojego życia spędza Seymour Glass wraz z żoną Muriel. Początek opowiadania koncentruje się na telefonicznej rozmowie Muriel z matką. Ich rozmowa w bezpośredni sposób wprowadza w fabułę całego opowiadania przedstawiając zależności między bohaterami i ich cechy indywidualne. Dużą uwagę poświęcają traumie i depresji Seymour'a, które są "pamiątką" po udziale w wojnie. Następnie akcja przenosi się na plażę, gdzie podczas wypoczynku do Seymoura podchodzi mała dziewczynka imieniem Sybil i proponuje wspólną zabawę. W czasie wspólnej kąpieli w morzu, Seymour opowiada dziewczynce opowieść o rybie bananówce pełną symboliki. Po jej opowiedzeniu, Seymour kieruje się do pokoju, gdzie śpi jego żona i strzela sobie z pistoletu w głowę. Wiele dyskutowano na temat zakończenia, o tym, jak ludzka osobowość jest zależna od nastroju i o tym, jak destrukcyjne siły tkwią w ludzkim wnętrzu, jeżeli na zewnątrz człowiek robi wrażenie szczęśliwego. Tytuł może oznaczać idealny dzień na ostatnią przyjemność przed zabiciem bólu w dosłownym sensie.
Opowieść Salingera o rybie bananówce przedstawiona przez Seymoura dziecku stała się bardzo popularna. Jej symbolika nie jest jednak jednoznaczna. Ryba bananówka może być odniesieniem do Seymour'a, który angażuje się bez prawdziwych intencji lub do materialistów pokroju Muriel.
Bibliografia.
Jerome David Salinger, "Dziewięć opowiadań", Państwowy Instytut Wydawniczy, Warszawa 1964 r.

</doc>
<doc id="1205003" url="https://pl.wikipedia.org/wiki?curid=1205003" title="The Blues Nightshift">
The Blues Nightshift

The Blues Nightshift – album muzyczny toruńskiej grupy Nocna Zmiana Bluesa.
"The Blues Nightshift”, drugi w historii zespołu album, to niemal wyłącznie klasyka bluesa. To zresztą była podstawa repertuaru grupy. Przyznać jednak trzeba, że interpretacje były ciekawe, a wykonanie na dobrym profesjonalnym poziomie. Nagrań dokonano w dn. 25 maja – 2 czerwca 1987 r. w Studiu Polskich Nagrań. Reżyser nagrania: Andrzej Lupa. Operator dźwięku: Maria Wojtulanis. Polskie Nagrania „Muza” 1987 (SX 2569).

</doc>
<doc id="1205007" url="https://pl.wikipedia.org/wiki?curid=1205007" title="Wyprzedzenie sworznia zwrotnicy">
Wyprzedzenie sworznia zwrotnicy

Wyprzedzenie sworznia zwrotnicy – kąt pomiędzy osią sworznia zwrotnicy a pionem, mierzony w stopniach w rzucie na płaszczyznę podłużnego obrysu samochodu przy największym dopuszczalnym obciążeniu samochodu i zalecanym ciśnieniu powietrza w oponach. Wyprzedzenie sworznia zwrotnicy powoduje powstanie momentu stabilizacyjnego od reakcji bocznych podłoża, co przyczynia się do stabilizacji kół kierowanych zwłaszcza przy dużych prędkościach i dużym promieniu skrętu. Przy takim ustawieniu sworznia zwrotnicy (jak na rysunku – jazda w zaznaczonym kierunku), punkt przebicia jego osi z jezdnią leży przed punktem styku koła z jezdnią i podczas jazdy sworzeń, tak jakby wlecze koło za sobą, dzięki czemu nawet w wypadku chwilowego odchylenia dąży ono do ustawienia się do jazdy na wprost. Ułatwia to wyprowadzenie samochodu z zakrętu oraz zabezpiecza przed skręcaniem kół w bok przy przejeżdżaniu przez nierówności drogi. Wielkość momentu stabilizacyjnego zależy od długości odcinka wyprzedzenia sworznia zwrotnicy, to jest od odległości, o jaką punkt przecięcia osi sworznia z jezdnią znajduje się od punktu styku opony z jezdnią. Wartość ta jest podawana w milimetrach.
Duże dodatnie kąty wyprzedzenia stosuje się w bardzo szybkich samochodach sportowych, w celu zwiększenia stateczności jazdy z dużymi prędkościami, a także w dużych motocyklach przeznaczonych do jazdy głównie po autostradach. Mniejsze wartości dotyczą samochodów osobowych. W przypadku motocykli (a także rowerów), duże wyprzedzenia sworznia zwrotnicy powoduje trudności w skręcaniu przy małych promieniach łuków (wymagana jest większa siła przyłożona do kierownicy przez motocyklistę), jednak "na trasie" motocykl zachowuje się stabilnie (praktycznie jedzie sam na wprost bez trzymania kierownicy).
Przykłady skutków błędnego ustawienia wyprzedzenia sworznia zwrotnicy:

</doc>
<doc id="1205008" url="https://pl.wikipedia.org/wiki?curid=1205008" title="Kościół Świętych Apostołów Piotra i Pawła w Tyliczu">
Kościół Świętych Apostołów Piotra i Pawła w Tyliczu

Kościół św. św. Piotra i Pawła – kościół drewniany we wsi Tylicz w województwie małopolskim, w powiecie nowosądeckim, w gminie Krynica-Zdrój. Świątynia należy do diecezji tarnowskiej.
Kościół św. św. Piotra i Pawła został zbudowany w 1612 roku za sprawą biskupa Piotra Tylickiego. Kościół ma konstrukcję zrębową o ścianach oszalowanych poziomo. Dwuspadowy dach nad nawą i prezbiterium pokryty został blachą. Nad nawą i usytuowaną przed nią kruchtą umieszczono barokową wieżyczkę sygnaturkową z latarnią o konstrukcji słupowo ramowej. Wieża ma wąskie piętro dzwonowe i zakończona jest hełmem baniastym o zgeometryzowanych połaciach.
Wnętrze kościoła zostało zaprojektowane w układzie jednonawowym, z trójbocznie zamkniętym prezbiterium i przylegającą do niego od północy zakrystią. 
Stropy są płaskie, a portal wejściowy jest w kształcie potrójnego łuku. Na ścianach znajduje się polichromia z 1960 roku, o motywach ornamentalnych i figuralnych, autorstwa K. Morwaya i K. Puchały. W prezbiterium świątyni znajdują się trzy rokokowe ołtarze z drugiej połowy XVIII wieku. W głównym widoczny jest obraz "Matki Boskiej z Dzieciątkiem" (znany jako Matka Boska Tylicka) z przełomu XVI i XVII wieku, a w bocznych obrazy "Św. Anny Samotrzeć" z XVII w. i "Veraicon" z XVIII w. W kościele znajdują się również obrazy malowane przez Czesława Lenczowskiego z ok. 1950 roku. W skład wyposażenia wnętrza wchodzą również ambona, chrzcielnica, barokowe organy pochodzące z XVIII w., a także rokokowy krucyfiks na belce tęczowej oraz kilkanaście obrazów, feretronów i rzeźb z XVIII-XIX w.
Obok kościoła, po jego południowo-zachodniej stronie, znajduje się murowana dzwonnica parawanowa z 1803 roku.
Kościół św. św. Piotra i Pawła w Tyliczu znajduje się na szlaku architektury drewnianej na trasie w regionie Krynicko-Gorlickim.

</doc>
<doc id="1205009" url="https://pl.wikipedia.org/wiki?curid=1205009" title="Salford Central">
Salford Central

Salford Central – stacja kolejowa w Salford, w hrabstwie Wielki Manchester, w Anglii. Stacja posiada 3 perony.

</doc>
<doc id="1205010" url="https://pl.wikipedia.org/wiki?curid=1205010" title="Bogumił Leyk">
Bogumił Leyk

Bogumił Leyk, znany także jako Gottlieb Leyk (ur. 17 grudnia 1860 w Bartnikach, zm. 11 października 1945 w Monachium) – polski działacz narodowy na Mazurach, kaznodzieja ewangelicki związany z ruchem gromadkarskim.
Życiorys.
Ukończył dwuklasową szkołę w Bartnikach (1867-1869). W młodości nauczył się zawodu murarza i kamieniarza. Zajmował się stawianiem nagrobków oraz innymi pracami murarskimi. Następnie wyemigrował do Westfalii, gdzie przez jakiś czas pracował w kopalni. Po powrocie na Mazury w 1884 mieszkał w Świętajnie, a potem w Lemanach, gdzie wybudował dom w 1885. Od 1894 mieszkał w Szczytnie, gdzie po pewnym czasie otworzył dobrze prosperujący warsztat kamieniarski. Dzięki dochodom z niego zakupił nieruchomości wraz z domami i magazynami w Pasymiu i Wielbarku (ogółem 2,5 ha ziemi i 2,72 ha lasu). Ponadto w Szczytnie przy ul. Polskiej posiadał trzy budynki mieszkalne wraz z ogrodem.
Dzięki dobrej sytuacji materialnej mógł poświęcić się działalności religijnej i narodowej. Pozostając członkiem Kościoła ewangelicko-augsburskiego zaangażował się w rozkwitający wówczas ruch gromadkarski. Od końca 1897 był oficjalnym kaznodzieją Wschodniopruskiego Ewangelickiego Zrzeszenia Modlitwy, kierowanego przez Krzysztofa Kukata. W tym charakterze przewędrował całe Mazury wygłaszając polskie kazania. Przeciwstawiał się germanizacyjnym działaniom władz. Zaangażował się także w polski ruch narodowy, będąc od 1897 członkiem Mazurskiej Partii Ludowej. Był także stałym abonentem „Gońca Mazurskiego” i „Mazura”. W 1909 założył „Wspólność Chrześcijańską” – lokalną organizację gromadkarską, pod względem składu czysto mazurską o charakterze propolskim. Po wybuchu I wojny gdy ustała wszelka działalność narodowa i religijna również Bogumił Leyk koncentrował się wówczas głównie na prowadzeniu swego przedsiębiorstwa kamieniarskiego.
W okresie plebiscytu opowiadał się za włączeniem Warmii i Mazur w skład Polski. W 1919 został działaczem Mazurskiego Związku Ludowego (jego sekcji gromadkarskiej) oraz „Komitetu Mazurskiego”. W 1918 i 1919 wysyłał raporty do Paryża domagając się uwzględnienia polskich postulatów przy kreśleniu granicy z Niemcami na Mazurach. W tym okresie dał się poznać jako sprawny agitator na rzecz sprawy polskiej – występujący wielokrotnie na wiecach. Ze względu na swą działalność wielokrotnie padał ofiarą przemocy słownej i fizycznej: dwukrotnie ciężko pobity (w Szczytnie i Farynach) przez niemieckie bojówki nacjonalistyczne. Po wyrzuceniu ze swojego mieszkania w Szczytnie zamieszkał w Domu Polskim w Olsztynie. Po przegranym plebiscycie cały jego majątek został przez władze niemieckie skonfiskowany.
W 1921 wyjechał do Polski, przebywając w Toruniu, w Działdowie, a na końcu w Warszawie i następnie z powrotem w Toruniu. W 1924 wrócił na Mazury, gdzie zajął się prowadzeniem małego gospodarstwa rolnego w Wielbarku. W tym okresie wycofał się z działalności kaznodziejskiej i narodowej. W styczniu 1945 ewakuowany wraz z innymi Mazurami przez władze niemieckie do Bawarii, gdzie przebywał jego syn Emil. Zmarł w Monachium jesienią tego samego roku, i został pochowany na tamtejszym Cmentarzu Leśnym (Waldfriedhof).
Rodzina.
Pochodził z chłopskiej rodziny osiadłej od pokoleń na Mazurach. Był synem Wilhelma (1818-1878), właściciela hektarowego gospodarstwa w Trelkowie i Marii z domu Sobotka (1819-1880). Był dwukrotnie żonaty; 1) z Karoliną z Różyńskich (1861-1912), miał z nią siedmioro dzieci Fryderyka, Emila, Marie, Elfrydę, Pawła, Ottona i Maxa; 2) w 1920 z Szarlotą 1) voto Kalinowską, z domu Rexa, miał z nią córkę Ernę (ur. 1922). Jego wnukiem jest Wiktor Marek Leyk.

</doc>
<doc id="1205013" url="https://pl.wikipedia.org/wiki?curid=1205013" title="W górach jest wszystko co kocham cz. III">
W górach jest wszystko co kocham cz. III

W górach jest wszystko co kocham cz. III - trzeci album projektu poetycko-muzycznego "W górach jest wszystko co kocham" poświęcony niezapomnianym wrażeniom i przeżyciom towarzyszącym wędrówkom po górskich szlakach, dolinach i uroczyskach. W nagraniu wzięły udział zespoły: Bacowie z Murcek, Enigma, U Pana Boga za Piecem, Dom o Zielonych Progach, Bez Zobowiązań i Na Bani.

</doc>
<doc id="1205014" url="https://pl.wikipedia.org/wiki?curid=1205014" title="Fryderyk Leyk">
Fryderyk Leyk

Fryderyk Leyk lub Lejk (ur. 17 sierpnia 1885 w Szczytnie, zm. 31 grudnia 1968 tamże) ps. Mirosław Różyński, Grom – mazurski działacz ludowy, publicysta, poeta.
Życiorys.
Pochodził z rodziny od wieków związanej z Mazurami, łączonej z pramazowieckim osadnictwem na tych terenach sięgającym X i XI w.. Wychowywał się w polskich tradycjach gromadkarskich, jego ojciec Bogumił Leyk był postacią bardzo popularną, znanym kaznodzieją gromadkarskim i działaczem mazurskim. Również rodzina matki, Karoliny z Różyńskich, posiadała chlubne tradycje polskie, angażując się m.in. w walkę o polskość Mazurów już w pierwszej połowie XIX w., między innymi w okresie Wiosny Ludów. Rodzice pieczołowicie pielęgnowali te tradycje, zaszczepiając je Fryderykowi oraz jego młodszemu bratu Emilowi, dzięki czemu w młodości opanowali oni język polski w mowie i piśmie. Fryderyk Leyk uczył się w szkole ludowej w Lemanach, w której zabraniano uczniom mówić po polsku, a następnie w trzyklasowej szkole seminaryjnej w Szczytnie. Później terminował w drukarni K. Jaenike w Szczytnie. Następnie ojciec namówił go do edukacji w kierunku nauczycielskim. Po ukończeniu szkoły przygotowawczej, tzw. preparandii, w Piszu uczył się w Seminarium Nauczycielskim w Szczytnie. Po skończeniu 2. klasy naukę przerwał i odbył służbę wojskową w Olsztynie. Następnie wyjechał do Drezna, gdzie uczył się drukarstwa i księgarstwa. Po krótkim pobycie w okolicach Królewca osiedlił się początkowo w Szczytnie, gdzie objął zakupioną przez jego ojca księgarnię. Potem przeniósł się do Ełku, gdzie również prowadził księgarnię, która wkrótce stała się ośrodkiem działalności oświatowej wśród Mazurów. Podczas I wojny światowej został zmobilizowany do armii niemieckiej, znalazł się w koszarach giżyckich, następnie na froncie w okolicach Olecka i później na froncie w okolicach rzeki Berezyny. Posiadając odpowiednie wykształcenie, właściwe kwalifikacje wojskowe oraz doświadczenie zdobyte na froncie miał być awansowany na oficera, jednak dowództwo odmówiło tego awansu, uzasadniając to „niepewnym nastawieniem politycznym” kandydata. Z armii został zwolniony w lipcu 1916. Po powrocie do Szczytna w latach 1916-1918 za swoją działalność oświatową i narodową był kilkakrotnie aresztowany.
Od początku 1919 był jednym z pierwszych polskich agitatorów na Mazurach. Prześladowany przez władze niemieckie w sierpniu 1919, uchodząc przed grożącym aresztowaniem udał się na terytorium polskie. Tam wszedł w skład Mazurskiego Komitetu Plebiscytowego i Zrzeszenia Plebiscytowego Ewangelików Polaków. Rozwinął wówczas szeroką kampanię propagandową na rzecz przyłączenia Mazur do Polski, uczestniczył wówczas w wiecach publicznych w Warszawie, Lwowie, Toruniu, Krakowie. Założył 19 listopada 1919 i został prezesem Mazurskiego Związku Ludowego (MZL). Po przejęciu kontroli nad obszarem plebiscytowym przez Komisję Międzysojuszniczą i uchyleniu nakazu aresztowania powrócił w lutym 1920 na Mazury. Przystąpił wówczas do rozbudowy organizacji MZL, budując wówczas jego struktury powiatowe. Podstawą Związku stały się od kwietnia 1920 wcześniej już działające Rady Ludowe na Mazurach. Był także współorganizatorem reaktywowanego Mazurskiego Banku Ludowego wspierającego finansowo MZL oraz założycielem i redaktorem „Masurische Volkszeitung”, organu MZL. Bardzo aktywnie uczestniczył w polskiej akcji propagandowej na Mazurach, ogłaszając liczne broszury, a także organizując wiece. Znany z okresu plebiscytu działacz strony niemieckiej Max Worgitzki, pisał: "moim największym przeciwnikiem pamiętnej kampanii plebiscytowej był Fryderyk Leyk". Podczas jednego z wieców mającego miejsce w Lecu (Giżycku), 21 kwietnia 1919 został dotkliwie pobity przez bojówkarzy niemieckich. Jak sam wspominał: "o bezpieczeństwo troszczyła się Straż Bezpieczeństwa, niby międzynarodowa, w rzeczywistości jednak składająca się z wyborowego wojska niemieckiego. Jasne, że ta straż na wszystkie gwałty niemieckie wobec naszej ludności zamykała oczy". Dwa dni później dokonano nieudanego zamachu na jego życie podczas postoju pociągu na stacji w Szczytnie, napastnik został aresztowany przez eskortujących Leyka żołnierzy włoskich, jednak później zdołał zbiec. 
Po przegranym plebiscycie zmuszony został do opuszczenia rodzinnej ziemi, gdzie mógł wracać jedynie potajemnie na krótki okres pod przybranym nazwiskiem. Stracił cały swój majątek. Po wyjeździe z Mazur zamieszkał wraz z rodziną w Toruniu. Był urzędnikiem w zarządzie lasów państwowych. Od 1924 pracował w polskiej dyplomacji. Ministerstwo Spraw Zagranicznych powierzyło mu stanowisko kierownika Wydziału Emigracyjnego Konsulatu Polskiego w Lipsku (1924-1931), następnie w Essen (1931-1933) i Strasburgu (1933-1934). Do jego zadań należała opieka nad polskimi robotnikami rolnymi. W 1928 założył Związek Polskich Robotników Rolnych, którego w latach 1930-1933 był sekretarzem generalnym. Za swą działalność ciężko pobity przez bojówki hitlerowskie. Po narażeniu się ministrowi Józefowi Beckowi w lutym 1934 został odwołany do kraju. Mieszkał w Poznaniu, gdzie pracował w Ubezpieczalni Społecznej (1934-1939). W tym czasie zamieszczał w prasie polskiej liczne artykuły i memoriały, przekazane również na ręce ówczesnego premiera Walerego Sławka, występując w obronie ludności mazurskiej w pow. działdowskim.
Podczas II wojny światowej poszukiwany przez Niemców ukrywał się pod nazwiskiem Mirosława Różyńskiego na terenie Generalnej Guberni, najpierw w Warszawie a następnie od 1941 w Siedlcach. Należał wówczas do tajnej organizacji podziemnej Polski Związek Wolności (PZW), której struktury od 1942 podporządkowane były Armii Krajowej. Kierował w niej m.in. komórką «Akcja Mazurska» oraz doprowadził do zaprzysiężenia w niej brata Emila Leyka, ps. Inżynier, powołanego do Wehrmachtu w stopniu kapitana, co dało sposobność polskiemu ruchowi oporu posiadania członka na stanowisku oficerskim w nieprzyjacielskiej armii. Pod pseudonimem „Grom” pisał artykuły do organu PZW "Radło". Po wyzwoleniu Siedlec w 1944 wraz z Jerzym Burskim i Hieronimem Skurpskim opracował memoriał do wojsk sojuszniczych w kwestii wyrozumiałego traktowania ludności mazurskiej w Prusach Wschodnich i Nadrenii i przedstawił go w Lublinie Polskiemu Komitetowi Wyzwolenia Narodowego.
W sierpniu 1945 powrócił na Mazury, gdzie zamieszkał w Szczytnie, uczestnicząc w zorganizowaniu polskiej administracji na tym terenie. Tu ponownie spotkało go rozczarowanie. Sytuacja, w jakiej znalazła się ludność mazurska, daleka była od tej, jakiej pragnął. Podjął przeto walkę z różnego rodzaju nadużyciami. Szczególnie mocno przeciwstawiał się grabieży i dyskryminacji Mazurów. W swoich wspomnieniach napisał wprost "wraz z wojskiem sowieckim dotarło na nasz teren inne nieszczęście i to nadchodzące z przygranicznych powiatów Polski Centralnej. Polacy z powiatów kurpiowskich: Chorzele, Maków, Przasnysz itd. Szaleli wprost na naszym terenie. Wypędzali Mazurów z przekleństwami, groźbami, kijami i siekierami z ich dobrych gospodarstw i sami się w nich osadzali." Był referentem w Starostwie Powiatowym w Szczytnie (1945), a potem pełnomocnikiem wojewódzkim Ubezpieczalni Społecznej w Olsztynie. W latach 1947-1949 był dyrektorem Banku Ludowego w Szczytnie, a następnie jako księgowy w Polskich Zakładach Zbożowych w Szczytnie (195-1954). W 1954 jako element niepewny politycznie został zwolniony. Po 1945 był aktywny politycznie. Początkowo działacz Stronnictwa Ludowego (SL), gdzie był członkiem i prezesem Zarządu Wojewódzkiego (1945). Następnie przeszedł do Polskiego Stronnictwa Ludowego (PSL), gdzie został prezesem Zarządu Wojewódzkiego i wszedł w skład Rady Naczelnej PSL (1946). We wrześniu 1946 wystąpił z PSL i powrócił do SL. Z szeregu tego Stronnictwa został usunięty w 1949. Radny Wojewódzkiej Rady Narodowej (1945) a w latach 1946-1948 radny Powiatowej Rady Narodowej w Szczytnie. Ponadto pełnił funkcję przewodniczącego powiatowego Komitetu Narodowościowego dla obrony interesów ludności rodzimej. W 1956 został zrehabilitowany na wniosek Zjednoczonego Stronnictwa Ludowego, był potem honorowym prezesem ZSL na powiat szczycieński.
Od lat swej młodości pisał wiersze i był poetą. W 1956 został członkiem Oddziału Olsztyńskiego Związku Literatów Polskich.
Pochowany na cmentarzu komunalnym przy ulicy Mazurskiej w Szczytnie. Pozostawił po sobie wspomnienia w postaci książki: "Pamięć notuje i utrwala. Wspomnienia." Warszawa 1969.
Odznaczenia.
Odznaczony Krzyżem Komandorskim Orderu Odrodzenia Polski (1956), Złotą Odznaką Honorową Zasłużonym dla Warmii i Mazur oraz medalem Za Zwycięstwo i Wolność (1957). 
Upamiętnienia.
Jego imieniem zostały nazwane ulice w Olsztynie, Szczytnie i Warchałach, ku jego czci nazwana została również miejscowość Lejkowo. 
Rodzina.
Żonaty dwukrotnie, 1) z Elżbietą z domu Koenitz, mieli synów Maksymiliana i Fryderyka oraz córkę Gertrudę, 2) z Joanną z Szarkowskich, mieli córkę Lidię. Jego bratankiem jest Wiktor Marek Leyk.

</doc>
<doc id="1205015" url="https://pl.wikipedia.org/wiki?curid=1205015" title="Kątnik rdzawy">
Kątnik rdzawy

Kątnik rdzawy ("Tegenaria ferruginea") – gatunek pająka z rodziny lejkowcowatych.
Taksonomia.
Gatunek ten opisany został w 1804 roku przez Panzera jako "Aranea ferruginea". W 1875 do rodzaju "Tegenaria" przeniósł go Simon. W 2005 Guseinov i inni umieścili go w rodzaju "Malthonica", ale po molekularno-morfologicznej rewizji Bolzerna, Burckhardta i Hänggiego z 2013 wrócił do rodzaju "Tegenaria".
Epitet gatunkowy "ferruginea" pochodzi od łacińskiego słowa "ferrugo", oznaczającego „rdzę”.
Opis.
Pająk ten osiąga długość ciała 12–15 mm u samic i 10–12 mm u samców. Ma karapaks z trzema ciemnymi, szerokimi, połksiężycowatymi plamkami na krawędzi i dwoma ciemnymi, podłużnymi i piłkowanymi pasami na grzbiecie. Jego szczękoczułki mają po 4 ząbki na przedniej i tylnej krawędzi oraz niekiedy ciemną plamkę pośrodku. Wzór na sternum składa się z trzech par symetrycznie rozmieszczonych jasnych kropek po bokach i jasnej przepaski przez środek, która z tyłu zwęża się lub zlewa z kropkami. Opistosoma ubarwiona jest ciemnobrązowawo z żółtawo nakrapianymi bokami i rudym pasem pośrodku wierzchu. Przednio-bocznie od tego pasa położone są krótkie, czarne kreski, a bardziej w tyle para białych kropek i 4–5 niewyraźnych szewronów. Dystalny brzeg trapezowatego stożeczka jest prosty lub umiarkowanie wcięty. Kądziołki przędne tylno-bocznej pary mają człon nasadowy dłuższy niż odsiebny.
Na odnóżach występują obrączki o ciemniejszych granicach. Trichobotria występują w liczbie 6–8 na stopach odnóży krocznych, a także na stopach nogogłaszczków i cymbium. To ostatnie jest u samców stosunkowo krótkie. Ponadto aparat kopulacyjny samca cechuje konduktor o wydłużonej i zakrzywionej części dystalnej oraz krótkiej i ściętej końcówce brzusznej i płytkowatej końcówce grzbietowej. "Apophysis tibialis retrolateralis" złożona jest z trzech odgałęzień: brzuszne jest szeroko płatowate i wyciągnięte dystalnie w listewkę, brzuszne jest szerokie i dystalnie ścięte, a grzbietowe silnie zesklerotyzowane i dystalnie zakończone rozwartokątnym szpicem.
Samica ma epigyne z małą błoniastą częścią środkową oraz wklęśniętą przednią krawędzią sklerytu tylnego. Jej wulwa zawiera przewody kopulacyjne bez rozróżnialnych spermatek (ang. "combined ducts"), oddalone od siebie o mniej niż ich średnice, oraz przewód zapładniający w postaci liściokształtnych przydatek.
Występowanie.
Gatunek europejski, ale zawleczony też do Wenezueli. Podawany z Austrii, Belgii, Bułgarii, Czech, Danii, Francji, Grecji (włącznie z wyspami), Hiszpanii, Holandii, byłej Jugosławii, Liechtensteinu, Macedonii Północnej, Niemiec, Polski, Portugalii (w tym z Azorów), Rumunii, Słowacji, Słowenii, Szwecji, Szwajcarii, Węgier, Wielkiej Brytanii i Włoch.
Zasiedla spękania na ścianach budynków, drewnianych płotach jak i korze pni drzew.

</doc>
<doc id="1205017" url="https://pl.wikipedia.org/wiki?curid=1205017" title="Smižany">
Smižany

Smižany (niem. "Schmögen", węg. "Szepessümeg") – wieś i gmina (obec) na Słowacji, w powiecie Spiska Nowa Wieś, w kraju koszyckim. Położona jest na Kotlinie Hornadzkiej, w historycznym regionie Spisz, nad rzeką Hornad, w pobliżu Słowackiego Raju.
Jest to największa miejscowość na Słowacji nie posiadająca statusu miasta.
Historia.
Prawdopodobnie teren ten był zasiedlony już w epoce kamienia. Około 2,5 tysiąca lat p.n.e. w pobliskim Čingovie powstało grodzisko. W okresie Wielkich Moraw Čingov po raz kolejny stał się centrum okolicy – wybudowano tam gród, a Smižany pełniły rolę osady służebnej. Po raz pierwszy wspomniano osadę w 1254 w liście króla węgierskiego Beli IV pod nazwą "Sumugh a Villa Canis i Villa caniferorum". List był potwierdzeniem prawa do gruntu dla osadników saskich, którzy w tamtym okresie kolonizowali Spisz. W 1293 król Andrzej III zwolnił mieszkańców miejscowości z poddaństwa wobec panów spiskiego zamku oraz nadał prawa miejskie. W tym okresie miejscowa ludność zajmowała się głównie rolnictwem oraz hodowlą, byli również wśród niej rzemieślnicy.
W 1433 wieś ucierpiała w wyniku przemarszów wojsk husyckich. Wtedy też przebudowano stary romański kościół na styl gotycki. Od 1465 r. Smižany, będące do tej pory częścią „prowincji 11 miast spiskich”, weszły w skład „państwa spiskiego” i stały się własnością kolejnych rodów rezydujących na zamku.
Z zapisków XVI-wiecznego urbarza wynika, że Smižany były wówczas jednym z najważniejszych miast węgierskiego Spiszu – w 1583 r. określano je jako drugie pod względem bogactwa.
Na początku XVIII wieku miejscowość została dwukrotnie zniszczona podczas powstań antyhabsburskich – wojska Gabora Bethlena spaliły wiele domów i splądrowały kościół. W następnych dziesięcioleciach do kolejnego obrabowania miasta doszły jeszcze zarazy – w Smižanach miało pozostać zaledwie 100 mieszkańców, a miejscowość zupełnie straciła na znaczeniu. Po dłuższym okresie spokoju w 1781 spis mówi o 868 mieszkańcach, którzy zajmowali 113 domów.
W 1831 r. po raz kolejny na Spiszu pojawiła się zaraza – cholera. Powolny rozwój osady był możliwy dopiero po otwarciu połączenia kolejowego z Bogumina do Koszyc w II połowie XIX wieku (Kolej Koszycko-Bogumińska). Razem z koleją, oprócz nowinek technicznych i politycznych, przyszła również madziaryzacja – w 1883 r. oficjalnie zmieniono nazwę na "Szepessümeg" ("Szepes – Sűmegh"). Spis z 1910 wykazał, że mieszkali tutaj głównie Słowacy, nieco ponad 6% było Węgrów, Niemców 4,3%.
Od 1918 Smižany weszły w skład Czechosłowacji, już bez praw miejskich. W 1930 r. pojawiło się oświetlenie elektryczne. Podczas II wojny światowej mieszkańcy walczyli na froncie wschodnim – miejscowość została zajęta 27 stycznia 1945 r. W latach 80. XX wieku wybudowano w Smižanach kilka bloków mieszkalnych, które zakłóciły dotychczasowy układ architektoniczny.
Demografia.
Liczba mieszkańców:

</doc>
<doc id="1205018" url="https://pl.wikipedia.org/wiki?curid=1205018" title="Gare de Mulhouse-Ville">
Gare de Mulhouse-Ville

Gare de Mulhouse-Ville – stacja kolejowa w Miluzie, w regionie Grand Est, we Francji. Stacja posiada 5 peronów.

</doc>
<doc id="1205023" url="https://pl.wikipedia.org/wiki?curid=1205023" title="Bitwa o Bir Hakeim">
Bitwa o Bir Hakeim

Bitwa o Bir Hakeim – bitwa stoczona podczas kampanii afrykańskiej II wojny światowej w dniach 26 maja – 11 czerwca 1942 roku pomiędzy siłami państw Osi a broniącą się w forcie Bir Hakeim na Pustyni Libijskiej 1 Dywizją Wolnych Francuzów.
Dzięki wytrwałej obronie Francuzów niemiecka ofensywa została opóźniona, a brytyjska 8 Armia zyskała czas potrzebny na przegrupowanie, co pozwoliło jej zatrzymać siły Osi w pierwszej bitwie pod El Alamein.
Tło sytuacyjne.
Na początku 1942 roku, po przegranej w Cyrenajce, brytyjska 8 Armia została zmuszona do odwrotu. Nie mogła stawić czoła wojskom Osi zdążającym w stronę ważnego taktycznie i strategicznie Tobruku.
Przygotowując uderzenie, gen. Erwin Rommel miał do dyspozycji kilka źródeł wywiadowczych. Abwehra zdołała złamać brytyjski szyfr dyplomatyczny i była zdolna odczytywać depesze do placówek amerykańskich w regionie. Udało się również umieścić w Kairze szpiega Johannesa Epplera oraz prowadzić nasłuch radiowy łączności armii brytyjskiej. Rommel miał 90 tys. ludzi i 575 czołgów, podczas gdy Brytyjczycy dysponowali 100 tys. żołnierzy i 994 czołgami, ale inicjatywa była w ręku tego pierwszego, a żołnierze Afrika Korps mieli doświadczenie w walkach pustynnych. Poza tym niemiecki sprzęt, choć w niewielkiej liczbie, był znacznie lepszy od brytyjskiego. Plan Rommla zakładał marsz na południe, obejście lewego skrzydła wojsk alianckich i po zawróceniu na tyłach wroga w kierunku północnym, uderzenie na 8 Armię gen. Neila Ritchiego z zamiarem przecięcia jej na pół. 26 maja Rommel zaatakował z nadzieją na szybkie dotarcie do stolicy Egiptu.
Lewe skrzydło wojsk Osi przypuściło frontalny atak na Gazalę, położoną na samym brzegu Morza Śródziemnego kilkadziesiąt kilometrów przed Tobrukiem, z zamiarem zepchnięcia w tył większości sił brytyjskich. W tym samym czasie na południe, wzdłuż linii frontu, ruszyło pięć najlepszych dywizji Rommla: niemiecka 15 Dywizja Pancerna, 21 Dywizja Pancerna i 90 Dywizja Piechoty Lekkiej oraz włoska 132 Dywizja Pancerna „Ariete” i 101 Dywizja Zmotoryzowana „Trieste”, z zamiarem obejścia linii frontu (której ostatnim bastionem na południu był fort Bir Hakeim) i wzięcia w kleszcze sił brytyjskich. "Lis Pustyni" miał nadzieję, że ten manewr pozwoli mu na szybkie zdobycie Tobruku i niepowstrzymany marsz na Egipt. Gen. Ritchie, dowódca 8 Armii brytyjskiej, był przekonany, że główny atak niemiecki pójdzie na Tobruk, w związku z czym rozmieścił przeważającą część swoich sił – cztery dywizje i dwie brygady – naprzeciw dwóch dywizji włoskich. W ten sposób tylko dwie dywizje i trzy brygady (w tym francuska w Bir Hakeim) osłaniały jego lewą flankę.
Bitwa.
Rommel zdecydował się na zajęcie Bir Hakeim, którą Niemcy określali jako "cierń w boku" (niem. "Dorn im Flaische"). Informator Johannes Eppler działający na terenie Kairu przekazał Rommlowi, że do twierdzy dotarł brytyjski konwój 50 ciężarówek z zaopatrzeniem, które było bardzo potrzebne Niemcom i Włochom.
Szturm rozpoczął się 2 czerwca. Początkowo wysłano do walki dość silną niemiecką grupę szturmową "Woltz" z zachodu i włoską dywizję "Ariete" ze wschodu. 
Dowódcy wojsk Osi uważali, że obrońcy Bir Hakeim poddadzą się w ciągu kilku dni. Okazało się jednak, że ich opór był wyjątkowo zaciekły. Z pomocą Francuzom przyszły samoloty RAF-u. Zostało zniszczonych 76 z nich, przy stratach 58 maszyn Luftwaffe. Bombowce nurkujące Ju 87 Stuka bombardowały twierdzę przez długi czas, ale ze znacznie mniejszymi sukcesami, niż to bywało w początkowym okresie wojny.
5 czerwca, po udanych szturmach na wschód od Bir Hakeim (m.in. zajęcie dwóch punktów oporu na linii Gazali - Knightsbridge i Sidi Muftag), Erwin Rommel chciał dać szansę obrońcom. Zaproponował Kœnigowi kapitulację i zapewnił dobre warunki niewoli. Francuzi odrzucili jednak propozycję. Rommel odebrał to jak obrazę. W bitwie wielokrotnie wyróżnił się batalion palestyńskich żydowskich saperów walczących w składzie francuskiej dywizji, którym Kœnig pozwolił używać własnej flagi z Gwiazdą Dawida, wbrew brytyjskim przepisom wojskowym.
8 czerwca do bitwy weszła 1 Brygada Kamfgruppe "Khiel". Jednego dnia straciła 6 z 11 swoich czołgów. Rankiem 10 czerwca przyłączył się do walki 115 Pułk grenadierów pancernych. W czasie nocnego wypadku za linie wroga wziął on do niewoli jeńca, który wyjawił, że obrońcy twierdzy chcą podjąć próbę wydostania się z okrążenia.
11 czerwca przesunięto większe siły do spodziewanego sektora przebicia się Francuzów. Znalazło się tam m.in. 6 nowych karabinów maszynowych MG 42. Francuzi przypuścili atak tak nagły i zaciekły, ze Niemcy nie zdołali wszystkich powstrzymać. Wydostali się, wraz z głównodowodzącym Kœnigiem.
Taktyka.
Pozycje obronne Francuzów były skomplikowanym, wielokilometrowym systemem okopów, z ustawionymi w krytycznych punktach gniazdami karabinów maszynowych i broni przeciwpancernej. Został zbudowany na bazie pozostałości tureckiego fortu. Jego ruiny umiejętnie wykorzystano jako teren idealnie sprzyjający obronie. Bir Hakeiem był otoczony wysokimi zasiekami z drutu kolczastego i polami minowymi.
Największym problemem Francuzów w tej bitwie była zła sytuacja zaopatrzeniowa. Fort był okrążony, a więc amunicja, pokarm ani woda nie mogły doń dotrzeć. O ile z pierwszym z wymienionych czynników nie było większych problemów, o tyle pokarmu i wody było zbyt mało, aby fort mógł utrzymać się długo. Pod koniec bitwy kilku żołnierzy zmarło z pragnienia.
Niemcy i Włosi zajmowali znacznie gorsze pozycje. Stali na pustyni, na której znajdowało się niewiele wydm czy innych osłon. Mogli jedynie okopać się workami z piaskiem. Natomiast ich sytuacja zaopatrzeniowa po odbyciu Tobruku była znośna. Straty były stale nadrabiane regularnie nadchodzącymi posiłkami.
Następstwa.
Bitwa o Bir Hakeim pokazała, że nawet znaczna przewaga atakujących sił nie może im zapewnić zwycięstwa w natarciu na dobrze ufortyfikowaną pozycję. Rommel zdobył twierdzę, lecz jego zwycięstwo było tylko cząstkowe. Stracił czas, poniósł ogromne straty i – co najważniejsze – nie zapobiegł przełamaniu okrążenia i nie wziął do niewoli Kœniga.
Niedługo po bitwie o Bir Hakeim cała Libia została zajęta przez państwa Osi. Także Tobruk znalazł się w rękach Rommla. Wkrótce stało się tak także z połową Egiptu. Utrata Kairu i Kanału Sueskiego przez Brytyjczyków była bardzo prawdopodobna. Jednak dzięki wytrwałości obrońców Bir Hakeim brytyjska 8 Armia zyskała czas na przegrupowanie i uzupełnienie strat. Jak się okazało pod El-Alamein, było to kluczem w pokonaniu Afrika Korps. Spektakularne i poniżające dla wojsk Osi brytyjskie zwycięstwo w II Bitwie pod El Alamein przysłoniło jednak zasługi Francuzów w Bir Hakeim.
Winston Churchill ocenił hańbiącą utratę Libii tymi słowami: 
Natomiast Erwin Rommel opisywał w swoim pamiętniku bitwę o Bir Hakeim w następujący sposób: 
Kultura masowa.
Bitwa o Bir Hakeim została przedstawiona w grze komputerowej "" (w przedostatniej misji kampanii Osi), w której twierdza zostaje zdobyta przez fikcyjnych oficerów Hansa von Gröbla i Daria de Angelisa.

</doc>
<doc id="1205024" url="https://pl.wikipedia.org/wiki?curid=1205024" title="Droga krajowa B306 (Niemcy)">
Droga krajowa B306 (Niemcy)

Droga krajowa 306 (Bundesstraße 306, B 306) – niemiecka droga krajowa przebiegająca na osi północ południe od skrzyżowania z drogą B304 w Traunstein do skrzyżowania z drogą B305 na południu Inzell w południowo-wschodniej Bawarii.

</doc>
<doc id="1205025" url="https://pl.wikipedia.org/wiki?curid=1205025" title="Kamyszłow">
Kamyszłow

Kamyszłow () – miasto w Rosji. Centrum administracyjne rejonu kamyszłowskiego w obwodzie swierdłowskim.
Geografia.
Położone na lewym brzegu Pyszmy, przy ujściu do niej Kamyszłowki, 136 km na wschód od Jekaterynburga. W miejscowości znajduje się stacja kolejowa.
Nieopodal Kamyszłowa (7 km) funkcjonuje uzdrowisko Obuchowo.

</doc>
<doc id="1205030" url="https://pl.wikipedia.org/wiki?curid=1205030" title="Układ hamulcowy pociągu">
Układ hamulcowy pociągu

Każda lokomotywa elektryczna ma dwa układy hamulca pneumatycznego:
"Układ hamulca samoczynnego zespolonego" jest połączony z urządzeniami hamulcowymi wszystkich wagonów w pociągu za pomocą głównego przewodu hamulcowego i elastycznych sprzęgów hamulcowych. Układ hamowania w lokomotywie, jak i w wagonach działa na podobnych zasadach. Jednak w lokomotywie znajduje się dodatkowe wyposażenie w postaci głównego sterownika (zaworu) hamulcowego umożliwiającego sterowanie hamulcem zespolonym w całym pociągu.
"Układ hamulca niesamoczynnego", zwanego często hamulcem dodatkowym, nie ma żadnego połączenia z urządzeniami hamulcowymi i służy tylko do hamowania samej lokomotywy. Działa on w lokomotywie znacznie szybciej niż hamulec zespolony i umożliwia jej hamowanie bez uruchamiania urządzeń hamulcowych w całym pociągu. Umożliwia także przyhamowanie pociągu.
Urządzenia hamulcowe na wózku.
W każdym wózku pojazdu trakcyjnego są zamontowane urządzenia mechaniczne hamulca. W wózkach napędnych są urządzenia hamulca klockowego, w którym klocki hamulcowe są dociskane do kół. W wózkach tocznych spotyka się często urządzenia hamulca tarczowego, w którym wykładziny cierne są dociskane do specjalnych tarcz wprasowanych na osie zestawów kołowych między kołami bosymi. Urządzenia hamulcowe składają się z układu cięgieł i dźwigni, wieszaków i trójkątów hamulcowych oraz obsad i wstawek klockowych.
Urządzenia hamulcowe są uruchamiane za pomocą sprężonego powietrza dostarczanego do siłowników (cylindrów) hamulcowych. Siłowniki mogą być podwieszone do ostoi nadwozia i połączone z urządzeniami na wózkach specjalnymi cięgłami. Urządzenia hamulcowe z siłownikami na wózkach występują głównie w lokomotywach, gdzie wiele miejsca zajmują duże silniki trakcyjne i nie wystarcza go na prowadzenie cięgieł i dźwigni hamulcowych. Wówczas stosuje się takie układy, w których na klocki hamulcowe każdego koła działa siłownik. Spotykane są konstrukcje, gdzie nawet każdy klocek hamulcowy ma oddzielny siłownik.
Każda lokomotywa jest wyposażona w urządzenie czuwakowe lub w urządzenia samoczynnego hamowania pociągu (SHP). Do wywołania opróżniania cylindrów po takim hamowaniu używa się zawsze zaworu sterowania zespolonym hamulcem pociągu. Do opróżnienia cylindrów samej lokomotywy, bez luzowania zespolonego hamulca pociągu, służy odluźniacz, którego przyciski są umieszczone na obu stanowiskach maszynisty. Ponadto na każdym stanowisku są umieszczone zawory nagłego hamowania, umożliwiające maszyniście uruchomienie hamulca pociągu w razie uszkodzenia zaworu sterowania hamulcem zespolonym. Samoczynność zadziałania zespolonego hamulca pociągu wymaga pośredniego – przez zawory rozrządcze – napełnienia cylindrów hamulcowych, natomiast dla hamowania samej lokomotywy mogą być one napełniane w sposób bezpośredni. W układzie pneumatycznym hamulca lokomotywy można więc wydzielić dwa niezależne obwody. Podczas bezpośredniego napełniania powietrze dopływa do cylindrów przez zawór sterowania hamulcem lokomotywy, nastawiony przez maszynistę na określone ciśnienie, a dalej przewodem do podwójnego zaworu zwrotnego, który odcina zawór sterowania w drugiej kabinie, następnie przewodem rozgałęźnym do podwójnych zaworów zwrotnych na obu wózkach, gdzie po przesterowaniu tych zaworów i odcięciu obwodu sterowania pośredniego sprężone powietrze zasila cylindry hamulcowe.
Sprawdzanie układu hamulcowego.
Lokomotywy poddawane są różnego rodzaju badaniom:
Z uwagi na cele, w jakich są przeprowadzane, badania pojazdów trakcyjnych można podzielić na następujące rodzaje:
Każdy z tych rodzajów badań może obejmować:
Ponadto badania mogą dotyczyć całego pojazdu trakcyjnego bądź tylko pewnego jego zespołu.
Głównym celem badań kontrolnych jest sprawdzenie urządzeń odpowiedzialnych za bezpieczeństwo ruchu. Zapewnienie bezpieczeństwa ruchu pojazdu sprawdza się podczas próbnej jazdy jednocześnie z badaniem sprawności pojazdu. Sprawdzenie to polega na wykonaniu jazdy z prędkością o 15% większą od prędkości konstrukcyjnej. Cele tej jazdy są następujące: sprawdzenie wytrzymałości układów napędowego i jezdnego; pomiary drogi hamowania dla różnych prędkości jazdy, przy hamowaniu służbowym i nagłym; pomiary drogi hamowania hamulcem ręcznym; próba działania urządzenia czuwakowego oraz pomiar czasu i drogi od chwili zwolnienia przycisku do zatrzymania się pojazdu jadącego z określoną prędkością; próba urządzenia ograniczającego maksymalną prędkość pojazdu; sprawdzenie widoczności szlaku w dzień (ze względu na okna), podczas deszczu (ze względu na wycieraczki szyb) i w nocy (ze względu na światła); sprawdzenie widoczności zderzaków ze stanowiska maszynisty (tylko dla lokomotyw manewrowych).
Ponadto w czasie tej jazdy obserwuje się zachowanie pojazdu pod względem spokojności biegu przy jeździe z różnymi prędkościami, zarówno po torze prostym, jak i po łukach, oraz ocenia się nasilenie dźwięków w kabinie maszynisty, słyszalność wewnątrz kabiny zewnętrznych sygnałów dźwiękowych itp.

</doc>
<doc id="1205031" url="https://pl.wikipedia.org/wiki?curid=1205031" title="Bogusław Pacek">
Bogusław Pacek

Bogusław Pacek (ur. 17 czerwca 1954 w Chlebowie) – polski wojskowy i naukowiec, profesor nauk społecznych, doktor habilitowany nauk wojskowych, generał dywizji Wojska Polskiego w stanie spoczynku.
Życiorys.
Szkołę Podstawową i Liceum Ogólnokształcące ukończył w Rypinie. Następnie studiował filologię na Uniwersytecie Gdańskim. Po zakończeniu studiów przez rok pracował w macierzystej uczelni jako filolog. W czasie studiów i pracy w Uniwersytecie Gdańskim – aktywny animator kultury studenckiej. M.in. prezes Dyskusyjnego Klubu Filmowego, kierownik organizacyjny klubu „Wysepka”, organizator przeglądów teatralnych i filmowych, kabaretonów, dni uczelni itp.
W latach 1978–1979 odbył przeszkolenie w Szkole Oficerów Rezerwy w Centrum Szkolenia Wojskowej Służby Wewnętrznej w Mińsku Mazowieckim. W 1979 roku wstąpił do zawodowej służby wojskowej i przydzielony do Oddziału WSW w Gdańsku. Służbę pełnił między innymi na stanowisku dowódcy plutonu, oficera dochodzeniowo-śledczego i dyżurnego Dyżurnej Służby Operacyjnej. W 1985 roku przeniesiony został do Wydziału WSW 7 Łużyckiej Dywizji Desantowej w Gdańsku i wyznaczony na stanowisko oficera. Rok później 7 DDes. została przeformowana w 7 Łużycką Brygadę Obrony Wybrzeża, a on sam wyznaczony na stanowisko starszego oficera wydziału. W 1988 roku objął stanowisko zastępcy szefa Wydziału WSW 7 BOW.
W 1990 roku, po rozformowaniu Wojskowej Służby Wewnętrznej i utworzeniu Żandarmerii Wojskowej, powołany został na stanowisko zastępcy komendanta Wydziału Żandarmerii Wojskowej w Gdańsku. W czerwcu tego samego roku uzyskał stopień naukowy doktora nauk humanistycznych. W 1991 roku został wyznaczony na stanowisko komendanta Wydziału Żandarmerii Wojskowej w Gdańsku. W latach 1991–1994 przeszedł przeszkolenie ogólnowojskowe i policyjne w ośrodkach szkoleniowych Turcji i Włoch oraz odbył trzy staże w Żandarmerii Narodowej Francji.
W 1996 roku otrzymał nominację na stanowisko komendanta Oddziału Żandarmerii Wojskowej w Bydgoszczy. W tym samym roku ukończył Kurs Operacyjno-Taktyczny w Akademii Obrony Narodowej. Rok później został komendantem Oddziału Żandarmerii Wojskowej Garnizonu Stołecznego w Warszawie, który w 2000 roku został przemianowany na Mazowiecki Oddział Żandarmerii Wojskowej im. gen. Franciszka Sznajde. Dowodzony przez niego Oddział Żandarmerii Wojskowej dwukrotnie zdobył miano przodującej jednostki Sił Zbrojnych i został wyróżniony Znakiem Honorowym SZ RP. W 2001 roku ukończył półroczny kurs specjalistyczny w Kanadzie.
1 sierpnia 2003 roku objął obowiązki Komendanta Głównego Żandarmerii Wojskowej. Jest pomysłodawcą i twórcą oddziałów specjalnych ŻW w Warszawie, Mińsku Mazowieckim i Gliwicach. Podczas jego dowodzenia w Żandarmerii Wojskowej powstały etatowe piony – operacyjno-rozpoznawczy i profilaktyczny, a Komenda Główna ŻW stała się dysponentem finansowym II stopnia. Zdecydowanie też zwiększył się udział ŻW w misjach zagranicznych. Zorganizował pierwsze dwie samodzielne żandarmskie misje: PKW w Kongu oraz w Bośni i Hercegowinie. Doprowadził do stworzenia pierwszego natowskiego wielonarodowego batalionu policji wojskowej, w którym polska ŻW przyjęła rolę lidera. Rozpoczął proces włączania ŻW do Europejskich Sił Żandarmerii. W czasie kierowania Żandarmerią Wojskową uległa zdecydowanej poprawie infrastruktura formacji oraz wyposażenie jednostek.
Prezydent RP Aleksander Kwaśniewski awansował go na generała brygady (15 sierpnia 2003) i generała dywizji (15 sierpnia 2005).
5 października 2006 obowiązki komendanta głównego Żandarmerii Wojskowej przekazał generałowi brygady Janowi Żukowskiemu, po czym przeniesiony został do rezerwy kadrowej ministra obrony narodowej.
Stowarzyszenie Żandarmerii Wojskowej „Żandarm” nadało mu w 2006 roku tytuł członka honorowego.
Po zmianie na stanowisku ministra obrony narodowej powołany przez Aleksandra Szczygłę na stanowisko pełnomocnika do sprawy budowy kampusu Uniwersytetu Obrony Narodowej. W 2008 roku skierowany został do Dowództwa Operacyjnego Unii Europejskiej (OHQ) w Mont Valérien na stanowisko zastępcy dowódcy operacji wojskowej EUFOR w Czadzie oraz Republice Środkowoafrykańskiej, które pełnił do końca czerwca 2009 roku Był pierwszym polskim generałem wyznaczonym na stanowisku dowódcze całej operacji międzynarodowej. Po zakończeniu operacji został odznaczony przez prezydenta Nicolasa Sarkozy'ego Orderem Zasługi Francji. W 2009 roku, w Akademii Obrony Narodowej, uzyskał stopień naukowy doktora habilitowanego nauk wojskowych na podstawie rozprawy „Żandarmeria Wojskowa Sił Zbrojnych RP w misjach pokojowych i stabilizacyjnych”. W 2010 roku został wyznaczony na stanowisko Asystenta Szefa Sztabu Generalnego WP ds. Wojsk Lądowych i Wojsk Specjalnych, a następnie od listopada 2011 roku Radcy Ministra Obrony Narodowej. Był inicjatorem i autorem wstępnej koncepcji utworzenia Jednostki Specjalnej „AGAT”, powstałej na bazie Oddziału Specjalnego ŻW w Gliwicach.
2 sierpnia 2012 został kawalerem Krzyża Komandorskiego Orderu Krzyża Wojskowego.
Równolegle ze służbą wojskową prowadził zajęcia dydaktyczne w Akademii Marynarki Wojennej, Uniwersytecie Gdańskim, Pomezańskim Kolegium Teologicznym i Szkole Wyższej TWP Wszechnica Polska.
Z dniem 20 sierpnia 2012 został wyznaczony przez Ministra Obrony Narodowej na komendanta-rektora Akademii Obrony Narodowej w Warszawie-Rembertowie. Jest twórcą Wszechnicy Bezpieczeństwa i Wszechnicy Obronności. Jest autorem ponad 20 książek oraz ok. 200 artykułów naukowych i popularnonaukowych. Był organizatorem wielu konferencji naukowych, kierownikiem i uczestnikiem programów badawczych. Uczestniczył w komitetach naukowych polskich i międzynarodowych magazynów i konferencji naukowych. W latach 2014–2016 członek Senior Advisory Council PfP Consortium. Zasiadał w 7-osobowym międzynarodowym zespole zarządzającym SAC (organizacja dla uczelni i instytutów badawczych z 80 państw świata zajmujących się bezpieczeństwem). W latach 2014–2015 był reprezentantem Polski – członkiem Rady NATO ds. Nauki (NATO Science and Technology Board-STB).
W latach 2013–2016 był członkiem Rady Naukowej Bałtyckiej Akademii Obrony w Estonii (BALTDEFCOL).
Był felietonistą „Polski Zbrojnej”, "Świata Elit” i „Twojego Wieczoru”.
W 2012 roku został Honorowym Obywatelem Rypina.
14 sierpnia 2013 został wyróżniony przez ministra obrony narodowej wpisem do Księgi Honorowej Wojska Polskiego za wybitne osiągnięcia w dowodzeniu i działalności dydaktycznej.
W czerwcu 2014 po ukończeniu 60. roku życia został przeniesiony w stan spoczynku, przeszedł do cywila i odszedł z funkcji rektora-komendanta AON. Pozostał w AON jako cywilny wykładowca na Wydziale Bezpieczeństwa Narodowego. Był równocześnie doradcą Ministra ON.
30 czerwca 2014 odebrał nominację profesorską z rąk prezydenta RP Bronisława Komorowskiego. Od września 2014 pełni funkcję doradcy NATO ds. reformy wojskowego systemu edukacyjnego Ukrainy (wcześniej od marca 2013 roku – kierownik programu NATO-DEEP).
23 listopada 2014 minister obrony narodowej powierzył mu dodatkowe obowiązki pełnomocnika ds. społecznych inicjatyw proobronnych. Od 21 marca 2015 do 16 stycznia 2016 pełnił funkcję prezesa Federacji Organizacji Proobronnych, której był pomysłodawcą i współzałożycielem. Decyzją nr 468/MON ministra obrony narodowej z 23 listopada 2015 stanowisko pełnomocnika ds. społecznych inicjatyw proobronnych zostało zlikwidowane.
W 2015 roku uzyskał tytuł Lidera Bezpieczeństwa Narodowego oraz otrzymał nagrodę – buławę hetmańską przyznane przez Stowarzyszenie Wspierania Bezpieczeństwa Narodowego za szczególne osiągnięcia na rzecz bezpieczeństwa narodowego. Również w 2015 roku został Pomorzaninem Roku zwyciężając w plebiscycie "Homo Popularis" TVP Gdańsk, Radia Plus i "Twojego Wieczoru".
21 października 2015 został ponownie powołany na stanowisko rektora-komendanta AON. 17 listopada 2015 został odwołany ze stanowiska przez ministra obrony narodowej Antoniego Macierewicza. Była to pierwsza decyzja kadrowa nowego ministra obrony narodowej. Z dniem 30 listopada 2016 zrezygnował z funkcji doradcy ministra obrony narodowej.
Pozostał w Akademii Obrony Narodowej jako cywilny wykładowca do czasu przekształcenia tej uczelni w Akademię Sztuki Wojennej, tj. do 31 sierpnia 2016, po czym został profesorem mianowanym w Uniwersytecie Jana Kochanowskiego, w Katedrze Bezpieczeństwa Narodowego Wydziału Nauk Społecznych w filii w Piotrkowie Trybunalskim. Na Uniwersytecie Jana Kochanowskiego – organizator kilku konferencji naukowych oraz inicjator i twórca Piotrkowskiego Uniwersytetu Polowego i Piotrkowskiej Trybuny Bezpieczeństwa.
W latach 2017–2020 był członkiem Zespołu Edukacji dla Bezpieczeństwa Komitetu Nauk Pedagogicznych Polskiej Akademii Nauk.
Od 1 marca 2018 – profesor zwyczajny Instytutu Bliskiego i Dalekiego Wschodu Uniwersytetu Jagiellońskiego.
5 października 2018 jako jeden ze stu Polaków został wyróżniony przez Stowarzyszenie Wspierania Bezpieczeństwa Narodowego "Pierścieniem Stulecia Niepodległości" – za zasługi położone dla bezpieczeństwa Ojczyzny, a we wrześniu 2020 to samo Stowarzyszenie uhonorowało go "Pierścieniem Patrioty".
W maju 2019 założył Fundację – Instytut Bezpieczeństwa i Rozwoju Międzynarodowego "SDirect24", obecnie jest dyrektorem tego Instytutu. Jest także redaktorem naczelnym kwartalnika naukowego "Journal SDirect24", działającego pod patronatem DEEP NATO. W czerwcu 2019 otrzymał nagrodę Grand Prix – Miecz Szczerbiec i tytuł Lidera XX-lecia Ochrony Informacji Niejawnych, Biznesowych i Danych Osobowych nadane przez Kapitułę Krajowego Stowarzyszenia Ochrony Informacji Niejawnych.
Został dwukrotnie wyróżniony tytułem doktora honoris causa. 28 maja 2019 r. w uznaniu zasług naukowych w obszarze bezpieczeństwa międzynarodowego oraz obronności, aktywnej działalności w ramach programu DEEP NATO tytuł ten nadała mu Rada Naukowa Uniwersytetu Sił Powietrznych im. Iwana Kożeduba w Charkowie. Natomiast 15 czerwca 2020 roku tytuł doktora honoris causa nadała mu Rada Naukowa Uniwersytetu Obrony Narodowej w Kijowie.

</doc>
<doc id="1205036" url="https://pl.wikipedia.org/wiki?curid=1205036" title="Agelena">
Agelena

Agelena – rodzaj pająków z rodziny lejkowcowatych (Agelenidae). Pająki z rodzaju "Agelena" tkają sieci w kształcie komina, w które łapią swoje ofiary. Gatunki tego rodzaju występują na całym świecie, głównie w Azji i Afryce.
Gatunki.
Cztery gatunki zostały przypisane nowemu rodzajowi "Allagelena" (m.in. "Agelena opulenta")

</doc>
<doc id="1205038" url="https://pl.wikipedia.org/wiki?curid=1205038" title="T-80 (czołg lekki)">
T-80 (czołg lekki)

T-80 – czołg lekki produkcji radzieckiej z okresu II wojny światowej, następca czołgu T-70. Był ostatnim radzieckim czołgiem lekkim produkowanym seryjnie podczas wojny.
Historia.
W 1942 na uzbrojenie RKKA wszedł czołg lekki T-70. Do 1943 roku wyprodukowano ponad 8000 egzemplarzy tych czołgów, ale nie był on konstrukcją w pełni udaną. Za jego największą wadę uznano małą, jednoosobową wieżę. Zajmujący w niej miejsce członek załogi pełnił jednocześnie funkcje celowniczego, ładowniczego armaty i dowódcy czołgu, a w wozach wyposażonych w radiostację także radiotelegrafisty. Szybko okazało się, że jedna osoba nie jest w stanie wykonywać jednocześnie tylu zadań i dlatego postanowiono skonstruować nowy czołg lekki wyposażony w większą, dwuosobową wieżę. 
Prace nad prototypami nowego czołgu prowadzono w zakładach GAZ, gdzie otrzymał on wewnętrzne fabryczne oznaczenie "model 80" oraz "produkt 080". Na początku października 1942 powstały w zakładach GAZ dwa prototypy. Ich konstrukcja bazowała na doświadczeniach zdobytych w czasie prób z czołgiem T-70 z dwuosobową wieżą, które przeprowadzono od września do października 1942. Wieża pierwszego prototypu wykorzystywała jarzmo armaty i właz przejęty z T-70. Drugi prototyp posiadał docelową wieżę. Miała ona silniej nachyloną przednią płytę pancerza i nowe jarzmo armaty, dzięki czemu maksymalny kąt wychylenia armaty był równy 65°, możliwe było więc ostrzeliwanie celów znajdujących się na piętrach budynków. Planowano także użycie uzbrojenia czołgu jako broni przeciwlotniczej, ale niewielka szybkostrzelność armaty stawia pod znakiem zapytania jej skuteczność w takiej roli. Aby ułatwić ładowanie działa przy maksymalnych kątach podniesienia, wieżę osadzono na pierścieniach pośrednich. 
W grudniu 1942 czołg został przyjęty na uzbrojenie RKKA.
W latach 70. identyczne oznaczenie T-80 otrzymał sowiecki czołg podstawowy.
Produkcja.
Produkcję czołgów T-80 planowano uruchomić w zakładach Nr 592. 27 grudnia 1942 decyzją GKO (Państwowego Komitetu Obrony) zakłady te przemianowano na Zakłady Nr 40 w Mytiszczach pod Moskwą i przyjęto następujący harmonogram produkcji na rok 1943. 
Tak niskie tempo produkcji było z jednej strony spowodowane problemami z produkcją układów napędowych "GAZ-80", z drugiej uwagami napływającymi z jednostek wojskowych. Okazało się, że napęd czołgu sprawia sporo kłopotów obsługom, układ jezdny czołgu jest przeciążony i szybko się zużywa, a uzbrojenie jest już zdecydowanie zbyt słabe. 21 sierpnia 1943 dekretem Państwowego Komitetu Obrony ZSRR nakazano Zakładom Nr 40 przerwać produkcję i wszelkie prace nad czołgami lekkimi oraz podjąć produkcję dział samobieżnych SU-76M. Ostatecznie produkcję zakończono po wyprodukowaniu 77 czołgów oraz 2 prototypów.
Opis konstrukcji.
Czołg T-80 bazował na konstrukcji T-70. Podwozie czołgu pozostało niezmienione podobnie, jak kadłub. Nieznaczenie wzmocnione zostało opancerzenie czołgu spawane z elementów odlewanych i płyt walcowanych o grubości: przód 35-45 mm, tył 15-25 mm, góra 15-20 mm, dno 10-15 mm. Przekonstruowaniu uległa górna płyta, która musiała zmieścić łożysko wieży o większej średnicy.
Pancerz wieży składał się z połączonych spawaniem elementów odlewanych i walcowanych o grubości: przód 35-45 mm, boki i tył 35 mm, góra 10 mm. Do stropu wieży przymocowano okrągłą wieżyczkę dowódcy z peryskopem Mk 4. Jej strop tworzyła pokrywa włazu dowódcy. Celowniczy działa otrzymał własny prostokątny właz. Wieża była osadzona na pierścieniach pośrednich, co miało ułatwić ładowanie armaty podczas strzelania pod dużymi kątami. Napęd wieży był ręczny.
Czołg był napędzany zespołem silnikowym "GAZ-80", który składał się z dwóch silników gaźnikowych, 6-cylindrowych o mocy 85 KM każdy przy 3600 obr./min i pojemności skokowej 3485 cm³ o łącznej mocy 170 KM. Skrzynia biegów była mechaniczna i zapewniała 4 biegi do przodu i 1 bieg wsteczny.
Załoga czołgu składała się z 3 osób. Z przodu kadłuba miejsce zajmował mechanik-kierowca, który dysponował włazem umieszczonym w czołowej płycie kadłuba wyposażonym w peryskop obrotowy Mk 4. Dwóch pozostałych członków załogi zajmowało miejsce w wieży. Jeden z nich pełnił funkcje dowódcy, ładowniczego działa i radiotelegrafisty, drugi celowniczego.
Całe uzbrojenie było umieszczone w wieży czołgu. Składało się z armaty czołgowej wz. 1938 "20 Km" kalibru 45 mm sprzężonej z karabinem maszynowym wz. 1929 DT. Zapas amunicji do armaty wynosił 94 naboje, a do karabinu 1008 nabojów.
Czołg posiadał celownik teleskopowy "TMF", celownik kolimatorowy "K-8T" oraz 3 peryskopy Mk 4. Łączność zapewniała radiostacja krótkofalowa "12-RT" i telefon wewnętrzny "TPU-3".
Służba.
Wyprodukowane T-80 trafiły głównie do ośrodków szkoleniowych. Tylko część trafiła do oddziałów liniowych wyposażonych wcześniej w czołgi T-70. Brak szczegółowych danych na temat ich bojowego wykorzystania. W lutym 1945 dwa czołgi T-80 były na wyposażeniu 5 Brygady Pancernej Gwardii. Pojedyncze wozy znalazły się jako wozy dowódcze w niektórych brygadach dział samobieżnych. 
Zachowane egzemplarze.
Do dzisiaj przetrwał tylko jeden czołg T-80 wystawiany w Muzeum Czołgów w Kubince.

</doc>
<doc id="1205040" url="https://pl.wikipedia.org/wiki?curid=1205040" title="HNLMS Jacob van Heemskerk">
HNLMS Jacob van Heemskerk



</doc>
<doc id="1205044" url="https://pl.wikipedia.org/wiki?curid=1205044" title="Małgorzata Guzowska-Nowak">
Małgorzata Guzowska-Nowak



</doc>
<doc id="1205045" url="https://pl.wikipedia.org/wiki?curid=1205045" title="Jarosław Czubaty">
Jarosław Czubaty

Jarosław Czubaty (ur. 26 sierpnia 1961 w Warszawie) – polski historyk, profesor nauk humanistycznych, profesor Uniwersytetu Warszawskiego, autor podręczników do nauki historii w szkole średniej.
Życiorys.
Jest synem Stanisława i Danuty Czubatych. Ojciec (zm. 2008) był pedagogiem-rusycystą, wychowawcą wielu pokoleń młodzieży, współorganizatorem drużyn walterowskich, w latach 1967–1987 dyrektorem XXVII Liceum Ogólnokształcącego im. Tadeusza Czackiego w Warszawie, nauczycielem w XVII Liceum Ogólnokształcącym im. Andrzeja Frycza Modrzewskiego w Warszawie. Matka (zm. 2012) również była nauczycielem i dyrektorem Szkoły Podstawowej nr 187 im. Adama Mickiewicza w Warszawie.
Ukończył XLI Liceum Ogólnokształcącego im. J. Lelewela w Warszawie.
Podczas studiów był współzałożycielem "Teki historyka", a także działał w Samorządzie Studentów. W 1986 uzyskał magisterium na UW, w 1996 doktorat (promotorem był Jerzy Skowronek), a w 2006 habilitację na tej samej uczelni. Od 2011 profesor UW, a od 2021 profesor zwyczajny.
W latach 1986–1996 pracował w Instytucie Krajów Rozwijających się UW, a od 1996 pracuje w Instytucie Historycznym Uniwersytetu Warszawskiego. Od 2012 do 2020 przewodniczący Rady Naukowej Instytutu Historycznego UW. W 2020 był Przewodniczącym Rady Naukowej Dyscypliny Historia.
Badawczo zajmuje się przemianami społecznymi, mentalnością polityczną, ideologiami, historią wojskową lat schyłku XVIII i pierwszej połowy XIX w.

</doc>
<doc id="1205047" url="https://pl.wikipedia.org/wiki?curid=1205047" title="Małgorzata Guzowska">
Małgorzata Guzowska



</doc>
<doc id="1205048" url="https://pl.wikipedia.org/wiki?curid=1205048" title="Herb powiatu golubsko-dobrzyńskiego">
Herb powiatu golubsko-dobrzyńskiego

Herb powiatu golubsko-dobrzyńskiego przedstawia w polu czerwonym gołąb srebrny z gałązką laurową w dziobie, trzymający ogończyka pochylonego w prawo.
Herb nawiązuje do herbu krzyżackiego komtura golubskiego, którym był biały gołąb na czerwonym polu trzymający w dziobie gałązkę. Natomiast ogończyk jest symbolem Dobrzynia, którego był herbem.
Herb został ustanowiony "Uchwałą nr XIII/120/2000 Rady Powiatu Golubsko-Dobrzyńskiego z dnia 19 czerwca 2000 r."

</doc>
<doc id="1205051" url="https://pl.wikipedia.org/wiki?curid=1205051" title="Rumex aquaticus">
Rumex aquaticus



</doc>
<doc id="1205054" url="https://pl.wikipedia.org/wiki?curid=1205054" title="Konura ognistobrzucha">
Konura ognistobrzucha

Konura ognistobrzucha ("Aratinga jandaya") – gatunek średniej wielkości ptaka z rodziny papugowatych (Psittacidae), zamieszkujący północno-wschodnią Brazylię. Nie wyróżnia się podgatunków. Nie jest zagrożona wyginięciem. Hodowana w niewoli, zwłaszcza w USA.
Występowanie.
Występuje w północno-wschodniej Brazylii. Zamieszkuje lasy liściaste, cerrado, zarośla i tereny po wykarczowanych wilgotnych lasach. Występuje też na obrzeżach lasów wilgotnych i w formacji caatinga. Sporadycznie odwiedza pola uprawne i pastwiska. Tworzy grupy rodzinne lub małe stadka.
Opis.
Osiąga długość 30 cm, a waży 125–140 g. Dymorfizm płciowy słabo zaznaczony. Lata szybko, po linii prostej.
Odżywianie.
Odżywia się owocami, w tym jagodami, nasionami i innym pokarmem roślinnym. Czasem wyrządza szkody na plantacjach kukurydzy.
Rozród.
Gnieździ się w dziuplach drzew na wysokości co najmniej 15 m. Samica składa, w 3–4-dniowych odstępach, 3–5 białych jaj o wymiarach 28,4 na 22,6 mm, które wysiaduje przez 26–30 dni. Młode opuszczają gniazdo po 8 tygodniach i są karmione przez rodziców przez dalsze 5 tygodni.
Status.
Międzynarodowa Unia Ochrony Przyrody (IUCN) uznaje konurę ognistobrzuchą za gatunek najmniejszej troski (LC – "least concern") nieprzerwanie od 1988 roku. Liczebność populacji na wolności nie została oszacowana, ale ptak ten opisywany jest jako rzadki. Ze względu na brak dowodów na spadki liczebności bądź istotne zagrożenia dla gatunku, BirdLife International ocenia trend liczebności populacji jako stabilny. Gatunek ten jest ujęty w II załączniku konwencji waszyngtońskiej (CITES).

</doc>
<doc id="1205060" url="https://pl.wikipedia.org/wiki?curid=1205060" title="Sondergericht">
Sondergericht

Sondergericht (pol. sąd specjalny) – nazistowski sąd powołany w III Rzeszy rozporządzeniem z dnia 21 lutego 1933, podpisanym przez kanclerza Adolfa Hitlera i wicekanclerza Franza von Papena, które weszło w życie 22 lutego 1933. Sąd specjalny stanowił jedno z narzędzi wykorzystywanych przez narodowych socjalistów do likwidacji przeciwników politycznych oraz prześladowań na tle narodowościowym i etnicznym. Sądy specjalne wykorzystywane były do terroru i eksterminacji w latach okupacji niemieckiej w Polsce (1939-1945).
Geneza.
Po dojściu w 1933 nazistów do władzy w Niemczech, system prawny został przystosowany do zwalczania wrogów reżimu za pomocą ustaw wyjątkowych. Początkowo orzekaniem zajmowały się sądy powszechne, jednak wkrótce zostały one uznane za niedostatecznie elastyczne w eliminowaniu przeciwników politycznych. Ustawa z 21 lutego 1933 która wprowadziła sądy specjalne dla rejonu każdego wyższego sądu krajowego Niemiec, umożliwiła szybsze i szersze stosowanie represji politycznych przez reżim narodowosocjalistyczny. Zakres działalności sądów specjalnych poszerzano kolejnymi rozporządzeniami, z dnia 6 maja 1933, 20 grudnia 1934, 5 lutego 1936, oraz 20 listopada 1938.
Działalność sądów specjalnych w Rzeszy.
Od 1933 sądy specjalne sądziły przestępstwa z ustawy o ochronie narodu i państwa z dnia 28 lutego 1933, a także z ustawy o obronie przed podstępnymi atakami na rząd z dnia 21 marca 1933 (oprócz spraw o zdradę główną i zdradę kraju, rozpatrywane osobno przez Sąd Rzeszy lub w sprawach o mniejszym znaczeniu tego typu – przez wyższy sąd krajowy). Proces przed sądem specjalnym odbywał się w trybie przyspieszonym. Na wniosek oskarżyciela, przewodniczący sądu wydawał niezwłocznie (w ciągu 3 dni), decyzję o wyznaczeniu rozprawy głównej. Wyrok sądu był ostateczny i nie podlegał odwołaniu do wyższej instancji.
Zakres działalności sądów specjalnych rozszerzono po wyroku Sądu Rzeszy w procesie o podpalenie Reichstagu, który odbył się w dniach 21 września–23 grudnia 1933 – naziści wykorzystali werdykt do pozbawienia Sądu Rzeszy prawa do sądzenia spraw w zakresie zdrady głównej i zdrady kraju. W tym celu powołano 24 kwietnia 1934 osobne sądy specjalne – Trybunały Ludowe (niem. Volksgerichtshof). W składzie Trybunału Ludowego było 5 sędziów, w tym 2 zawodowych i 3 honorowych (zwykle mianowani przez Hitlera wyżsi oficerowie SS lub SA), a od jego wyroku nie było odwołana. Od 1 grudnia 1936 Trybunał Ludowy sądził także sprawy o sabotaż gospodarczy. Po utworzeniu Protektoratu Czech i Moraw, Trybunały Ludowe od 14 kwietnia 1939 były wykorzystywane do zwalczania czeskiego ruchu oporu, a od dnia 10 grudnia 1941 sądziły także sprawy o szpiegostwo. 15 marca 1940 w Rzeszy działało 55 sądów specjalnych, w tym 12 znajdowało się na okupowanych ziemiach polskich wcielonych do Rzeszy (gdzie działały w siedzibach władz regencyjnych).
Na przełomie 1942 i 1943 zespolono również wojskowy wymiar sprawiedliwości z cywilnym, co spowodowało iż kompetencje Wehrmachtu dotyczące czynów karalnych natury politycznej przekazano Trybunałom Ludowym i cywilnym sądom specjalnym. Intensyfikacja polityki odstraszania potencjalnych przeciwników reżimu nazistowskiego w armii, spowodowała w końcu powołanie dekretem Hitlera z 21 czerwca 1943, osobnego sądu specjalnego dla Wehrmachtu.
Sąd specjalny w latach II wojny światowej.
Do momentu wybuchu II wojny światowej, kompetencje i zakres działalności sądów specjalnych systematycznie rozszerzano, co przyczyniło się do ugruntowania ich terrorystycznego charakteru. Po wprowadzeniu przez pełnomocnika do spraw administracji Rzeszy, Wilhelma Fricka, kolejnego rozporządzenia z dnia 21 lutego 1940 – aparat sądownictwa specjalnego został rozszerzony uzyskując w końcu następujące cechy:
Niemieckie sądownictwo specjalne w okupowanej Polsce.
Po niemieckiej agresji na Polskę we wrześniu 1939, podstawą do wprowadzenia prawa wojennego i sądownictwa specjalnego na okupowanych ziemiach polskich, stał się dekret o specjalnym prawie karnym oraz sądach wojennych z dnia 17 sierpnia 1938 (wprowadzony w życie 26 sierpnia 1939, na kilka dni przed napaścią na Polskę), podpisany przez Hitlera i Keitla. Na podstawie dekretu, 5 września 1939 głównodowodzący wojsk lądowych von Brauchitsch wydał rozporządzenie o sądach specjalnych na opanowanych ziemiach polskich (co stanowiło złamanie międzynarodowego prawa wojennego). Rozporządzenie rozciągnięto dnia 14 listopada 1939 na teren Wolnego Miasta Gdańska oraz dnia 15 listopada 1939 na obszar Generalnego Gubernatorstwa. Pierwszym niemieckim sądem specjalnym, który rozpoczął działalność na okupowanych ziemiach polskich był Sąd Specjalny w Bydgoszczy ("Sondergericht Bromberg").
Powołane sądy specjalne i osobnym rozporządzeniem von Brauchitscha z 12 września 1939 sądy doraźne (niem. "Standgericht"), karały śmiercią Polaków za „zamachy” na niemiecki Wehrmacht, posiadanie broni oraz rzekome prześladowania Volksdeutschów. Masowych egzekucji (dokonywanych przez Gestapo, SS, Wehrmacht, i Selbstschutz), dokonywano na podstawie decyzji powoływanych ad hoc sądów doraźnych lub na miejscu bez zastosowania jakiejkolwiek formalnej procedury sądowej.
Dodatkowo rozszerzono dekret o specjalne rozporządzenie, umożliwiające sądom specjalnym i doraźnym ściganie „przestępstw” popełnionych przed 1 września 1939 (na ziemiach polskich zajętych przez Niemcy hitlerowskie), co stanowiło złamanie jednej z fundamantalnych zasad prawnych lex retro non agit (pol. prawo nie działa wstecz). Sprawcy zbrodni popełnionych na ludności polskiej w czasie kampanii wrześniowej roku 1939 (m.in. dokonanych na podstawie wyroków sądów specjalnych opartych na niemieckich aktach prawnych), zostali tajnym dekretem Hitlera z dnia 4 października 1939 (z okazji zwycięstwa nad Polską) – zwolnieni z odpowiedzialności za swoje czyny na drodze amnestii.
Po podziale zajętego terytorium Polski, na Generalne Gubernatorstwo i tereny wcielone do Rzeszy, sądy specjalne umożliwiły rozszerzenie terroru okupanta – wydając wyroki śmierci, więzienia lub pobytu w obozie za czyny określone kolejnymi rozporządzeniami niemieckimi (np. kara śmierci mogła zostać orzeczona za zerwanie plakatu niemieckiego, szeroko interpretowane „czyny antyniemieckie”, uderzenie Niemca, usiłowanie ucieczki (np. od niemieckiego pracodawcy), sabotaż, udzielanie pomocy Żydom, naruszenie dyscypliny itp.)
Na terenach wcielonych do Rzeszy sprawy wykroczeń przeciwko niemieckiej władzy okupacyjnej, rozpatrywały sądy specjalne na podstawie rozporządzenia o zwalczaniu zamachów na terenach wschodnich z 21 lutego 1940 (wydane i podpisane przez pełnomocnika do spraw administracji Rzeszy Fricka), któremu nie polegali Niemcy i Volksdeutsche. Prawo karne Rzeszy na których opierały się wyroki sądów specjalnych i doraźnych, na wschodnich terenach wcielonych, zostało wprowadzone kolejnym rozporządzeniem z dnia 6 czerwca 1940. Dodatkowo rozszerzono je o rozporządzenie o specjalnym prawie karnym dla Polaków i Żydów z dnia 4 grudnia 1941, będące narządziem dyskryminacji narodowej i etnicznej na ziemiach wcielonych.
Podobne kompetencje posiadały niemieckie sądy specjalne w Generalnym Gubernatorstwie, wprowadzone rozporządzeniem z 15 listopada 1939, stosując szeroko terror sądowy i wydając wyroki głównie na podstawie rozporządzeń sukcesywnie podpisywanych przez Hansa Franka. Sąd specjalny orzekał karę śmierci m.in. za czyny uznane za skierowane przeciwko władzom niemieckim lub osobom narodowości niemieckiej, oraz wszelkie przejawy oporu wobec niemieckich władz okupacyjnych (od 1939), zarażenie Niemca chorobą weneryczną (od 1940), niezarejestrowanie się przez oficerów Wojska Polskiego (od 1940), żądanie lub przyjmowanie cen wyższych od maksymalnych przez osoby sprzedające towary na rynku (od 1940), ukrywanie przedmiotów codziennego użytku, niedostarczenie kontyngentów przez rolników (od 1942), ukrywanie Żydów lub udzielanie im pomocy (kara śmierci obowiązywała od 1942 i przeprowadzana była często bez wyroku sądowego, tzw. egzekucją na miejscu zdarzenia – niem. "an Ort und Stelle"), uchylanie się młodzieży od Służby Budowlanej (od 1943), wykroczenia przeciwko ustawom i rozporządzeniom niemieckich władz okupacyjnych (od 1943).
Sądy specjalne wydawały masowo surowe wyroki – np. w 1942 na terenach wcielonych do Rzeszy osądziły 63 786 Polaków i Żydów (w tym 5169 młodocianych), z tego skazano 61 836, a uniewinniono jedynie 1816 osób. Spośród skazanych, wobec 930 osób orzeczono karę śmierci którą następnie wykonano, wobec 201 osób zastosowano obostrzony obóz karny, obóz karny wobec 43 118 osób, a karę grzywny w 16 939 przypadków. Spośród 30 000 wyroków wydanych na Polaków w okresie 1939-1945 przez sąd specjalny w Łodzi, ok. 6000 stanowiły wyroki śmierci.
Procesy norymberskie.
Po klęsce III Rzeszy w dniu 8 maja 1945, sądy specjalne oraz hitlerowskie prawa wyjątkowe zostały zniesione w tym samym roku przez Sojuszniczą Radę Kontroli Niemiec. Całość nazistowskiego prawa karnego została zniesiona na mocy kolejnych ustaw tego organu – nr 1 z dnia 20 września 1945 oraz nr 11 z dnia 30 stycznia 1946. Obalenie systemu sądownictwa specjalnego (które określono jako terrorystyczne), nastąpiło na mocy proklamacji nr 3 Sojuszniczej Rady Kontroli Niemiec z dnia 20 października 1945. Ustawa nr 5 z dnia 30 października 1945 zabraniała zatrudniania w niemieckim sądownictwie sędziów uwikłanych w czynne wydawanie wyroków w nazistowskich sądach karnych. W końcu dyrektywą nr 24 Sojuszniczej Rady Kontroli Niemiec z dnia 12 stycznia 1946 nakazano usunięcie z niemieckiego systemu sądownictwa wszystkich sędziów i prokuratorów Trybunałów Ludowych, sądów specjalnych i doraźnych.
W 1947 niektórzy odpowiedzialni za stworzenie systemu sądownictwa specjalnego i popełnione w jego ramach zbrodnie, zostali osądzeni w procesach norymberskich. W III procesie norymberskim – tzw. procesie prawników (5 marca-4 grudnia 1947), odbywającym się przed amerykańskim Międzynarodowym Trybunałem Wojskowym w Norymberdze, stanęli przed sądem podsekretarz stanu dr Franz Schlegerberger oraz niektórzy wyżsi urzędnicy Ministerstwa Sprawiedliwości Rzeszy.
Wilhelm Frick, jako minister spraw wewnętrznych Rzeszy i pełnomocnik do spraw administracji Rzeszy, odpowiedzialny za stworzenie i wprowadzenie w życie szeregu zbrodniczych aktów prawnych – został wcześniej skazany przez Międzynarodowy Trybunał Wojskowy w Norymberdze w dniu 1 października 1946 na karę śmierci przez powieszenie, za zbrodnie wojenne i zbrodnie przeciwko ludzkości. Jednym z głównych dowodów było wydane i podpisane przez Fricka w dniu 4 lipca 1941 specjalne prawo karne dla Polaków.
Jednocześnie sąd w Norymberdze uznał wprowadzenie niemieckiego prawa i sądownictwa w okupowanej Polsce za zbrodnię wojenną i zbrodnię przeciwko ludzkości. W szczególności rozporządzenie o specjalnym prawie karnym dla Polaków i Żydów z dnia 4 grudnia 1941, wprowadzone na ziemiach wcielonych do Rzeszy, zostało uznane za: „ostateczność, do której posunął się rząd hitlerowski w rasistowskich i religijnych prześladowaniach mniejszości za pomocą swoich ustaw i rozporządzeń”. Autor projektu tej ustawy, dr Franz Schlegerberger, został uznany za winnego udziału w zbrodniach wojennych i w zbrodni przeciwko ludzkości, a następnie skazany na dożywotnie pozbawienie wolności.
Wszyscy niemieccy sędziowie i prokuratorzy oskarżeni w procesie prawników zostali uznani za: „winnych zbrodniczego udziału w organizowanych przez rząd okrucieństwach i prześladowaniach, które nie mają sobie równych w historii”. Cały system hitlerowskiego prawa został w końcowym werdykcie sądu w Norymberdze uznany za niemoralny i zbrodniczy.

</doc>
<doc id="1205061" url="https://pl.wikipedia.org/wiki?curid=1205061" title="Muzeum Historyczne w Sanoku">
Muzeum Historyczne w Sanoku

Muzeum Historyczne w Sanoku – regionalne muzeum z siedzibą w Sanoku.
Siedziba największej na świecie kolekcji prac Zdzisława Beksińskiego. Muzeum posiada także zbiory z zakresu sztuki dawnej i współczesnej. W województwie podkarpackim jest trzecim pod względem liczby zwiedzających (po Muzeum w Łańcucie i Muzeum Budownictwa Ludowego w Sanoku).
Historia.
Pierwszą działalność gromadzenia eksponatów w terenie do przyszłego Muzeum Ziemi Sanockiej rozpoczęli Aleksander Rybicki oraz Adam Fastnacht i Stefan Stefański (wówczas jako uczniowie sanockiego gimnazjum). Istotną rolę przy powstaniu Muzeum Ziemi Sanockiej odegrał również ówczesny burmistrz miasta, Tadeusz Malawski, który w pomieszczeniach magistratu zgromadził wiele eksponatów i pamiątek, przekazanych następnie do powstałego muzeum. Instytucja powstała formalnie w 1934 roku jako Muzeum Ziemi Sanockiej, a inicjatorami byli referentka Ministerstwa Wyznań Religijnych i Oświecenia Publicznego dr Jadwiga Przeworska i starosta sanocki dr Bolesław Skwarczyński. Pod auspicjami polskimi Muzeum Ziemi Sanockiej istniało do 1939, funkcjonowało sanockim zamku, a jego ekspozycja była podzielona na działy: historyczny, kościelny i etnograficzny. Zadaniem muzeum był gromadzenie zabytków przeszłości ziemi sanockiej, ich naukowe opracowywanie i udostępnianie mieszkańcom. W 1934 przy wejściu do muzeum ustanowiono tablicę upamiętniającą o treści: "W gmachu tym części dawnego zamku sanockiego wzniesionego przez króla Kazimierza Wielkiego w połowie wieku XIV pamiętnego godami weselnymi króla Władysława Jagiełły w dniu 2 maja 1417 r. odbudowanego za króla Zygmunta Starego przez jego małżonkę Bonę Sforza w wieku XVI założono Muzeum Ziemi Sanockiej staraniem Towarzystwa Przyjaciół Ziemi Sanockiej w 1934 roku". Badania z zakresu historii ziemi sanockiej prowadził Adam Fastnacht. Na początku września 1937 organizowano wystawę „Ziemia Sanocka w Malarstwie, Plastyce i Fotografice”.
Po wybuchu II wojny światowej we wrześniu 1939 zamek został splądrowany. Później w okresie okupacji urządzono na zamku "Kreismuseum in Sanok" (pol. Muzeum Okręgowe w Sanoku) oraz Muzeum Łemkowszczyzny. W sierpniu 1944 zbiory muzeum zostały ponownie zdewastowane przez wojska niemieckie, zaś lokalne władze niemieckie wywiozły z sanockiego zamku ocalałe najstarsze pamiątki kultury polskiej (ok. 300-400 najcenniejszych eksponatów, m.in. królewskie nadania dla Sanoka, obrazy, księgi ręcznie pisane, komplety strojów ludowych), część z nich została odnaleziona po wojnie w okolicach Legnicy, a następnie przekazana do AGAD i archiwum rzeszowskiego. Do 1946 w zamku mieścił się szpital wojskowy, a następnie rusznikarnia. Po wojnie rozpoczęto odtwarzanie i tworzenie na nowo ekspozycji muzeum.
Zarządzeniem Ministra Kultury i Sztuki z 9 czerwca 1950 Muzeum Ziemi Sanockiej w Sanoku zostało przemianowane na Muzeum w Sanoku. Później placówka działała jako Muzeum Regionalne w Sanoku. W 1959 obchodzono 25-lecie istnienia muzeum.
Filią muzeum został otwarty 28 marca 1987 „Dom Pamięci gen. Karola Świerczewskiego” w Jabłonkach (istniejący w pobliżu tamtejszego pomnika generała), finansowany wówczas z budżetu miasta Sanoka.
Zbiory i ekspozycja.
W 1937 zorganizowano wystawę pt. "Ziemia sanocka w malarstwie, plastyce i fotografice".
W 1945 zorganizowano pierwszą powojenną wystawą wspólną sanockich artystów; zaprezentowano na niej prace, które wykonali m.in. Stefan Pajączkowski, Marian Kruczek, Władysław Lisowski, Kazimierz Florek, Tadeusz Turkowski, Bronisław Naczas, Józef Sitarz.
Obecnie muzeum gromadzi ponad 20 tys. eksponatów. Posiada wydzielone działy archeologiczny, ikonograficzny, historyczny, konserwatorski. W ramach muzeum powstały Galeria Sztuki Współczesnej imienia Marii i Franciszka Prochasków, galeria autorska Zdzisława Beksińskiego mieszczącą się w odbudowanym w latach 2010–2011 południowym skrzydle sanockiego zamku.
Zbiór pod nazwą „Ceremika pokucka z daru kustosza Aleksandra Rybickiego” w budynku Zajazdu (największy zbiór sztuki pokuckiej w Polsce), przekazany przez A. Rybickiego 28 maja 1978, której wystawa została otwarta podczas Dni Sanoka w czerwcu 1978. 20 listopada 1978 muzeum otrzymało dzieła od spadkobierców polskich artystów: Franciszka Prochaski, Tadeusza Makowskiego, Józefa Pankiewicza, Hanny Rudzkiej-Cybisowej i Jana Cybisa.
Poza główną siedzibą usytuowaną w gmachu przy ul. Zamkowej 2, częściami muzeum są Zamek Królewski w Sanoku oraz Zajazd na terenie parku zamkowego.
Do najcenniejszych zbiorów muzeum należy ponad 200 ocalałych ikon karpackich pochodzących z terenów historycznej ziemi sanockiej datowanych na okres od XVI do XX wieku, kolekcja ceramiki pokuckiej oraz kilkaset obrazów w tym dzieła m.in. takich autorów jak: Jan Nepomucen Gniewosz, Maria Bianka Mossoczy, Jan Wacław Zawadowski, Wacław Żaboklicki, Ludwik Lille, Józef Pankiewicz, Hanna Rudzka-Cybisowa i Jan Cybis, Olga Boznańska i Tadeusz Makowski, Jan Ekiert, Józef Penar, Józef Jarema, Maria Sperling, Leon Getz, Marian Kruczek, Wojciech Jahn, Arika Madeyska, Barbara Bandurka.
W 1973 do muzeum trafiły receptularze pochodzące z byłej apteki Mariana Kawskiego.
Dyrektorzy i pracownicy muzeum.
Pracownikami muzeum byli lub pozostają: Adam Fastnacht, Aleksander Rybicki, Andrzej Romaniak.

</doc>
<doc id="1205066" url="https://pl.wikipedia.org/wiki?curid=1205066" title="W górach jest wszystko co kocham cz. V">
W górach jest wszystko co kocham cz. V

W górach jest wszystko co kocham cz. V - "miłość z gór" - piąty album projektu poetycko-muzycznego "W górach jest wszystko co kocham" poświęcony tematowi Miłości. Na płycie znajduje się 14 kompozycji do wierszy polskich poetów znanych z Krainy Łagodności, m.in. Jerzego Harasymowicza, Tomasza Borkowskiego czy Apolinarego POlka. W nagraniu wzięły udział zespoły: Majstrowie Gór, Dom o Zielonych Progach, Pelton oraz Robert Marcinkowski, Apolinary POlek, Patrycja Polek i Tomek Jarmużewski.

</doc>
<doc id="1205067" url="https://pl.wikipedia.org/wiki?curid=1205067" title="Nowy Ratusz">
Nowy Ratusz



</doc>
<doc id="1205068" url="https://pl.wikipedia.org/wiki?curid=1205068" title="Herb powiatu inowrocławskiego">
Herb powiatu inowrocławskiego

 
Herb powiatu inowrocławskiego przedstawia w tarczy dwudzielnej w słup; w polu prawym czarny połulew, w polu lewym czerwony połuorzeł, razem tworzące zoomorficzną hybrydę, zwieńczoną koroną. Pole tarczy herbowej koloru złotego".
Herb został ustanowiony "Uchwałą Nr XIV/94/2000 Rady Powiatu Inowrocławskiego z dnia 23 lutego 2000 r." 

</doc>
<doc id="1205070" url="https://pl.wikipedia.org/wiki?curid=1205070" title="Wspólnota administracyjna Altensteig">
Wspólnota administracyjna Altensteig

Wspólnota administracyjna Altensteig – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Altensteig, przewodniczącym jej jest Jürgen Großmann.
Wspólnota administracyjna zrzesza jedno miasto i dwie gminy wiejskie:

</doc>
<doc id="1205071" url="https://pl.wikipedia.org/wiki?curid=1205071" title="Droga krajowa B305 (Niemcy)">
Droga krajowa B305 (Niemcy)

Droga krajowa 305 (Bundesstraße 305, B 305) – niemiecka droga krajowa przebiegająca na osi wschód zachód, klucząc przez malownicze przełęcze alpejskie, od skrzyżowania z autostradą A8 na węźle "Bernau am Chiemsee" do granicy z Austrią koło Marktschellenberg w południowo-wschodniej Bawarii.

</doc>
<doc id="1205072" url="https://pl.wikipedia.org/wiki?curid=1205072" title="Wspólnota administracyjna Bad Herrenalb">
Wspólnota administracyjna Bad Herrenalb

Wspólnota administracyjna Bad Herrenalb – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Bad Herrenalb, przewodniczącym jej jest Norbert Mai.
Wspólnota administracyjna zrzesza jedno miasto i jedną gminę wiejską:

</doc>
<doc id="1205073" url="https://pl.wikipedia.org/wiki?curid=1205073" title="Wspólnota administracyjna Bad Liebenzell">
Wspólnota administracyjna Bad Liebenzell

Wspólnota administracyjna Bad Liebenzell – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Bad Liebenzell, przewodniczącym jej jest Volker Bäuerle.
Wspólnota administracyjna zrzesza jedno miasto i jedną gminę wiejską:

</doc>
<doc id="1205076" url="https://pl.wikipedia.org/wiki?curid=1205076" title="Reseda odorata">
Reseda odorata



</doc>
<doc id="1205079" url="https://pl.wikipedia.org/wiki?curid=1205079" title="Wspólnota administracyjna Calw">
Wspólnota administracyjna Calw

Wspólnota administracyjna Calw – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Calw, przewodniczącym jej jest Manfred Dunst.
Wspólnota administracyjna zrzesza jedno miasto i jedną gminę wiejską:

</doc>
<doc id="1205081" url="https://pl.wikipedia.org/wiki?curid=1205081" title="Konura kaktusowa">
Konura kaktusowa

Konura kaktusowa ("Eupsittula cactorum") – gatunek średniej wielkości ptaka z rodziny papugowatych (Psittacidae). Jest gatunkiem endemicznym Brazylii. Nie jest zagrożony.
Podgatunki i zasięg występowania.
Konura kaktusowa występuje we wschodniej Brazylii. Wyróżnia się 2 podgatunki:
Zamieszkuje obszary stepowe porośnięte krzewami i kaktusami. Do Europy sprowadzono ją w 1862 roku, lecz rozmnożyć udało się ją dopiero w 1883.
Morfologia.
Osiąga długość ciała 25 cm i masę 75–90 g. Samiec różni się od samicy kolorem tęczówki oka – u samca jest ona czerwonawa, u samicy żółtobrunatna.
Pożywienie.
Żywi się kwiatami i owocami drzew i kaktusów, oraz pędami drzew.
Lęgi.
Gniazduje zazwyczaj w pustych kaktusach i drzewach. Samica znosi 3–6 jaj o średnich wymiarach 25,4 na 19,6 mm, które wysiaduje przez 24 dni. Młode opuszczają gniazdo po 55–60 dniach, gdy są już całkowicie opierzone. Czasem odbywa dwa lęgi w roku.
Status.
IUCN uznaje konurę kaktusową za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International ocenia trend liczebności populacji jako stabilny.

</doc>
<doc id="1205085" url="https://pl.wikipedia.org/wiki?curid=1205085" title="Wspólnota administracyjna Bad Wildbad">
Wspólnota administracyjna Bad Wildbad

Wspólnota administracyjna Bad Wildbad – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Bad Wildbad, przewodniczącym jej jest Klaus Mack.
Wspólnota administracyjna zrzesza jedno miasto i dwie gminy wiejskie:

</doc>
<doc id="1205101" url="https://pl.wikipedia.org/wiki?curid=1205101" title="King’s German Legion">
King’s German Legion

King’s German Legion (KGL) – niemiecka jednostka wojskowa na żołdzie brytyjskim istniejąca w latach 1803–1816. Była jedyną niemiecką jednostką, która walczyła przeciw Francji w czasie napoleońskiej okupacji ziem niemieckich.
Geneza.
W 1803 brytyjski oficer Colin Halkett i baron Friedrich von der Decken otrzymali pozwolenie na powołanie formacji lekkiej piechoty o nazwie „"The King’s Germans"”. Stało się to dzięki zarządzeniu króla Jerzego III Hanowerskiego.
Legion powstał 19 grudnia 1803 jako „"King’s German Legion"”. Stacjonował w Bexhill-on-Sea i Weymouth, potem niektóre pododdziały trafiły również do Irlandii. W trakcie wojen napoleońskich objął w swojej strukturze również artylerię i kawalerię.
Struktura organizacyjna.
Legion w dużej mierze składał się z byłych żołnierzy armii hanowerskiej i heskiej, która została rozwiązana na mocy unii personalnej Zjednoczonego Królestwa Wielkiej Brytanii z Elektoratem Hanoweru i konwencji z Artlenburga z 5 lipca 1803.
King’s German Legion był zorganizowany w następujący sposób:
Piechota
Artyleria
Kawaleria
Wojska inżynieryjne
Działania zbrojne.
Legion nigdy nie walczył jako zwarta jednostka. Każdy z batalionów miał swoją historię.
Poszczególne jednostki KGL walczyły pod Hanowerem, na Pomorzu, pod Kopenhagą i na półwyspie Walcheren pod rozkazami gen. Sir Johna Moore’a.
Następnie wzięły udział w wyprawie do A Coruña (bitwa pod La Coruną) na Półwyspie Iberyjskim pod rozkazami księcia Wellingtona, w licznych bitwach m.in. w takich miejscach jak: Busaco, Barrosa, Fuentes de Oñoro, Albuera, Ciudad Rodrigo, Salamanka, García Hernandez, Burgos, Vitoria, San Sebastián, Nivelles, Sycylia, a także we wschodniej części Hiszpanii.
Jednostki KGL walczyły również na północy ziem niemieckich, m.in. nad rzeką Göhrde; w trakcie bitwy pod Waterloo 2 batalion lekki razem z żołnierzami 1 batalionu lekkiego i strzelcami 5 batalionu liniowego bronili gospodarstwa "La Haye Sainte", aż do całkowitego zużycia amunicji, po czym się wycofali.
W najlepszym dla Legionu okresie, w 1812, KGL liczył około 18 000 żołnierzy. W sumie przez Legion przewinęło się około 28 000 mężczyzn.
Zyskał uznanie brytyjskiego rządu, dlatego też po 22 czerwca 1812 wszyscy jego oficerowie otrzymali stopnie armii brytyjskiej.
W 1816 Legion rozwiązano a jego żołnierze zostali oddani do dyspozycji dowództwa w Hanowerze.
Wyróżnienia.
KGL uzyskała następujące "Battle honours":

</doc>
<doc id="1205102" url="https://pl.wikipedia.org/wiki?curid=1205102" title="Rezeda pachnąca">
Rezeda pachnąca



</doc>
<doc id="1205103" url="https://pl.wikipedia.org/wiki?curid=1205103" title="Wspólnota administracyjna Nagold">
Wspólnota administracyjna Nagold

Wspólnota administracyjna Nagold – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Calw. Siedziba wspólnoty znajduje się w mieście Nagold, przewodniczącym jej jest Rainer Prewo.
Wspólnota administracyjna zrzesza dwa miasta i dwie gminy wiejskie:

</doc>
<doc id="1205104" url="https://pl.wikipedia.org/wiki?curid=1205104" title="King's German Legion">
King's German Legion



</doc>
<doc id="1205105" url="https://pl.wikipedia.org/wiki?curid=1205105" title="Reprezentacja Nigru w piłce nożnej mężczyzn">
Reprezentacja Nigru w piłce nożnej mężczyzn

Reprezentacja Nigru w piłce nożnej – narodowa drużyna męska w piłce nożnej afrykańskiego państwa Niger.
Jest kontrolowana przez Nigerską Federację Piłki Nożnej (Fédération Nigerienne de Football). Związek został założony w 1967 i od tego samego roku należy do FIFA i CAF. Przydomek reprezentacji to "Mena" (określenie zwierzęcia Gazela dama w języku hausa).
Reprezentacja Nigru zajmuje w Afryce (stan na 18 maja 2011) 23. miejsce. Przez wiele lat reprezentacja nie zdołała awansować do finałów Mistrzostw Świata ani Pucharu Narodów Afryki. W 2011 po raz pierwszy w historii zakwalifikowała się do turnieju mistrzowskiego o Puchar Narodów Afryki 2012.

</doc>
<doc id="1205106" url="https://pl.wikipedia.org/wiki?curid=1205106" title="Palilalia">
Palilalia

Palilalia – objaw chorobowy polegający na mimowolnym powtarzaniu własnych słów lub sylab. Jest to tik, występujący m.in. u osób z zespołem Tourette’a, zespołem Aspergera i autyzmem.

</doc>
<doc id="1205114" url="https://pl.wikipedia.org/wiki?curid=1205114" title="Królewski Niemiecki Legion">
Królewski Niemiecki Legion



</doc>
<doc id="1205116" url="https://pl.wikipedia.org/wiki?curid=1205116" title="Królewski Legion Niemiecki">
Królewski Legion Niemiecki



</doc>
<doc id="1205118" url="https://pl.wikipedia.org/wiki?curid=1205118" title="Johann Heinrich Zedler">
Johann Heinrich Zedler

Johann Heinrich Zedler (ur. 7 stycznia 1706 we Wrocławiu, zm. 21 marca 1751 w Lipsku) – niemiecki wydawca, autor encyklopedii.
Życiorys.
Był synem szewca. Nie mając wykształcenia na poziomie gimnazjalnym, podjął naukę w Breslauer Buchhändler Brachvogel (Wrocławskiej Księgarni Brachvogel). 
W 1726 wyjechał do Freibergu w Saksonii, gdzie we wrześniu ożenił się z jedenaście lat od niego starszą Christianą Dorotheą Richter, siostrą wydawcy książek. 
Wkrótce sam zajął się działalnością wydawniczą, a w 1727 wyjechał z żoną do Lipska, znanego z odbywających się tam Targów Lipskich i towarzyszących im targów książek. Wydał tam m.in. encyklopedię "Grosses Universal-Lexicon".

</doc>
<doc id="1205119" url="https://pl.wikipedia.org/wiki?curid=1205119" title="Herb powiatu lipnowskiego">
Herb powiatu lipnowskiego

 
Herb powiatu lipnowskiego przedstawia w czerwonym polu głowę króla o czarnych włosach, brodzie i wąsach, w koronie, z której wyrastają czarne bawole rogi, ze złotym kołnierzem w kształcie odwróconej korony.
Herb został ustanowiony "Uchwałą nr XXVI/178/2005 Rady Powiatu w Lipnie z dnia 27 czerwca 2005 r."

</doc>
<doc id="1205124" url="https://pl.wikipedia.org/wiki?curid=1205124" title="Ferrari 195 S">
Ferrari 195 S

Ferrari 195 S – sportowy samochód wyprodukowany w 1950. Zadebiutował 2 kwietnia 1950 w Giro di Sicilia. Auto bazowało na Ferrari 166 MM, które również brało udział w tym wyścigu. Silnik jaki umieszczono pod maską to kolejny raz powiększona V12 z pierwszego modelu Ferrari 125 S. Na Mulsanne Straight na torze w Le Mans samochód uzyskał prędkość 209 km/h.
Wyprodukowano 5 egzemplarzy 195 S, z których 4 to zwrócone do fabryki w celu zwiększenia mocy Ferrari 166 MM.
Dane techniczne.
Ogólne
Napęd

</doc>
<doc id="1205125" url="https://pl.wikipedia.org/wiki?curid=1205125" title="RKO Pictures">
RKO Pictures

RKO Pictures, Inc., RKO Radio Pictures, Inc. – jedna z hollywoodzkich wytwórni filmowych lat 30. i 40. XX w., która zajmowała się produkcją i dystrybucją filmów. Jej początki istnienia wiążą się z korporacją RCA, która promując własny patent kina dźwiękowego, odrzuciła propozycję współpracy z istniejącymi wytwórniami i założyła osobne przedsiębiorstwo produkcji i dystrybucji filmów RKO. 
Choć RKO nie wykształciła własnego modelu kina i nie stworzyła stabilnej struktury organizacyjnej, osiągnęła sukces finansowy dzięki takim filmom jak m.in. "King Kong", "Obywatel Kane" i "Wspaniałość Ambersonów" Orsona Wellesa i musicalami z Ginger Rogers i Fredem Astaire’em.
W latach 50. studio zaczęło podupadać i chociaż próby przywrócenia jego pozycji podjął nawet ekscentryczny milioner Howard Hughes, to ostatecznie zostało zlikwidowane.

</doc>
<doc id="1205128" url="https://pl.wikipedia.org/wiki?curid=1205128" title="Kōanchōsa-chō">
Kōanchōsa-chō

, Agencja Bezpieczeństwa Publicznego, nazwa w języku angielskim Public Security Intelligence Agency (PSIA) – japońska służba specjalna powstała na mocy "Ustawy o przeciwdziałaniu ruchom wywrotowym" (ang. "Subversive Activities Prevention Law"), jest organem zewnętrznym japońskiego Ministerstwa Sprawiedliwości (Hōmushō). 
Odpowiada za bezpieczeństwo wewnętrzne, prowadzenie działalności śledczej, wywiad zagraniczny i kontrwywiad, a także za nadzorowanie mniejszości narodowych m.in. Koreańczyków mieszkających w Japonii.
Historia.
Początki agencji.
Utworzona 21 lipca 1952 r., na mocy "Ustawy o przeciwdziałaniu ruchom wywrotowym". Obok niej utworzono przy powstałej w 1984 Narodowej Agencji Policji (Keisatsu-chō) jednostkę zwaną Wydziałem Ochrony ("Keibu-bu"), mającą za zadanie ściganie organizacji wywrotowych.
W latach zimnej wojny "Kōanchōsa-chō" skupiała się m.in. na zwalczaniu skrajnie lewicowej organizacji terrorystycznej o nazwie Japońska Czerwona Armia.
Obecne zadania.
W 1996 r. ujawniono fakt istnienia agencji, zatrudniającej wówczas 2 tys. pracowników. W tym okresie jej głównym zadaniem była obserwacja sekt prowadzących działalność terrorystyczną. Było to związane z atakiem gazowym przeprowadzonym przez sektę Aum Shinrikyō (pol. Najwyższa Prawda), na tokijskie metro w 1995 roku.
Na celowniku agencji znajduje się także "Chongryon", stowarzyszenie skupiające mniejszość koreańską z KRLD w Japonii. Ma to związek z porwaniami obywateli japońskich w latach 70. i 80. w celu szkolenia ich na szpiegów oraz z podejrzeniem, że same stowarzyszenie prowadzi działalność szpiegowską na rzecz Korei Północnej.
Współpraca z innymi agencjami.
Agencja współpracuje z najważniejszymi zagranicznymi służbami wywiadowczymi świata takimi jak CIA, FBI, MI6 i Mosad. Kilku agentów Kōanchōsachō zostało zaproszonych przez CIA do wspólnych ćwiczeń, w ramach Kursu Analizy Wywiadowczej (ang "Intelligence Analysis Course"). 

</doc>
<doc id="1205133" url="https://pl.wikipedia.org/wiki?curid=1205133" title="Koszmar (powieść)">
Koszmar (powieść)

 Koszmar (ang. "Unspeakable") – powieść z gatunku horroru autorstwa Grahama Mastertona, wydana w 2002 roku.
Bohaterką "Koszmaru" jest głucha policjantka posiadająca zdolność czytania ludziom z ust, Holly Summers, zajmująca się sprawami dziecięcymi. Zostaje wezwana do ojca, który pobił swojego syna, twierdząc, że jest on opętany. Zostaje skazany. Na sali sądowej rzuca na Holly klątwę kruka. Kruk jest padlinożercą, który najpierw odbiera ci wszystko co posiadasz, a na końcu szczęście. Karmi się tobą. Holly traci dużo. Teraz walczy o życie swoje i swojej córki Daisy.

</doc>
<doc id="1205135" url="https://pl.wikipedia.org/wiki?curid=1205135" title="Joshua Eagle">
Joshua Eagle

Joshua Andrew Eagle (ur. 10 maja 1973 w Toowoomba) – australijski tenisista.
Jest mężem austriackiej tenisistki, Barbary Schett. Mają syna – Noaha – urodzonego w 2009 roku.
Kariera tenisowa.
Odnosił sukcesy w kategoriach juniorskich, w 1990 zajmując 10. miejsce na świecie w rankingu juniorów i dochodząc do półfinału Wimbledonu, a rok później wygrywając juniorskie Australian Open i mistrzostwa Włoch w parze z Grantem Doyle.
Jako zawodowy tenisista Eagle występował w latach 1992–2004.
W grze pojedynczej nie udało mu się powtórzyć osiągnięć z rywalizacji juniorskiej. Najwyżej został sklasyfikowany w lutym 1994 roku na miejscu 219. w rankingu światowym. Dwa razy wystąpił jako singlista w Wielkim Szlemie, oba mecze przegrywając – w 1 rundzie Australian Open 1994 z liderem rankingu światowego Pete’em Samprasem oraz w 1 rundzie French Open w tymże roku z Marcelo Ríosem.
Sukcesy Eagle odnosił w grze podwójnej. W kwietniu 2001 roku klasyfikowany był na 11. miejscu rankingu światowego, wygrał łącznie 5 turniejów rangi ATP World Tour i doszedł do dalszych 19 finałów. W 1995 roku pierwszy finał ATP World Tour osiągnął w Seulu, mając za partnera Andrew Florenta. Z tym tenisistą tworzył udany duet, który w ciągu kilku lat dołączył do czołówki światowej – wygrali turniej w Adelaide (1998), byli też łącznie w 8 przegranych finałach, w tym imprez z cyklu ATP Masters Series w Monte Carlo (2001) i Toronto (2000). Dwukrotnie też wystąpili w deblowym Tennis Masters Cup – w 1998 roku w swoim jedynym meczu pokonując Marka Knowlesa i Daniela Nestora (jako rezerwowi zastąpili w turnieju Leandera Paesa i Mahesha Bhupathiego), a 2 lata później odpadając z 1 zwycięstwem i 2 porażkami po rozgrywkach grupowych. Eagle również w parze z Florentem był 3 razy w wielkoszlemowych ćwierćfinałach – na French Open 1997 oraz w Australian Open 2000 i 2001. W 1996 roku Eagle i Florent wyeliminowali z mistrzostw Australii najwyżej rozstawionych Todda Woodbridge i Marka Woodforde, ale już w 2 rundzie ulegli późniejszym triumfatorom Petrowi Kordzie i Stefanowi Edbergowi.
W grze mieszanej Australijczyk osiągnął finał Australian Open z 2001 roku. Wspólnie z Barbarą Schett w decydującym meczu nie sprostali parze Corina Morariu i Ellis Ferreira.
W latach 1997–1998 był członkiem Rady Zawodników ATP.

</doc>
<doc id="1205136" url="https://pl.wikipedia.org/wiki?curid=1205136" title="Kanalizm">
Kanalizm



</doc>
<doc id="1205137" url="https://pl.wikipedia.org/wiki?curid=1205137" title="1944 (serial telewizyjny)">
1944 (serial telewizyjny)

1944 – telewizyjny cykl filmowy (serial), zrealizowany przez Andrzeja Konica w 1984 roku.
Obsada.
"w kolejności alfabetycznej"

</doc>
<doc id="1205138" url="https://pl.wikipedia.org/wiki?curid=1205138" title="Tuamasaga">
Tuamasaga

Tuamasaga – największy dystrykt Samoa, położony na wyspie Upolu. W tym dystrykcie znajduje się stolica kraju Apia. Liczba ludności: 83 191 osób (2001).

</doc>
<doc id="1205140" url="https://pl.wikipedia.org/wiki?curid=1205140" title="Sfinks (powieść)">
Sfinks (powieść)

Sfinks – horror autorstwa Grahama Mastertona z 1978 roku.
Młody waszyngtoński dyplomata, Gene Keiller, spotyka piękną dziewczynę Lorie – pół Francuzkę, pół Egipcjankę. Zauroczony nawiązuje znajomość, która po dwóch miesiącach zostaje uwieńczona ślubem. Podczas pierwszej nocy okazuje się, że w ciele pięknej żony kryje się bestia...

</doc>
<doc id="1205142" url="https://pl.wikipedia.org/wiki?curid=1205142" title="Gurdżijew">
Gurdżijew



</doc>
<doc id="1205143" url="https://pl.wikipedia.org/wiki?curid=1205143" title="Rosiczkowate">
Rosiczkowate

Rosiczkowate ("Droseraceae" Salisb.) – rodzina roślin mięsożernych spokrewniona z kilkoma rodzinami także roślin mięsożernych, tworzących klad bazalny w obrębie rzędu goździkowców ("Caryophyllales"). W niektórych ujęciach klad ten wyodrębniany jest w randze rzędu rosiczkowców ("Droserales"), ew. dzbanecznikowców ("Nepenthales"). Do rodziny tej zalicza się trzy rodzaje. Do niedawna włączano tu także rodzaj rosolistnik ("Drosophyllum"), współcześnie wyodrębniany w osobną rodzinę (systemy APG). Rosiczkowate spotykane są na różnych obszarach na wszystkich kontynentach z wyjątkiem Antarktydy. Rośliny tu zaliczane występują na różnych siedliskach, od wodnych (aldrowanda), po obszary okresowo suche, od siedlisk nadmorskich po wysokogórskie. W większości należą tu byliny, rzadziej rośliny jednoroczne.
Systematyka.
Rosiczkowate spokrewnione są z kilkoma rodzinami innych roślin owadożernych, tworzących klad bazalny w obrębie rzędu goździkowców ("Caryophyllales") w ujęciu Angiosperm Phylogeny Website (2001...), systemu APG IV (2016) oraz wcześniejszych wersji tego systemu. W niektórych systemach klasyfikacyjnych ta grupa rodzin wyodrębniana jest w randze rzędu rosiczkowców ("Droserales") (system Reveala z lat 1994-1999) lub dzbanecznikowców ("Nepenthales") (system Reveala i Thorna z 2007). Rodziną siostrzaną dla rosiczkowatych są dzbanecznikowate ("Nepenthaceae"). Rodziny te rozdzieliły się według różnych badań ok. 76,8 lub 84,8 miliona lat temu. W dawniejszych systemach pewne podobieństwa powodowały łączenie rosiczkowatych z kapturnicowatymi w jednym rzędzie kapturnicowców ("Sarraceniales") lub dzbanecznikowców (system Cronquista z 1981).
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae"Takht. ex Reveal &amp; Tahkt.), nadrząd "Nepenthanae"Takht. ex Reveal, rząd rosiczkowce ("Droserales" Griseb.), rodzina rosiczkowate ("Droseraceae" Salisb.).
Współcześnie (np. system APG IV z 2016) wyłącza się zaliczany tu dawniej rodzaj rosolistnik. Pozostałe trzy rodzaje włączane do rosiczkowatych liczą 205 gatunków.

</doc>
<doc id="1205146" url="https://pl.wikipedia.org/wiki?curid=1205146" title="Pangaea">
Pangaea

Pangaea – podwójny koncertowy album nagrany przez Milesa Davisa w Osaka Festival Hall w Japonii w lutym 1975 r. i wydany przez firmę nagraniową Columbia w tym samym roku.
Charakter albumu.
"Pangaea" była ostatnim koncertowym albumem Milesa Davisa przed jego pięcioletnim wycofaniem się z życia publicznego i artystycznego. Początkowo album został wydany tylko w Japonii.
Chociaż Davisa niektórzy krytycy oskarżali, iż jego "elektryczny okres" w twórczości był niczym więcej jak tylko wyprzedażą, to jednak nie odpowiadało to faktom. Rodzaj muzyki jaki Davis uprawiał w pierwszej połowie lat 70. XX wieku znajdował się na rozdrożu; był zbyt dziki i jazzowy dla większości publiczności rockowej i zbyt nakierowany wyłącznie na rytm dla twardogłowych krytyków jazzowych i podobnie myślącej publiczności jazzowej. Przeczy tym oskarżeniom również fakt, że niektóre z albumów Davisa (tak jak np. ten) zostały wydane tylko na stosunkowo małym rynku japońskim. Sam Miles powiedział, że jego albumy z tego okresu są nastawione na młodą afroamerykańską publiczność
"Pangaea" i inne albumy wywarły wielki wpływ na jazzowych (i nie tylko) muzyków, którzy swoje kariery zaczęli w latach 80. XX wieku. Trzeba tu wymienić np. Butcha Morrisa, Johna Zorna i Tima Berne'a. Wraz z rosnącym wpływem tej muzyki zaczęła się zmieniać także jej recepcja. Rozpoczęła się reewaluacja muzyki Davisa dokonywana przez rewizjonistycznych krytyków. W 1982 r. Howard Mandel zamieścił w branżowym magazynie jazzowym Down Beat recenzję albumu "Pangaea", któremu przyznał pięć gwiazdek. W następnym roku w tym samym magazynie Greg Tate nazwał zespół Davisa, który nagrał "Pangaeę" "pierwszym na świecie całkowicie improwizującym zespołem acid funkowym".
Album ten związany tematycznie z Praziemią brzmi zarówno apokaliptycznie jak i lirycznie. Muzyka, która wpłynęła na jego powstanie, rozciąga się od Slya Stone’a do Karlheinza Stockhausena.
Zespół ten charakteryzował się tym, że jedynymi muzykami, którzy posiadali długą praktykę jako jazzmani, byli sam Miles Davis i saksofonista i flecista Sonny Fortune. Sonny Fortune grał w grupach Elvina Jonesa i McCoya Tynera, a przed samym przyjściem do Davisa – w big bandzie Buddy’ego Richa.
Michael Henderson był basistą rhythmandbluesowym i soulowym; grał z Arethą Franklin i Steviem Wonderem. To on nadawał zespołom Davisa to funkowe brzmienie.
James „Mtume” Foreman, grający na instrumentach perkusyjnych, był synem przyjaciela Davisa saksofonisty Jimmy’ego Heatha i Miles znał go od dzieciństwa. Z Davisem współpracował od 1971 r.
Perkusista Al Foster, którego Davis usłyszał w Nowym Jorku, po raz pierwszy grał u Davisa na sesjach do albumu "Big Fun". Pojawił się ponownie w grupach Davisa po jego powrocie z odosobnienia na początku lat 80. XX wieku.
Pete Cosey był muzykiem sesyjnym i nagrywał blues w firmie nagraniowej Chess w Chicago.
Gitarzysta Reggie Lucas zaczął nagrywać i występować z Davisem w kilka miesięcy po Sonnym Fortune'ie.
Obaj gitarzyści zastąpili licznych i wybitnych muzyków jazzowych, którzy grali na instrumentach klawiszowych.
Na tym albumie Miles swobodnie miesza tak heterogeniczne elementy jak afrykańska rytmika, europejska harmonia i technologia Nowego Świata (japońska).
Album ten był zakończeniem drogi muzycznej Davisa w latach 70. XX wieku. Złączył w całość wiele pozornie nieprzystających elementów wykazując ich wzajemne podobieństwa – tak jak Gondwana była jednym wielkim zjednoczonym kontynentem, w którym wszystkie później oddzielone fragmenty istniały w doskonałej harmonii. Wykazawszy to Davis wyczerpany koncertami, alkoholem i narkotykami udał się na pięcioletnie odosobnienie.

</doc>
<doc id="1205147" url="https://pl.wikipedia.org/wiki?curid=1205147" title="Ferrari 195 Inter">
Ferrari 195 Inter

Ferrari 195 Inter – jeden z pierwszych modeli Ferrari przeznaczonych dla klientów indywidualnych. Zadebiutował w 1950 na salonie samochodowym w Paryżu jako następca modelu Ferrari 166 Inter. Pod maską umieszczono, znany z wcześniejszych modeli Ferrari, silnik V12 o mocy 130 KM. We wczesnych latach 50. wyprodukowano 24 egzemplarze auta. 
Dane techniczne.
Ogólne
Osiągi
Napęd
Wartość obecna.
Cena rynkowa za model w I stanie zachowania (stan idealny, 100% oryginalnych części) 260 000 € (w roku 2005). W roku 2007 jeden z egzemplarzy został sprzedany za 429 000 $.

</doc>
<doc id="1205151" url="https://pl.wikipedia.org/wiki?curid=1205151" title="Herb powiatu toruńskiego">
Herb powiatu toruńskiego

Herb powiatu toruńskiego w polu czerwonym znajduje się wizerunek orła srebrnego z koroną na szyi i ramieniem zbrojnym w srebrną szablę, wyrastającym z barku; dziób, język i szpony o barwie złotej.
Herb został ustanowiony "Uchwałą nr XXVI/216/2002 Rady Powiatu Toruńskiego z dnia 6 marca 2002 r." 
Autorzy projektu herbu: dr Jan Wroniszewski i dr Andrzej Mikulski.

</doc>
<doc id="1205152" url="https://pl.wikipedia.org/wiki?curid=1205152" title="Jan Dagnan">
Jan Dagnan

Jan Dagnan (ur. 1858 w Tarnowie, zm. w październiku 1930 w Piwnicznej), polski duchowny rzymskokatolicki, działacz społeczny, dziekan dekanatu starosądeckiego, wieloletni proboszcz w Piwnicznej.
Przez 37 lat był proboszczem w Piwnicznej oraz inicjatorem wielu akcji społecznych. Przez 20 lat prowadził Kółko Rolnicze i Kasę Stefczyka oraz przewodniczył Radzie Szkolnej. Z jego nazwiskiem wiąże się budowa piętrowego budynku szkolnego w Piwnicznej oraz Domu Ludowego Kółka Rolniczego. Proboszcza Dagnana, który przez wiele lat pełnił mandat radnego miejskiego. Tytuł honorowego obywatela Piwnicznej otrzymał 17 marca 1918.

</doc>
<doc id="1205153" url="https://pl.wikipedia.org/wiki?curid=1205153" title="Herb powiatu wąbrzeskiego">
Herb powiatu wąbrzeskiego

 
Herb powiatu wąbrzeskiego przedstawia w polu czerwonym skrzydło orła czarne z wyrastającą z jego barku wzniesioną ręką zbrojną z mieczem srebrnym.
Herb został ustanowiony "Uchwałą Rady Powiatu Nr XIX/98/2000 z dnia 27 września 2000 r." 
Autorem projektu jest dr Jan Wroniszewski.

</doc>
<doc id="1205155" url="https://pl.wikipedia.org/wiki?curid=1205155" title="Gremi">
Gremi

Gremi (gruz.: გრემი) – jeden z najważniejszych zabytków architektury gruzińskiej, dawna stolica królestwa Kachetii usytuowana 175 km na wschód od Tbilisi. 
Historia i architektura.
Gremi, założona przez króla Lewana, w XVI i XVII w. była stolicą królestwa Kachetii. Miasto istniało jedynie 150 lat. W 1616 roku rozgrabione i zniszczone przez pułk Szacha Abbasa I nigdy nie odzyskało dawnej świetności. W połowie XVII w. królowie Kachetii przenieśli stolicę do pobliskiego Telawi.
Ruiny miasta zajmują około 50 ha. Na wzgórzu uchowała się świątynia, wieża zamkowa, dzwonnica oraz piwnica na wino ("marani").
Wykopaliska archeologiczne wskazują, że miasto składało się z trzech części. Część środkową stanowiła cytadela, na zachód od niej znajdowało się targowisko, a wschodnią część zamieszkiwał król ze swoją świtą. Górująca dziś nad ruinami cytadela składa się z dzwonnicy, świątyni i murów twierdzy. Cerkiew "Mtawar Angelozi" (świętych Archaniołów), jak można wywnioskować z napisu umieszczonego nad jej zachodnim wejściem, została wybudowana w 1565 roku przez króla Lewana; w 1577 roku w kościele wykonano freski. 
Świątynię zbudowano na planie czworokąta, z trzech stron posiada wejścia, wschodnia część zakończona jest apsydą. Cegła, z której wykonano cerkiew stanowi element dekoracyjny. Każda fasada jest podzielona na trzy części wykończone arkadami, z czego środkowa jest najwyższa. Głównym elementem dekoracyjnym są krzyże ułożone z cegieł. Tambur kopuły podzielony jest na osiem części, z których każda wykończona została arkadami w taki sam sposób jak na fasadach. Dach cerkwi pokryto dachówkami. Na południe od niej znajduje się budowla zwana „pokojami”, stanowiąca zlepek różnych stylów architektonicznych. Od strony północnej dobudowano do niej dzwonnicę. Mury twierdzy powstawały stopniowo na przestrzeni trzech wieków, ich przebieg odpowiada kształtowi wzgórza. Do murów podprowadzony został tunel, którym transportowano wodę. Główne wejście do twierdzy znajduje się od strony północno-zachodniej. W handlowej części miasta zachowało się kilka małych cerkwi należących do osób indywidualnych lub grup handlowców.
W dzwonnicy obecnie znajduje się muzeum – umieszczono w nim kilka cennych, archeologicznych znalezisk oraz szesnastowieczną armatę; ściany dzwonnicy pokryte są malowidłami przedstawiającymi Kachijskich królów. 
Systematyczne badania archeologiczne w Gremi prowadzili A. Mamulashvili oraz P. Zak’araia w latach 1939–1949 i 1963–1967.
W 2007 roku Cerkiew Świętych Archaniołów i wieża zamkowa zostały wpisane na gruzińską listę informacyjną UNESCO – listę obiektów, które Gruzja zamierza rozpatrzyć do zgłoszenia do wpisu na listę światowego dziedzictwa UNESCO. 

</doc>
<doc id="1205157" url="https://pl.wikipedia.org/wiki?curid=1205157" title="Teoria renty gruntowej">
Teoria renty gruntowej



</doc>
<doc id="1205158" url="https://pl.wikipedia.org/wiki?curid=1205158" title="Liście pułapkowe">
Liście pułapkowe



</doc>
<doc id="1205159" url="https://pl.wikipedia.org/wiki?curid=1205159" title="Eldoka">
Eldoka



</doc>
<doc id="1205160" url="https://pl.wikipedia.org/wiki?curid=1205160" title="Emcedwa">
Emcedwa



</doc>
<doc id="1205165" url="https://pl.wikipedia.org/wiki?curid=1205165" title="Urwista (Masyw Śnieżnika)">
Urwista (Masyw Śnieżnika)

Urwista (dawniej niem. "Gläseberg", po 1945 r. również "Szklisko") – wzniesienie 795 m n.p.m. w południowo-zachodniej Polsce, w Sudetach Wschodnich, w Masywie Śnieżnika.
Geografia, geologia i przyroda.
Wzniesienie położone, w Sudetach Wschodnich, w południowo-zachodniej części Masywu Śnieżnika, na terenie Śnieżnickiego Parku Krajobrazowego, na południowo-zachodnim rozrogu Śnieżnika, między wsią Szklarnia, po północno-zachodniej stronie, a wzniesieniem Opacz po południowo-wschodniej stronie, około 4,4 km na wschód od centrum miejscowości Międzylesie. 
Jest to kopulaste wzniesienie, zbudowane z gnejsów śnieżnickich, należących do metamorfiku Lądka i Śnieżnika, o stromo opadających zboczach: południowym, zachodnim i wschodnim z wyraźnie zaznaczonym płaskim wierzchołkiem. Ma postać odosobnionej kulminacji w kształcie wydłużonego południkowo wału, wydzielonego od zachodniej strony Wysoczyzną Miedzyleską, a od wschodu wciętą w Masyw Śnieżnika od strony południowej międzygórską doliną. Wznosi się na końcu grzbietu, który na wysokości Małego Śnieżnika odchodzi lekko na zachód, od głównego południowo-zachodniego grzbietu Śnieżnika. Charakterystyczny kształt góry i położenie na południowo-zachodnim skraju Masywu Śnieżnika, której zbocze stromo opada w kierunku Wysoczyzny Miedzyleskiej, czyni górę rozpoznawalną w terenie. Szczyt i zbocza w całości pokryte gęstym lasem świerkowym regla dolnego z domieszką drzew liściastych.
Turystyka.
Poniżej szczytu, północnym zboczem przechodzi europejski długodystansowy szlak pieszy E3 – z Międzylesia prowadzi zachodnim zboczem południowo-zachodniego grzbietu odchodzącego od Śnieżnika, na Halę pod Śnieżnikiem i dalej.

</doc>
<doc id="1205167" url="https://pl.wikipedia.org/wiki?curid=1205167" title="Republika Pontyjska">
Republika Pontyjska

Republika Pontyjska − prowizoryczne, demokratyczne państwo stworzone przez prawosławnych Greków pontyjskich (Pontów), istniejące w północnej Azji Mniejszej (na terenach historycznego Pontu), faktycznie w latach 1917–1919.
Od końca XIX wieku władze osmańskie poddawały zamieszkującą tereny dawnego Pontu ludność grecką systematycznym prześladowaniom. W szczególności, znaczną część greckiej ludności prawosławnej tego regionu, w tym większość dorosłych mężczyzn, eksterminowano w latach 1913–1922. Represyjna polityka Turków zmuszała Greków do szukania schronienia w niegościnnych i trudno dostępnych Górach Pontyjskich, które stały się punktami oporu dla rebeliantów. W trakcie I wojny światowej na terenach Pontu miejscowa ludność prawosławna utworzyła separatystyczny rząd, niezależny od sułtanatu osmańskiego, domagający się niepodległości Pontu lub powołania federacyjnego państwa pontyjsko-ormiańskiego. Przywódcami kraju zostali ówczesny biskup Trapezuntu Chryzant (późniejszy metropolita Aten) oraz biskup Kastorii Herman (Karavangelis).
W traktacie pokojowym z Sèvres w 1920 mocarstwa ustaliły, że rejon ten będzie częścią Armenii. Jednak w wyniku porażki Grecji w wojnie grecko-tureckiej Pont został zajęty przez Turków, co usankcjonował traktat pokojowy z Lozanny z 1922.
Symbolem Republiki Pontyjskiej był jednogłowy orzeł z czasów dynastii Komnenów, władających Trapezuntem. W ten sposób jej twórcy nawiązywali do tradycji państwowych tego regionu w średniowieczu, gdy w latach 1204–1461 istniało tutaj bizantyńskie Cesarstwo Trapezuntu.

</doc>
<doc id="1205169" url="https://pl.wikipedia.org/wiki?curid=1205169" title="Aldrovanda vesiculosa">
Aldrovanda vesiculosa



</doc>
<doc id="1205172" url="https://pl.wikipedia.org/wiki?curid=1205172" title="Rośliny owadożerne">
Rośliny owadożerne



</doc>
<doc id="1205173" url="https://pl.wikipedia.org/wiki?curid=1205173" title="Matthew Kilgallon">
Matthew Kilgallon

Matthew Kilgallon (ur. 8 stycznia 1984 roku w York) – angielski piłkarz występujący na pozycji środkowego lub lewego obrońcy w Blackburn Rovers.
Kariera klubowa.
Matthew Kilgallon jest wychowankiem Leeds United. W pierwszym sezonie w barwach "The Whites" zanotował dwa występy, po czym na rok został wypożyczony do West Ham United. Tam jednak nie zdołał wywalczyć sobie miejsca w podstawowej jedenastce, w efekcie czego wystąpił tylko w czterech meczach. Po powrocie na Elland Road zaczął grywać coraz częściej. Po spadku Leeds do The Championship i odejściu większości zawodników z podstawowego składu popularny "Killa" coraz częściej zaczął się pojawiać w wyjściowym składzie. To w dużym stopniu jemu sympatycy angielskiego zespołu mogą zawdzięczać dojście do finału baraży o awans do Premier League. W pierwszej części sezonu 2006/2007 Matthew zagrał we wszystkich meczach "Pawi" i także należał do jednych z najlepszych zawodników w swojej drużynie.
Następnie w mediach pojawiła się informacja o odejściu Kilgallona do Reading. Ostatecznie jednak młody Anglik w zimowym okienku transferowym za niespełna dwa miliony funtów został kupiony przez Sheffield United. Szkoleniowiec tego zespołu – Neil Warnock nie widział jednak dla byłego zawodnika Leeds miejsca w podstawowej jedenastce. Kilgallon w swojej nowej drużynie zadebiutował dopiero 31 marca w przegranym pojedynku przeciwko Bolton Wanderers. Matthew sezon zakończył z 6 występami na koncie, jednak już w kolejnych rozgrywkach udało mu się wywalczyć miejsce w podstawowej jedenastce "Szabli". W sezonie 2008/2009 został wybrany najlepszym graczem Sheffield.
21 stycznia 2010 roku podpisał trzyipółletni kontrakt z Sunderlandem. Następnie został wypożyczony do Middlesbrough. W styczniu 2011 roku został ponownie wypożyczony na pół roku do Doncaster Rovers.
Kariera reprezentacyjna.
W latach 2004–2005 Kilgallon był członkiem reprezentacji Anglii do lat 21. Łącznie rozegrał dla niej pięć spotkań, w których ani razu nie wpisał się na listę strzelców.

</doc>
<doc id="1205175" url="https://pl.wikipedia.org/wiki?curid=1205175" title="Darren Bent">
Darren Bent

Darren Ashley Bent (ur. 6 lutego 1984 w Londynie) – angielski piłkarz pochodzenia jamajskiego występujący na pozycji napastnika w Derby County.
Bent karierę piłkarską rozpoczął w roku 2001 w Ipswich Town. W tym zespole zaliczył 121 występów, strzelając w nich 49 goli, po czym w roku 2005 przeszedł do Charlton Athletic za kwotę 2,5 miliona funtów. Przez dwa kolejne sezony spędzone w tym klubie zostawał najlepszym strzelcem. Następnie podpisał kontrakt z Tottenhamem Hotspur. Tottenham zapłacił za niego 16,5 miliona funtów i pobił przy tym rekord klubowy. Po dwóch latach gry w tym klubie w sierpniu 2009 roku przeszedł do Sunderlandu. 8 stycznia 2011 roku trafił do Aston Villi
Był członkiem reprezentacji Anglii U-15, U-16, U-17, U-19, U-21 i kadry A. W kadrze U-21 zaliczył 14 występów, strzelając w nich 8 goli; zadebiutował w niej w spotkaniu z Włochami w roku 2003. W kadrze seniorskiej pierwszy występ zaliczył w 2006 roku, kiedy to zagrał w meczu z Urugwajem.
Życie prywatne.
Bent dorastał w Tooting w południowym Londynie. Jego ojciec, Mervyn grał niegdyś w szkółce piłkarskiej Wimbledonu i Brentford. W wieku dziesięciu lat Bent przeprowadził się do hrabstwa Cambridgeshire, gdzie grał w miejscowym Godmanchester Rovers. Jako dziecko był kibicem rywali Tottenhamu – Arsenalu, a jego idolem był Ian Wright. Posiadał bilet sezonowy na stadion Highbury.
W czerwcu 2004 roku otrzymał od policji pouczenie po tym jak oddał strzał z wiatrówki do 12-letniego dziecka.
Kariera klubowa.
Ipswich Town.
Bent rozwijał się w szkółce piłkarskiej klubu Ipswich Town, gdzie dołączył w wieku czternastu lat. Początkowo uprawiał lekkoatletykę. W roku 2001 grał w półfinale FA Youth Cup. W pierwszej drużynie zadebiutował 1 listopada tego samego roku w meczu Pucharu UEFA z Helsingborgiem. Pierwszą bramkę zdobył 27 listopada w przegranym 4:1 meczu z Newcastle United w ramach Pucharu Ligi Angielskiej.
Pierwszego gola w Premier League zdobył 24 kwietnia 2002 w wygranym 1:0 meczu z Middlesbrough. Sezon 2001/02 zakończył z dwoma trafieniami w siedmiu meczach we wszystkich rozgrywkach&lt;ref name="Ipswich 2001/2002 player appearances"&gt;&lt;/ref&gt;, a jego klub spadł z ligi. W październikowym meczu Pucharu UEFA ze Slovanem Liberec zdobył zwycięską bramkę i sezon 2002/03 zakończył z 18 golami. W następnych rozgrywkach zdobył 15 bramek&lt;ref name="Ipswich 2003/2004 player appearances"&gt;&lt;/ref&gt;, zaś w sezonie 2004/05 zdobył 19 goli, co uczyniło go najlepszym strzelcem klubu&lt;ref name="Ipswich 2004/2005 player appearances"&gt;&lt;/ref&gt;.
Charlton Athletic.
Do drużyny Charltonu Athletic przeszedł w czerwcu 2005 za wstępną kwotę 2,5 miliona funtów, suma ta mogła wzrosnąć do 3 milionów, jeśli zagrałby określoną liczbę spotkań dla Charltonu i reprezentacji Anglii.
W otwierającym sezon 2005/06 dniu Bent zdobył dwie bramki w swoim debiutanckim spotkaniu z Sunderlandem. Został także wybrany najlepszym piłkarzem sierpnia w Premier League. W tym sezonie Bent był także najlepszym angielskim strzelcem w lidze i trzecim ogólnie&lt;ref name="Premier League Top Scorers - 2005/06"&gt;&lt;/ref&gt;. Został też wybrany Piłkarzem Roku Charltonu Athletic. Po tych sukcesach przedłużył swój kontrakt z klubem do 2010 roku.
Bent sezon 2006/07 zakończył z 13 bramkami w lidze i był najlepszym strzelcem swojej drużyny&lt;ref name="Charlton 2006/2007 player appearances"&gt;&lt;/ref&gt;. Mimo to Chartlon Athletic spadł do Football League Championship po siedmiu kolejnych sezonach gry w Premier League. Następnie Charlton Athletic zaakceptował ofertę kupna Benta przez West Ham United, jednak on sam nie chciał przejść na Upton Park.
Tottenham Hotspur.
29 czerwca 2007 roku Bent przeszedł za sumę 16,5 miliona funtów do Tottenhamu Hotspur, klub ten ustanowił zarazem swój klubowy rekord w wysokości wydanych pieniędzy za jednego piłkarza. Ipswich otrzymało 20% tej kwoty czyli 2,58 milionów. Pierwszego gola dla nowej drużyny zdobył w towarzyskim przedsezonowym spotkaniu z Stevenage Borough. Pierwszą bramkę w lidze zdobył natomiast w sierpniu w wygranym 4:0 meczu z Derby County. 20 września zdobył także bramkę w wygranym 6:1 meczu pierwszej rundy Pucharu UEFA z Anarthosis Famagustą.
22 marca 2008 roku w wygranym 2:0 meczu z Portsmouth zdobył swoją setną bramkę w karierze. Następną bramkę Bent zdobył w meczu z Newcastle United i sezon ten zakończył z ośmioma golami na koncie w 36 meczach&lt;ref name="Tottenham 2007/2008 player appearances"&gt;&lt;/ref&gt;. W spotkaniach towarzyskim przed sezonem 2008/09 strzelił 12 goli.
Pierwszą bramkę w nowych rozgrywkach strzelił w zremisowanym 1:1 meczu z Chelsea F.C.. W wygranym 2:1 spotkaniu pierwszej rundy Pucharu UEFA z Wisłą Kraków strzelił gola z główki. 6 listopada w spotkaniu Pucharu UEFA z Dinamem Zagrzeb zdobył swojego pierwszego hat-tricka dla Tottenhamu w tych rozgrywkach. Bent zdobył także dwie bramki w wygranym 2:1 spotkaniu z Manchesterem City na City of Manchester Stadium i został także wybrany przez BBC najlepszym piłkarzem spotkania.
Pomyłka Benta w ostatnich minutach styczniowego meczu z Portsmouth kosztował Tottenham dwa punkty. Szkoleniowiec zespołu, Harry Redknapp powiedział: "Nigdy nie dostaniesz większej szansy na wygranie spotkania niż ta. Moja żona powinna to strzelić". Następnie pojawiły się plotki jakoby miałby on przejść do Sunderlandu, zaś Kenwyne Jones do Tottenhamu. Piłkarz jednak pozostał w klubie. 31 stycznia w przeciągu kilku minut zdobył dwie bramki po wejściu w drugiej połowie meczu z Boltonem Wanderers na Reebok Stadium, jednak jego zespół przegrał 3:2. Po przyjściu do klubu Robbiego Keane'a Redknapp zapewnił, że Bent pozostanie w Tottenhamie. Sezon 2008/09 zakończył z 17 bramkami we wszystkich rozgrywkach i jako najlepszy strzelec klubu.
Sunderland.
W lipcu Sunderland rozpoczął negocjacje na temat jego transferu. 4 sierpnia przeszedł testy medyczne i następnego dnia podpisał czteroletni kontrakt na kwotę 10 milionów funtów, która może wzrosnąć do 16,5 milionów. Sunderland pobił zarazem swój rekord transferowy, którym wcześniej było wydanie 9 milionów funtów na Craiga Gordona w 2006 roku.
W nowym klubie zadebiutował 15 sierpnia w ligowym meczu z Boltonem Wanderers. Sunderland wygrał 1:0 a on zdobył jedyną bramkę w spotkaniu.
Kariera reprezentacyjna.
Bent grał w reprezentacji Anglii U-15, U-16, kadry Anglii U-17 i U-19. Rozegrał również 14 meczów w kadrze do lat 21, strzelając w nich 9 bramek. Zadebiutował w niej w lutym 2003 w przegranym 1:0 meczu z Włochami. Pierwsze powołanie do seniorskiej kadry otrzymał 14 sierpnia 2005 na mecz z Danią, jednak w spotkaniu nie zagrał. Zadebiutował ostatecznie 1 marca 2006 roku w towarzyskim meczu z Urugwajem. W składzie Anglii na mundial 2006 nie został uwzględniony przez trenera Svena-Görana Erikssona.
Mimo grania w kadrze A Bent został przesunięty do reprezentacji U-21 i wystąpił w październikowym meczu Niemcami. W następnym miesiąciu powrócił do kadry seniorów, zastępując w niej kontuzjowanego Andy'ego Johnsona. Bent zagrał także w pojedynku eliminacji do Euro 2008 z Chorwacją, który odbył się w listopadzie 2007 roku. W marcu 2009 roku został powołany na mecz eliminacyjny do mundialu 2010 z Ukrainą z powodu kontuzji Carltona Cole'a. 14 listopada 2009 roku Bent po raz pierwszy zagrał w reprezentacji Anglii od pierwszej minuty. Zagrał w przegranym spotkaniu z Brazylią.
Łącznie w barwach narodowych wystąpił pięć razy.

</doc>
<doc id="1205176" url="https://pl.wikipedia.org/wiki?curid=1205176" title="Jan Bury (ur. 1942)">
Jan Bury (ur. 1942)

Jan Bury (ur. 20 lutego 1942 w Băhrineşti) – polski działacz społeczny, urzędnik i inżynier, poseł na Sejm VI kadencji.
Życiorys.
Urodził się podczas II wojny światowej na obszarze ówczesnej Mołdawskiej SRR. Absolwent Liceum Ogólnokształcącego w Trzebnicy z 1960. Ukończył studia na kierunku melioracji i budownictwa wodnego na Wydziale Melioracji Wodnych Wyższej Szkoły Rolniczej we Wrocławiu z tytułem zawodowym magistra inżyniera. Odbył podyplomowe studia w Akademii Polonijnej w Częstochowie (praktyczne aspekty integracji z UE oraz zarządzanie i organizacja placówek pomocy społecznej i opiekuńczo-wychowawczych).
Przez ponad dwadzieścia lat do 1994 pracował w rzeszowskiej delegaturze Najwyższej Izbie Kontroli, później przeszedł na emeryturę.
Społecznie został przewodniczącym Fundacji Pomocy Młodzieży im. Jana Pawła II „Wzrastanie” (która swoją opieką objęła ponad 400 podopiecznych w placówkach na terenie województwa podkarpackiego) oraz dyrektorem domu dla dzieci w Łopuszce Małej, gdzie zamieszkał. Został również prezesem zarządu Fundacji Semper Fidelis na rzecz Archidiecezji Lwowskiej.
W wyborach parlamentarnych w 2007 jako bezpartyjny kandydat z listy Prawa i Sprawiedliwości uzyskał mandat poselski, otrzymując w okręgu krośnieńskim 6652 głosy. W 2011 bez powodzenia ubiegał się o reelekcję. W 2012 zasiadł w kapitule konkursu „Dobry Klimat dla Rodziny”.
Jest wdowcem, ma dwóch synów (księdza i lekarza).

</doc>
<doc id="1205182" url="https://pl.wikipedia.org/wiki?curid=1205182" title="Karol Dawidowski">
Karol Dawidowski

Karol Dawidowski (ur. 30 stycznia 1882 w Tarnopolu, zm. 13 grudnia 1928) – doktor filozofii, pedagog, wysoki urzędnik państwowy w dziedzinie oświaty.
Życiorys.
W 1900 ukończył Gimnazjum św. Jacka w Krakowie i rozpoczął studia na Wydziale Filozoficznym Uniwersytetu Jagiellońskiego; później przeniósł się na Uniwersytet Wiedeński, uzyskując tamże dyplom w 1904 i trzy lata później doktorat filozofii. Od 1904 był nauczycielem w swojej dawnej szkole – Gimnazjum św. Jacka, od września 1906 pracował w Państwowym III Gimnazjum im. króla Jana Sobieskiego w Krakowie; był tam kolejno zastępcą nauczyciela, nauczycielem, profesorem. W 1907 zdał w Krakowie egzamin na nauczyciela szkół średnich. Brał czynny udział w pracach Towarzystwa Nauczycieli Szkół Średnich i Wyższych.
Cieszył się w Krakowie popularnością, m.in. jako znany wodzirej na balach i imprezach towarzyskich. Od 1919 kierował biurem Związku Polskich Towarzystw Nauczycielskich w Krakowie, potem w Warszawie. W listopadzie 1921 został mianowany sekretarzem generalnym w Ministerstwie Wyznań Religijnych i Oświecenia Publicznego. Od października 1924 był w tym resorcie dyrektorem jednego z departamentów. Wraz z końcem kwietnia 1927 przeszedł na emeryturę.
Zmarł nagle 13 grudnia 1928. Pochowany na cmentarzu Powązkowskim w Warszawie.

</doc>
<doc id="1205183" url="https://pl.wikipedia.org/wiki?curid=1205183" title="Juan Ignacio Larrea Holguín">
Juan Ignacio Larrea Holguín

Juan Ignacio Larrea Holguín (ur. 10 sierpnia 1927 w Buenos Aires, zm. 27 sierpnia 2006 w Quito) – arcybiskup i prawnik (autor ponad 60 książek fachowych), pierwszy członek Opus Dei w Ekwadorze.
Życiorys.
Jego ojcem był Carlos Manuel Larrea Rivadeneira, ambasador Ekwadoru w Argentynie (później przy Watykanie), historyk. Do szkół uczęszczał w Ekwadorze (szkoła salezjańska), w Peru i w Argentynie, następnie studiował prawo na Papieskim Uniwersytecie Katolickim Ekwadoru (PUCE). Studia kontynuował we Włoszech, uzyskując na Uniwersytecie Rzymskim stopień naukowy doktora i następnie doktorat na PUCE. Później otrzymał jeszcze doktorat z prawa kanonicznego na Angelicum w Rzymie. Podczas studiów włoskich 1949 Larrea Holguín napotkał św. Josemaría Escrivá de Balaguer, pod którego wpływem wstąpił do Opus Dei, stając się jako numerariusz pierwszym członkiem tej religijnej organizacji w swoim kraju. Był adwokatem. 5 sierpnia 1962 otrzymał święcenia kapłańskie jako duchowny Opus Dei.
Papież Paweł VI mianował go biskupem pomocniczym Quito, święcenia otrzymał 15 czerwca 1969 jako bp tytularny Cellae in Proconsulari. 1975 został przeniesiony do diecezji Ibarra. Jan Paweł II mianował go 1983 pierwszym biskupem polowym Ekwadoru (do 1989, bp tytularny "Novi"), a 1988 przeniósł jako koadiutora do Guayaquil, gdzie 1989 został arcybiskupem. W roku 2003 papież zaakceptował jego rezygnację, złożoną w związku z osiągnięciem 75 roku życia i długotrwałą chorobą. Odtąd arcybiskup poświęcił się służbie dla Opus Dei oraz pisaniu dzieł religijnych i prawniczych. Jego następcą został abp Antonio Arregui Yarza. 
Abp Larrea Holguín był profesorem kilku krajowych uniwersytetów, w tym Katolickiego Uniwersytetu w Guayaquil i Uniwersytetu Centralnego. Wykładał m.in. w Akademii Dyplomatycznej, w seminariach duchownych w Ibarra i Guayaquil. Uczestniczył w szeregu konferencji międzynarodowych. W latach 1953-1954 był sekretarzem Komitetu Krajowego UNESCO. Był m.in. wiceprzewodniczącym Odwoławczej Komisji Wyborczej i doradcą prezydenta republiki, Sądu Najwyższego i Ministerstwa Rolnictwa. Wchodził w skład komisji przygotowującej nową ustawę zasadniczą kraju (1998). Otrzymał doktorat honorowy Katolickiego Uniwersytetu w Guayaquil, nagrodę „Tobar” miasta Quito oraz krajową Nagrodę im. Eugenio Espejo.
Abp Larrea Holguín był bardzo aktywny na wszystkich powierzonych sobie urzędach. Wspierał proces beatyfikacyjny bł. Narcyzy z Nobol (Narcisa de Jesús Martillo y Morán). W 1980 założył seminarium duchowne w Ibarra, które wykształciło ponad 120 księży. Popierał utworzenie domów dla ponad 5000 rodzin w prowincji Imbabura. Obecnie trwają przygotowania do jego procesu kanonizacyjnego.
Główne dzieła.
Prawnicze:
Religijne:

</doc>
<doc id="1205184" url="https://pl.wikipedia.org/wiki?curid=1205184" title="Alsény Camara">
Alsény Camara

Alsény Camara (ur. 4 listopada 1986 w Konakry), wzrost: 181 cm, waga: 77 kg, gwinejski piłkarz, występuje na pozycji obrońcy.
Kariera.
Swoją karierę rozpoczynał w Friguiabe FC Kindia. W 2005 roku przeniósł się do Francji i został zawodnikiem rezerw FC Toulouse. Grał tam przez dwa sezony, następnie został wypożyczony do trzecioligowego Rodez AF. W 2008 roku został piłkarzem grającego w Ligue 2, LB Châteauroux.

</doc>
<doc id="1205185" url="https://pl.wikipedia.org/wiki?curid=1205185" title="Reprezentacja Republiki Środkowoafrykańskiej w piłce nożnej mężczyzn">
Reprezentacja Republiki Środkowoafrykańskiej w piłce nożnej mężczyzn

Reprezentacja Republiki Środkowoafrykańskiej w piłce nożnej jest narodową drużyną Republiki Środkowoafrykańskiej i jest kontrolowana przez Środkowoafrykańską Federację Piłki Nożnej (Fédération Centrafricaine de Football). Federacja została założona w 1961, od 1963 jest członkiem FIFA, od 1965 członkiem CAF. Jest to jedna z najsłabszych drużyn afrykańskich. Nigdy nie awansowała do finałów Mistrzostw Świata ani Pucharu Narodów Afryki. Trenerem reprezentacji jest Raoul Savoy. Przydomek reprezentacji to "Jelenie Dolnej Ubangi".

</doc>
<doc id="1205187" url="https://pl.wikipedia.org/wiki?curid=1205187" title="Ludwik Zeddeller">
Ludwik Zeddeller

Ludwik Zeddeller (ur. w Petersburgu, zm. 29 lutego 1852 tamże) – baron, generał rosyjski.
Jego ojciec był w Petersburgu radcą poselstwa austriackiego. Młody Ludwik ukończył w Wiedniu Akademię Terezjańską, po czym wstąpił do wojska austriackiego, z którego w 1813 przeszedł do służby rosyjskiej.
Podczas kampanii polskiej (w czasie powstania listopadowego) w 1831 był oberkwatermistrzem korpusu grenadierów i miał udział w wielu bitwach, następnie pełnił obowiązki szefa sztabu w oddziale generała Gołowina, działającym przeciw korpusowi Girolamo Ramorino. Po ukończeniu kampanii mianowano go generał-majorem, w 1832 wicedyrektorem akademii wojennej, a w 1835 inspektorem batalionów kantonistów. W piśmiennictwie rosyjskim zapisał się jako redaktor "Słownika Wojskowo-Encyklopedycznego", w którym znajduje się wiele jego artykułów, dotyczących zwłaszcza Polski.

</doc>
<doc id="1205189" url="https://pl.wikipedia.org/wiki?curid=1205189" title="Pro-Pain">
Pro-Pain

Pro-Pain - amerykański zespół metalowy założony w 1992 roku, powstał po rozpadzie hc punkowej grupy Crumbsuckers. Początkowo wykonywał hardcore utrzymany w duchu takich zespołów jak Biohazard, czy Spudmonsters, ale później obrócił się w stronę groove/thrash metalu. W swoich tekstach Pro-Pain porusza tematy rebelii, społeczeństwa i nienawiści.

</doc>
<doc id="1205192" url="https://pl.wikipedia.org/wiki?curid=1205192" title="Województwo płockie (Królestwo Polskie)">
Województwo płockie (Królestwo Polskie)

Województwo płockie, województwo Królestwa Polskiego istniejące w latach 1816–1837 (oraz 1863) ze stolicą w Płocku. Ukazem Mikołaja I z 23 lutego/7 marca 1837 r. zostało przemianowane na gubernię płocką.
Województwo dzieliło się na 6 obwodów i 6 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na terenach guberni płockiej przywrócono województwo płockie w granicach z 1816 r.

</doc>
<doc id="1205193" url="https://pl.wikipedia.org/wiki?curid=1205193" title="Agharta">
Agharta

Agharta – podwójny koncertowy album nagrany przez Milesa Davisa w Osaka Festival Hall w Japonii w lutym 1975 r. i wydany przez firmę nagraniową Columbia w tym samym roku.
Charakter albumu.
"Agharta" jak i "Pangaea" była ostatnim koncertowym albumem Milesa Davisa przed jego pięcioletnim wycofaniem się z życia publicznego i artystycznego. Początkowo album został wydany tylko w Japonii.

</doc>
<doc id="1205195" url="https://pl.wikipedia.org/wiki?curid=1205195" title="Jan Kamiński (poseł)">
Jan Kamiński (poseł)

Jan Kamiński (ur. 13 listopada 1955 w Starowoli) – polski polityk, zootechnik, samorządowiec i rolnik, poseł na Sejm VI kadencji.
Życiorys.
Ukończył studia na Wydziale Zootechniki Uniwersytecie Warmińsko-Mazurskim w Olsztynie. Prowadzi indywidualne gospodarstwo rolne. Od 1992 do 1998 był prezesem Zarządu Wojewódzkiego Ochotniczej Straży Pożarnej.
Należał do ZSL i PSL. W latach 1991–1998 pełnił funkcję wicewojewody suwalskiego. W 2001 przeszedł do Samoobrony RP. W 2002 z ramienia tej partii został radnym sejmiku podlaskiego, objął też funkcję wicemarszałka województwa. Oba te stanowiska zajmował do 2007. W 2003, gdy został wykluczony z Samoobrony RP, wrócił do PSL.
W wyborach parlamentarnych w 2007 uzyskał mandat poselski z listy Polskiego Stronnictwa Ludowego, otrzymując w okręgu białostockim 11 798 głosów.
W 2009 bez powodzenia kandydował do Parlamentu Europejskiego. W wyborach parlamentarnych w 2011 również bezskutecznie ubiegał się o reelekcję (otrzymał 6195 głosów).
Życie prywatne.
Jest żonaty, ma trzy córki.

</doc>
<doc id="1205200" url="https://pl.wikipedia.org/wiki?curid=1205200" title="Hrabi">
Hrabi



</doc>
<doc id="1205201" url="https://pl.wikipedia.org/wiki?curid=1205201" title="1968. Szczęśliwego Nowego Roku">
1968. Szczęśliwego Nowego Roku

1968. Szczęśliwego Nowego Roku – fabularny film polityczny w reżyserii Jacka Bromskiego z 1992 roku, koprodukcja polsko–belgijsko–brytyjska.
Akcja filmu.
Akcja filmu osnuta jest wokół wydarzeń Marca 1968.
Młoda dziewczyna, Agnieszka Bergman (Jolanta Jackowska) jest córką Jerzego, sekretarza KC (Krzysztof Kolberger). Spędza Sylwestra w górach z przyjaciółmi, tam odwiedza ją ojciec i wdaje się w dyskusję z młodymi ludźmi. Wygląda na to, że sytuacja polityczna w Polsce nie podoba im się.
Wkrótce przez Polskę przechodzi fala strajków, w tym demonstracje marcowe, do których przyłączają się Agnieszka i jej chłopak Piotr (Tomasz Kozłowicz).
Gdy wychodzi na jaw, że córka sekretarza KC brała udział w strajku, jej ojciec zostaje zdymisjonowany.
Piotr zostaje zmuszony przez władze do wyemigrowania z Polski. Agnieszka postanawia opuścić ojczyznę wraz z nim.

</doc>
<doc id="1205203" url="https://pl.wikipedia.org/wiki?curid=1205203" title="Droga krajowa B304 (Niemcy)">
Droga krajowa B304 (Niemcy)

 
Droga krajowa 304 (Bundesstraße 304, B 304) – niemiecka droga krajowa przebiegająca na osi wschód zachód od skrzyżowania z drogą B471 na obwodnicy Dachau do granicy z Austrią koło Freilassing w południowej Bawarii.

</doc>
<doc id="1205206" url="https://pl.wikipedia.org/wiki?curid=1205206" title="Herb Protektoratu Czech i Moraw">
Herb Protektoratu Czech i Moraw

Herb Protektoratu Czech i Moraw – jeden z podstawowych symboli tego kraju okresu II wojny światowej.
Herb wprowadzono 19 września 1939 r. zarządzeniem rządu Protektoratu, które modyfikowało wszystkie symbole państwa czechosłowackiego. Ustanowiono wówczas dwa warianty herbu: większy i mniejszy. Herb większy był czwórdzielny w krzyż: w polach pierwszym i czwartym, czerwonych, umieszczono czeskiego srebrnego lwa o podwójnym ogonie ze złotą koroną na głowie, zaś w polach drugim i trzecim, błękitnych, znalazł się morawska orlica w srebrno-czerwoną szachownicę.
Herb mniejszy stanowił czeski lew na czerwonej tarczy. Był on zbliżony wyglądem do przedwojennego małego herbu Czechosłowacji, jednak na piersi lwa brakowało widniejącego tam wcześniej herbu Słowacji.

</doc>
<doc id="1205207" url="https://pl.wikipedia.org/wiki?curid=1205207" title="Drosera alicae">
Drosera alicae



</doc>
<doc id="1205208" url="https://pl.wikipedia.org/wiki?curid=1205208" title="Jarosław Matwiejuk">
Jarosław Matwiejuk

Jarosław Matwiejuk (ur. 24 stycznia 1968 w Białymstoku) – polski polityk, prawnik, nauczyciel akademicki i samorządowiec, doktor habilitowany nauk prawnych, poseł na Sejm VI kadencji.
Życiorys.
Wykształcenie i działalność zawodowa.
Ukończył studia prawnicze na Uniwersytecie Warszawskim (filii w Białymstoku). W 1999 uzyskał stopień doktora nauk prawnych na Wydziale Prawa Uniwersytetu w Białymstoku na podstawie napisanej pod kierunkiem Eugeniusza Zwierzchowskiego rozprawy pt. "Pozycja prawna Polskiego Autokefalicznego Kościoła Prawosławnego w Rzeczypospolitej Polskiej". W 2018 został doktorem habilitowanym w oparciu o pracę zatytułowaną "Konstytucyjno-ustawowa pozycja związków wyznaniowych w Federacji Rosyjskiej". Specjalizuje się w prawie konstytucyjnym i wyznaniowym. Uzyskał również uprawnienia radcy prawnego.
W 1991 podjął pracę jako asystent w Zakładzie Prawa Konstytucyjnego na Wydziale Prawa filii UW w Białymstoku. W 1997 został zatrudniony na Wydziale Prawa UwB. Przez dwa lata był asystentem, a po uzyskaniu stopnia naukowego adiunktem w Katedrze Prawa Konstytucyjnego. W 2005 objął stanowisko prodziekana na Wydziale Prawa. Zatrudniony też w Katedrze Prawa Wyznaniowego i Kanonicznego Chrześcijańskiej Akademii Teologicznej w Warszawie oraz w Katedrze Administracji Publicznej Wyższej Szkoły Administracji Publicznej w Białymstoku. W 2019 powołany na stanowisko prorektora Uniwersytetu w Białymstoku do spraw rozwoju. W 2020 ponownie mianowany na tę funkcję na czteroletnią kadencję.
Działalność polityczna.
W latach 1998–2006 zasiadał w białostockiej radzie miasta. W kadencji 2002–2006 przewodniczył Komisji Samorządności i Ładu Publicznego. W 2006 i 2007 uzyskiwał mandat radnego sejmiku podlaskiego. Pełnił funkcję przewodniczącego Komisji Organizacyjnej.
W wyborach w 1991 bez powodzenia ubiegał się o mandat poselski z ramienia Komitetu Wyborczego Prawosławnych, zaś w wyborach w 1997 ze Stowarzyszenia Słowiańskich Mniejszości Narodowych. W wyborach parlamentarnych w 2007 został wybrany na posła, kandydując z listy koalicji Lewica i Demokraci w białostockim (jako bezpartyjny z rekomendacji Sojuszu Lewicy Demokratycznej), otrzymując 20 770 głosów. W kwietniu 2008 został członkiem klubu poselskiego Lewica (przemianowanego we wrześniu 2010 na klub SLD). W Sejmie VI kadencji zasiadł w m.in. w Komisji Administracji i Spraw Wewnętrznych, Komisji Obrony Narodowej, Komisji Sprawiedliwości i Praw Człowieka, powołano go na wiceprzewodniczącego rosyjsko-polskiej grupy parlamentarnej i na wiceprzewodniczącego komisji nadzwyczajnej ds. projektów ustaw o zmianie Konstytucji RP. 10 czerwca 2010 został wybrany przez Sejm w skład Krajowej Rady Prokuratury. W 2011 nie utrzymał mandatu posła na kolejną kadencję. W 2012 powołany przez prezesa Rady Ministrów w skład Rady Głównej do Spraw Społecznej Readaptacji i Pomocy Skazanym na czteroletnią kadencję. W wyborach parlamentarnych w 2015 wystartował do Sejmu jako bezpartyjny kandydat z listy Polskiego Stronnictwa Ludowego, nie uzyskując mandatu posła (otrzymał 5589 głosów).
Odznaczenia.
W 2001 otrzymał Złoty Krzyż Zasługi.

</doc>
<doc id="1205209" url="https://pl.wikipedia.org/wiki?curid=1205209" title="Drosera aliciae">
Drosera aliciae



</doc>
<doc id="1205210" url="https://pl.wikipedia.org/wiki?curid=1205210" title="Godło Protektoratu Czech i Moraw">
Godło Protektoratu Czech i Moraw



</doc>
<doc id="1205211" url="https://pl.wikipedia.org/wiki?curid=1205211" title="Człowiek Śmiechu">
Człowiek Śmiechu

"Człowiek Śmiechu" ("The Laughing Man") to czwarte w kolejności opowiadanie J.D. Salingera zawarte w zbiorze "Dziewięć opowiadań" wydanych w 1953 (wyd. polskie 1964). Opowiadanie miało swoją premierę w marcu 1948 roku w amerykańskim magazynie The New Yorker.
Fabuła.
W opowiadaniu "Człowiek Śmiechu" głównym bohaterem i narratorem jest 9-letni chłopiec należący do klubu "Komanczów". Każdego popołudnia ich opiekun, którego wszyscy zgodnie nazywają Wódz, student prawa, zabiera ich, by wypełnić im w ciekawy sposób czas. Na koniec każdego dnia, Wódz opowiada mi kolejne przygody groteskowo wykreowanego bohatera-kryminalisty. Dzieci są zauroczone opowieścią i samym opowiadającym. "Komancze bezwstydnie i egoistycznie eksploatowali narratorski talent Wodza", żyli tą historią i rozmyślali o niej w każdej wolnej chwili próbując naśladować bohatera: "Wszyscy złowrogo snuliśmy się incognito po mieście, mierząc okiem windziarzy jako potencjalnych arcywrogów". Historia, którą Salinger przemyca jako opowieść w opowieści, której główny groteskowy bohater nosi miano tytułowego Człowieka Śmiechu, nie jest przypadkowa i nadaje sens całemu opowiadaniu. 
Człowiek Śmiechu jako dziecko został porwany przez chińskich bandytów dla okupu. Gdy zamożni rodzice odmawiają wypłacenia okupu za syna z powodu przekonań religijnych, bandyci torturując go, miażdżą mu twarz imadłem, która wykrzywia jego usta w przeraźliwy uśmiech. Człowiek Śmiechu zmuszony jest on do końca życia nosić maskę, by nie wzbudzać ogólnego obrzydzenia. Dorastając wśród bandytów zaczyna przewyższać ich w każdym calu i w końcu ucieka. Na własną rękę grabi niczym Robin Hood, mając u boku dwóch kompanów: wilka i karła. Jego pomysłowe metody zyskują uznanie narodu. Przechytrzał każdego detektywa i bandytę, który kiedykolwiek próbował stanąć mu na drodze.
Losy Człowieka Śmiechu mają się z czasem bardzo różnie, przede wszystkim od chwili, gdy opowiadający je Wódz zaczyna spotykać się z piękną Mary Hudson. Kolejne przygody bohatera o nadludzkich możliwościach są uzależnione od emocjonalnego stanu opowiadającego je Wodza. Człowiek Śmiechu ginie w symbolicznej scenie, kiedy związek Wodza ostatecznie się rozpada. Jeden z chłopców rozpłakuje się podczas tego ostatniego odcinka przygód Człowieka Śmiechu. Historia ma z założenia chłopcom przypominać, że wszystko się kiedyś kończy. Człowiek Śmiechu jest symbolem umierającej niewinności Wodza, którego opowiadanie jest ucieczką od m.in. nieśmiałości w codziennym życiu. Godna uwagi jest relacja, jaka zachodzi między 9-letnim narratorem a snującą się wieczorami opowieścią, która ma ogromny wpływ na życie chłopca. Każdy z chłopców widzi w sobie bohatera, Człowieka Śmiechu. Skoro umiera Człowiek Śmiechu, który staje się osobną historią każdego z chłopców, to ich dzieciństwo także się kiedyś skończy z bólem. Historia ma im przypominać, że będą musieli odwrócić się od świata niewinności i fantazji, stanąć twarzą w twarz z prawdziwym światem.
Nawiązania.
Twórcy serialu anime Ghost in the Shell: Stand Alone Complex (pierwszy sezon) oraz opartego na nim filmu Ghost in the Shell: The Laughing Man (Człowiek Śmiechu) inspirację czerpali z twórczości J.D. Salingera. W anime pojawia się postać, której imię zostało zaczerpnięte z tytułu opowiadania "Człowiek Śmiechu", ponadto jego twarz jest zawsze zakryta. Jeden z głównych bohaterów serialu polujących na Człowieka Śmiechu, za którym ślad zawsze urywa się w połowie drogi jak w opowiadaniu, zakupuje książki Salingera, ponieważ treść opowiadania może okazać się owocna dla sprawy Człowieka Śmiechu. Bohater opowiadania, jak i serialu ma wielu zwolenników i nieudolnych naśladowców przyczyniając się do powstania zjawiska emergencji. Dodatkowo w filmie pada cytat z książki Salingera "Buszujący w zbożu": "Wymyśliłem sobie na to sposób, będę udawał głuchoniemego". Kolejnym związkiem jest pseudonim, jaki nadają Człowiekowi Śmiechu jego przyjaciele z ośrodka dla chorych na odosobnienie cybermózgowe - Chief, czyli Wódz oraz jego zamiłowanie do gry w baseball, niczym chłopcy z opowiadania Salingera. Dokładnie, jak w opowiadaniu, Wódz i Człowiek Śmiechu to jedna i ta sama osoba. To Wódz kreuje się na Człowieka Śmiechu w opowiadaniu. Tu fikcja przeplata się z rzeczywistością. Granica się zaciera.

</doc>
<doc id="1205212" url="https://pl.wikipedia.org/wiki?curid=1205212" title="Jimmy Briand">
Jimmy Briand

Jimmy Briand (wym. []; ur. 2 sierpnia 1985 w Vitry-sur-Seine) – francuski piłkarz występujący na pozycji napastnika we francuskim klubie Girondins Bordeaux.
Kariera klubowa.
Jimmy Briand zawodową karierę rozpoczynał w 2002 w drużynie Stade Rennais FC. W Ligue 1 zadebiutował 20 maja 2003 w zremisowanym 0:0 meczu Paris Saint-Germain, kiedy to w 67. minucie zmienił Alexandra Freia. Było to jedyne spotkanie Brianda w sezonie 2002/2003, jednak później występował już coraz częściej. Miejsce w podstawowym składzie na stałe Briand wywalczył sobie w sezonie 2005/2006, w którym rozegrał 29 meczów w Ligue 1. W kolejnych rozgrywkach francuski napastnik w 37 spotkaniach strzelił 9 goli, dzięki czemu obok Johna Utaki był najlepszym strzelcem Stade Rennes.
Dzięki dobrej skuteczności pozyskaniem Brianda zainteresowały się między innymi takie kluby jak Arsenal, Newcastle, Portsmouth, RC Lens czy AS Saint-Étienne, jednak ostatecznie Francuz pozostał w Rennes. W sezonie 2007/2008 zdobył siedem bramek w 37 pojedynkach, a rozgrywki 2008/2009 również rozpoczął jako gracz wyjściowej jedenastki. Wówczas w linii ataku grał najczęściej razem z Mickaëlem Pagisem oraz Moussą Sow.
Pod koniec marca 2009 podczas treningu z francuską reprezentacją Briand zderzył się z Cédriciem Carrasso i zerwał więzadła w kolanie. Kontuzja wykluczyła go z gry na około 8 miesięcy. W czerwcu 2010 piłkarz za 6 milionów euro odszedł do Olympique Lyon, z którym podpisał umowę na 4 lata.
Latem 2014 Briand przeszedł na zasadzie wolnego transferu do Hannoveru. W 2015 trafił do En Avant Guingamp.
Kariera reprezentacyjna.
Briand ma za sobą występy w młodzieżowych reprezentacjach Francji, dla których łącznie rozegrał 66 spotkań i strzelił 31 goli. Do dorosłej drużyny narodowej po raz pierwszy został powołany w maju 2007 na mecze eliminacji do Euro 2008 przeciwko Ukrainie oraz Gruzji, jednak w obu tych spotkaniach Briand na boisku się nie pojawił. Debiut w drużynie narodowej zaliczył dopiero 11 października 2008 w zremisowanym 2:2 pojedynku z Rumunią w ramach eliminacji do Mistrzostw Świata 2010.

</doc>
<doc id="1205214" url="https://pl.wikipedia.org/wiki?curid=1205214" title="Margaret Jay">
Margaret Jay

Margaret Ann Jay, baronowa Jay of Paddington (ur. 18 listopada 1939) – brytyjska dziennikarka i polityk, członkini Partii Pracy, minister w pierwszym rządzie Tony’ego Blaira. Jest córką byłego laburzystowskiego premiera, Jamesa Callaghana, i jego żony, Audrey Moulton.
Wykształcenie odebrała w Blackheath High School oraz w Somerville College na Uniwersytecie w Oksfordzie. W latach 1965-1977 pracowała w BBC, gdzie zajmowała się sprawami bieżącymi oraz programami edukacyjnymi. Następnie została dziennikarką prestiżowego programu BBC "Panorama" oraz programu Thames Television "This Week". Następnie przeszła do BBC 2, gdzie pracowała przy programie "Social History of Medicine" oraz "Newsnight", "Any Questions", "Question Time" i innych podobnych programach informacyjnych. Interesowała się sprawami ochrony zdrowia. Prowadziła kampanię przeciwko HIV i AIDS. W 1987 r. została dyrektorem założycielskich National Aids Trust. Jest również patronem Help the Aged.
W 1992 r. otrzymała dożywotni tytuł parowski baronowej Jay of Paddington. Związana z Partią Pracy występowała jako whip opozycji w Izbie Lordów. Związana ze związkiem zawodowym pracowników sklepowych występowała przeciwko liberalizacji godzin pracy w niedziele. Po zwycięstwie Partii Pracy w wyborach 1997 r. została mówcą na tematy zdrowia oraz ministrem ds. kobiet w Izbie Lordów. W 1998 r. została przewodniczącą Izby i na tym stanowisku odegrała znaczą rolę w jej reformie w 1999 r. Równocześnie była Lordem Tajnej Pieczęci. Z obu tych stanowisk zrezygnowała w 2001 r., kiedy to przeszła na emeryturę.
Obecnie jest jednym dyrektorów BT Group oraz współprzewodniczącą międzypartyjnej komisji ds. Iraku.
W 1961 r. poślubiła dziennikarza, Petera Jaya, syna laburzystowskich polityków Douglasa i Peggy z domu Garnett. W 1977 r. został on ambasadorem w USA. Margaret nawiązała tam romans z dziennikarzem Carlem Bernsteinem, sławnym z powodu afery Watergate. Małżonkowie rozwiedli się w 1986 r. Margaret związała się wówczas z profesorem ekonomii Robertem Neildem. W 1994 r. poślubiła specjalizującego się w AIDS profesora Michaela Adlera. Margaret ma troje dzieci: Tamsin, Alice i Patricka.

</doc>
<doc id="1205220" url="https://pl.wikipedia.org/wiki?curid=1205220" title="Edykt z Saint-Germain">
Edykt z Saint-Germain

Edykt z Saint-Germain – edykt wydany w Saint-Germain-en-Laye przez królową regentkę Katarzynę Medycejską 17 stycznia 1562 r. zapewniający częściową wolność wyznania hugenotom.
Król Franciszek I zajmował wobec protestantów początkowo postawę tolerancyjną. Po sprawie plakatów w 1534 r. zarządził śledztwo i zaczął wyraźniej opowiadać się po stronie katolików. Za panowania Henryka II rozpoczęły się prześladowania. Wiele osób aresztowano za herezję i skazano na śmierć. W 1559 r. król Franciszek II polecił aresztować kilku członków parlamentu paryskiego, którzy domagali się zwołania sesji i zaprzestania prześladowań protestantów. Jeden z nich Anne de Bourg został skazany na śmierć i stracony 21 grudnia 1559 r. Jego egzekucja i wzrastający wpływ rodu Gwizjuszy zaniepokoił protestantów, którzy wystąpili zbrojnie prod wodzą księcia Kondeusza i szlachcica La Renaudie. Bunt udało się szybko stłumić. Królowa Katarzyna Medycejska sprawująca regencję w imieniu małoletniego Karola IX starała się prowadzić politykę umiarkowaną. Dekret z Saint-Germain po raz pierwszy zezwalał protestantom na publiczny kult poza miastami. W ich obrębie miał pozostać prywatny. Dokument pozwalał na tworzenie konsystorzy i zwoływanie synodów. Pastorzy mieli składać przysięgę władzom lokalnym i uzyskać publiczne uznanie.
Dekret nie zapobiegł wybuchowi konfliktu. 18 lutego 1562 r. parlament paryski odmówił przyjęcia edyktu. 1 marca 1562 r. w Vassy zabito 74 protestantów, a ok. 100 raniono. Za rzeź odpowiedzialny był książę Franciszek Gwizjusz, który dostrzegł, że nabożeństwo odbywało się publicznie. Gdy przybył do Paryża przyjęto go owacyjnie. Regentka usiłowała uzyskać pomoc Kondeusza. Jednak Gwizjusz i jego zwolennicy udali się do Fontainebleau i siłą przywieźli Katarzynę Medycejską i jej syna Karola IX do Paryża. W tej sytuacji regentka opowiedziała się po stronie katolickiej, natomiast Kondeusz opuścił stolicę, dołączył do admirała Coligny i 2 kwietnia 1562 r. zdobył Orlean. We Francji rozpoczęły się wojny religijne.

</doc>
<doc id="1205221" url="https://pl.wikipedia.org/wiki?curid=1205221" title="1 Dywizja Strzelców Wielkopolskich">
1 Dywizja Strzelców Wielkopolskich



</doc>
<doc id="1205222" url="https://pl.wikipedia.org/wiki?curid=1205222" title="2 Dywizja Strzelców Wielkopolskich">
2 Dywizja Strzelców Wielkopolskich



</doc>
<doc id="1205223" url="https://pl.wikipedia.org/wiki?curid=1205223" title="Dionaea">
Dionaea



</doc>
<doc id="1205224" url="https://pl.wikipedia.org/wiki?curid=1205224" title="5 Pułk Artylerii Lekkiej (LWP)">
5 Pułk Artylerii Lekkiej (LWP)



</doc>
<doc id="1205226" url="https://pl.wikipedia.org/wiki?curid=1205226" title="Białka chimeryczne">
Białka chimeryczne



</doc>
<doc id="1205238" url="https://pl.wikipedia.org/wiki?curid=1205238" title="Kościół św. Erazma w Barwałdzie Dolnym">
Kościół św. Erazma w Barwałdzie Dolnym

Kościół św. Erazma w Barwałdzie Dolnym – znajduje się we wsi w województwie małopolskim, w powiecie wadowickim, w gminie Wadowice. Świątynia należy do archidiecezji krakowskiej.
Kościół św. Erazma został zbudowany w drugiej połowie XVIII wieku za sprawą Jana Biberstein-Starowieyskiego, właściciela starostwa barwałdzkiego. Wieża kościoła jest pozostałością po poprzednim XVI-wiecznym kościele Wniebowzięcia Najświętszej Marii Panny. W latach trzydziestych XX wieku dobudowano kruchtę.
Architektura.
Kościół został zbudowany w oparciu o konstrukcję zrębową, o ścianach pokrytych pionowo listwowaniem. Dach świątyni jest dwuspadowy, pokryty gontem, nad prezbiterium i kruchtami trójpołaciowy. Wieża kościoła została zbudowana na konstrukcji słupowo-ramowej a na jej szczycie umieszczono hełm baniasty z latarnią i cebulką. W przyziemiu wieży umieszczono zakrystię a do nawy przylegają kruchty. Położenie wieży po wschodniej stronie prezbiterium a nie po zachodniej stronie nawy jest rzadko spotykany. Wewnątrz kościoła znajduje się na ścianach polichromia z końca XVIII wieku, o motywach figuralnych, roślinnych i geometrycznych. Na stropie kościoła umieszczony jest obraz "Zwiastowanie Najświętszej Marii Panny" a w nawie obraz "Przemienienie Pańskie na Górze Tabor". Świątynia posiada trzy ołtarze. Na głównym znajduje się obraz "Św. Erazma" z XVIII wieku, w lewym ołtarzu XVI-wieczny obraz "Matki Boskiej z Dzieciątkiem" zwany również Matka Boską Barwałdzką, a w prawym obraz Św. Trójcy z 1784 roku oraz "Serca Jezusowego" z 1887 roku.
Do innych zabytkowych artefaktów należy belka tęczowa z późnogotyckim krucyfiksem datowanym na pierwszą połowę XVI wieku, kamienna chrzcielnica barokowa, kamienna kropielnica z 1842 roku oraz rokokowe organy z 1770 roku.
Kościół znajduje się na szlaku architektury drewnianej województwa małopolskiego w regionie Jurajsko-Oświęcimskim.

</doc>
<doc id="1205244" url="https://pl.wikipedia.org/wiki?curid=1205244" title="Neologia">
Neologia

Neologia – subdyscyplina leksykologii, która zajmuje się analizą oraz opisem mechanizmów i zasad tworzenia nowych elementów leksyki (neologizmów), a także nowych znaczeń elementów leksyki (neosemantyzmów).

</doc>
<doc id="1205249" url="https://pl.wikipedia.org/wiki?curid=1205249" title="Droga wojewódzka nr 590">
Droga wojewódzka nr 590

Droga wojewódzka nr 590 (DW590) – droga wojewódzka przebiegająca w północnej części woj. warmińsko-mazurskiego. Łączy drogę wojewódzką nr 591 koło Barcian z Biskupcem.

</doc>
<doc id="1205250" url="https://pl.wikipedia.org/wiki?curid=1205250" title="Województwo sandomierskie (Królestwo Polskie)">
Województwo sandomierskie (Królestwo Polskie)

Województwo sandomierskie – województwo Królestwa Polskiego istniejące w latach 1816–1837 i w 1863 ze stolicą w Radomiu. Ukazem Mikołaja I Romanowa z 23 lutego/7 marca 1837 zostało przemianowane na gubernię sandomierską.
Podział administracyjny.
Województwo dzieliło się na 4 obwody i 9 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na części terenów guberni radomskiej przywrócono województwo sandomierskie w granicach z 1816 r.

</doc>
<doc id="1205252" url="https://pl.wikipedia.org/wiki?curid=1205252" title="Yung Wun Anthem">
Yung Wun Anthem

Yung Wun Anthem – singiel amerykańskiego rapera, Yung Wuna wydany w 2002 roku. Promuje album "The Dirtiest Thirstiest". Autorem podkładu jest Swizz Beatz. Poza Yung Wunem, w utworze występuje również Swizz Beatz i Jadakiss. Utwór ten pojawił się również na "Real City of God vol. 2" pod tytułem "Dirty Dirty Thirsty Thirsty" (od tekstu w refrenie). Jest to jeden z niewielu utworów z płyty, do którego jest dostępny tekst w Internecie.

</doc>
<doc id="1205254" url="https://pl.wikipedia.org/wiki?curid=1205254" title="Województwo sandomierskie">
Województwo sandomierskie

Zobacz też: Ziemia sandomierska

</doc>
<doc id="1205260" url="https://pl.wikipedia.org/wiki?curid=1205260" title="RAM Drive">
RAM Drive



</doc>
<doc id="1205261" url="https://pl.wikipedia.org/wiki?curid=1205261" title="Marc Mitscher">
Marc Mitscher

Marc Andrew "Pete" Mitscher (ur. 26 stycznia 1887, zm. 3 lutego 1947) – admirał Marynarki Wojennej Stanów Zjednoczonych, wsławiony jako dowódca Zespołu Uderzeniowego Szybkich Lotniskowców Floty Pacyfiku w czasie II wojny światowej.
Początki kariery.
Marc Andrew "Pete" Mitscher urodził się w Hillsboro, w stanie Wisconsin jako syn Oscara i Myrty z domu Shear. W roku 1888, gdy miał 2 lata, jego rodzice przenieśli się do Oklahoma City w stanie Oklahoma, gdzie jego ojciec, przedstawiciel Urzędu ds. Indian, został wkrótce wybrany burmistrzem. 
Z dokumentów rodzinnych wynika, że niezależnie od przenosin rodziny do Oklahomy, młody Mitscher uczęszczał do szkoły podstawowej i średniej w Waszyngtonie, gdzie, po maturze, zapisał się do US Naval Academy w Annapolis w stanie Maryland w roku 1906. Akademię ukończył w roku 1910 i przez dwa lata (zgodnie z ówczesnymi przepisami) służył na pokładzie krążownika pancernego USS "Colorado" uzyskując 7 marca 1912 roku stopień chorążego. W sierpniu 1913 został skierowany na USS "California". 
Po odbyciu służby na niszczycielach USS "Whipple" i USS "Stewart" we wrześniu 1915 roku, Mitscher został skierowany na kurs pilotażu w bazie Lotnictwa Morskiego w Pensacola na Florydzie, gdzie jako jeden z pierwszych odbywał loty startując z pokładu umieszczonego nad lufami dział głównych krążownika USS "North Carolina", pierwszego okrętu US Navy przystosowanego do takich operacji. 2 czerwca 1916 roku Mitscher otrzymał stopień "pilota morskiego". W rok później brał udział - na pokładzie USS "Huntington" - w próbach z katapultami lotniczymi. Wreszcie, w lutym 1919 roku, został przeniesiony do sekcji lotniczej w Biurze Operacji Morskich.
Okres międzywojenny.
10 maja 1919 roku, jako pilot łodzi latającej Curtiss NC-1, wystartował z Nowej Fundlandii do lotu eskadry trzech samolotów przez Atlantyk. Jego samolot oraz towarzyszący mu "NC-3" wylądowały w gęstej mgle na Azorach, ale sztorm nie pozwolił im kontynuować podróży do Europy (lot ukończył samolot NC-4). 
W latach następnych Mitscher służył na pokładach lotniskowców "Langley" i "Saratoga", a także transportowca wodnosamolotów "Wright".
II wojna światowa.
Od czerwca 1939 do lipca 1941 był zastępcą szefa Biura Lotnictwa Morskiego, ale wkrótce został zaokrętowany na lotniskowiec "Hornet", a w październiku 1941 przejął dowodzenie okrętu. Pod jego dowództwem "Hornet" dokonał słynnego Rajdu Doolittle'a przeciw Japonii.
Mitscher dowodził "Hornetem" podczas bitwy pod Midway w dniach 4-6 czerwca, ale nie spisał się dobrze. Grupa lotnicza wysłana z "Horneta" jako jedyna nie odnalazła lotniskowców japońskich, z wyjątkiem jednego dywizjonu torpedowych Devastatorów, który samowolnie odłączył się od grupy, lecz z powodu braku eskorty myśliwskiej nad celem, stracił wszystkie 15 samolotów i 29 lotników. Reszta grupy nie odnalazła wroga i poszła w rozsypkę, po czym z braku paliwa stracono 14 samolotów i 2 pilotów. Zdaniem części autorów, Mitscher mógł sugerować lub polecić dowódcy grupy Stanhope Ringowi lot w rejon, gdzie miał nadzieję napotkać drugi zespół japońskich lotniskowców, którego jednak w ogóle nie było. Niektórzy autorzy sugerują, że później tuszował on wraz z Ringiem swój błąd, na co jednak nie ma jednoznacznych dowodów. Na konto Devastatorów należy jednak zapisać, że ściągnęły na siebie całą japońską eskortę, umożliwiając bombowcom nurkującym z "Yorktowna" i "Enterprise" zatopienie trzech japońskich lotniskowców i tym samym zwycięskie zakończenie bitwy. Niemniej, obecność pozostałych samolotów z "Horneta" nad celem mogła doprowadzić do zatopienia wszystkich lotniskowców i tym samym uratować amerykański USS "Yorktown". Wkład samolotów "Horneta" ograniczył się do skutecznego ataku na krążowniki "Mikuma" i "Mogami" gdy bitwa została już rozstrzygnięta.
Już przed bitwą pod Midway Mitscher wiedział, iż po powrocie do Pearl Harbor otrzyma awans do stopnia kontradmirała. Jednak bezwartościowy udział „Horneta” w tej bitwie, a zwłaszcza kontrowersyjny decyzją Mitschera lot Air Group 8 kursem 265° zamiast 239° oraz jego niewiarygodny raport pobitewny sprawiły, że pilot marynarki z bardzo niskim numerem 33 utracił zaufanie dowódcy Floty Pacyfiku admirała Chestera Nimitza, i został usunięty z lotnictwa pokładowego.
Decyzją adm. Nimitza, który z powodu stylu swojego przywództwa zataił we własnym raporcie wątpliwości wobec Mitshera i udziału „Horneta” w bitwie pod Midway przed dowódcą US Navy adm. Ernestem Kingiem, Marc Mitsher zachował obiecany awans do stopnia kontradmirała, utracił jednak dowództwo „Horneta” i został skierowany do dowodzenia eskadrą zwiadowczą "Patrol Wing 2" samolotów PBY Catalina na Hawajach. Załamanie w ten sposób kariery, spowodowało, że Mitscher znalazł się na skraju depresji. Za wstawiennictwem adm. Spruance'a u dowódcy Floty Pacyfiku, w grudniu 1942 roku kadm. Mitscher powrócił jednak na ścieżkę rozwoju kariery, gdy pod koniec kampanii na Salomonach został mianowany dowódcą lotnictwa w Nouméi na Nowej Kaledonii. W kwietniu 1943 został przeniesiony na identyczną pozycję na Wyspach Salomona, by wreszcie wylądować w kontynentalnych Stanach Zjednoczonych jako szef powietrznej obrony Zachodniego Wybrzeża. 
Na środkowy Pacyfik wrócił w styczniu 1944 roku jako dowódca 3 Dywizjonu Lotniskowców, a 21 marca został awansowany do stopnia wiceadmirała i mianowany − w miejsce Charlesa Pownalla − dowódcą grupy uderzeniowej szybkich lotniskowców V Floty (TF 58). Dowodził z pokładu lotniskowca "Lexington" grupą uderzeniową, która zadała Japończykom ogromne straty, bombardując ich instalacje na lądzie, statki handlowe i okręty Floty Cesarskiej od Truk po Palau, wzdłuż wybrzeży Nowej Gwinei i w archipelagu Marianów. Jego doskonale wyszkoleni piloci dokonali zagłady samolotów japońskich w bitwie na Morzu Filipińskim, bitwie nazywanej przez Amerykanów "Mariańskim polowaniem na indyki" (ang. "The Marianas Turkey Shoot") w czerwcu 1944. Warto odnotować, że gdy po bitwie piloci wracali na pokłady swych lotniskowców po zmierzchu, Mitscher - łamiąc procedury - kazał pozapalać światła pokładów startowych, co ocaliło większość jego ludzi i zaskarbiło sobie ich wdzięczność.
Przez następny rok grupa uderzeniowa Mitschera zadawała potężne ciosy Japonii osłaniając lądowanie na Peleliu, kampanię filipińską, zdobycie Iwo Jimy i Okinawy. W czasie trwania tych wszystkich operacji Mitscher znajdował zawsze czas, by rzucić swe szybkie lotniskowce na północ celem dokonania dewastujących nalotów na macierzyste wyspy japońskie.
W lipcu 1946, kiedy powrócił do Stanów Zjednoczonych by objąć stanowisko zastępcy szefa operacji morskich, otrzymał wiele wysokich odznaczeń bojowych. Służył krótko jako dowódca VIII Floty, a 1 marca 1946 został głównodowodzącym Floty Atlantyku w stopniu admirała. Zmarł w czasie pełnienia służby w Norfolk, w stanie Wirginia.

</doc>
<doc id="1205262" url="https://pl.wikipedia.org/wiki?curid=1205262" title="Tear It Up">
Tear It Up

Tear It Up – wydany w 2004 roku singel amerykańskiego rapera, Yung Wuna. Promuje album „The Dirtiest Thirstiest”. Autorem podkładu jest Faust. W utworze wystąpili również DMX, David Banner i Lil’ Flip. Utwór ten w ocenzurowanej wersji pojawił się również na mixtapie DMX-a, „Fuck the Industry”. Tear It Up to jedyny przebój Yung Wuna i dzięki niemu zdobył miano „one hit wonder” (artysta jednego przeboju). Do utworu powstał klip.

</doc>
<doc id="1205264" url="https://pl.wikipedia.org/wiki?curid=1205264" title="Baltic Cup 1972">
Baltic Cup 1972

Baltic Cup 1972 – turniej towarzyski Baltic Cup 1972, odbył się w dniach 21 - 23 lipca 1972 roku w Estonii. Był to szesnasty turniej piłkarski po aneksji krajów bałtyckich przez ZSRR. W turnieju tradycyjnie wzięły udział trzy zespoły:drużyna gospodarzy, Litwy i Łotwy. 
Końcowa tabela.
Triumfatorem turnieju Baltic Cup 1972 został zespół Estonii.

</doc>
<doc id="1205274" url="https://pl.wikipedia.org/wiki?curid=1205274" title="Województwo lubelskie (ujednoznacznienie)">
Województwo lubelskie (ujednoznacznienie)



</doc>
<doc id="1205277" url="https://pl.wikipedia.org/wiki?curid=1205277" title="Entropia swobodna">
Entropia swobodna

Entropia swobodna – w termodynamice, potencjał w skali entropijnej, analogiczny do energii swobodnej. Znana także jako "potencjał (funkcja) Massieu, Plancka" lub "Massieu-Plancka", lub (rzadziej) jako "swobodna informacja". W mechanice statystycznej, swobodną entropię przedstawia się jako logarytm z sumy statystycznej. W matematyce jest uogólnieniem entropii zdefiniowanej przy użyciu prawdopodobieństwa swobodnego.
Entropia swobodna wynika z przekształcenia Legendre’a entropii. Poszczególne potencjały odpowiadają różnym ograniczeniom nałożonym na system. Najbardziej znanymi przykładami swobodnej entropii są:
Należy zwrócić uwagę, że użycie pojedynczo nazwisk „Massieu” i „Planck” w odniesieniu do "potencjału Massieu-Plancka" tworzy pewną niejasność i dwuznaczność. W szczególności "Potencjał Plancka" ma alternatywne znaczenia. W większości standardowych notacji, potencjał entropijny oznaczony jest przez znak formula_17 stosowany zarówno przez Plancka, jak i Schroedingera. (Gibbs używał formula_17 dla oznaczenia "energii swobodnej"). "Entropia swobodna" została wprowadzona przez Massieu w 1869 roku, przed "energią swobodną" Gibbsa (1875).
Związek z negentropią.
Negentropia równa się entropii swobodnej ze znakiem „minus”.
gdzie:

</doc>
<doc id="1205279" url="https://pl.wikipedia.org/wiki?curid=1205279" title="Statystyczna kontrola procesu">
Statystyczna kontrola procesu

Statystyczna kontrola procesu (SKP, ) – metoda zarządzania jakością z zastosowaniem statystycznej kontroli procesów przemysłowych.
SPC jest oparte na stałym prowadzeniu kart kontrolnych procesów, które umożliwiają obiektywną ocenę, czy dany proces podlega swojej normalnej zmienności, czy zaczyna zachowywać się "niestandardowo". Zgodnie z teorią kart kontrolnych przyczyny zmienności w procesie można podzielić na:
Dzięki stosowaniu kart kontrolnych można szybko zauważyć kiedy dane zjawisko zaczyna zachowywać się "niestandardowo" i w razie potrzeby zareagować. W przemyśle karty kontrolne służą do sprawdzania stabilności procesu produkcyjnego w czasie.
Twórcą metody jest Walter A. Shewhart, który wdrożył te metody w amerykańskim przemyśle samochodowym w latach 30. XX w.

</doc>
<doc id="1205286" url="https://pl.wikipedia.org/wiki?curid=1205286" title="Kantonista">
Kantonista

 
Kantonista (ros. "кантонист") – chłopiec kształcony w tak zwanych szkołach kantonistów (кантонистские школы) w Imperium Rosyjskim (przed 1858) na zawodowego wojskowego Armii Imperium Rosyjskiego. Kantonistami były głównie sieroty, dzieci żołnierzy i pochodzące z ubogich, niemających środków do życia rodzin. 
Według encyklopedii Orgelbranda kantonista to „"kandydat, przeznaczony do służby wojskowej, wybierany jako rekrut z pewnego okręgu czyli kantonu"”. Znaczenie to odnosi się do zasad poboru do armii pruskiej wprowadzonych w 1733 przez króla Prus Fryderyka Wilhelma I i obowiązujących do 1813.
Kantonistami nazywano również żołnierzy „na leżach”, to jest odesłanych na tyły armii, odpoczywających i leczących rany po kampanii lub niedobitki z utraconych oddziałów czekających na nowy przydział.
Geneza.
Dekretem cara Piotra Wielkiego z 1721 zobowiązano w Rosji każdy regiment do utrzymywania szkół garnizonowych (гарнизонные школы) – rodzaju wojskowych domów dziecka – dla 50 chłopców. W szkołach tych nauczano gramatyki i arytmetyki, a także muzyki, śpiewu oraz przedmiotów przydatnych w późniejszej służbie wojskowej (budowa fortyfikacji, podstawy technik artyleryjskich i tym podobne). Uczniów przygotowywano do pracy w zawodach tradycyjnie związanych z wojskiem – kowalstwie, rusznikarstwie, szewstwie. W 1732 przedłużono czas nauki do 18. roku życia (wcześniej obowiązywał od 7. do 15. roku życia). Kolejny dekret z 1758 zobowiązywał wojskowych do kierowania do tych szkół własnych synów przy czym od reguły tej było kilka wyjątków, dotyczących dzieci między innymi tych wojskowych, którzy położyli szczególne zasługi w służbie. Nazwa „kantoniści” używana jest od czasu reformy tych szkół dokonanej w 1805.
Żydzi jako kantoniści.
Ukaz cara Mikołaja I z 26 sierpnia 1827 zobowiązywał żydowskich chłopców do nauki w szkołach kantonistów od 12. do 18. roku życia. Od tej daty liczba służących w armii rosyjskiej Żydów zaczęła szybko rosnąć; zgodnie bowiem z tym rozporządzeniem, społeczność żydowska obowiązana była oddawać w ciągu każdego roku do służby wojskowej dziesięciu z tysiąca, a chrześcijańska – tylko siedmiu. Ogółem przez blisko 30 lat obowiązywania tego przepisu do szkół kantonistów trafiło ponad pięćdziesiąt tysięcy małoletnich Żydów, z czego w ciągu jedenastu lat między 1843 a 1854 było ich 29 115. Zakazywano im kontaktów z rodziną, poddawano rusyfikacji zakazując rozmów w języku ojczystym, a także chrystianizowano zakazując rodzimych praktyk religijnych i modlitw.
Polacy jako kantoniści.
W latach 1831–1832 trwało wcielanie dzieci polskich do Armii Imperium Rosyjskiego, które miały być traktowane jako kantoniści i kierowane do specjalnych batalionów wojsk rosyjskich.
Służba.
Kantoniści byli obowiązani do odsłużenia w wojsku – tak jak inni poborowi w Rosji – dwudziestu pięciu lat (czas nauki w szkole nie był do tego okresu zaliczany), po czym byli demobilizowani i mieli prawo osiedlić się w dowolnym miejscu Imperium, także poza strefą osiedlenia.
Kantoniści bywali stale niedożywieni, oczekiwano od nich, że będą sami dbać o własne potrzeby, zaopatrując się w żywność u okolicznych mieszkańców. To „spartańskie wychowanie” i zachęcanie do kradzieży było zamierzone. Znany jest przypadek żydowskiego kantonisty nazwiskiem Chodulewicz, któremu w 1856 udało się ukraść podczas ćwiczeń wojskowych w Humaniu zegarek samemu carowi Rosji Aleksandrowi II. Chodulewicz nie tylko że nie został za ten czyn niczym ukarany, ale otrzymał jeszcze wysoką nagrodę pieniężną – 25 rubli.
Likwidacja szkół kantonistów.
Ogłoszony 26 sierpnia 1856, po przegranej wojnie krymskiej, dekret cara Aleksandra II zreformował organizację armii rosyjskiej i anulował poprzednie przepisy regulujące funkcjonowanie szkół kantonistów, rozpoczynając przekształcanie szkolnictwa wojskowego. Dawne szkoły kantonistów przekształcono w 1858 w szkoły wojskowe, później jeszcze kilkakrotnie zmieniając ich nazwy.

</doc>
<doc id="1205289" url="https://pl.wikipedia.org/wiki?curid=1205289" title="Gahal">
Gahal

Gahal (hebr.: גח"ל, "Gachal") − główna prawicowa izraelska partia polityczna w latach 1965−1973. Nazwa ugrupowania stanowiła akronim, powstały w wyniku skrócenia wyrażenia w języku hebrajskim - "Gusz Cherut-Libralim" (גוש חרות-ליברלים), czyli „Blok Herutu i Liberałów”.
Historia.
"Gahal" powstał w wyniku połączenia Herutu z Partią Liberalną tuż przed końcem kadencji piątego Knesetu, podczas przygotowań do wyborów 1965 roku. Zjednoczenie oznaczało połączenie sił dwóch prawicowych partii, mających po 17 miejsc w parlamencie każda. Jednakże kilku byłych członków Partii Liberalnej było niezadowolonych z powodu tego połączenia, twierdząc, że Herut i jego lider, Menachem Begin byli zbyt skrajnie prawicowi. W wyniku tego, siedmiu deputowanych do Knesetu wyszło z Gahalu, tworząc ugrupowanie Niezależnych Liberałów, które wkrótce potem połączyło się z Koalicją Pracy ("Ma’arach"). Pomimo tego Gahal uzyskał aż 27 miejsc w parlamencie, tylko 7 mniej niż rządząca Mapai (główny element składowy Koalicji Pracy). Wkrótce potem trzech deputowanych Gahalu wyszło z partii, tworząc ugrupowanie o nazwie Wolne Centrum.
W czasie wojny sześciodniowej, lider Koalicji Pracy i premier Lewi Eszkol zaprosił Gahal do przyłączenia się do Rządu Jedności Narodowej. Partia pozostała w gabinecie po zakończeniu konfliktu zbrojnego, również po tym, jak Golda Meir zajęła miejsce szefa rządu po śmierci Eszkola w 1969 roku.
W wyborach 1969 roku, partia utrzymała swój stan posiadania, uzyskując 26 mandatów, ale została wyraźnie pokonana przez Koalicję Pracy, która zapewniła sobie 56 miejsc w Knesecie (był to najlepszy wynik izraelskie partii politycznej w historii). Pomimo tego, ugrupowanie zostało ponownie zaproszone do rządu. Jednak Gahal opuścił koalicję rządową w 1970 roku, zaraz po tym, jak gabinet ogłosił poparcie dla Planu Rogersa dotyczącego rozwiązania konfliktu izraelsko-arabskiego. Pomimo jego wycofania wkrótce potem, Gahal nie wszedł ponownie do koalicji rządowej.
Przed wyborami 1973 roku, Gahal połączył się z kilkoma mniejszymi prawicowymi partiami, włączając w to wcześniejszego rozłamowca, Wolne Centrum, Listę Państwową (małe ugrupowanie założone przez Dawida Ben Guriona po opuszczeniu przez niego Rafi) i pozaparlamentarny Ruch na rzecz Wielkiego Izraela. Nowe ugrupowanie zostało nazwane Likud, co w języku hebrajskim oznacza „zjednoczenie”, było to bowiem dosłowne zjednoczenie prawicy w Izraelu.
Pomimo niepowodzenia w wyborach w 1973 roku, Likud odniósł zwycięstwo w kolejnych wyborach (w 1977 roku), odsuwając lewicę od rządów po raz pierwszy w historii Izraela.

</doc>
<doc id="1205290" url="https://pl.wikipedia.org/wiki?curid=1205290" title="Depo Hostivař">
Depo Hostivař

Depo Hostivař – końcowa stacja linii A metra praskiego (odcinek SH – III.A), położona w dzielnicy Strašnice, w zajezdni o tej samej nazwie, między ulicami Černokostelecką i Sazečską. Do chwili oddania odcinka IV.C2 linii C pozostanie najmłodszą stacją sieci.
Stacja jest częścią zajezdni Hostivař, oddanej do użytku 17 października 1985 roku. Od lipca 2004 roku trwały prace, mające na celu przebudowę dawnej myjni składów metra do parametrów stacji kolei podziemnej. Pierwsi pasażerowie mogli korzystać z niej 26 maja 2006 roku, lecz oficjalne otwarcie nastąpiło następnego dnia. 
Obecnie do stacji Depo Hostivař prowadzą wszystkie kursy linii A w soboty, niedziele i święta oraz większość w dni robocze (w godzinach 6–19 co drugi – mniej więcej – skład dojeżdża jedynie do stacji Skalka).

</doc>
<doc id="1205293" url="https://pl.wikipedia.org/wiki?curid=1205293" title="Piana gaśnicza">
Piana gaśnicza

Piana gaśnicza – środek gaśniczy w postaci substancji chemicznej zmieszanej z wodą przy użyciu prądownicy, wytwornicy lub agregatu pianotwórczego. Stosowana jest do gaszenia pożarów ciał stałych i cieczy, niereagujących z wodą. Piana gaśnicza jest podstawowym składnikiem gaśnic pianowych.
Działanie gaśnicze.
Działanie gaśnicze pian polega na wytwarzaniu warstwy izolacyjnej, uniemożliwiającej powietrzu dostęp do powierzchni materiału palącego się, a także na uniemożliwieniu przedostania się palnych gazów i par do strefy spalania. Dodatkową zaletą piany gaśniczej jest jej zdolność do ochładzania strefy pożaru. Tę właściwość zapewnia woda wypływająca z piany. Oprócz tego wskutek działania piany następuje rozcieńczenie strefy spalania parą wodną w obszarze granicznym, gdzie piana styka się z płomieniami.
Skład chemiczny.
Piana gaśnicza wytwarzana jest z mieszaniny środka pianotwórczego i wody. Zawartość środka pianotwórczego w roztworze wynosi zwykle od 3 do 6%. Najczęściej w skład środków pianotwórczych wchodzą mieszanki detergentów i innych związków powierzchniowo czynnych. Często stosowanymi detergentami są sole – pochodne siarczanowe kwasów tłuszczowych, np. kwasu laurylowego. Stosowane są też sole poli(tlenku etylenu) oraz alkohole np. butanol, które poprzez obniżenie napięcia powierzchniowego ułatwiają szybkie wytwarzanie trwałej piany.
Piany wytwarza się ze środków pianotwórczych, które dzielimy na:
Podział pian gaśniczych.
Piana ciężka, średnia.
Używana jest do gaszenia pożarów cieczy palnych: benzyny, oleju, rozpuszczalników, alkoholi. Wytwarzana za pomocą prądownic i wytwornic pianowych. Piana powstaje z wodnego roztworu środka pianotwórczego.
Piana lekka.
Służy najczęściej do wypełniania małych przestrzeni mieszkalnych w celu zapobiegnięcia przeniesienia się pożaru. Nie należy stosować jej na otwartej przestrzeni. Wytwarzana jest za pomocą generatorów i agregatów pianotwórczych.
Użycie.
Piany gaśnicze mają przede wszystkim zastosowanie do gaszenia cieczy palnych w zakładach rafineryjnych i petrochemicznych, zakładach przemysłu koksowniczego, w zakładach przemysłu chemicznego i spożywczego.
Biorąc pod uwagę fakt, że w skład piany gaśniczej wchodzi także woda, nie można ich używać do gaszenia materiałów reagujących z wodą. Nie można zatem gasić pianami pożarów między innymi związków glinoorganicznych, metali czy karbidu. Nie można też używać pian do gaszenia pożarów gazów, natomiast do gaszenia cieczy polarnych stosuje się piany wytwarzane za pomocą środków pianotwórczych specjalnie do tego celu opracowanych.
Zalety i wady.
Zaletami pian gaśniczych jest ich wysoka skuteczność, powodują znacznie mniejsze szkody pożarowe niż woda, a w przypadku zastosowania piany lekkiej nie występują one praktycznie w ogóle. Wadami są: wysoki koszt wytwarzania, krótki okres pracy, trudna dostępność, a także fakt, że środki chemiczne stosowane do wytwarzania piany powodują degradację środowiska.
Liczba spienienia (Ls).
Jednym z podstawowych określników piany gaśniczej jest "liczba spienienia (Ls)". Jest to stosunek objętości piany do objętości wodnego roztworu środka pianotwórczego zużytego do wytworzenia tej piany.
Na przykład jeżeli z 25 dm³ (litrów) roztworu środka pianotwórczego wytworzymy 1m³ piany, to będzie to 40 razy większa objętość uzyskanej piany od objętości roztworu i liczba spienienia Ls wynosić będzie 40, wobec czego możemy stwierdzić, że uzyskaliśmy pianę średnią.

</doc>
<doc id="1205294" url="https://pl.wikipedia.org/wiki?curid=1205294" title="Skalinek wielki">
Skalinek wielki

Skalinek wielki, skalinek białoczelny ("Petroica australis") – gatunek małego ptaka z rodziny skalinkowatych (Petroicidae). Jest gatunkiem endemicznym Nowej Zelandii – występuje na Wyspie Południowej i Wyspie Stewart.
Wyróżniono dwa podgatunki "P. australis":
Do gatunku tego zaliczano także występujący na Wyspie Północnej i sąsiednich wysepkach takson "longipes" – został on jednak wyodrębniony do osobnego gatunku o nazwie skalinek plamisty ("Petroica longipes").
Długość ciała 18 cm; masa ciała 33–47 g.
IUCN uznaje skalinka wielkiego za gatunek najmniejszej troski (LC – "Least Concern"). Trend liczebności populacji uznawany jest za spadkowy.

</doc>
<doc id="1205296" url="https://pl.wikipedia.org/wiki?curid=1205296" title="Runaway (album Wishbone Ash)">
Runaway (album Wishbone Ash)

Runaway – szósty album koncertowy Wishbone Ash.
Lista utworów.
Album zawiera utwory:

</doc>
<doc id="1205300" url="https://pl.wikipedia.org/wiki?curid=1205300" title="Droseraceae">
Droseraceae



</doc>
<doc id="1205301" url="https://pl.wikipedia.org/wiki?curid=1205301" title="Ewidencja Działalności Gospodarczej">
Ewidencja Działalności Gospodarczej



</doc>
<doc id="1205302" url="https://pl.wikipedia.org/wiki?curid=1205302" title="The Source Presents – Hip Hop Hits Vol. 4">
The Source Presents – Hip Hop Hits Vol. 4

Hip Hop Hits Vol. 4 to czwarta składanka z serii "„Hip Hop Hits”" prezentowana przez magazyn „The Source”. Została wydana 12 grudnia 2000 roku.

</doc>
<doc id="1205303" url="https://pl.wikipedia.org/wiki?curid=1205303" title="La’am">
La’am

La’am – nieistniejąca już izraelska partia polityczna, stworzona w wyniku połączenia Wolnego Centrum (która była grupą rozłamowców, którzy opuścili Herut), Listy Państwowej i pozaparlamentarnego Ruchu na rzecz Wielkiego Izraela (który wspierał żydowskie osadnictwo na Zachodnim Brzegu i w Strefie Gazy). Tuż przed wyborami 1973 roku, "La’am" połączył się z Gahalem i utworzył Likud. La’am pozostał osobną frakcją w wewnątrz Likudu przez kilka lat. Cechował się daleko posuniętym liberalizmem, przejawiającym się ostrym sprzeciwem wobec interwencji państwa w gospodarkę.

</doc>
<doc id="1205305" url="https://pl.wikipedia.org/wiki?curid=1205305" title="Droga krajowa SS24 (Włochy)">
Droga krajowa SS24 (Włochy)

Droga krajowa SS24 (wł. "Strada Statale 24 del Monginevro") - droga krajowa drugiej kategorii w północno-zachodnich Włoszech w całości biegnąca przez Piemont. Arteria od Turynu do Oulx prowadzi bezpośrednio wzdłuż autostrady A32 i jest dla niej bezpłatną alternatywą.

</doc>
<doc id="1205307" url="https://pl.wikipedia.org/wiki?curid=1205307" title="Polar Electro">
Polar Electro

Polar Electro (potocznie Polar) – producent pulsometrów wykorzystywanych w różnych dyscyplinach sportowych. Fabryka mieści się w Kempele, w Finlandii.
Możliwości urządzenia.
Najbardziej zaawansowane technologicznie są modele Polara wykorzystywane w kolarstwie. Oprócz pomiaru pracy serca (potrzeba specjalna opaska z elektrodami na klatkę piersiową) urządzenie zapisuje w swej pamięci profil przebytej trasy, wykres prędkości (potrzebny dodatkowy chip mocowany na widelcu), temperaturę otoczenia, wykres kadencji (potrzebny dodatkowy chip mocowany w okolicy lewej korby); istnieje też możliwość podłączenia urządzenia mierzącego moc zawodnika (na podstawie drgań łańcucha). Wszystkie dane można wczytać do komputera (podczerwień) i analizować w programie Polar Precision Performance. Wszystkie dane są też dostępne podczas pracy urządzenia, na treningu.
Poza tym pulsometry Polara wykorzystywane są we wszystkich innych dyscyplinach wytrzymałościowych.
Polar a GPS.
Na przełomie 2007/2008 Polar wprowadził do oferty model RS800G3 oraz sensor GPS G3 oparty na technologii SIRF III. Pełni on jedynie funkcję czujnika prędkości i dodatkowego altimetru, a nie nawigacji.

</doc>
<doc id="1205308" url="https://pl.wikipedia.org/wiki?curid=1205308" title="Charles Cyphers">
Charles Cyphers

Charles Cyphers (ur. 28 lipca 1939 w Niagara Falls) – amerykański aktor filmowy i telewizyjny. Wystąpił w sześciu filmach Johna Carpentera: "Halloween", "Halloween 2", "Mgła", "Ucieczka z Nowego Jorku", "Ktoś mnie obserwuje" i "Atak na posterunek 13".

</doc>
<doc id="1205309" url="https://pl.wikipedia.org/wiki?curid=1205309" title="2 Brygada Artylerii Haubic">
2 Brygada Artylerii Haubic

2 Pomorska Brygada Artylerii Haubic (2 BAH) – związek taktyczny artylerii ludowego Wojska Polskiego.
Formowanie i zmiany organizacyjne.
Brygada została sformowana w rejonie Sum i Buhrynia na podstawie rozkazu nr 001 dowódcy 1 Armii Polskiej w ZSRR 1 kwietnia 1944 roku. W listopadzie 1944 roku w Sumach żołnierze brygady złożyli przysięgę. 19 lutego 1945 roku Naczelny Dowódca Armii Czerwonej nadał brygadzie nazwę wyróżniającą „Warszawska”, a 4 maja 1945 roku – nazwę wyróżniającą „Pomorska” .
30 kwietnia 1945 roku brygada weszła w skład 5 Dywizji Artylerii.
W październiku brygada została rozformowana. Na jej bazie został sformowany 73 pułk artylerii haubic. Z nadwyżek stanów osobowych i sprzętu, pozostałych po likwidacji brygady, został utworzony 90 pułk artylerii haubic.
Skład.
Stan etatowy liczył 2036 żołnierzy, w tym 237 oficerów, 572 podoficerów 1227 szeregowców.
sprzęt:
Działania bojowe.
Pierwszą walkę brygada stoczyła w lipcu 1944 wspierając natarcie oddziałów radzieckich nad Turią i Bugiem. Na początku sierpnia uczestniczyła w walkach o uchwycenie przyczółków na Wiśle pod Puławami. We wrześniu brała udział w walkach na przyczółku warecko-magnuszewskim, a następnie w rejonie Karczewa i Międzylesia. Na początku stycznia 1945 brygada wspierała działania wojsk radzieckich nad Wisłą, a następnie uczestniczyła w działaniach 1 Armii WP w operacji warszawskiej, o Wał Pomorski, Kołobrzeg i w obronie wybrzeża Bałtyku. Brygada do walk o Berlin została wprowadzona 27 kwietnia 1945 i wspierała oddziały 1 Armii WP na szlaku od Odry do Kanału Hohenzollernów. Brała również udział w wyzwoleniu obozu koncentracyjnego Sachsenhausen-Oranienburg.
W czasie walk o Berlin artylerzyści brygady walczyli w pierwszej linii, a w walkach wyróżniły się 5 i 2 bateria 7 pah. W ostatnim dniu walk o Berlin jedne oddziały brygady znalazły się w Tiergartenie, drugie nad Szprewą, w rejonie stacji kolei miejskiej Bellevue oraz przed pałacem o tej samej nazwie. Brygada do końca wspierała oddziały radzieckie i polskie, które nacierały w rejonie Reichstagu i Bramy Brandenburskiej. Po kapitulacji miasta, artylerzyści zawieszali na tych obiektach biało-czerwone flagi dla upamiętnienia swego udziału w jego szturmie.
Po zakończeniu walk o Berlin brygada wykonała 70-kilometrowy marsz do wsi Klessin położonej na zachód od Friesack, powracając do 1 Armii WP.
Za wzorowe wykonywanie zadań bojowych w Berlinie brygada odznaczona została Krzyżem Grunwaldu II klasy.

</doc>
<doc id="1205312" url="https://pl.wikipedia.org/wiki?curid=1205312" title="The Source Hip-Hop Music Awards 2000">
The Source Hip-Hop Music Awards 2000

The Source Hip-Hop Music Awards 2000 to kolejna składanka z serii „Hip-Hop Music Awards” prezentowana przez magazyn „The Source”. Została wydana 15 sierpnia 2000 roku.

</doc>
<doc id="1205316" url="https://pl.wikipedia.org/wiki?curid=1205316" title="P.J. Soles">
P.J. Soles

P.J. Soles, właśc. Pamela Jayne Hardon (ur. 17 lipca 1950 we Frankfurcie) – amerykańska aktorka niemieckiego pochodzenia.
Życiorys.
W latach 70. rozpoczęła karierę modelki. Zwróciła na siebie uwagę reżysera Briana De Palmy, który obsadził ją w swoim filmie "Carrie" (1976), zrealizowanym na podstawie powieści Stephena Kinga. Dwa lata później wcieliła się w postać Lyndy w horrorze Johna Carpentera "Halloween", który przyniósł jej pewną popularność. Zagrała również w takich projektach jak "Szeregowiec Benjamin", "Szarże" oraz "Rock ’n’ Roll High School". Była trzykrotnie zamężna, między innymi z aktorem Dennisem Quaidem. W późniejszych latach grała w filmach, które nie odnosiły większych sukcesów. W 2005 wystąpiła w thrillerze "Bękarty diabła", gdzie zagrała drugoplanową rolę Susan.

</doc>
<doc id="1205318" url="https://pl.wikipedia.org/wiki?curid=1205318" title="Okręg wyborczy Hartlepool">
Okręg wyborczy Hartlepool

Okręg wyborczy Hartlepool powstał w 1868 r. i wysyła do brytyjskiej Izby Gmin jednego deputowanego. Okręg obejmuje miasto Hartlepool i pobliskie wsie.

</doc>
<doc id="1205319" url="https://pl.wikipedia.org/wiki?curid=1205319" title="3 Brygada Artylerii Haubic">
3 Brygada Artylerii Haubic

3 Warszawska Brygada Artylerii Haubic (3 BAH) – związek taktyczny artylerii ludowego Wojska Polskiego.
Formowanie i zmiany organizacyjne.
Brygada została sformowana we wsi Ugrojedy, w obwodzie sumskim, na podstawie rozkazu nr 001 dowódcy 1 Armii Polskiej w ZSRR z 1 kwietnia 1944 roku. W listopadzie 1944 roku w Żynynie Solnym żołnierze brygady złożyli przysięgę.
Od sierpnia 1944 roku w składzie 1 Armii WP. 30 kwietnia 1945 roku została włączona w skład 5 Dywizji Artylerii, a dotychczasowy dowódca brygady, płk Stanisław Skokowski został dowódcą dywizji.
We wrześniu 1945 roku brygada została przeformowana w 74 pułk artylerii haubic.
Skład.
Stan etatowy liczył 2036 żołnierzy, w tym 237 oficerów, 572 podoficerów i 1227 szeregowców.
Sprzęt, marsze i działania bojowe.
Na uzbrojeniu i wyposażeniu brygady znajdowały się między innymi:

</doc>
<doc id="1205321" url="https://pl.wikipedia.org/wiki?curid=1205321" title="Giovanni Castrocoeli">
Giovanni Castrocoeli

Giovanni Castrocoeli (zm. 22 lutego 1295) – włoski kardynał.
Życiorys.
W młodości wstąpił do zakonu benedyktynów na Monte Cassino. Po przyjęciu święceń kapłańskich został prepozytem klasztoru S. Benedetto w Kapui. 17 czerwca 1282 wybrano go na stanowisko arcybiskupa Benewentu, które piastował aż do śmierci. 18 września 1294 papież Celestyn V mianował go wicekanclerzem Kościoła, 13 października tego samego roku powierzył mu administrowanie diecezją Sant’Agata de’ Goti, a 28 października mianował kardynałem prezbiterem S. Vitale. Uczestniczył w konklawe 1294. Zmarł w Benewencie.

</doc>
<doc id="1205323" url="https://pl.wikipedia.org/wiki?curid=1205323" title="Mamadou Alimou Diallo">
Mamadou Alimou Diallo

Mamadou Alimou Diallo (ur. 2 grudnia 1984 w Konakry) – gwinejski piłkarz występujący na pozycji obrońcy.
Kariera.
Swoją karierę zaczynał w Satellite FC. W 2003 roku przeniósł się do belgijskiego KSC Lokeren. W pierwszym sezonie rozegrał zaledwie jeden mecz w podstawowym składzie. Stopniowo przebijał się do wyjściowej jedenastki Lokeren, a w sezonie 2005/2006 zdobył swojego pierwszego i jedynego, jak dotychczas, gola w Eerste Klasse. Od 2007 do 2009 Diallo reprezentował barwy tureckiego Sivassporu, z którym został wicemistrzem kraju. Latem 2009 odszedł do Diyarbakırsporu. W 2010 roku ponownie grał w Sivassporze, a na początku 2011 roku stał się wolnym zawodnikiem. W latach 2013-2014 grał w AS Kaloum Star.
Mamadou Alimou Diallo jest reprezentantem Gwinei. Był członkiem swojej reprezentacji podczas Pucharu Narodów Afryki 2006, jednak tylko raz pojawił się na boisku. Był to mecz z Tunezją, który Gwinea wygrała 3:0. Diallo grał pełne 90 minut.

</doc>
<doc id="1205325" url="https://pl.wikipedia.org/wiki?curid=1205325" title="Województwo lubelskie (Królestwo Polskie)">
Województwo lubelskie (Królestwo Polskie)

Województwo lubelskie, województwo Królestwa Polskiego istniejące w latach 1816–1837 (oraz 1863) ze stolicą w Lublinie. Ukazem Mikołaja I z 23 lutego/7 marca 1837 r. zostało przemianowane na gubernię lubelską.
Województwo dzieliło się na 4 obwody i 10 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na części terenów guberni lubelskiej przywrócono województwo lubelskie w granicach z 1816 r.

</doc>
<doc id="1205326" url="https://pl.wikipedia.org/wiki?curid=1205326" title="Front Wschodni">
Front Wschodni



</doc>
<doc id="1205328" url="https://pl.wikipedia.org/wiki?curid=1205328" title="Pietro Valeriano Duraguerra">
Pietro Valeriano Duraguerra

Pietro Valeriano Duraguerra (ur. (?), zm. 17 grudnia 1302) – włoski duchowny, kardynał.
Życiorys.
Wicekanclerz Kościoła Rzymskiego (1295-1296 i ponownie 1300-1301). 17 grudnia 1295 został kardynałem diakonem S. Maria Nuova. W latach 1296-1297 był legatem papieskim w północnej Italii. Pełniąc tę funkcję odważnie bronił praw Kościoła, a także mediował w lokalnych konfliktach. Archiprezbiter bazyliki św. Jana na Lateranie po 1 marca 1302. Zmarł w Rzymie.

</doc>
<doc id="1205330" url="https://pl.wikipedia.org/wiki?curid=1205330" title="Drosera capensis">
Drosera capensis



</doc>
<doc id="1205331" url="https://pl.wikipedia.org/wiki?curid=1205331" title="Front Północny (sowiecki)">
Front Północny (sowiecki)



</doc>
